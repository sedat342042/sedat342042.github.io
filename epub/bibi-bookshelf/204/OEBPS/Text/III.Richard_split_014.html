<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>III.Richard</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_15">2. Sahne</h2>

  <p class="h2baslik">Londra. Saray.</p>

  <p class="normal"><span class="indentmetinitalik1">(Yaşlı YORK DÜŞESİ, CLARENCE'in oğlu ve kızıyla girer.)</span></p>

  <p class="normal">OĞLAN</p>

  <p class="normal">Babamız öldü mü, büyükanne?</p>

  <p class="normal">YORK DÜŞESİ</p>

  <p class="normal">Hayır oğlum.</p>

  <p class="normal">KIZ</p>

  <p class="normal">Niçin ağlıyorsunuz öyleyse,</p>

  <p class="normal">Göğsünüzü dövüp "ah, benim bahtsız oğlum"</p>

  <p class="normal">Diye yakınıp ağlıyorsunuz?</p>

  <p class="normal">OĞLAN</p>

  <p class="normal">Madem soylu babamız yaşıyor,</p>

  <p class="normal">Niye hep bize bakıp başınızı sallayarak</p>

  <p class="normal">"Yetimlerim, biçareler, terk edilmiş yavrularım"</p>

  <p class="normal">Diyorsunuz?</p>

  <p class="normal">YORK DÜŞESİ</p>

  <p class="normal">Benim akıllı<sup class="calibre2"><a href="../Text/III.Richard_split_038.html#footnote-600-56" id="footnote-600-56-backlink">[56]</a></sup> yavrularım, yanlış anladınız beni;</p>

  <p class="normal">Babanızın ölümüne değil,</p>

  <p class="normal">Kralın hastalığına üzülüyorum;</p>

  <p class="normal">Korkuyorum onu da kaybetmekten</p>

  <p class="normal">Yakınmak boşuna gidenin arkasından.</p>

  <p class="normal">OĞLAN</p>

  <p class="normal">Demek babam öldü, büyükanne,</p>

  <p class="normal">Kral amcamdır bunun sorumlusu,</p>

  <p class="normal">Tanrı verecektir cezasını;</p>

  <p class="normal">Bütün gücümle dua edeceğim ben de.</p>

  <p class="normal">KIZ</p>

  <p class="normal">Ben de.</p>

  <p class="normal">YORK DÜŞESİ</p>

  <p class="normal">Susun çocuklar, susun! Kral çok sever sizi.</p>

  <p class="normal">Sizin masum akıllarınız ermez bu işe,</p>

  <p class="normal">Babanızın ölümünden kim sorumlu bilemezsiniz.</p>

  <p class="normal">OĞLAN</p>

  <p class="normal">Biliriz, büyükanne, sevgili amcam Gloucester</p>

  <p class="normal">Her şeyi anlattı bize</p>

  <p class="normal">Kraliçe, kralı kışkırtmış</p>

  <p class="normal">Kral da bir bahane bulup hapse attırmış babamızı.</p>

  <p class="normal">Amcam bunları söylerken tutamadı gözyaşlarını;</p>

  <p class="normal">Acıyarak yanağımdan öptü beni;</p>

  <p class="normal">Ona babam kadar güvenebileceğimi,</p>

  <p class="normal">Beni kendi oğlu gibi seveceğini söyledi.</p>

  <p class="normal">YORK DÜŞESİ</p>

  <p class="normal">Hıh, yalan ve sahtekârlık bürünüp iyilik kılığına</p>

  <p class="normal">Kötülüğü iyilik maskesi altında saklıyor, ha!</p>

  <p class="normal">O da benim oğlum ve benim en büyük utancım,</p>

  <p class="normal">Ama benim sütümden emmedi bu düzenbazlığı.</p>

  <p class="normal">OĞLAN</p>

  <p class="normal">Büyükanne, sizce amcam bize ikiyüzlü mü davrandı?</p>

  <p class="normal">YORK DÜŞESİ</p>

  <p class="normal">Evet yavrum.</p>

  <p class="normal">OĞLAN</p>

  <p class="normal">İnanmak istemem buna.</p>

  <p class="normal">Durun, bu ses de ne?</p>

  <p class="normal"><span class="indentmetinitalik1">(Saçı başı darmadağınık bir durumda KRALİÇE ELIZABETH girer, RIVERS ve DORSET onu izler.)</span></p>

  <p class="normal">ELIZABETH</p>

  <p class="normal">Aah! Kim engel olabilir ağlayıp dövünmeme,</p>

  <p class="normal">Talihime küsüp kendime eziyet etmeme?</p>

  <p class="normal">Ruhuma karşı o kara umutsuzlukla el ele verip</p>

  <p class="normal">Düşman kesileceğim kendime.</p>

  <p class="normal">YORK DÜŞESİ</p>

  <p class="normal">Ne var, ne bu ölçüsüz dövünme mizanseni?</p>

  <p class="normal">ELIZABETH</p>

  <p class="normal">Facianın dehşet verici ilk sahnesi.</p>

  <p class="normal">Edward, benim kocam, sizin oğlunuz, kralımız öldü.</p>

  <p class="normal">Kök giderse dallar büyür mü?</p>

  <p class="normal">Özü çekilen yapraklar kuruyup dökülmez mi?</p>

  <p class="normal">Yaşayacaksak, yas tutalım; öleceksek çabuk olalım ki,</p>

  <p class="normal">Ruhlarımız kanatlanıp kralınki ile buluşsun tez elden,</p>

  <p class="normal">Ya da sadık kulları olarak izleyelim onu</p>

  <p class="normal">Yeni ülkesi olan sonsuz karanlığın ülkesine kadar.</p>

  <p class="normal">YORK DÜŞESİ</p>

  <p class="normal">Soylu kocanın üstünde ne kadar hakkım varsa,</p>

  <p class="normal">O kadar hakkımdır senin yasına katılmak da!</p>

  <p class="normal">Değerli kocamın ölümü ardından gözyaşları döktüm,</p>

  <p class="normal">Hayatımı onun suretleri olan oğullarına bakarak sürdürdüm;</p>

  <p class="normal">Ama şimdi, soylu kocamın yüzünün iki güzel aynası</p>

  <p class="normal">Acımasız ölümün pençesiyle paramparça,</p>

  <p class="normal">Teselli olarak bana kalansa bozuk bir sirk aynası,</p>

  <p class="normal">Kendi ayıbımı görüp kederleniyorum ona bakınca.</p>

  <p class="normal">Evet dulsun artık, ama bir annesin aynı zamanda</p>

  <p class="normal">Hiç olmazsa, çocukların bir tesellidir sana.</p>

  <p class="normal">Ölüm önce benden kocamı aldı,</p>

  <p class="normal">Şimdi de çekti aldı güçsüz kollarımda iki dayanağımı:</p>

  <p class="normal">Clarence'le Edward'ımı...</p>

  <p class="normal">Benim acılarım kat kat fazla seninkilerden,</p>

  <p class="normal">Senin yasın benimkinin yarısı bile etmez;</p>

  <p class="normal">Senin acının daha fazlasını hissetmem,</p>

  <p class="normal">Sızlanmanı hıçkırıklarımla boğmam doğal değil mi?</p>

  <p class="normal">OĞLAN</p>

  <p class="normal"><span class="indentmetinitalik1">(ELIZABETH'e</span>) Ama yenge, ağlamamıştınız babam öldüğünde,</p>

  <p class="normal">Çocuk gözyaşlarımızla nasıl yardım edebiliriz size?</p>

  <p class="normal">KIZ</p>

  <p class="normal">Yetim kaldığımızda siz ağlamamıştınız,</p>

  <p class="normal">Siz dul kaldınız diye acınızı paylaşamayız.</p>

  <p class="normal">ELIZABETH</p>

  <p class="normal">Yas tutmak için ihtiyacım yok yardımınıza,</p>

  <p class="normal">Acımı haykırabilirim ben kendi başıma.</p>

  <p class="normal">Gözlerimde toplar dünyanın tüm akarsularını,</p>

  <p class="normal">Suların sultanı gökteki ay gibi, yeryüzünü sele boğarım!</p>

  <p class="normal">Ah kocam benim! Benim sevgili Edward'ım!</p>

  <p class="normal">ÇOCUKLAR</p>

  <p class="normal">Ah babamız! Ah sevgili babamız Lord Clarence!</p>

  <p class="normal">YORK DÜŞESİ</p>

  <p class="normal">Ah, yazık oldu ikisine de, oğullarıma yazık oldu!</p>

  <p class="normal">Ah Edward, ah Clarence!</p>

  <p class="normal">ELIZABETH</p>

  <p class="normal">Hayattaki tek dayanağım gitti! Gitti Edward'ım!</p>

  <p class="normal">ÇOCUKLAR</p>

  <p class="normal">Clarence'den başka dayanağımız yoktu! O da gitti!</p>

  <p class="normal">YORK DÜŞESİ</p>

  <p class="normal">Hayatta dayandığım bir onlar vardı! Onlar da gitti!</p>

  <p class="normal">ELIZABETH</p>

  <p class="normal">Bu kadar büyük olmamıştır bir dulun kaybı!</p>

  <p class="normal">ÇOCUKLAR</p>

  <p class="normal">Böylesine büyük olmamıştır hiçbir yetimin kaybı!</p>

  <p class="normal">YORK DÜŞESİ</p>

  <p class="normal">Bu kadar büyük olmamıştır hiçbir ananın kaybı!</p>

  <p class="normal">Ne acı ki, benim tüm kederlerin anası!</p>

  <p class="normal">Onlarınki acının birer parçası yalnızca,</p>

  <p class="normal">Biri yalnızca Edward için gözyaşı döküyor,</p>

  <p class="normal">Ben de onunla birlikte;</p>

  <p class="normal">Ben Clarence için ağlıyorum, oysa o ağlamıyor.</p>

  <p class="normal">Bu çocuklar babaları Clarence için ağlar,</p>

  <p class="normal">Ben de onlarla birlikte;</p>

  <p class="normal">Ben Edward için ağlarken onlar ağlamaz, yazık.</p>

  <p class="normal">Üçünüzün toplamından fazladır döktüğüm yaşlar,</p>

  <p class="normal">Bütün yaşlarınızı akıtın üzerime!</p>

  <p class="normal">Sizin keder dadınız olayım,</p>

  <p class="normal">Ağıtlarımla emzireyim hepinizin yasını.</p>

  <p class="normal">DORSET</p>

  <p class="normal"><span class="indentmetinitalik1">(ELIZABETH'e</span>) Sakin olun, anne!<sup class="calibre2"><a href="../Text/III.Richard_split_038.html#footnote-600-57" id="footnote-600-57-backlink">[57]</a></sup></p>

  <p class="normal">İsyan etmeyin Tanrı'nın yüce takdirine,</p>

  <p class="normal">Bu davranışınız hoş karşılanmaz Tanrı katında.</p>

  <p class="normal">Günlük hayatımızda bile cömert bir elin verdiği borcu</p>

  <p class="normal">Gönülsüzce ödemek kadirbilmezlik sayılır.</p>

  <p class="normal">Hele bu gönülsüzlük verdiği şahane borcu geri isteyen</p>

  <p class="normal">Tanrı'ya ise, bu tutum büsbütün yanlıştır.</p>

  <p class="normal">RIVERS</p>

  <p class="normal">Madam, bir anne olarak öncelikli göreviniz,</p>

  <p class="normal">Oğlunuz genç prensin geleceğini düşünmektir;</p>

  <p class="normal">Vakit geçirmeden tez çağırın onu buraya;</p>

  <p class="normal">Hemen taç giymesini sağlayın; odur sizin teselliniz.</p>

  <p class="normal">Onulmaz acınız kalsın ölen Edward'ın mezarında,</p>

  <p class="normal">Mutluluğunuz filizlensin yaşayan Edward'ın tahtında.</p>

  <p class="normal"><span class="indentmetinitalik1">(GLOUCESTER, BUCKINGHAM, DERBY, HASTINGS ve RATCLIFF girer.)</span></p>

  <p class="normal">GLOUCESTER</p>

  <p class="normal"><span class="indentmetinitalik1">(ELIZABETH'e</span>) Kardeşimiz, metin olun!</p>

  <p class="normal">Derinden üzgünüz hepimiz parlak yıldızımızın sönmesine;</p>

  <p class="normal">Ancak ağlamak kaybımızı geri getirmez,</p>

  <p class="normal">Elimizden hiçbir şey gelmez.</p>

  <p class="normal"><span class="indentmetinitalik1">(YORK DÜŞESİ'ne</span>) Anne. Madam, bağışlayınız beni;</p>

  <p class="normal">Sizi görmedim Majesteleri.</p>

  <p class="normal">Diz çökeyim önünüzde hayır duanız için.</p>

  <p class="normal">YORK DÜŞESİ</p>

  <p class="normal">Tanrı seni kutsasın; uysallıkla doldursun yüreğini,</p>

  <p class="normal">Eksik etmesin saygıyı, iyiliği, itaati, sevgiyi!</p>

  <p class="normal">GLOUCESTER</p>

  <p class="normal">Amin!</p>

  <p class="normal"><span class="indentmetinitalik1">(Kendi kendine</span>)</p>

  <p class="normal">Ve saygın bir ihtiyar olarak öleyim yatağımda.</p>

  <p class="normal">Annelerin hayır duası böyle biter aslında,</p>

  <p class="normal">Ama Majesteleri nedense unuttu böyle demeyi.</p>

  <p class="normal">BUCKINGHAM</p>

  <p class="normal">Siz, gözü yaşlı prensler, yüreği yaslı beyler,</p>

  <p class="normal">Yeterince taşıdık hepimiz bu matem yükünü,</p>

  <p class="normal">Artık sevgimizle avutmalıyız birbirimizi.</p>

  <p class="normal">Bu kralımızın harmanı yeni savrulmuş olsa da,</p>

  <p class="normal">Oğlunun harmanını biçmeliyiz şimdi.</p>

  <p class="normal">Kabaran yüreklerinizin parçalara ayrılan kinleri</p>

  <p class="normal">Daha yeni yamandı, dikilip kaynaştırıldı;</p>

  <p class="normal">Ona dikkat etmenin, korumanın zamanıdır şimdi.</p>

  <p class="normal">Bence ufak bir birlik eşliğinde, genç prensin</p>

  <p class="normal">Ludlow'dan Londra'ya getirilmesi,</p>

  <p class="normal">Taç giyip kralımız olması gerekiyor.</p>

  <p class="normal">RIVERS</p>

  <p class="normal">Neden ufak bir birlik, sevgili Lord Buckingham?</p>

  <p class="normal">BUCKINGHAM</p>

  <p class="normal">Neden mi, Lordum?</p>

  <p class="normal">Çünkü yanında kalabalık bir birlik olursa,</p>

  <p class="normal">Henüz kapanmış olan ihanet yaraları birden azabilir,</p>

  <p class="normal">Yerli yerine oturmamış,</p>

  <p class="normal">Yönetimden yoksun bu devlet ortamında,</p>

  <p class="normal">Bu çok daha tehlikeli olabilir.</p>

  <p class="normal">Hiç belli olmaz, bakarsınız bir at dizginini ele almış</p>

  <p class="normal">Keyfine göre takılıp, istediği yöne gitmeye kalkmış...</p>

  <p class="normal">Bence tehlikenin kendisinden başka,</p>

  <p class="normal">Korkusu bile önlenmelidir.</p>

  <p class="normal">GLOUCESTER</p>

  <p class="normal">Umarım, kral hepimizin arasında barış sağlamıştır;</p>

  <p class="normal">Bu anlaşma sağlam ve geçerlidir,</p>

  <p class="normal">Ben içtenlikle inanıyorum buna.</p>

  <p class="normal">RIVERS</p>

  <p class="normal">Benim için de, sanırım hepimiz için de öyle.</p>

  <p class="normal">Bu anlaşma henüz çok taze,</p>

  <p class="normal">Bize düşen onun bozulmasını engellemektir.</p>

  <p class="normal">Evet, kalabalık bir birlik anlaşmazlıklara yol açabir;</p>

  <p class="normal">Bu yüzden katılıyorum soylu Buckingham'ın görüşüne;</p>

  <p class="normal">Dört beş kişilik küçük bir birlik yeterlidir.</p>

  <p class="normal">HASTINGS</p>

  <p class="normal">Ben de katılıyorum bu görüşe.</p>

  <p class="normal">GLOUCESTER</p>

  <p class="normal">Pekâlâ, O zaman gidip bir an önce</p>

  <p class="normal">Ludlow'dan kimlerin refakat edeceğini kararlaştıralım.</p>

  <p class="normal">Madam ve siz kardeşimiz,</p>

  <p class="normal">Siz de katılır mısınız, alınacak kararlara?</p>

  <p class="normal">HER İKİSİ</p>

  <p class="normal">Memnuniyetle.</p>

  <p class="normal"><span class="indentmetinitalik1">(BUCKINGHAM ve GLOUCESTER dışında herkes çıkar.)</span></p>

  <p class="normal">BUCKINGHAM</p>

  <p class="normal">Lordum, prense kim gidecekse gitsin,</p>

  <p class="normal">Biz ikimiz de onlarla olalım.</p>

  <p class="normal">Geçen gün sözünü ettiğimiz şey için</p>

  <p class="normal">Ben bir pundunu bulur,</p>

  <p class="normal">Kraliçenin o kibirli akrabalarını prensten ayırırım.</p>

  <p class="normal">GLOUCESTER</p>

  <p class="normal">Yaşa, benim öteki özüm, akıl hocam benim,</p>

  <p class="normal">Bilicim, peygamberim, sevgili kuzenim,</p>

  <p class="normal">Artık ben çocukmuşum gibi,</p>

  <p class="normal">Gösterdiğin yoldan gideceğim.</p>

  <p class="normal">Hadi Ludlow'a, geride kalmayalım.</p>

  <p class="normal"><span class="indentmetinitalik1">(Çıkarlar.)</span></p>
</body>
</html>
