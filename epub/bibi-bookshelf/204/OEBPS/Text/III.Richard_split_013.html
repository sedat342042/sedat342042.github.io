<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>III.Richard</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_14">1. Sahne</h2>

  <p class="h2baslik">Londra. Saray.</p>

  <p class="normal"><span class="indentmetinitalik1">(Boru sesleri. Hasta KRAL EDWARD, KRALİÇE ELIZABETH, DORSET, RIVERS, HASTINGS, BUCKINGHAM, GREY ve diğerleri.</span>)</p>

  <p class="normal">KRAL EDWARD</p>

  <p class="normal">Bugün iyi bir iş yaptım işte.</p>

  <p class="normal">Soylular, sürdürün bu aranızdaki birlikteliği siz de.</p>

  <p class="normal">Benim günlerim sayılı artık,</p>

  <p class="normal">Haber bekliyorum Büyük Kurtarıcı'dan,</p>

  <p class="normal">Günlük dertlerden kurtarması için bu kulunu;</p>

  <p class="normal">Dünyadaki dostlarımı barıştırdım ya,</p>

  <p class="normal">Gözüm arkada kalmadan gideceğim yukarıya.</p>

  <p class="normal">Hasting, Rivers, el sıkışın hadi,</p>

  <p class="normal">İkiyüzlülük etmeden yemin edin dost olacağınıza.</p>

  <p class="normal">RIVERS</p>

  <p class="normal">Tanrı tanığımdır, bir nebze nefret kalmadı içimde,</p>

  <p class="normal">Yürekten gelen dostluğumu mühürlüyorum elimle.</p>

  <p class="normal"><span class="indentmetinitalik1">(HASTINGS'in elini sıkar.)</span></p>

  <p class="normal">HASTINGS</p>

  <p class="normal">Yürekten aynı yemini ediyorum ben de.</p>

  <p class="normal">KRAL EDWARD</p>

  <p class="normal">Sakın oyun oynamayın kralınızın huzurunda;</p>

  <p class="normal">Yoksa krallar kralı yüce Tanrı oyununuzu açığa çıkarır da,</p>

  <p class="normal">Birinizin kılıcıyla son verdirir öbürünün hayatına.</p>

  <p class="normal">HASTINGS</p>

  <p class="normal">Üstüne yemin ettiğim dostluk gerçek, bu yönden içim rahat.</p>

  <p class="normal">RIVERS</p>

  <p class="normal">Benimki de; yürekten seviyorum Hastings'i.</p>

  <p class="normal">KRAL EDWARD</p>

  <p class="normal">Madam, bu sizin için de geçerli.</p>

  <p class="normal">Dorset, sen de evlat, Buckingham siz de</p>

  <p class="normal">Hepiniz birbirinizin kuyusunu kazdınız.</p>

  <p class="normal">Madam, barışmalısınız Lord Hastings'le,</p>

  <p class="normal">Elinizi öpsün, izin verin de;</p>

  <p class="normal">İçtenlikle olsun yaptıklarınız.</p>

  <p class="normal">ELIZABETH</p>

  <p class="normal"><span class="indentmetinitalik1">(Öpmesi için elini uzatır</span>.) İşte elim, Hastings;</p>

  <p class="normal">Tamamen unuttum artık aramızda geçenleri,</p>

  <p class="normal">Ben de, ailem de sadık kalacağız bu yemine.</p>

  <p class="normal">KRAL EDWARD</p>

  <p class="normal">Dorset, git kucakla onu; Hastings, sen de göster sevgini.</p>

  <p class="normal">DORSET</p>

  <p class="normal">Bu karşılıklı dostluk, tarafımdan bozulmayacak asla.</p>

  <p class="normal">Yemin ederim huzurunuzda.</p>

  <p class="normal">HASTINGS</p>

  <p class="normal">Yemin ederim, benim tarafımdan da.</p>

  <p class="normal"><span class="indentmetinitalik1">(Kucaklaşırlar.)</span></p>

  <p class="normal">KRAL EDWARD</p>

  <p class="normal">Şimdi, soylu Buckingham,</p>

  <p class="normal">Karımın dostlarını sen de kucakla,</p>

  <p class="normal">Bu birlikteliğin mührü tamamlansın</p>

  <p class="normal">Ve beni mutlu etsin bu anlaşmanız.</p>

  <p class="normal">BUCKINGHAM</p>

  <p class="normal"><span class="indentmetinitalik1">(Kraliçeye</span>) Eğer Buckingham bundan böyle,</p>

  <p class="normal">Düşmanca davranırsa siz kraliçemize,</p>

  <p class="normal">Yakınlarınıza ve çocuklarınıza karşı sevgide kusur ederse,</p>

  <p class="normal">Dilerim Tanrı cezalandırsın beni aynı şekilde</p>

  <p class="normal">İhanetine uğrayayım dost bildiklerimin,</p>

  <p class="normal">Dosta en çok ihtiyaç duyduğumda güvendiğim kişi,</p>

  <p class="normal">Habis, kof, hain, dalavereci çıksın.</p>

  <p class="normal">Size ve çocuklarınıza sırt çevirecek olursam</p>

  <p class="normal">Tanrı benim cezamı versin.</p>

  <p class="normal"><span class="indentmetinitalik1">(Kucaklaşırlar.)</span></p>

  <p class="normal">KRAL EDWARD</p>

  <p class="normal">Soylu Buckingham, şifa gibi geldi</p>

  <p class="normal">Yeminin hasta yüreğime.</p>

  <p class="normal">Barışın bu kutsal ortamını tamamlamak için</p>

  <p class="normal">Tek eksiğimiz kaldı; kardeşimiz Gloucester.</p>

  <p class="normal"><span class="indentmetinitalik1">(GLOUCESTER ile RATCLIFF girerler.)</span></p>

  <p class="normal">BUCKINGHAM</p>

  <p class="normal">Tam zamanında</p>

  <p class="normal">Sir Richard Ratcliff ile Dük.</p>

  <p class="normal">GLOUCESTER</p>

  <p class="normal">Kudretli kralımız ve kraliçemiz, iyi sabahlar!</p>

  <p class="normal">Değerli soylu beyler, hepinize hayırlı günler!</p>

  <p class="normal">KRAL EDWARD</p>

  <p class="normal">Gerçekten hayırlı bir gün geçirdik,</p>

  <p class="normal">Çok doğru işler yaptık Gloucester.</p>

  <p class="normal">Bu yürekleri kabarmış,</p>

  <p class="normal">Birbirine yanlış yere darılan soylular arasındaki</p>

  <p class="normal">Düşmanlıkları barışa, nefreti sevgiye dönüştürdük.</p>

  <p class="normal">GLOUCESTER</p>

  <p class="normal">Yaptığınız kutsal bir iş olmuş, kudretli Lordum,</p>

  <p class="normal">Eğer bu yüce beyler arasında,</p>

  <p class="normal">Asılsız bilgi ya da bir yanlış anlama sonucu,</p>

  <p class="normal">Beni de düşman bellemiş biri varsa,</p>

  <p class="normal">Şayet farkında olmadan ya da öfkeme kapılarak</p>

  <p class="normal">Birini kırdıysam, ben de katılmak isterim bu barışa</p>

  <p class="normal">Düşmanlık ölümdür benim için;</p>

  <p class="normal">Sevmem düşmanlığı, tek isteğim iyilerin sevgisidir.</p>

  <p class="normal">Öncelikle Madam, bağlılığım ve hizmetlerimle hak edeceğim</p>

  <p class="normal">Kalıcı bir barış diliyorum sizden;</p>

  <p class="normal">Sizden de kuzenimiz soylu Buckingham,</p>

  <p class="normal">Eğer bugüne kadar aramızda bir anlaşmazlık olduysa;</p>

  <p class="normal">Lord Rivers, Marki Dorset, Lord Grey,</p>

  <p class="normal">Hak etmediğim bir şekilde,</p>

  <p class="normal">Bana sırt çevirdiğiniz halde, sizlerden de.</p>

  <p class="normal">Ve sizden Lord Woodville, sizden de Lord Scales;</p>

  <p class="normal">Düklerden, kontlardan, lordlardan, centilmenlerden...</p>

  <p class="normal">Barış diliyorum hepinizden!</p>

  <p class="normal">Alıp veremediğim yaşayan hiçbir İngiliz bilmiyorum;</p>

  <p class="normal">Yeni doğmuş bir bebeğinki kadar temiz yüreğim.</p>

  <p class="normal">Bu insanlığı<sup class="calibre2"><a href="../Text/III.Richard_split_038.html#footnote-600-54" id="footnote-600-54-backlink">[54]</a></sup> bana bahşeden Tanrıma şükürler olsun!</p>

  <p class="normal">ELIZABETH</p>

  <p class="normal">Bundan böyle kutsal bir gün olarak anılsın bu gün;</p>

  <p class="normal">Tanrıdan dilerim, bütün anlaşmazlıklar böyle sonuçlansın,</p>

  <p class="normal">Kudretli efendimiz, yalvarıyorum size,</p>

  <p class="normal">Kardeşimiz Clarence'i bağışlasanız bu vesileyle.</p>

  <p class="normal">GLOUCESTER</p>

  <p class="normal">Ama Madam, bunun için mi uzattım size barış elimi?</p>

  <p class="normal">Kralın huzurunda alay edilsin diye mi?</p>

  <p class="normal">Soylu dükün öldüğünü bilmeyen mi kaldı?</p>

  <p class="normal"><span class="indentmetinitalik1">(Hepsi irkilir.)</span></p>

  <p class="normal">Bu alaylı konuşmanız saygısızlıktır ölüsüne.</p>

  <p class="normal">KRAL EDWARD</p>

  <p class="normal">Ne demek "bilmeyen var mı?"</p>

  <p class="normal">Peki ya, bilen var mı?</p>

  <p class="normal">ELIZABETH</p>

  <p class="normal">Her şeyi gören Tanrım, bu ne biçim dünya?</p>

  <p class="normal">BUCKINGHAM</p>

  <p class="normal">Lord Dorset, ben de herkes gibi sarardım mı?</p>

  <p class="normal">DORSET</p>

  <p class="normal">Evet, sayın Lordum, rengi uçmayan kimse yok.</p>

  <p class="normal">KRAL EDWARD</p>

  <p class="normal">Clarence öldü ha! Ama emir geri alınmıştı.</p>

  <p class="normal">GLOUCESTER</p>

  <p class="normal">Yazık ki, ilk emrinizle öldü zavallı;</p>

  <p class="normal">Kanatlı Merkür<sup class="calibre2"><a href="../Text/III.Richard_split_038.html#footnote-600-55" id="footnote-600-55-backlink">[55]</a></sup> iletmiş olmalı o haberi</p>

  <p class="normal">İkinci emri ise bezgin kötürüm biri,</p>

  <p class="normal">Clarence gömülürken yetişmiş ancak.</p>

  <p class="normal">Clarence kadar soylu ve sadık olmayan,</p>

  <p class="normal">Krallık kanına ondan daha yakın bulunmayan,</p>

  <p class="normal">Kanlı girişimlerden kaçınmayan niceleri,</p>

  <p class="normal">Zavallı Clarence'e reva görülenden</p>

  <p class="normal">Daha azını hak etmedikleri halde,</p>

  <p class="normal">Her nasılsa, şüphe çekmemeyi beceriyorlar!</p>

  <p class="normal"><span class="indentmetinitalik1">(DERBY KONTU girer.)</span></p>

  <p class="normal">DERBY KONTU</p>

  <p class="normal"><span class="indentmetinitalik1">(Kralın önünde diz çöker</span>) Haşmetlim,</p>

  <p class="normal">Bir lütuf istiyorum hizmetlerime karşılık.</p>

  <p class="normal">KRAL EDWARD</p>

  <p class="normal">Lütfen sus! Üzüntüyle dolu yüreğim.</p>

  <p class="normal">DERBY KONTU</p>

  <p class="normal">Majesteleri beni dinleyene kadar ayağa kalkmayacağım.</p>

  <p class="normal">KRAL EDWARD</p>

  <p class="normal">Peki, peki, ne söyleyeceksen çabuk söyle!</p>

  <p class="normal">DERBY KONTU</p>

  <p class="normal">Uşağımın hayatını bağışlayın, yüce Kralım,</p>

  <p class="normal">Norfolk Dükü'nün hizmetindeki serkeş birini öldürdü bugün.</p>

  <p class="normal">KRAL EDWARD</p>

  <p class="normal">Yani öz kardeşimi ölüme gönderen şu dilim</p>

  <p class="normal">Şimdi bir köleyi mi bağışlasın istiyorsun?</p>

  <p class="normal">Kardeşim kimseyi öldürmemişti,</p>

  <p class="normal">Onun suçu sadece bunu düşünmesiydi;</p>

  <p class="normal">Ama acı bir ölüm oldu cezası.</p>

  <p class="normal">Peki, kim gelip de ricacı oldu onun için?</p>

  <p class="normal">Öfkelendiğimde, diz çöküp önümde,</p>

  <p class="normal">Bir daha düşün diyen çıktı mı içinizden?</p>

  <p class="normal">Kim söz etti kardeşlikten, sevgiden kim söz etti?</p>

  <p class="normal">Bu zavallı insanın kudretli Warwick'i bırakıp</p>

  <p class="normal">Benim safımda çarpıştığını hatırlatan oldu mu?</p>

  <p class="normal">Ya Tewksbury cenk meydanında,</p>

  <p class="normal">Oxford tepeme çöktüğünde beni kurtardığını,</p>

  <p class="normal">"Canım kardeşim, yaşa ve kral ol!" dediğini,</p>

  <p class="normal">Kim hatırlattı bana? Hiç kimse!</p>

  <p class="normal">İkimiz o savaş alanında, soğuktan donup ölmek üzereyken</p>

  <p class="normal">Üstündekileri çıkarıp beni örttüğünü,</p>

  <p class="normal">Kendisinin ise gecenin dondurucu ayazında,</p>

  <p class="normal">Nerdeyse çıplak kaldığını neden bir kul çıkıp söylemedi bana?</p>

  <p class="normal">İlkel bir hiddet sildi bütün bunları belleğimden,</p>

  <p class="normal">Nezaketle hatırlatacak biri de çıkmadı içinizden.</p>

  <p class="normal">Ama adamlarınızdan ya da uşaklarınızdan biri,</p>

  <p class="normal">Aziz Tanrı'nın bu dünyadaki bir temsilcisinin</p>

  <p class="normal">Sarhoş olup hayatına son verdiğinde</p>

  <p class="normal">Hemen diz kırarsınız önümde "af, af" diye.</p>

  <p class="normal">Ne kadar haksız da olsa, dileğinizin olmasını beklersiniz.</p>

  <p class="normal"><span class="indentmetinitalik1">(DERBY kalkar</span>)</p>

  <p class="normal">Oysa kardeşim adına kimse çıkıp konuşmadı,</p>

  <p class="normal">Ne değer bilmez insanmışım ben,</p>

  <p class="normal">Savunamadım onu kendime karşı,</p>

  <p class="normal">O hayattayken, en kibirliniz bile iyilik borçludur kardeşime;</p>

  <p class="normal">Ama biriniz çıkıp da onu bağışlamamı dilemedi.</p>

  <p class="normal">Ulu Tanrım, biliyorum bizden soracaksın bunun hesabını,</p>

  <p class="normal">Ne ben, ne siz, ne benim yakınlarım, ne de sizinkiler</p>

  <p class="normal">Kaçabilecektir Tanrı'nın gazabından.</p>

  <p class="normal">Hastings, gel yardım et, odama çekileyim.</p>

  <p class="normal">Zavallı Clarence!</p>

  <p class="normal"><span class="indentmetinitalik1">(Kral, kraliçe ve bazıları çıkarlar</span>)</p>

  <p class="normal">GLOUCESTER</p>

  <p class="normal">Acele karar vermenin sonu budur işte.</p>

  <p class="normal">Dikkat ettiniz mi, kraliçenin suçlu yakınlarının</p>

  <p class="normal">Nasıl da sararıp soldu yüzleri.</p>

  <p class="normal">Clarence'in öldüğünü duyduklarında,</p>

  <p class="normal">İstediklerini yaptırana kadar</p>

  <p class="normal">Rahat vermediler krala!</p>

  <p class="normal">Tanrı cezalarını verir elbet,</p>

  <p class="normal">Gelin Lordlarım Edward'ı yalnız bırakmayalım,</p>

  <p class="normal">Onu teselli edelim.</p>

  <p class="normal">BUCKINGHAM</p>

  <p class="normal">Emrinizdeyiz, efendim.</p>

  <p class="normal"><span class="indentmetinitalik1">(Çıkarlar.)</span></p>
</body>
</html>
