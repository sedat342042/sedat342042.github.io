<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>III.Richard</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_24">7. Sahne</h2>

  <p class="h2baslik">Londra. Baynard Şatosu.</p>

  <p class="normal"><span class="indentmetinitalik1">(Bir kapıdan GLOUCESTER, ötekinden BUCKINGHAM girer.)</span></p>

  <p class="normal">GLOUCESTER</p>

  <p class="normal">Ne haber, ne oldu? Halk ne diyor?</p>

  <p class="normal">BUCKINGHAM</p>

  <p class="normal">Kutsal Meryem hakkı için, dilsizdiler sanki,</p>

  <p class="normal">Tek kelime etmediler.</p>

  <p class="normal">GLOUCESTER</p>

  <p class="normal">Peki, Edward'ın çocuklarının piç olduklarına değindin mi?</p>

  <p class="normal">BUCKINGHAM</p>

  <p class="normal">Değindim elbette; ayrıca Lady Lucy ile yaptığı anlaşmayı,</p>

  <p class="normal">Sonra vekili yoluyla yaptığı Fransa'daki evlilik temaslarını,</p>

  <p class="normal">Bir bir anlattım hepsini:</p>

  <p class="normal">Edward'ın doymak bilmez şehvetini,</p>

  <p class="normal">Kentin evli kadınlarını nasıl kirlettiğini,</p>

  <p class="normal">En küçük hatadaki acımasızlığını,</p>

  <p class="normal">Kendisinin de yasadışı bir çocuk olduğunu,</p>

  <p class="normal">O doğduğunda babanızın Fransa'da savaştığını,</p>

  <p class="normal">Zaten hiçbir yerinin düke benzemediğini</p>

  <p class="normal">Anlattım dilim döndüğü kadar.</p>

  <p class="normal">Sonra size getirdim sözü;</p>

  <p class="normal">Sizin hem soylu kişiliğiniz, hem de çehrenizle</p>

  <p class="normal">Babanıza ne kadar benzediğinizi açıkladım.</p>

  <p class="normal">İskoçya'da kazandığınız zaferleri,</p>

  <p class="normal">Savaştaki disiplininizi, barıştaki bilgeliğinizi,</p>

  <p class="normal">Cömertliğinizi, erdemlerinizi, açık yürekliliğinizi</p>

  <p class="normal">Bir bir sayıp döktüm.</p>

  <p class="normal">Yani amacınıza uygun her şeyi dile getirdim;</p>

  <p class="normal">Hiçbir ayrıntıyı ihmal etmedim.</p>

  <p class="normal">Hitabımın sonunda şöyle haykırdım:</p>

  <p class="normal">Vatanını seven şöyle bağırsın:</p>

  <p class="normal">"İngiltere'nin gerçek kralı Richard'ı Tanrı korusun!"</p>

  <p class="normal">GLOUCESTER</p>

  <p class="normal">Bağırdılar mı?</p>

  <p class="normal">BUCKINGHAM</p>

  <p class="normal">Hayır, Tanrı sizi inandırsın. Ağızlarını bile açmadılar.</p>

  <p class="normal">Dilsiz heykeller, soluk alan kayalar gibiydiler;</p>

  <p class="normal">Birbirlerine bakıp ölü gibi sapsarı kesildiler.</p>

  <p class="normal">Bunu görünce, azarlayıp onları,</p>

  <p class="normal">Sonra Belediye Başkanı'na döndüm:</p>

  <p class="normal">Bu kasıtlı susuşun sebebi ne diye sordum.</p>

  <p class="normal">Mahkeme kayıt memurları<sup class="calibre2"><a href="../Text/III.Richard_split_038.html#footnote-600-74" id="footnote-600-74-backlink">[74]</a></sup> dışında,</p>

  <p class="normal">Kimsenin hitabına alışkın değillerdir,</p>

  <p class="normal">Yanıtını aldım.</p>

  <p class="normal">Sonra ona tekrarlattım sözlerimi;</p>

  <p class="normal">"Dük şöyle dedi, dük şöyle sebep gösterdi<sup class="calibre2"><a href="../Text/III.Richard_split_038.html#footnote-600-75" id="footnote-600-75-backlink">[75]</a></sup>"</p>

  <p class="normal">Kendi adına hiçbir şey söylemedi.</p>

  <p class="normal">O konuşmasını bitirince, arkalardan</p>

  <p class="normal">Benim birkaç adamım,</p>

  <p class="normal">"Yaşasın Kral Richard" diye bağırdılar,</p>

  <p class="normal">Keplerini havaya fırlattılar.</p>

  <p class="normal">Ben de bunu fırsat bildim:</p>

  <p class="normal">"Sağ olun yurttaşlarım ve dostlarım" dedim,</p>

  <p class="normal">"Bu genel alkış, sevinç çığlıkları,</p>

  <p class="normal">Sizin sağduyunuzu ve Richard'a olan sevginizi gösteriyor"</p>

  <p class="normal">Konuşmamı burada kesip buraya geldim.</p>

  <p class="normal">GLOUCESTER</p>

  <p class="normal">Ne biçim dilsiz kerestelermiş!<sup class="calibre2"><a href="../Text/III.Richard_split_038.html#footnote-600-76" id="footnote-600-76-backlink">[76]</a></sup></p>

  <p class="normal">Demek hiçbir şey söylemediler ha!</p>

  <p class="normal">Belediye Başkanı ve yanındakiler gelmiyorlar mı yoksa?</p>

  <p class="normal">BUCKINGHAM</p>

  <p class="normal">Neredeyse gelir. Güvenmiyormuş<sup class="calibre2"><a href="../Text/III.Richard_split_038.html#footnote-600-77" id="footnote-600-77-backlink">[77]</a></sup> gibi davranın ona;</p>

  <p class="normal">Israrla rica etmedikçe kabul etmeyin konuşmayı;</p>

  <p class="normal">Ben bu konuda kutsal bir düşüncemi<sup class="calibre2"><a href="../Text/III.Richard_split_038.html#footnote-600-78" id="footnote-600-78-backlink">[78]</a></sup> söyleyeceğim:</p>

  <p class="normal">Bir dua kitabı almalısınız elinize,</p>

  <p class="normal">Ve sayın Lordum, iki rahip arasında durmalısınız,</p>

  <p class="normal">Hemen boyun eğmeyin bizim dileklerimize,</p>

  <p class="normal">Olmaz demeyi sürdürün genç kızlar gibi;</p>

  <p class="normal">Ama razı olun işin sonunda.</p>

  <p class="normal">GLOUCESTER</p>

  <p class="normal">Peki, ben gidiyorum şimdi,</p>

  <p class="normal">Ben size olmaz dedikçe kendi adıma,</p>

  <p class="normal">Siz de onlar adına sürdürün yalvarmayı;</p>

  <p class="normal">Böylece, hiç kuşkusuz, mutlu sona vardırırız bu işi.</p>

  <p class="normal"><span class="indentmetinitalik1">(Kapı vurulur.)</span></p>

  <p class="normal">BUCKINGHAM</p>

  <p class="normal">Gidin hadi; belediye başkanı geldi.</p>

  <p class="normal"><span class="indentmetinitalik1">(GLOUCESTER çıkar.)</span></p>

  <p class="normal"><span class="indentmetinitalik1">(BELEDİYE BAŞKANI, belediye meclisi üyeleri ve yurttaşlar girer.)</span></p>

  <p class="normal">Hoş geldiniz Lordum. Ben de burada bekliyorum.</p>

  <p class="normal">Sanırım dük şu an kimseyle konuşmak istemiyor.</p>

  <p class="normal"><span class="indentmetinitalik1">(CATESBY girer.)</span></p>

  <p class="normal">Evet, Catesby, nasıl yanıtladı dileğimi?</p>

  <p class="normal">CATESBY</p>

  <p class="normal">Siz sayın Lord Hazretleri'nin yarın ya da öbür gün</p>

  <p class="normal">Gelmenizi rica ediyor.</p>

  <p class="normal">Kendisi çok muhterem iki rahiple birlikte,</p>

  <p class="normal">Diz çökmüş dua etmekte;</p>

  <p class="normal">Hiçbir dünyevi sorun ayıramaz onu bu kutsal görevden.</p>

  <p class="normal">BUCKINGHAM</p>

  <p class="normal">Aziz Catesby, yüce dük ile bir daha görüşün;</p>

  <p class="normal">Benimle birlikte, belediye başkanı</p>

  <p class="normal">Ve meclis üyelerinin geldiklerini,</p>

  <p class="normal">Ülkemizin genel çıkarlarına ilişkin,</p>

  <p class="normal">Son derece önemli ve acil konularda</p>

  <p class="normal">Kendilerine danışmak istediğimizi bildirin.</p>

  <p class="normal">CATESBY</p>

  <p class="normal">İsteğinizi hemen kendilerine ileteceğim.</p>

  <p class="normal"><span class="indentmetinitalik1">(Çıkar.)</span></p>

  <p class="normal">BUCKINGHAM</p>

  <p class="normal">Yaa, duydunuz değil mi, Lordum,</p>

  <p class="normal">Bu Prens Edward'dan ne kadar farklı!</p>

  <p class="normal">Vaktini bir şehvet yatağında fuhuşla geçirmiyor;</p>

  <p class="normal">Dizlerinin üstünde duayla değerlendiriyor;</p>

  <p class="normal">Oynaşıp durmuyor bir çift saray fahişesiyle,</p>

  <p class="normal">Ama bir çift bilge rahiple dalmış tefekküre;</p>

  <p class="normal">Uyku çekip aylak bedenini şişireceği yerde,</p>

  <p class="normal">Uyanık ruhunu zenginleştirmek için dua ediyor.</p>

  <p class="normal">Ne mutlu bir şey olurdu İngiltere için,</p>

  <p class="normal">Bu erdemli prens, krallığı kabul etseydi eğer;</p>

  <p class="normal">Ama korkarım onu buna razı etmek güç.</p>

  <p class="normal">BELEDİYE BAŞKANI</p>

  <p class="normal">Tanrı onu esirgesin, hayır demez, umarım!</p>

  <p class="normal">BUCKINGHAM</p>

  <p class="normal">Korkarım, diyecek. İşte Catesby de geliyor.</p>

  <p class="normal">(CATESBY girer.)</p>

  <p class="normal">Evet Catesby, prensimiz ne dediler?</p>

  <p class="normal">CATESBY</p>

  <p class="normal">Lordum, yurttaşları böyle ordu gibi peşinize takıp</p>

  <p class="normal">Kalabalık bir şekilde neden geldiğinizi merak ediyorlar.</p>

  <p class="normal">Niyetinizin iyi olduğuna pek güvenmiyor.</p>

  <p class="normal">BUCKINGHAM</p>

  <p class="normal">Bakın buna üzüldüm işte, sevgili kuzenimiz</p>

  <p class="normal">Bizim iyi niyetimize güvenmiyorlar demek!</p>

  <p class="normal">Tanrı tanığımdır, bizler ona</p>

  <p class="normal">Sonsuz sevgimizi sunmaya geldik buraya.</p>

  <p class="normal">Dük hazretlerine bir daha gidin, anlatın bunu.</p>

  <p class="normal"><span class="indentmetinitalik1">(CATESBY çıkar.)</span></p>

  <p class="normal">Böyle inançlı, dinine bağlı mübarek kişileri,</p>

  <p class="normal">Tespih çekip dua ederken</p>

  <p class="normal">Daldıkları düşüncelerden ayırmak zordur.</p>

  <p class="normal"><span class="indentmetinitalik1">(GLOUCESTER iki rahibin arasında gelir, arkadan da CATESBY.)</span></p>

  <p class="normal">BELEDİYE BAŞKANI</p>

  <p class="normal">Bakınız, efendimiz iki rahibin arasında!</p>

  <p class="normal">BUCKINGHAM</p>

  <p class="normal">Bir Hıristiyan prense yakışan iki erdem dayanağı,</p>

  <p class="normal">Kibir günahına kapılıp düşmesin diye;</p>

  <p class="normal">Görüyor musunuz, elinde de bir dua kitabı var.</p>

  <p class="normal">Kutsal adamın arması budur işte.</p>

  <p class="normal">Ünlü Plantagenet, yüce prens, lütfen dinleyiniz ricalarımızı,</p>

  <p class="normal">Sizi kutsal göreviniz</p>

  <p class="normal">Ve Hıristiyanlığa yaraşan ibadetinizin ortasında</p>

  <p class="normal">Rahatsız ettiğimiz için bağışlayın bizi.</p>

  <p class="normal">GLOUCESTER</p>

  <p class="normal">Ne gerek var, Lordum, özür dilemenize,</p>

  <p class="normal">Asıl ben özür dilerim siz dostlarımdan,</p>

  <p class="normal">Tanrı'ya olan görevimi yerine getirirken</p>

  <p class="normal">Sizleri beklettiğim için.</p>

  <p class="normal">Neyse, bunu bırakalım şimdi,</p>

  <p class="normal">Benden isteğiniz nedir?</p>

  <p class="normal">BUCKINGHAM</p>

  <p class="normal">Tanrı'yı ve yönetimden yoksun kalmış bu adanın insanlarını</p>

  <p class="normal">Hoşnut edecek bir dileğimiz olacaktı.</p>

  <p class="normal">GLOUCESTER</p>

  <p class="normal">Kent halkının hoşuna gitmeyen bir kusur işledim galiba,</p>

  <p class="normal">Siz de bilgisizliğim için serzenişte bulunacaksınız.</p>

  <p class="normal">BUCKINGHAM</p>

  <p class="normal">Doğru bildiniz, Lordum, lütfedip bizi dinlerseniz,</p>

  <p class="normal">Bu kusurunuzu düzeltebilirsiniz.</p>

  <p class="normal">GLOUCESTER</p>

  <p class="normal">Dinlemezsem, bir Hıristiyan ülkesinin havasını</p>

  <p class="normal">Neden soluyayım?</p>

  <p class="normal">BUCKINGHAM</p>

  <p class="normal">O zaman bilin ki, sayın Lordum, sizin kusurunuz:</p>

  <p class="normal">O yüce koltuğu, o şahane tahtı kabul etmeyişiniz,</p>

  <p class="normal">Atalarınızdan kalan hükümdarlık asasını reddetmeniz;</p>

  <p class="normal">Kaderin size sunduğu ve doğuştan sizin olan hakkınızı,</p>

  <p class="normal">Soylu sülalenizden gelen o anlı şanlı görevi</p>

  <p class="normal">Yozlaşmış bir hanedanın kirli ellerine bırakmanızdır.</p>

  <p class="normal">Oysa biz, vatanımızın selameti adına sizi</p>

  <p class="normal">Derin düşüncelerinizden uyandırmaya geldik;</p>

  <p class="normal">Bu soylu ada ona yakışan kolunu, kanadını arıyor;</p>

  <p class="normal">Yüzü tanınmaz oldu yolsuzluk yaralarından;</p>

  <p class="normal">Hanedanın soy ağacı asalak bitkilerle aşılandı;</p>

  <p class="normal">Haksız<sup class="calibre2"><a href="../Text/III.Richard_split_038.html#footnote-600-79" id="footnote-600-79-backlink">[79]</a></sup> bir unutkanlık, anlaşılmaz bir ilgisizlikle</p>

  <p class="normal">Kaba omuz darbeleriyle denize itildi nerdeyse.</p>

  <p class="normal">İşte bu vatanı eski durumuna getirmek için,</p>

  <p class="normal">Siz yüce Lordum, başa geçmeyi kabul edin,</p>

  <p class="normal">Ülkemizi kral olarak yönetin diye</p>

  <p class="normal">İçtenlikle yalvarıyoruz size...</p>

  <p class="normal">Ama naip, vekil ya da başkası adına yardımcı olarak değil,</p>

  <p class="normal">Sülaleden, kan bağıyla, soydan gelen hakkınızla</p>

  <p class="normal">Ve imparatorluğun öz sahibi olarak üstlenin bu görevi.</p>

  <p class="normal">Sizi seven ve saygı besleyen yurttaşların büyük ısrarı karşısında,</p>

  <p class="normal">Onların isteklerini paylaşarak siz efendimizi</p>

  <p class="normal">Bu haklı davada ikna etmeye geldim.</p>

  <p class="normal">GLOUCESTER</p>

  <p class="normal">Bulunduğum mevkie, sizin durumunuza göre,</p>

  <p class="normal">Burayı sessizce terketmek mi,</p>

  <p class="normal">Yoksa sizi paylamam mı doğru olur, bilmiyorum.</p>

  <p class="normal">Sizi yanıtlamasam, dili tutulmuş ihtirasla,</p>

  <p class="normal">Sizin bana takmaya çalıştığınız o altın boyunduruğu</p>

  <p class="normal">Arzuladığım duygusuna kapılabilirsiniz.</p>

  <p class="normal">Öte yandan, bana olan sevginiz ve bağlılığınızla,</p>

  <p class="normal">Bana haz veren öneriniz için size çıkışmak</p>

  <p class="normal">Bu kez yanınızdaki dostları kırmak olur.</p>

  <p class="normal">Öyleyse ilk söylediğimden kaçınacağım;</p>

  <p class="normal">İkincisine de sebep olmamak için konuşacağım:</p>

  <p class="normal">Sizlere kesin yanıtım şu:</p>

  <p class="normal">Sevginizden ötürü teşekkürümü hak ettiniz,</p>

  <p class="normal">Ancak bu önemli önerinize evet demek</p>

  <p class="normal">Bendenizin hakkı değil.</p>

  <p class="normal">Öncelikle bütün engeller kalkmış,</p>

  <p class="normal">Taca giden yol açık,</p>

  <p class="normal">Soyumdan gelen hak bana verilmiş bile olsa,</p>

  <p class="normal">Ruhum öylesine yoksul ve güçsüz ki,</p>

  <p class="normal">Kusurlarım öyle çok ve öyle büyük ki,</p>

  <p class="normal">Engin denizlere açılmaya çekinen dayanıksız bir tekne gibi,</p>

  <p class="normal">Büyüklüğüme sığınıp orada gizleneceğime,</p>

  <p class="normal">Şatafatlı makamın sisinde kaybolacağıma;</p>

  <p class="normal">O büyüklükten kaçıp gizlenmeyi tercih ederim.</p>

  <p class="normal">Ama Tanrı'ya şükür, ihtiyaç yok bana...</p>

  <p class="normal">Olsaydı eğer, yardım edebilmek için size</p>

  <p class="normal">Benim ihtiyacım olurdu birçok şeye.</p>

  <p class="normal">Soy ağacımızdan soylu bir meyve kalmış bize,</p>

  <p class="normal">Bu meyve zamanla, yavaş yavaş<sup class="calibre2"><a href="../Text/III.Richard_split_038.html#footnote-600-80" id="footnote-600-80-backlink">[80]</a></sup> olgunlaşacak,</p>

  <p class="normal">Hükümdarlık tahtına yakışacak</p>

  <p class="normal">Ve elbette yönetimi ile hepimizi mutlu kılacak.</p>

  <p class="normal">Bana layık gördüğünüzü ben ona layık görüyorum...</p>

  <p class="normal">Onun mutlu yıldızının hakkını ve kısmetini</p>

  <p class="normal">Koparıp almaktan Tanrı korusun beni.</p>

  <p class="normal">BUCKINGHAM</p>

  <p class="normal">Lordum, yüreğiniz çok temiz;</p>

  <p class="normal">Ancak durum tüm boyutlarıyla ele alındığında,</p>

  <p class="normal">Gösterdiğiniz gerekçeler güzel, ama gerçekçi değil.</p>

  <p class="normal">"Edward, kardeşimizin oğlu" diyorsunuz;</p>

  <p class="normal">Katılıyoruz biz de buna; ama Edward'ın asıl karısından değil,</p>

  <p class="normal">Çünkü daha önce Lady Lucy ile sözlüydü...</p>

  <p class="normal">Anneniz de yaşayan tanığıdır bu durumun,</p>

  <p class="normal">Sonra da vekaletle Fransa kralının kız kardeşi</p>

  <p class="normal">Bona ile nişanlandı. Sonra ikisinden de vazgeçti,</p>

  <p class="normal">Bunlar aradan çıkınca birkaç çocuk anası,</p>

  <p class="normal">Güzelliği solmakta olan zavallı bir dula göz dikti;</p>

  <p class="normal">En güzel günlerinin ikindisini yaşayan bu kadını</p>

  <p class="normal">Şehvetinin ganimeti ve ödülü saydı,</p>

  <p class="normal">Unuttu mevkiinin önemini ve saygınlığını,</p>

  <p class="normal">O aşağılık günah yatağına kadar yuvarlandı.</p>

  <p class="normal">Sonra bu kadından, o yasadışı yatakta</p>

  <p class="normal">Nezaketimizden prens dediğimiz bu çocuğu peydahladı:</p>

  <p class="normal">Bu konuda daha ağır konuşabilirim...</p>

  <p class="normal">Ama yaşayan bazı kişilere olan saygım yüzünden,</p>

  <p class="normal">Onların duygularımı incitmemek için dilimi tutuyorum.</p>

  <p class="normal">Krallar soyundan gelen aziz Lordum</p>

  <p class="normal">Size sunulan bu onurlu makamı kabul buyurunuz;</p>

  <p class="normal">Bizleri ve bu ülkeyi mutlu kılmak için olmasa bile,</p>

  <p class="normal">Soylu atalarımızın kurduğu, bu gafletle lekelenen,</p>

  <p class="normal">Kötüye kullanılıp yozlaştırılan ülkeyi</p>

  <p class="normal">Yeniden hak ettiği yasal ve doğru çizgiye getirmek için</p>

  <p class="normal">Kabul buyurunuz.</p>

  <p class="normal">BELEDİYE BAŞKANI</p>

  <p class="normal">Evet, sayın Lordum; yurttaşlarımız da bunu dilerler.</p>

  <p class="normal">BUCKINGHAM</p>

  <p class="normal">Size sunulan bu sevgiyi reddetmeyin, yüce Lordum.</p>

  <p class="normal">CATESBY</p>

  <p class="normal">Bu yasal isteklerini kabul edip sevindirin onları!</p>

  <p class="normal">GLOUCESTER</p>

  <p class="normal">Ama neden bu kadar üstüme düşüyorsunuz?</p>

  <p class="normal">Ne o makam için, ne de kral olarak uygunum.</p>

  <p class="normal">Rica ederim yanlış anlamayın beni,</p>

  <p class="normal">Ama yapamam, kabul edemem isteğinizi.</p>

  <p class="normal">BUCKINGHAM</p>

  <p class="normal">Eğer reddediyorsanız...</p>

  <p class="normal">Kardeşinizin oğluna duyduğunuz şefkat ve sevgi ile</p>

  <p class="normal">Tahtı onun elinden almamakta direniyorsunuz demektir.</p>

  <p class="normal">Çok merhametli bir yüreğiniz olduğu biliyoruz;</p>

  <p class="normal">Sizin sadece yakınlarınıza değil,</p>

  <p class="normal">Her sınıftan insana davranışlarınızda</p>

  <p class="normal">Candan, nazik, bir kadın kadar yufka yüreklisiniz...</p>

  <p class="normal">Ancak şunu bilin ki, ricamızı kabul etseniz de etmeseniz de,</p>

  <p class="normal">Kardeşinizin oğlu asla kralımız olarak tahta oturmayacaktır.</p>

  <p class="normal">Bilin ki başka birini geçireceğiz tahta,</p>

  <p class="normal">Bu da sonu ve düşüşü olacaktır hanedanınızın;</p>

  <p class="normal">Bu kararla ayrılıyoruz huzurunuzdan,</p>

  <p class="normal">Gelin gidelim yurttaşlar.</p>

  <p class="normal">Yemin ederim, artık yalvarmayacağım.</p>

  <p class="normal">GLOUCESTER</p>

  <p class="normal">Yemin etmeyin, aziz Buckingham Lordu.</p>

  <p class="normal"><span class="indentmetinitalik1">(BUCKINGHAM, BELEDİYE BAŞKANI ve yurttaşlar çıkar.)</span></p>

  <p class="normal">CATESBY</p>

  <p class="normal">Geri çağırın onu, yüce Prensim, kabul edin ricalarını;</p>

  <p class="normal">Eğer reddederseniz bütün ülke çekecek acısını.</p>

  <p class="normal">GLOUCESTER</p>

  <p class="normal">Beni bir dert âlemine girmeye mi zorluyorsunuz?</p>

  <p class="normal">Peki, hadi çağırın onu geri, taş yürekli değilim ben de.</p>

  <p class="normal">Vicdanımın ve ruhumun sesine rağmen,</p>

  <p class="normal">Bu nazik istekleriniz dokundu içime.</p>

  <p class="normal"><span class="indentmetinitalik1">(BUCKINGHAM ve diğerleri girer.)</span></p>

  <p class="normal">Kuzen Buckingham ve siz sağduyulu insanlar,</p>

  <p class="normal">Madem ben istesem de istemesem de</p>

  <p class="normal">Kaderin yükünü sırtıma yüklemekte kararlısınız,</p>

  <p class="normal">Bana layık gördüğünüz bu yüke sabırla katlanmalıyım.</p>

  <p class="normal">Ama bilin ki, bana kabul ettirdiğiniz bu durum</p>

  <p class="normal">Çirkin bir skandala, kötü söylentilere dönüşürse,</p>

  <p class="normal">Bu işi zorlamanızla kabul edişimden dolayı,</p>

  <p class="normal">Hiçbir suç yüklenemez, hiçbir leke sürülemez bana.</p>

  <p class="normal">Çünkü Tanrı ve sizler biliyorsunuz,</p>

  <p class="normal">Bu işi nasıl gönülsüzce kabul ettiğimi.</p>

  <p class="normal">BELEDİYE BAŞKANI</p>

  <p class="normal">Tanrı sizi korusun, yüce Prens! Biliyoruz ve tanığız.</p>

  <p class="normal">GLOUCESTER</p>

  <p class="normal">Bunu söylemekle doğruyu söylemiş olacaksınız.</p>

  <p class="normal">BUCKINGHAM</p>

  <p class="normal">Öyleyse kutlarım sizi hükümdarlık unvanınızla:</p>

  <p class="normal">Yaşasın Kral Richard! İngiltere'nin övgülere layık kralı, yaşasın!</p>

  <p class="normal">HEPSİ</p>

  <p class="normal">Amin!</p>

  <p class="normal">BUCKINGHAM</p>

  <p class="normal">Yarın taç giymeyi uygun bulur musunuz, yüce efendim?</p>

  <p class="normal">GLOUCESTER</p>

  <p class="normal">Ne zaman isterseniz; nasılsa sizin dediğiniz olacak.</p>

  <p class="normal">BUCKINGHAM</p>

  <p class="normal">Öyleyse yarın huzurunuza çıkarız;</p>

  <p class="normal">Şimdi sevinçle, izninizi diliyoruz.</p>

  <p class="normal">GLOUCESTER</p>

  <p class="normal"><span class="indentmetinitalik1">(Piskoposlara</span>) Gelin kutsal görevimize geri dönelim.</p>

  <p class="normal">Hoşça kalın sevgili kuzen, hoşça kalın nazik dostlar!</p>

  <p class="normal"><span class="indentmetinitalik1">(Herkes çıkar.)</span></p>
</body>
</html>
