<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>III.Richard</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_32">3. Sahne</h2>

  <p class="h2baslik">Bosworth Ovası</p>

  <p class="normal"><span class="indentmetinitalik1">(Zırh ve silahıyla KRAL RICHARD, NORFOLK, RATCLIFF, SURREY KONTU ve diğerleri girer.)</span></p>

  <p class="normal">KRAL RICHARD</p>

  <p class="normal">İşte Bosworth ovası. Çadırımızı buraya kurun.</p>

  <p class="normal">Sevgili Lord Surrey, niye böyle durgunsun?</p>

  <p class="normal">SURREY</p>

  <p class="normal">Yüreğim bakışlarımdan on kat daha neşelidir<sup class="calibre2"><a href="../Text/III.Richard_split_038.html#footnote-600-98" id="footnote-600-98-backlink">[98]</a></sup>, efendimiz.</p>

  <p class="normal">KRAL RICHARD</p>

  <p class="normal">Lord Norfolk!</p>

  <p class="normal">NORFOLK</p>

  <p class="normal">Buyrun, yüce kralım.</p>

  <p class="normal">KRAL RICHARD</p>

  <p class="normal">Onları mutlaka yenmeliyiz, ha, Norfolk? Değil mi?</p>

  <p class="normal">NORFOLK</p>

  <p class="normal">Bu işte yenmek de var, yenilmek de, sayın Lordum.</p>

  <p class="normal">KRAL RICHARD</p>

  <p class="normal">Çadırım kurulsun! Burda yatacağım bu gece.</p>

  <p class="normal"><span class="indentmetinitalik1">(Askerler Richard'ın çadırını kurarlar.)</span></p>

  <p class="normal">Peki yarın nerede? Neyse, hepsi aynı.</p>

  <p class="normal">Hainlerin sayısı kaçmış, bilen var mı içinizde?</p>

  <p class="normal">NORFOLK</p>

  <p class="normal">En çok altı ya da yedi bin kişi.</p>

  <p class="normal">KRAL RICHARD</p>

  <p class="normal">İyi, bizim birlikler onların üç katı,</p>

  <p class="normal">Üstelik başlı başına bir kaledir kralın adı,</p>

  <p class="normal">Bu da başka bir handikapı karşı tarafın.</p>

  <p class="normal">Hadi tamamlayın şu çadırı.</p>

  <p class="normal">Gelin soylu efendiler,</p>

  <p class="normal">Bu araziden nasıl yararlanabiliriz bir bakalım,</p>

  <p class="normal">Buraları iyi bilen birilerini de çağırın,</p>

  <p class="normal">Rehberlik etsinler bize.</p>

  <p class="normal">Gereken neyse yapalım, gecikmeyelim;</p>

  <p class="normal">Çünkü Lordlarım, zorlu bir gün olacak yarın.</p>

  <p class="normal"><span class="indentmetinitalik1">(Çıkarlar.)</span></p>

  <p class="normal"><span class="indentmetinitalik1">(Bir yandan RICHMOND, SIR WILLIAM BRANDON, OXFORD, DORSET ve diğerleri girer. Askerler RICHMOND'un çadırını kurmaktadır.)</span></p>

  <p class="normal">RICHMOND</p>

  <p class="normal">Yorgun güneş battı altın rengiyle,</p>

  <p class="normal">Ateşler saçan arabasının<sup class="calibre2"><a href="../Text/III.Richard_split_038.html#footnote-600-99" id="footnote-600-99-backlink">[99]</a></sup> parlak izleri,</p>

  <p class="normal">Yarının güzel olacağını vaat ediyor bize.</p>

  <p class="normal">Sir William, siz taşıyacaksınız sancağımı.</p>

  <p class="normal">Mürekkep ve kâğıt getirin çadırıma.</p>

  <p class="normal">Savaş planını çizeceğim,</p>

  <p class="normal">Her komutanın görevini belirleyeceğim,</p>

  <p class="normal">Küçük kuvvetimizi de uygun birimlere böleceğim.</p>

  <p class="normal">Aziz Lordum Oxford, siz Sir William...</p>

  <p class="normal">Ve siz Sir Walter... benimle kalın.</p>

  <p class="normal">Pembroke Kontu, birliğinin başında olsun;</p>

  <p class="normal">Azizim komutan Blunt, ona iyi geceler dileyin,</p>

  <p class="normal">Sabah saat ikide çadırıma gelmesini rica edin.</p>

  <p class="normal">Bir şey daha komutan Blunt;</p>

  <p class="normal">Lord Stanley'in karargâhı nerede biliyor musunuz?</p>

  <p class="normal">BLUNT</p>

  <p class="normal">Eğer sancakları karıştırmadıysam eğer</p>

  <p class="normal">Karıştırmadığımdan da eminim</p>

  <p class="normal">Lord Stanley'in alayı,</p>

  <p class="normal">Kralın merkez kuvvetlerinden</p>

  <p class="normal">Yarım mil kadar güneyde bulunuyor.</p>

  <p class="normal">RICHMOND</p>

  <p class="normal">Aziz Blunt, kendinizi gereksiz tehlikeye atmadan,</p>

  <p class="normal">Bir yolunu bulup ona ulaştığınızda,</p>

  <p class="normal">Bu önemli notu iletmelisiniz ona.</p>

  <p class="normal">BLUNT</p>

  <p class="normal">Hayatım pahasına da olsa, bu sorumluluğu alırım;</p>

  <p class="normal">Tanrı huzurlu bir gece versin size!</p>

  <p class="normal">RICHMOND</p>

  <p class="normal">Size de komutan Blunt!</p>

  <p class="normal">Gelin beyler, yarınki durumu görüşelim.</p>

  <p class="normal">Çadıra girelim. Çiy başladı, hava soğudu.</p>

  <p class="normal"><span class="indentmetinitalik1">(Çadıra girerler.)</span></p>

  <p class="normal"><span class="indentmetinitalik1">(KRAL RICHARD, NORFOLK, RATCLIFF ve CATESBY,</span></p>

  <p class="normal"><span class="ideitalik">RICHARD'ın çadırına girer.)</span></p>

  <p class="normal">KRAL RICHARD</p>

  <p class="normal">Saat kaç?</p>

  <p class="normal">CATESBY</p>

  <p class="normal">Yemek vakti efendimiz, saat dokuz.</p>

  <p class="normal">KRAL RICHARD</p>

  <p class="normal">Bu akşam yemek yemeyeceğim.</p>

  <p class="normal">Mürekkep ve kâğıt getirin bana.</p>

  <p class="normal">Tolgamın kayışları gevşetildi mi?</p>

  <p class="normal">Zırhım hazırlanıp çadırıma konuldu mu?</p>

  <p class="normal">CATESBY</p>

  <p class="normal">Evet efendimiz, hepsi hazır.</p>

  <p class="normal">KRAL RICHARD</p>

  <p class="normal">Aziz Norfolk, hadi görevinin başına;</p>

  <p class="normal">Dikkatli ol, güvendiğin devriyeleri seç.</p>

  <p class="normal">NORFOLK</p>

  <p class="normal">Gidiyorum, efendimiz.</p>

  <p class="normal">KRAL RICHARD</p>

  <p class="normal">Sabah çok erken kalkacaksın, aziz Norfolk.</p>

  <p class="normal">NORFOLK</p>

  <p class="normal">Merak etmeyin efendimiz.</p>

  <p class="normal"><span class="indentmetinitalik1">(Çıkar.)</span></p>

  <p class="normal">KRAL RICHARD</p>

  <p class="normal">Catesby!</p>

  <p class="normal">CATESBY</p>

  <p class="normal">Lordum?</p>

  <p class="normal">KRAL RICHARD</p>

  <p class="normal">Stanley'in alayına silahlı bir haberci yolla;</p>

  <p class="normal">Güneş doğmadan birliklerini getirsin buraya;</p>

  <p class="normal">Yoksa oğlu George sonsuz gecenin karanlık mağarasını boylar.</p>

  <p class="normal"><span class="indentmetinitalik1">(CATESBY çıkar.)</span></p>

  <p class="normal">Bana bir tas şarap koyun. Bir de nöbetçi görevlendirin.</p>

  <p class="normal">Yarın için beyaz atım Surrey eyerlensin.</p>

  <p class="normal">Kargılarımı kontrol edin, sağlam olsun,</p>

  <p class="normal">Ama ağır olmasın.</p>

  <p class="normal">Ratcliff!</p>

  <p class="normal">RATCLIFF</p>

  <p class="normal">Buyrun, Lordum.</p>

  <p class="normal">KRAL RICHARD</p>

  <p class="normal">Mahzun yüzlü Lord Northumberland'i gördün mü?</p>

  <p class="normal">RATCLIFF</p>

  <p class="normal">Akşam üzeri, Surrey Kontu ile birlikte,</p>

  <p class="normal">Tek tek birlikleri dolaşıp askerleri yüreklendiriyordu.</p>

  <p class="normal">KRAL RICHARD</p>

  <p class="normal">Buna memnun oldum. Bana biraz daha şarap verin.</p>

  <p class="normal">Eski şevkim ve neşem kalmamış.</p>

  <p class="normal">Koy oraya. Mürekkeple kâğıt hazır mı?</p>

  <p class="normal">RATCLIFF</p>

  <p class="normal">Hazır Lordum.</p>

  <p class="normal">KRAL RICHARD</p>

  <p class="normal">Muhafızım nöbete geçsin! Gidebilirsin.</p>

  <p class="normal">Ratcliff, gece yarısı buraya gel,</p>

  <p class="normal">Zırhımı giymeme yardım et.</p>

  <p class="normal">Hadi, git artık.</p>

  <p class="normal"><span class="indentmetinitalik1">(RATCLIFF gider. RICHARD bir şeyler karaladıktan sonra uyur.)</span></p>

  <p class="normal"><span class="indentmetinitalik1">(RICHMOND'un çadırı. DERBY KONTU girer. Diğerleri RICHMOND'ın yanındadır.)</span></p>

  <p class="normal">DERBY</p>

  <p class="normal">Dilerim, zafer ve talih kuşu tolgana konsun!</p>

  <p class="normal">RICHMOND</p>

  <p class="normal">Soylu kayınpederim!</p>

  <p class="normal">Karanlık gece, verebileceği huzuru getirsin sana,</p>

  <p class="normal">Söyleyin, sayın kayınvalidemiz ne âlemdeler?</p>

  <p class="normal">DERBY</p>

  <p class="normal">Zaferin için durmadan dua eden kayınvaliden adına,</p>

  <p class="normal">Seni kutsuyorum ben de. Ondan haber bu kadar.</p>

  <p class="normal">Sessiz saatler durmadan ilerliyor,</p>

  <p class="normal">Karanlık parça parça dağılıyor doğuda.</p>

  <p class="normal">Özetle durum öyle gerektiriyor çünkü</p>

  <p class="normal">Sabah erkenden hazır olun cenge;</p>

  <p class="normal">Kaderini, kanlı vuruşmalara,</p>

  <p class="normal">Bir bakışıyla ölüm saçan savaşa bırak.</p>

  <p class="normal">Bana gelince yapmak istediğimi yapamasam da</p>

  <p class="normal">Elimden geldiğince vakti oyalayarak</p>

  <p class="normal">Bu sonu belirsiz savaşta yardımcı olacağım sana.</p>

  <p class="normal">Ama bu desteğimi açıkça belli edemem,</p>

  <p class="normal">Eğer farkına varılırsa,</p>

  <p class="normal">Babasının gözü önünde katlederler kardeşin genç George'u.</p>

  <p class="normal">Hoşça kal. Uzun zaman ayrı düşen dostlar,</p>

  <p class="normal">Sevgi yeminleri, tatlı sohbetler eder,</p>

  <p class="normal">Ama ne yazık ki, vaktimiz yok bunlar için şimdi.</p>

  <p class="normal">Umarım, Tanrı bize o günleri de gösterir!</p>

  <p class="normal">Hoşça kalın hepiniz. Açık olsun talihiniz.</p>

  <p class="normal">RICHMOND</p>

  <p class="normal">Sevgili Lordlar, birliğine kadar refakat edin ona.</p>

  <p class="normal">İçim rahat olmasa da biraz kestirmeliyim.</p>

  <p class="normal">Yoksa sabah zafer kanatlarıyla uçacağıma</p>

  <p class="normal">Uykusuzluk kurşun gibi çökebilir üstüme.</p>

  <p class="normal">Sayın Lordlar, iyi geceler hepinize,</p>

  <p class="normal"><span class="indentmetinitalik1">(RICHMOND dışında herkes çıkar.)</span></p>

  <p class="normal">Ulu Tanrım, senin emrinde bir komutan sayıyorum kendimi,</p>

  <p class="normal">Şefaatini esirgeme kuvvetlerimden;</p>

  <p class="normal">Gazap topuzunu ver askerlerimin ellerine,</p>

  <p class="normal">Parçalasınlar onunla düşmanlarımın sahte tolgalarını,</p>

  <p class="normal">Devirip geçsinler bir vuruşta onları.</p>

  <p class="normal">Tanrım, izin ver, memurun olup biz verelim cezalarını,</p>

  <p class="normal">Zafere ulaşıp sana övgüler düzelim!</p>

  <p class="normal">Gözlerimi kapayıp kestirmeden önce,</p>

  <p class="normal">Sana emanettir gözlerini kırpmayan ruhum.</p>

  <p class="normal">Beni koru Tanrım, uyurken de, uyanıkken de!</p>

  <p class="normal"><span class="indentmetinitalik1">(Uyur.)</span></p>

  <p class="normal"><span class="indentmetinitalik1">(RICHARD'ın çadırı. VI. HENRY'nin oğlu PRENS EDWARD'ın hayaleti görünür.)</span></p>

  <p class="normal">HAYALET</p>

  <p class="normal"><span class="indentmetinitalik1">(RICHARD'a</span>) Yarın tüm ağırlığımla ruhunu karartacağım!</p>

  <p class="normal">Ömrümün baharında,</p>

  <p class="normal">Beni Tewksbury'de nasıl hançerlediğini unutma;</p>

  <p class="normal">Umudunu yitir ve geber!</p>

  <p class="normal"><span class="indentmetinitalik1">(RICHMOND'a</span>) Ferah tut yüreğini Richmond;</p>

  <p class="normal">Çünkü biz haksız yere katledilen prensler</p>

  <p class="normal">Senin yanında savaşacağız.</p>

  <p class="normal">Kral Henry'nin oğlu destek veriyor sana, Richmond.</p>

  <p class="normal"><span class="indentmetinitalik1">(KRAL VI HENRY'nin hayaleti görünür.)</span></p>

  <p class="normal">HAYALET</p>

  <p class="normal"><span class="indentmetinitalik1">(RICHARD'a</span>) Ben hayattayken kutsanmış bedenimi</p>

  <p class="normal">Ölümcül darbelerle delik deşik ettin sen.</p>

  <p class="normal">Kale'yi ve beni hatırından çıkarma.</p>

  <p class="normal">Umutların yok olsun, geber.</p>

  <p class="normal">VI. Henry, umudunu yitir, geber, diyor sana.</p>

  <p class="normal"><span class="indentmetinitalik1">(RICHMOND'a</span>) Erdemli, kutsal insan, zafer seninle olsun!</p>

  <p class="normal">Kral olacağını şimdiden haber veren Henry,</p>

  <p class="normal">Uykunda gönül ferahlığı diliyor sana.</p>

  <p class="normal">Yaşa ve yücel!</p>

  <p class="normal"><span class="indentmetinitalik1">(CLARENCE'in hayaleti görünür.)</span></p>

  <p class="normal">HAYALET</p>

  <p class="normal"><span class="indentmetinitalik1">(RICHARD</span>'a) Yarın tüm ağırlığımla ruhunu karartacağım!</p>

  <p class="normal">Senin tarafından alçakça aldatılan,</p>

  <p class="normal">Öldürülüp bir şarap fıçısına atılan</p>

  <p class="normal">Kardeşin zavallı Clarence'i hatırla!</p>

  <p class="normal">Yarın beni düşün savaş alanında,</p>

  <p class="normal">Körelen kılıcın elinden düşsün.</p>

  <p class="normal">Umudunu yitir ve geber!</p>

  <p class="normal"><span class="indentmetinitalik1">(RICHMOND'a</span>) Sen, Lancaster hanedanının evladı,</p>

  <p class="normal">York Hanedanı'nın haksızlığı uğrayan varisleri</p>

  <p class="normal">Senin için dua ediyorlar. Melekler korusun askerlerini!</p>

  <p class="normal">Yaşa ve yücel!</p>

  <p class="normal"><span class="indentmetinitalik1">(RIVERS'in, GREY'in ve VAUGHAN'ın hayaletleri görünür.)</span></p>

  <p class="normal">RIVERS</p>

  <p class="normal"><span class="indentmetinitalik1">(RICHARD'a</span>) Yarın tüm ağırlığımla ruhunu karartacağım!</p>

  <p class="normal">Ben, Pomfret'e öldürttüğün Rivers,</p>

  <p class="normal">Umudunu yitir ve geber!</p>

  <p class="normal">GREY</p>

  <p class="normal"><span class="indentmetinitalik1">(RICHARD'a</span>) Grey'i hatırla! Umutsuzluk içinde geber!</p>

  <p class="normal">VAUGHAN</p>

  <p class="normal"><span class="indentmetinitalik1">(RICHARD'a</span>) Vaughan'ı hatırla!</p>

  <p class="normal">Suçluluk duygusuyla elinden düşsün kargın!</p>

  <p class="normal">Umudunu yitir ve geber!</p>

  <p class="normal">HEPSİ</p>

  <p class="normal"><span class="indentmetinitalik1">(RICHMOND'a</span>) Bil ki, Richard'ın yüreğindeki kötülükler</p>

  <p class="normal">Onu yenmeni sağlayacaktır. Uyan, gün senin günündür.</p>

  <p class="normal"><span class="indentmetinitalik1">(HASTINGS'in hayaleti görünür.)</span></p>

  <p class="normal">HAYALET</p>

  <p class="normal"><span class="indentmetinitalik1">(RICHARD'a</span>) Kan içen bir canisin, cani gibi uyan!</p>

  <p class="normal">Kanlı bir çarpışma sonunda, günlerin bitsin!</p>

  <p class="normal">Hatırla Lord Hastings'i! Umudunu yitir ve geber!</p>

  <p class="normal"><span class="indentmetinitalik1">(RICHMOND'a</span>) Sen, vicdanı temiz insan, uyan, uyan!</p>

  <p class="normal">Silahını kuşan, dövüş, zafere ulaş</p>

  <p class="normal">Güzel İngiltere için!</p>

  <p class="normal"><span class="indentmetinitalik1">(İki küçük prensin hayaletleri görünür.)</span></p>

  <p class="normal">HAYALETLER</p>

  <p class="normal">Düşün Kale'de boğdurduğun kuzenlerini!</p>

  <p class="normal">Richard, çökeceğiz yüreğine birer kurşun gibi,</p>

  <p class="normal">Ve yenilgiye, utanca, ölüme sürükleyeceğiz seni.</p>

  <p class="normal">Umudunu yitir ve geber!</p>

  <p class="normal"><span class="indentmetinitalik1">(RICHMOND'a</span>) Huzur içinde uyu, neşeyle uyan, Richmond!</p>

  <p class="normal">Yabandomuzunun öfkesinden melekler korusun seni!</p>

  <p class="normal">Yaşa ve mutlu bir kral soyu yarat!</p>

  <p class="normal">Edward'ın talihsiz çocukları başarı diler sana!</p>

  <p class="normal"><span class="indentmetinitalik1">(LADY ANNE'in hayaleti</span> <span class="ideitalik">görünür.)</span></p>

  <p class="normal">HAYALET</p>

  <p class="normal"><span class="indentmetinitalik1">(RICHARD'a</span>) Richard, senin karın, zavallı karın Anne'im ben,</p>

  <p class="normal">Yanında tek bir saat bile rahat uyku uyuyamayan karın,</p>

  <p class="normal">Uykunu karabasana döndürmeye geldim şimdi.</p>

  <p class="normal">Yarın savaşta beni düşün, düşsün elinden körelecek kılıcın!</p>

  <p class="normal">Umudunu yitir ve geber!</p>

  <p class="normal"><span class="indentmetinitalik1">(RICHMOND'a</span>) Vicdanı rahat insan, huzur içinde uyu;</p>

  <p class="normal">Başarını ve mutlu zaferini gör düşünde.</p>

  <p class="normal">Düşmanının karısı dua ediyor senin için.</p>

  <p class="normal"><span class="indentmetinitalik1">(BUCKINGHAM'ın hayaleti görünür.)</span></p>

  <p class="normal">HAYALET</p>

  <p class="normal"><span class="indentmetinitalik1">(RICHARD'a</span>) İlk ben oldum taç giymene yardım eden;</p>

  <p class="normal">Zorbalığının son kurbanı da yine bendim,</p>

  <p class="normal">Hatırla Buckinham'ı yarın cenk meydanında,</p>

  <p class="normal">Cinayetlerinin dehşetiyle geber!</p>

  <p class="normal">Kanlı işlerinin ve ölümün düşünü gör uykunda;</p>

  <p class="normal">Gözün yılsın, umudun kırılsın, öyle ver son nefesini!</p>

  <p class="normal"><span class="indentmetinitalik1">(RICHMOND'a</span>) Yardım etmeyi umuyordum sana,</p>

  <p class="normal">Ama edemeden öldüm;</p>

  <p class="normal">Sen ferah tut yüreğini, yitirme cesaretini:</p>

  <p class="normal">Tanrı ve melekler Richmond'un yanında;</p>

  <p class="normal">Baş aşağı düşecek Richard kibrinin doruğunda.</p>

  <p class="normal"><span class="indentmetinitalik1">(Hayaletler kaybolurlar. Richard sıçrayarak uyanır.)</span></p>

  <p class="normal">KRAL RICHARD</p>

  <p class="normal">Başka bir at verin bana! Sarın yaralarımı!</p>

  <p class="normal">Merhamet et yüce İsa!.. Dur hele!</p>

  <p class="normal">Hepsi düştü sadece.</p>

  <p class="normal">Ah korkak vicdanım bir türlü rahat bırakmıyor beni!</p>

  <p class="normal">Mavi yanıyor ışıklar.<sup class="calibre2"><a href="../Text/III.Richard_split_038.html#footnote-600-100" id="footnote-600-100-backlink">[100]</a></sup> Vakit tam gece yarısı.</p>

  <p class="normal">Titriyor her yanım, soğuk terler döküyorum.</p>

  <p class="normal">Neden korkuyorum ki? Kendimden mi?</p>

  <p class="normal">Burada başka kimse yok ki.</p>

  <p class="normal">Richard, Richard'ı sever; yani ben benim.</p>

  <p class="normal">Bir katil mi var burada? Hayır... Evet, ben varım ya.</p>

  <p class="normal">Kaç öyleyse. Ne, kendimden mi?</p>

  <p class="normal">Bir nedeni olmalı... Yoksa intikam mı?</p>

  <p class="normal">Kendi kendimden mi? Olmaz, ben kendimi severim.</p>

  <p class="normal">Niye sevecekmişim? Hayrım mı dokundu kendime?</p>

  <p class="normal">A, hayır, yaptıklarımdan ötürü kendimden nefret ediyorum!</p>

  <p class="normal">Alçağın biriyim ben; yok, hepsi yalan, alçak değilim.</p>

  <p class="normal">Akılsız, iyi şeyler söyle kendin hakkında.</p>

  <p class="normal">Dalkavukluk etme, budala.</p>

  <p class="normal">Vicdanımın binlerce dili var,</p>

  <p class="normal">Her biri başka bir öykü anlatır;</p>

  <p class="normal">Hepsi de beni suçluyor alçak diye.</p>

  <p class="normal">İftira, yalan yere yeminin dik âlâsı;</p>

  <p class="normal">Cinayet, cinayetin en kanlısı;</p>

  <p class="normal">Her dereceden her türlü günah,</p>

  <p class="normal">Yığılmış hepsi, mahkemede,</p>

  <p class="normal">"Suçlu, suçlu" diye haykırıyorlar.</p>

  <p class="normal">Bir umutsuzluk çöküyor üstüme.</p>

  <p class="normal">Beni seven tek bir yaratık yok;</p>

  <p class="normal">Ölürsem kimse acımayacak bana:</p>

  <p class="normal">Ben bile kendime acımadıktan sonra,</p>

  <p class="normal">Başkaları niye acısın ki?</p>

  <p class="normal">Öldürdüğüm bütün o insanların hayaleti</p>

  <p class="normal">Çadırıma geldi sanki;</p>

  <p class="normal">Yarın Richard'dan intikam almak için</p>

  <p class="normal">Tehditler savurdu hepsi.</p>

  <p class="normal"><span class="indentmetinitalik1">(RATCLIFF girer.)</span></p>

  <p class="normal">RATCLIFF</p>

  <p class="normal">Lordum!</p>

  <p class="normal">KRAL RICHARD</p>

  <p class="normal">Ha! Kim var orada?</p>

  <p class="normal">RATCLIFF</p>

  <p class="normal">Ratcliff, Lordum; Erkenci bir köy horozu,</p>

  <p class="normal">Şafağı iki kez selamladı bile;</p>

  <p class="normal">Dostlarınız kalktı, zırhlarını kuşanıyorlar.</p>

  <p class="normal">KRAL RICHARD</p>

  <p class="normal">Hiç sorma, Ratcliff, korkunç bir düş gördüm.</p>

  <p class="normal">Ne dersin... Dostlarım gerçekten bağlı kalacaklar mı bana?</p>

  <p class="normal">RATCLIFF</p>

  <p class="normal">Hiç kuşkunuz olmasın, Lordum.</p>

  <p class="normal">KRAL RICHARD</p>

  <p class="normal">Ratcliff, korkuyorum, korkuyorum.</p>

  <p class="normal">RATCLIFF</p>

  <p class="normal">Yapmayın Lordum, hayallerden korkmayın.</p>

  <p class="normal">KRAL RICHARD</p>

  <p class="normal">Ermiş Paul tanığım olsun, bu gece düşümde,</p>

  <p class="normal">Hayallerin Richard'ın içine saldığı korku yanında,</p>

  <p class="normal">Akılsız Richmond'un komutasındaki</p>

  <p class="normal">On bin zırhlı askerin yapabilecekleri hiç kalır.</p>

  <p class="normal">Günün ağarmasına biraz daha var. Gel benimle</p>

  <p class="normal">Çadırlara bir kulak kabartalım,</p>

  <p class="normal">Beni terk etmeye niyetli olan var mı, anlayalım.</p>

  <p class="normal"><span class="indentmetinitalik1">(Çıkarlar.)</span></p>

  <p class="normal"><span class="indentmetinitalik1">(RICHMOND'un bulunduğu çadıra lordlar girer.)</span></p>

  <p class="normal">LORDLAR</p>

  <p class="normal">Günaydın, Richmond!</p>

  <p class="normal">RICHMOND</p>

  <p class="normal">Sayın Lordlar, erkenci beyler, bağışlayın,</p>

  <p class="normal">Bu sabah tembelliğim yüzünden gafil avladınız beni.</p>

  <p class="normal">BİR LORD</p>

  <p class="normal">İyi uyudunuz mu Lordum?</p>

  <p class="normal">RICHMOND</p>

  <p class="normal">Sizler ayrıldıktan sonra güzel bir uyku çektim,</p>

  <p class="normal">Öyle tatlı, öyle güzel düşler gördüm ki; düşümde</p>

  <p class="normal">Richard'ın öldürdüğü insanların ruhları geldiler,</p>

  <p class="normal">Beni zafer için yüreklendirdiler.</p>

  <p class="normal">İnanın, içimi sevinç kaplıyor bu güzel düşü anımsadıkça.</p>

  <p class="normal">Sabaha ne kadar var, Lordlar?</p>

  <p class="normal">BİR LORD</p>

  <p class="normal">Dörde geliyor.</p>

  <p class="normal">RICHMOND</p>

  <p class="normal">Demek zırh kuşanıp komutayı ele alma zamanı geldi.</p>

  <p class="normal"><span class="indentmetinitalik1">(Askerlere hitap eder.)</span></p>

  <p class="normal">Sevgili yurttaşlarım, söylenecek çok şey var,</p>

  <p class="normal">Ancak içinde bulunduğumuz durumda</p>

  <p class="normal">Zamanımız yok fazla söze.</p>

  <p class="normal">Şunu unutmayın sakın: Haklı davamızda</p>

  <p class="normal">Tanrı bizden yanadır. Kutsal ermişlerin duaları</p>

  <p class="normal">Ve haksızlığa uğramış kurbanların ruhları</p>

  <p class="normal">Yüksek burçlar gibi önümüzde durup koruyacaktır bizi,</p>

  <p class="normal">Richard dışında, onun peşine takılanların çoğu,</p>

  <p class="normal">Aslında onun değil, bizim kazanmamızı istemektedirler.</p>

  <p class="normal">Kimdir peşine takıldıkları adam?</p>

  <p class="normal">Kim olacak, acımasız bir katil, eli kanlı bir zorba,</p>

  <p class="normal">Kan döke döke geldi krallığa;</p>

  <p class="normal">O günden beri kan dökmeyi bırakmadı,</p>

  <p class="normal">Taç giymek için herkesi kullandı;</p>

  <p class="normal">Kendine yardım edenleri bile acımadan hakladı;</p>

  <p class="normal">O adi, o aşağılık taş parçasını değerli gösteren,</p>

  <p class="normal">Dalavereyle elde ettiği İngiltere tahtıydı.</p>

  <p class="normal">O her zaman Tanrı'nın düşmanıydı, öyle de kaldı.</p>

  <p class="normal">Bu durumda sizler Tanrı'nın düşmanıyla savaşacaksınız,</p>

  <p class="normal">Tanrı'nın askerleri olacaksınız;</p>

  <p class="normal">Tanrı da sizi koruyacak.</p>

  <p class="normal">Bu zorbayı devirmek için bugün ter dökerseniz,</p>

  <p class="normal">Zorba ölünce yarın huzur içinde uyursunuz.</p>

  <p class="normal">Vatanımızın düşmanlarıyla dövüşürseniz,</p>

  <p class="normal">Bu bereketli vatan size fazlasıyla öder bedelini;</p>

  <p class="normal">Karılarınızı korumak için çarpışırsanız,</p>

  <p class="normal">Onlar da muzaffer kocalarını şükranla karşılarlar;</p>

  <p class="normal">Bugün düşman kılıçlarından kurtarırsanız çocuklarınızı,</p>

  <p class="normal">Yarın yaşlılığınızda sizinle ödeşir torunlarınız.</p>

  <p class="normal">Öyleyse Tanrı ve haklı davamız uğruna,</p>

  <p class="normal">Açın sancaklarınızı, çekin kılıçlarınızı!</p>

  <p class="normal">Bana gelince, bu inandığım girişimin bedeli,</p>

  <p class="normal">En fazla, soğuk toprağın üstünde, soğuk bedenim olur;</p>

  <p class="normal">Ancak başarırsam, bu işin kazancından</p>

  <p class="normal">En küçük rütbeliniz bile alacaktır payını.</p>

  <p class="normal">Hadi, çalsın şimdi davullar, borazanlar,</p>

  <p class="normal">Var gücüyle, neşeyle;</p>

  <p class="normal">Tanrım, Ermiş Paul; ulaştırın Richmond'u zafere.</p>

  <p class="normal"><span class="indentmetinitalik1">(Çıkarlar.)</span></p>

  <p class="normal"><span class="indentmetinitalik1">(KRAL RICHARD, maiyetiyle, RATCLIFF ve diğerleri girer.)</span></p>

  <p class="normal">KRAL RICHARD</p>

  <p class="normal">Ne dedi Northumberland, Richmond hakkında?</p>

  <p class="normal">RATCLIFF</p>

  <p class="normal">Hiç savaş eğitimi almamış.</p>

  <p class="normal">KRAL RICHARD</p>

  <p class="normal">Doğru söylemiş. Peki, Surrey ne dedi?</p>

  <p class="normal">RATCLIFF</p>

  <p class="normal">Gülümsedi, "Bizim için daha iyi" dedi.</p>

  <p class="normal">KRAL RICHARD</p>

  <p class="normal">Hakkı var; doğru söylemiş.</p>

  <p class="normal"><span class="indentmetinitalik1">(Saat vurur.)</span></p>

  <p class="normal">Say bakalım kaç kez vuracak. Bir takvim getirin bana.</p>

  <p class="normal">Güneş açtı mı?</p>

  <p class="normal">RATCLIFF</p>

  <p class="normal">Hayır, Lordum.</p>

  <p class="normal">KRAL RICHARD</p>

  <p class="normal">Demek küsmüş, görünmek istemiyor;</p>

  <p class="normal">Çünkü takvime göre,</p>

  <p class="normal">Parlaması gerekiyordu doğuda, bir saat önce.</p>

  <p class="normal">Birisi için kara bir gün olacak bugün.</p>

  <p class="normal">Ratcliff!</p>

  <p class="normal">RATCLIFF</p>

  <p class="normal">Lordum?</p>

  <p class="normal">KRAL RICHARD</p>

  <p class="normal">Güneş bu sabah göstermeyecek yüzünü,</p>

  <p class="normal">Gök suratı asık, öfkeyle bakıyor ordumuza.</p>

  <p class="normal">Kurumadı gitti şu çiy damlaları.</p>

  <p class="normal">Güneş çıkmayacak, ha! Olsun, ne yapalım?</p>

  <p class="normal">Durum Richmond için de aynı;</p>

  <p class="normal">Bana kaş çatıyorsa, ona da surat asıyordur.</p>

  <p class="normal"><span class="indentmetinitalik1">(NORFOLK</span> <span class="ideitalik">girer.)</span></p>

  <p class="normal">NORFOLK</p>

  <p class="normal">Silah başına Lordum, silah başına,</p>

  <p class="normal">Düşman güç gösterisi yapıyor savaş alanında.</p>

  <p class="normal">KRAL RICHARD</p>

  <p class="normal">Hadi çabuk, çabuk! Hazırlayın atımı!</p>

  <p class="normal">Lord Stanley'e haber yollayın, birliğini getirsin buraya.</p>

  <p class="normal">Ben ovaya çıkacağım askerlerimin başında,</p>

  <p class="normal">Şöyle olacak savaş düzenim:</p>

  <p class="normal">Eşit sayıda atlı ve piyade öncü kuvvet olacak;</p>

  <p class="normal">Okçularımız tam ortada yer alacak.</p>

  <p class="normal">Norfolk Dükü ile Surrey Kontu Thomas,</p>

  <p class="normal">Atlı ile piyadeye komuta edecekler.</p>

  <p class="normal">Biz arkalarında ana kuvvet olarak yer alacağız;</p>

  <p class="normal">Sağ ve sol kanatlarımızı sağlama almak için</p>

  <p class="normal">Seçkin atlı birliklerimiz</p>

  <p class="normal">Her iki yandan destekleyecekler bizi.</p>

  <p class="normal">Ermiş George yardımcımız olsun!</p>

  <p class="normal">Ne dersin, Norfolk?</p>

  <p class="normal">NORFOLK</p>

  <p class="normal">İyi bir taktik, savaşçı hükümdarım.</p>

  <p class="normal">Bu sabah çadırımda buldum şunu.</p>

  <p class="normal"><span class="indentmetinitalik1">(RICHARD'a bir kâğıt uzatır.)</span></p>

  <p class="normal">KRAL RICHARD</p>

  <p class="normal"><span class="indentmetinitalik1">(Okur</span>) "Norfolklu Jack<sup class="calibre2"><a href="../Text/III.Richard_split_038.html#footnote-600-101" id="footnote-600-101-backlink">[101]</a></sup>, o kadar güvenme ona,</p>

  <p class="normal">İhanet içindedir<sup class="calibre2"><a href="../Text/III.Richard_split_038.html#footnote-600-102" id="footnote-600-102-backlink">[102]</a></sup> efendin Dick<sup class="calibre2"><a href="../Text/III.Richard_split_038.html#footnote-600-103" id="footnote-600-103-backlink">[103]</a></sup>, inan bana"</p>

  <p class="normal">Düşmanın işi bu. Hadi beyler, herkes görev başına.</p>

  <p class="normal">Saçma sapan düşlerimiz ürkütmesin ruhlarımızı;</p>

  <p class="normal">Korkaklar içindir vicdan denilen şey,</p>

  <p class="normal">Güçlüler korksun diye uydurulmuştur.</p>

  <p class="normal">Zırhımız vicdanımız, kılıçlar yasamızdır.</p>

  <p class="normal">Hadi yiğitler, göreyim sizi; yürüyün hep birlikte,</p>

  <p class="normal">İster cennet, ister cehennem olsun yürüyelim el ele.</p>

  <p class="normal"><span class="indentmetinitalik1">(RICHARD'ın askerlere hitabı</span>)</p>

  <p class="normal">Söyleyeceklerimi söyledim, daha ne diyeyim?</p>

  <p class="normal">Karşınıza çıkan kimlerdir, unutmayın...</p>

  <p class="normal">Bir alay serseri, berduş ve asker kaçağı,</p>

  <p class="normal">Kendi yurtlarının karanlık serüvenlere,</p>

  <p class="normal">Ve ölüme kustuğu Brötanya'nın süprüntüleri,</p>

  <p class="normal">Aşağılık köylüler. Siz rahat uyuyorsunuz ya,</p>

  <p class="normal">Rahatınızı bozacaklar;</p>

  <p class="normal">Toprağınız ve güzel karılarınızla mutlusunuz ya,</p>

  <p class="normal">Toprağınızı elinizden alıp karılarınızı kirletecekler.</p>

  <p class="normal">Onlara önderlik eden kişi ise baş para etmezin teki,</p>

  <p class="normal">Kaç zamandır Brötanya'da anamızın kesesinden geçiniyor.</p>

  <p class="normal">Burnu soğuk görmemiş, karda yürümemiş, zavallı korkak biri.</p>

  <p class="normal">Bu korsanları kırbaçlayıp geldikleri denize dökelim;</p>

  <p class="normal">Basalım sopayı bu kendini bilmez Fransız piçlerine,</p>

  <p class="normal">Canlarından bezmiş, bu aç dilencilere;</p>

  <p class="normal">Aslında boş hayallere kapılıp bu işe kalkışmasalar,</p>

  <p class="normal">Bu zavallı sıçanların, açlık ve umutsuzluktan</p>

  <p class="normal">Kendilerini asmalarına ramak kalmıştı.</p>

  <p class="normal">Eğer yenileceksek, erkek adamlar yensin bizi,</p>

  <p class="normal">Atalarımızın öz yurtlarında evire çevire patakladığı</p>

  <p class="normal">Yüz karası diye tarihe geçirdiği Bröton piçleri değil.</p>

  <p class="normal">Bu adamlar mı ele geçirecek ülkemizi?</p>

  <p class="normal">Karılarımızla yatıp kızlarımızı kirletecekler?</p>

  <p class="normal"><span class="indentmetinitalik1">(Uzaktan davul sesleri duyulur.)</span></p>

  <p class="normal">İşte, onların davulları</p>

  <p class="normal">Hadi savaşa İngiltere'nin soylu insanları!</p>

  <p class="normal">Hadi, göreyim sizi kahramanlar!</p>

  <p class="normal">Okçular, sonuna kadar gerin oklarınızı!</p>

  <p class="normal">Yağız atlarınızı mahmuzlayın kanatıncaya kadar.</p>

  <p class="normal">Yer gök inlesin kırdığınız kargıların sesinden!</p>

  <p class="normal"><span class="indentmetinitalik1">(Bir haberci girer.)</span></p>

  <p class="normal">Ne diyor Lord Stanley. Kuvvetlerini getiriyor mu?</p>

  <p class="normal">HABERCİ</p>

  <p class="normal">Hayır Lordum, reddetti.</p>

  <p class="normal">KRAL RICHARD</p>

  <p class="normal">Uçurun oğlu George'un kellesini.</p>

  <p class="normal">NORFOLK</p>

  <p class="normal">Lordum, düşman bataklığı geçti,</p>

  <p class="normal">Savaştan sonra öldürün George Stanley'i.</p>

  <p class="normal">KRAL RICHARD</p>

  <p class="normal">Binlerce yürek çarpıyor göğsümde.</p>

  <p class="normal">Kaldırın sancakları! Yürüyün düşmanın üstüne!</p>

  <p class="normal">Cesaretin simgesi Ermiş George,</p>

  <p class="normal">Alev seçen ejderlerinin gazabını sal içimize!</p>

  <p class="normal">Hücum! Zafer bizimdir! İleri!</p>
</body>
</html>
