<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>III.Richard</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_2">Tarihteki III. Richard ve Dönemi</h1>

  <p class="normal">Tahtta yalnızca iki yıl, iki ay ve iki gün kalan<sup class="calibre2"><a href="../Text/III.Richard_split_038.html#footnote-600-4" id="footnote-600-4-backlink">[4]</a></sup> Richard (2 Ekim 1452 22 Ağustos 1485), otuz iki yaşındayken savaşta öldü. York hanedanının son temsilcisiydi. Hükümranlığı sırasında iki büyük isyan oldu. Bunlardan ilki, Richard'ı kral yapan Buckingham Dükü Henry Stafford'un 1483'te başlattığı başkaldırıydı. Bu isyan bastırıldı ve Buckingham kafası kesilerek idam edildi. Ancak iki yıl sonra, 1485'te ikinci Richmond Kontu Henry Tudor'un sonradan Kral VII. Henry ile amcası Jasper'in başı çektiği isyan, isyandan çok bir iç savaş halini aldı. Richard sonradan Redemore ya da Dadlington ovası diye bilinen Bosworth ovasında Henry'e yenilerek öldü.</p>

  <p class="normal">Richard, Fotheringay Şatosu'nda dünyaya geldi. Sekiz kardeşin en genciydi. Üçüncü York Dükü Richard Plantagenet'in (1411-1460) hayatta kalan dört oğlundan biriydi. Annesinin adı Cecily Neville'di (1415-1495). Babası ve ağabeyi Edmund savaşta ölünce, Richard henüz bir çocuk olduğu için, "Kralları tahta çıkaran" kuzeni on altıncı Warwick Kontu Richard Neville'in yanına verildi. Richard, Warwick'in malikânesinde Francis Lovell ile ölümüne kadar sürecek bir dostluk kurdu. Orada başka bir çocuk da Richard Neville'in küçük kızı, Richard'ın sonradan evleneceği Anne Neville'di (takr. 1456-1485). Anne'in ilk kocası, VI. Henry'nin oğlu Westministerli Edward'dı. Edward, Tewkesbury savaşında ölünce, Anne bir süre için kayıplara karıştı, o dönemde ne yaptığı belli değil. Bir söylentiye göre, Richard'ın ağabeyi birinci Clarence Kontu George Plantagenet'nin etkisi altında kalmıştı. George, Anne ile ablası ve karısı Isabella Neville'in verasetleri açısından bunu önemli gördüğü gibi, Anne'in ilerde önemli bir mevkiye gelecek biriyle evlenmesini de istemiyordu. Başka bir söylentiye göre, Richard, Anne'i Londra'daki bir et lokantasında bulaşıkçı olarak çalışırken görmüş onu ordan kurtarmıştı. Ama gerçek tam olarak bilinmemektedir. Richard ile Anne 12 Temmuz 1472'de evlendiler. Timsah gözyaşları olup olmadığı bilinmez, ama Richard'ın Anne'in cenazesinde ağladığı da söylenmektedir.</p>

  <p class="normal">Richard ile Anne'in Edward adını koydukları bir oğulları oldu. Middlehamli Edward (1473-1484) namıyla tanındı, Galler Prensi olduktan kısa bir süre sonra öldü. Richard'ın birkaç tane de yasadışı çocuğu vardı; Gloucesterli John ve Katharine adlı kızı bunlardan ikisiydi. Katherine'nin annesinin sarayda çalışan Katharine Haute olduğu sanılmaktadır.</p>

  <p class="normal">Richard, ağabeyi IV. Edward'ın hükümranlığı sırasında ona bağlı, yetenekli bir komutan olarak görev yaptı. Kral, ona Gloucester Dükü unvanını verdi, kuzey İngiltere'de geniş topraklar armağan etti ve onu Kuzey İngiltere'ye vali atadı. Richard, o dönemdeki soyluların en zengini ve en güçlüsüydü. Onun aksine, Richard'ın ortanca ağabeyi George, krala ihanet suçundan idam edildi. Richard, IV. Edward'ın ölümüne kadar kuzey İngiltere'nin tek egemen gücü oldu. 1482'de İskoçlardan Berwick-upon Tweed'i aldı ve adil bir yönetim gösterdi, üniversiteye ve kiliseye bağışlarda bulundu.</p>

  <p class="normal">IV. Edward'ın 9 Nisan 1483'teki ölümü üzerine, kralın çocukları ve Richard'ın kuzenleri olan 12 yaşındaki Kral V. Edward ve 9 yaşındaki birinci York Dükü Richard, tahtın varisleriydiler. Amca Richard, Kral IV. Edward'ın vasiyeti üzerine çocukların vasisi oldu. Richard, onu sevmeyen dul kraliçenin çocukların annesi olarak ve yakınlarının çocuk kral V. Edward üzerinde etkileri olacağını düşünüyordu.</p>

  <p class="normal">Taç giymek üzere, Wales'den Londra'ya getirilecek genç prensin kafilesine, Richard ile ikinci Buckingham Dükü Henry Stafford, Northampton'da katıldı. Prensin muhafızları olan (dul kraliçe Elizabeth'in kardeşi) ikinci Rivers Kontu Anthony Woodville ile birlikte olanlar, Richard ve Buckingham Dükü tarafından, V. Edward'a suikast girişiminde bulunma suçlamasıyla tutuklandılar ve Pontefract Şatosu'na hapsedildiler. Richard, güvenliği sağlamak aldatmasıyla genç prensi Londra Kalesi'ne yerleştirdi. Richard, o sırada hem genç prenslerin vasisi, hem de bugünkü anlamıyla başbakan konumundaydı.</p>

  <p class="normal">Ely Piskoposu John Morton ile, sonradan onun fikirlerine katılan Canterbury Başpiskoposu Kardinal Bouchier, III. Richard'a karşı Tudor propagandasını yürüten önemli kişiler sayılmışlardır. Kısmen Morton'un anlattıklarından yararlanan Thomas More'a göre, Lord Hastings, V. Edward'ı Londra Kalesi'nde en sık ziyaret eden kişiymiş. Bu yüzden 13 Haziran 1483'te ihanet suçuyla tutuklanmış ve kısa bir süre sonra da başı kesilerek idam edilmiş. Ancak kayıtlar, ihanetine dair konsey kararının Hastings'in idamından beş gün sonra 18 Haziran'da verildiğini ortaya koymaktadır. V. Edward'ın dokuz yaşındaki kardeşi Richard, annesinin rızası ile 16 Haziran 1483'te Kale'ye getirtilmiştir.</p>

  <p class="normal">Hastings'in kraliçeye yakınlaşmasının nedeni, Buckingham Dükü'nün giderek artan gücü ve Richard'ın tahtı gasp etme planlarıydı. Morton, Hastings tutuklandığı zaman konsey toplantısında olduğunu iddia etmiştir.</p>

  <p class="normal">İhanetle suçlanan önemli kişilerden Lord Rivers, onun ortanca oğlu Richard Grey ve sarayın teşrifatçılarından biri olan Sir Thomas Vaughan da başka bir yerde idam edilmişlerdir. IV. Edward'ın metresi Jane (Elizabeth) Shore, kral öldükten sonra Hastings'in metresi olmuş, tutuklanmış, halk önünde rezil edildikten sonra hapis cezasıyla kurtulmuştur. Shore'un üvey oğlu birinci Dorset Markisi Thomas Grey tutuklanmış, ama daha hafif suçlamalarla halk önünde teşhir edilmiş ve hapsedilmiştir. Thomas Grey'in ihanet suçlamasından kurtulmasının nedeni, olaylar sırasında Westminister Kilisesi'ne sığınmış olmasıdır.</p>

  <p class="normal">Richard'a karşı yapılan suçlamalar yine Morton'dan gelmektedir. Bu suçlamaların en önemlileri şunlardır:</p>

  <p class="indentmetin">• VI. Henry'nin katli</p>

  <p class="indentmetin">• Clarence Dükü George'un "gizlice öldürülmesi"</p>

  <p class="indentmetin">• Karısı Anne'in ilk kocası Galler Prensi Edward'ın katli</p>

  <p class="indentmetin">• Dul Anne Neville'i, kadının istememesine rağmen kendisiyle evlenmeye zorlaması</p>

  <p class="indentmetin">• Jane Shore ile Elizabeth Woodvill'in büyü yaparak kolunu kuruttuğu yalanı</p>

  <p class="indentmetin">• Kendisi yasadışı olduğu halde, olmayanları piçlikle suçlaması.</p>

  <p class="normal">Bütün bu öyküler, ilk kez, kısmen Morton'un notlarına dayanan Sir Thomas More'un Richard'ın Yaşamının ve Krallığının Trajik Tarihi adlı yapıtından ya da ağızdan ağza dolaşan söylentilerden hareket ederek bu öyküleri yazmış olanlardan çıkmıştır. Bu öykülerin gerçek olup olmadıkları üzerine bir fikir yürütmek çok güçtür. Vakanüvislik, o dönemde edebiyatın bir dalı olarak kabul ediliyordu. Vakanüvis, hangi tarafı tutuyorsa o tarafın propagandasını yapıyordu. Morton, III. Richard'ın emriyle tutuklanmış ve Hollanda'ya sürgün edilmişti. Ancak VII. Henry başa geçince İngiltere'ye dönebilmiş, döndüğünde de yüksek bir makama atanmıştı.</p>

  <p class="normal">Son araştırmalar IV. Edward'ın evliliğinin yasadışı olduğunu göstermektedir. Çünkü Edward iki karılıydı. Daha önce Fransa'da evlenmiş olduğu kadının üstüne, boşanmadan Elizabeth Woodvill ile evlenmişti. <span class="ideitalik">Titulus Regulus</span> adlı parlamento kararına göre, IV. Edward'ın evliliği iki nedenden dolayı geçersizdi: bunlardan biri, düğünün "saygınlık taşımayan bir yerde" yapılmış olması; ikincisi de "parlamento üyelerinin onayı alınmadan" gerçekleştirilmesiydi.</p>

  <p class="normal">Söylentilere karşın, Richard'ın iddiası doğruydu: V. Edward, yasadışı ilişkiyle dünyaya gelmişti. Richard'ın tahtı istemesinin en büyük nedeni yalnızca ihtirası değildi, Kraliçe Elizabeth ile yakınlarının V. Edward tahta geçince onu bertaraf edeceklerini bilmesiydi.</p>

  <p class="normal">V. Edward olacak diye Kale'ye yerleştirilen prens ve kardeşi Richard'ın, 1483 yazından sonra hiçbir kaydına rastlanılmamıştır. Günümüz tarihçilerine göre, her iki küçük prens o yılın sonunda ölmüş bulunuyorlardı. En büyük olasılık, onların Richard'ın emriyle öldürülmüş olmalarıdır. Ama bunun için de geçerli bir kayıt yoktur.</p>

  <p class="normal">Tahtın bütün varisleri bertaraf edildikten sonra, Richard'ın taç giyme töreni 6 Haziran 1483 günü Westminister Kilisesi'nde gerçekleştirildi. Böylece o, Plantagenetler'in en son kralı oldu. Törenine genç kontlar, bazı soylular ve devlet erkânı katıldı.</p>

  <p class="normal">Tahta geçtikten sonra, onun dindar ve iş bitiren türden bir yönetici olduğu yazılmıştır. York hanedanından gelen, ardında hiçbir veliaht bırakmayan ve bütün hasımlarını bertaraf eden Richard, siyasal muhalefete karşı çok duyarlıydı. Onun tahta çıkmasında büyük yardımı olan Buckingham Dükü bile ona karşı ayaklanmıştı. Nitekim çok geçmeden düşmanları ona karşı birleşmeye başladılar. Richard, Tudorlu Henry'e karşı savaşa girmeden önce, o dönemde birçok kralın yaptığı gibi, geleceği için bir kâhine danışmış ve kâhin ona şöyle demiş: "Savaştayken mahmuzunuz bir taşa çarpacak, siz de dengenizi kaybedecek, başınızı taşa çarpıp yaralanacaksınız." Gerçekten de Richard savaş sırasında Bow Köprüsü'nden atla geçerken mahmuzu köprünün taş korkuluğuna hızla çarpınca, attan düşmüş ve başını taşa vurmuştur. Derby Kontu Lord Stanley'nin, Sir William Stanley'nin ve dördüncü Northumberland Kontu Henry Percy'nin Richard'ı ordularıyla desteklememeleri, Richard'ın Bosworth meydan savaşını kaybetmesine neden olmuştur.</p>

  <p class="normal">Tudor kayıtları bile Richard'ın çok cesurca ve maharetle dövüştüğünü yazmıştır. Atı öldürülünce yaya olarak müthiş bir dövüşe girmiş, Henry'nin sancaktarını öldürmüş, Henry'ye saldıracağı sırada etrafı sarılarak öldürülmüştür.</p>

  <p class="normal">Söylendiğine göre, Richard'ın çıplak cesedi Leicester'deki Greyfriars Kilisesi bahçesine gömülmeden önce, sokaklardan geçirilerek teşhir edilmiştir. Bir başka söylentiye göre, Richard'ın cesedi yakındaki Soar Irmağı'na atılmıştır. Bir iddia da cesedinin bugünkü Leicester'daki otoparkın altında olduğu söylentisidir. Bugün onun gömüldüğü kilisede Richard'ın orada gömüldüğüne dair bir plaka vardır.</p>

  <p class="normal">More'a göre, Richard ufak tefek, sıska, bir kolu sakat, kambur, sağ omuzu düşük, sert yüzlü, kötü huylu, kıskanç bir kimseymiş. Annesi onu doğururken çok acı çekmiş. Ters ve ağzında dişle doğmuş. İyi bir komutanmış, savaşta barışta olduğundan daha başarılıymış, savaş taktiklerini iyi biliyormuş. Cömertmiş. Armağanlar vererek dost kazanmaya çalışırmış. Bunun için yasadışı yollardan para bulmanın çarelerini arar, bu yüzden birçok kişinin nefretini kazanırmış. İçten pazarlıklı, küstah, nefret ettiklerinin bile yüzüne gülebilen biriymiş. Kin tutarmış, yeri gelince acımasızmış. İhtirası önünde dost, düşman tanımaz, sıra dışı zekâsıyla her istediği kimseyi kendi çıkarı için kullanırmış.</p>

  <p class="normal">Tudor vakanüvisleri, III. Richard'ın kötü karakterinin bedeninin bozuk olmasından ileri geldiği konusunda hemfikirdirler. Oysa Richard, ağabeyi krala istikrarlı ve bağlı bir biçimde hizmet eden biriymiş, Tam tersine, ortanca ağabeyi Clarence Dükü George, entrikacıymış ve bu onun canına mal olmuş. Thomas More'un pek de inandırıcı olmayan yapıtında belirtildiği gibi, Richard'ın gelişmemiş kolu, sakat bacağı ve kamburluğu, bugün birçokları tarafından bir uydurma olarak kabul edilmektedir. Ama Shakespeare'in More'dan aldığı bu izlenim, onu dramatik açıdan heyecanlandırmış ve müthiş bir karakter yaratmasına vesile olmuştur.</p>

  <p class="normal">Richard'ın kambur olduğu konusunda hiçbir somut belge yoktur. Richard'ın portresi üzerinde yapılan X-ışınları incelemesine göre, daha büyük sağ omuz, aslında onu kambur göstermek için sonradan eklenmiştir. İyi kılıç kullanan ve üç büyük Gül savaşına katılmış olan Richard'ın zırhı otuz altı kilogramdı. Eğer kambur olsaydı bu zırhı giymesi ve taşıması olanaksız olurdu. Başka bir olasılık, diğer soylular gibi, küçük yaştan itibaren kılıç kullanan Richard'ın omuz adalelerinin gelişmiş olmasıdır.</p>
</body>
</html>
