<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>III.Richard</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_21">4. Sahne</h2>

  <p class="h2baslik">Londra Kalesi.</p>

  <p class="normal"><span class="indentmetinitalik1">(BUCKINGHAM, STANLEY, HASTINGS, ELY PİSKOPOSU, RATCLIFF, LOVEL ve diğerleri girer, masadaki yerlerini alırlar.)</span></p>

  <p class="normal">HASTINGS</p>

  <p class="normal">Soylu Lordlar, toplanmamızın nedeni,</p>

  <p class="normal">Taç giyme gününü kararlaştırmak;</p>

  <p class="normal">Tanrı adına, konuşun... Tören ne zaman?</p>

  <p class="normal">BUCKINGHAM</p>

  <p class="normal">Bu büyük gün için her şey hazır mı?</p>

  <p class="normal">DERBY</p>

  <p class="normal">Evet, her şey hazır, tarihin saptanması kaldı.</p>

  <p class="normal">ELY PİSKOPOSU</p>

  <p class="normal">O zaman, yarın uygun bence.</p>

  <p class="normal">BUCKINGHAM</p>

  <p class="normal">Kral naibimiz ne düşünüyor acaba?</p>

  <p class="normal">Soylu düke yakın olanınız var mı?</p>

  <p class="normal">ELY PİSKOPOSU</p>

  <p class="normal">Sanırım onun görüşlerine en yakın kişi</p>

  <p class="normal">Siz efendimiz olmalısınız.</p>

  <p class="normal">BUCKINGHAM</p>

  <p class="normal">Bizler sadece birbirimizin yüzünü tanırız,</p>

  <p class="normal">Bilemeyiz gönülden geçenleri,</p>

  <p class="normal">O benim yüreğimdekini ne kadar biliyorsa</p>

  <p class="normal">Ben de onunkini o kadar bilirim, siz de benimkini.</p>

  <p class="normal">Lord Hastings, size özel bir sevgileri vardır, değil mi?</p>

  <p class="normal">HASTINGS</p>

  <p class="normal">Kendilerine minnet borçluyum; evet, severler beni;</p>

  <p class="normal">Ancak sormadım taç giyme konusundaki hedefini,</p>

  <p class="normal">Kendileri de herhangi bir şey söyleme lütfunda bulunmadılar.</p>

  <p class="normal">Ama siz sayın Lordlar bir tarih seçerlerse,</p>

  <p class="normal">O zaman ben de onun adına bildiririm naçiz görüşümü.</p>

  <p class="normal">Umarım kendileri de desteklerler beni.</p>

  <p class="normal"><span class="indentmetinitalik1">(GLOUCESTER DÜKÜ RICHARD girer.)</span></p>

  <p class="normal">ELY PİSKOPOSU</p>

  <p class="normal">İşte tam zamanında dük hazretleri de geldi.</p>

  <p class="normal">GLOUCESTER</p>

  <p class="normal">Değerli Lordlarım, kuzenlerim iyi günler!</p>

  <p class="normal">Biraz fazla uyumuşum, umarım bu yokluğum,</p>

  <p class="normal">Alınması gereken önemli kararı geciktirmemiştir.</p>

  <p class="normal">BUCKINGHAM</p>

  <p class="normal">Tam zamanında girmeseydiniz sahneye, sayın Lordum,</p>

  <p class="normal">Lord William Hastings üstlenecekti sizin rolünüzü...</p>

  <p class="normal">Yani kralın taç giymesi konusunda adınıza konuşacaktı.</p>

  <p class="normal">GLOUCESTER</p>

  <p class="normal">Lord Hastings bana herkesten çok inanır<sup class="calibre2"><a href="../Text/III.Richard_split_038.html#footnote-600-70" id="footnote-600-70-backlink">[70]</a></sup>;</p>

  <p class="normal">Kendileri çok iyi tanır beni, severler de.</p>

  <p class="normal">Sayın Lord Ely, Holborn'a son geldiğimde,</p>

  <p class="normal">Çok nefis çilekler görmüştüm bahçenizde.</p>

  <p class="normal">Onlardan biraz göndermenizi rica ederim.</p>

  <p class="normal">ELY PİSKOPOSU</p>

  <p class="normal">Memnuniyetle Lordum, derhal.</p>

  <p class="normal"><span class="indentmetinitalik1">(Çıkar.)</span></p>

  <p class="normal">GLOUCESTER</p>

  <p class="normal">Kuzen Buckingham, sizinle biraz konuşmak istiyorum.</p>

  <p class="normal"><span class="indentmetinitalik1">(BUCKINGHAM'ı kenara çeker.)</span></p>

  <p class="normal">Catesby, bizim iş için yoklamış Hastings'i,</p>

  <p class="normal">Ters herif şiddetle karşı çıkmış bu öneriye;</p>

  <p class="normal">Kutsal efendisinin evladının saygısından böyle ifade etmiş</p>

  <p class="normal">İngiltere tahtını kaybetmesine göz yummaktansa</p>

  <p class="normal">Kendi kallesini kaybetmeyi tercih edermiş.</p>

  <p class="normal">BUCKINGHAM</p>

  <p class="normal">Hadi, bunu dışarda konuşalım.</p>

  <p class="normal"><span class="indentmetinitalik1">(GLOUCESTER ve BUCKINGHAM çıkar.)</span></p>

  <p class="normal">DERBY</p>

  <p class="normal">Bir türlü belirleyemedik şu mutlu günü.</p>

  <p class="normal">Benim için yarın çok erken,</p>

  <p class="normal">Henüz hazırlıklı değilim;</p>

  <p class="normal">Daha ileri bir tarihte ancak hazır olurum.</p>

  <p class="normal"><span class="indentmetinitalik1">(ELY PİSKOPOSU girer.)</span></p>

  <p class="normal">ELY PİSKOPOSU</p>

  <p class="normal">Lordum, Gloucester Dükü nerede?</p>

  <p class="normal">Getirttim çilekleri.</p>

  <p class="normal">HASTINGS</p>

  <p class="normal">Lord hazretleri, bu sabah keyifli ve neşeli,</p>

  <p class="normal">Bizleri böyle güler yüzle karşıladığına göre,</p>

  <p class="normal">Aklına hoş şeyler gelmiştir harhalde.</p>

  <p class="normal">Bence bütün Hıristiyan âleminde,</p>

  <p class="normal">Nefretini ve sevgisini onun kadar</p>

  <p class="normal">Zor saklayan kimse yoktur.</p>

  <p class="normal">Yüzüne baktınız mı okursunuz yüreğini.</p>

  <p class="normal">DERBY</p>

  <p class="normal">Peki bugün baktığınızda neşeli yüzüne,</p>

  <p class="normal">Ne gördünüz söyleyin bakalım yüreğinde?</p>

  <p class="normal">HASTINGS</p>

  <p class="normal">Kimseye kızgın olmadığını gördüm,</p>

  <p class="normal">Yoksa yüzünden anlaşılırdı.</p>

  <p class="normal"><span class="indentmetinitalik1">(GLOUCESTER ile BUCKINGHAM geri gelir.)</span></p>

  <p class="normal">GLOUCESTER</p>

  <p class="normal">Hepinize soruyorum, lütfen söyler misiniz bana;</p>

  <p class="normal">Lanetli büyüler, şeytanca dolaplarla canıma kasteden,</p>

  <p class="normal">Cehennemlik efsunlarla bedenimi çarpıtan</p>

  <p class="normal">O insanların cezası ne olmalı?</p>

  <p class="normal">HASTINGS</p>

  <p class="normal">Siz efendimize duyduğum derin sevgiden aldığım cesaretle,</p>

  <p class="normal">Bu soylu toplulukta ilk sözü ben alıyorum;</p>

  <p class="normal">Bence, soylu efendim, ölümdür böyle bir hainin cezası.</p>

  <p class="normal">GLOUCESTER</p>

  <p class="normal">O zaman, gözleriniz tanık olsun bu alçaklığa.</p>

  <p class="normal">Bakın yaptıkları büyüye: Büzüştü kolum kurumuş bir dal gibi,</p>

  <p class="normal">Beni bu hale sokan Edward'ın karısı, o korkunç cadı,</p>

  <p class="normal">Bir de onunla işbirliği yapan kaltak, Shore denen karı.</p>

  <p class="normal">Birlikte yaptılar bu uğursuz büyüleri.</p>

  <p class="normal">HASTINGS</p>

  <p class="normal">Soylu Lordum, böyle bir şey yaptılarsa eğer...</p>

  <p class="normal">GLOUCESTER</p>

  <p class="normal">"Eğer" mi? Demek o lanetli sürtükten yanasın ha?</p>

  <p class="normal">Ne demek "eğer"? Bir hainsin sen. Kesin şunun kellesini!</p>

  <p class="normal">Ermiş Paul üzerine yemin ederim ki,</p>

  <p class="normal">Bu kelle kopartılmadıkça yemeğe oturmayacağım.</p>

  <p class="normal">Lovel, Ratcliff, bu görev sizin.</p>

  <p class="normal">Diğerleri, beni sevenler peşimden gelsin.</p>

  <p class="normal"><span class="indentmetinitalik1">(HASTINGS, LOVEL, RATCLIFF dışındakiler çıkar.)</span></p>

  <p class="normal">HASTINGS</p>

  <p class="normal">Yazık, çok yazık İngiltere'ye!</p>

  <p class="normal">Kimse bir nebze acımasın bana!</p>

  <p class="normal">Safça inanmasaydım önleyebilirdim bunu.</p>

  <p class="normal">Stanley görmüştü düşünde;</p>

  <p class="normal">Yabandomuzunun tolgamızı düşürdüğünü,</p>

  <p class="normal">Bense onunla alay ettim, kaçmayı yediremedim kendime.</p>

  <p class="normal">Üç kez tökezledi uzun örtülü<sup class="calibre2"><a href="../Text/III.Richard_split_038.html#footnote-600-71" id="footnote-600-71-backlink">[71]</a></sup> atım Kale'yi görünce,</p>

  <p class="normal">Sanki bu mezbahaya götürmek istemiyordu beni.</p>

  <p class="normal">Ah, benimle konuşan o rahip işte şimdi gerekli</p>

  <p class="normal">O ulağa söylediklerim için de pişmanım şimdi;</p>

  <p class="normal">Düşmanlarım bugün Pomfret'te,</p>

  <p class="normal">Kanlı kasapların elleriyle doğranırken,</p>

  <p class="normal">Nasıl oldu ben hâlâ sevildiğimden emin,</p>

  <p class="normal">Mutlu olabilmişim? Ah Margaret, Margaret!</p>

  <p class="normal">İşte o korkunç lanetin</p>

  <p class="normal">Zavallı Hastings'in çaresiz başına indi.</p>

  <p class="normal">RATCLIFF</p>

  <p class="normal">Hadi, hadi, toparlanın artık;</p>

  <p class="normal">Dükün yemeği bekliyor,</p>

  <p class="normal">Kısa kesin duanızı; dük bir an önce</p>

  <p class="normal">Kellenizi görmek istiyor.</p>

  <p class="normal">HASTINGS</p>

  <p class="normal">Biz, ölümlü insanlar, yaşadığımız geçici şerefleri</p>

  <p class="normal">Tanrı'nın lütuflarından daha çok yeğleriz!</p>

  <p class="normal">Kendini üstlerinin gösterdiği yakınlığa bağlayan biri,</p>

  <p class="normal">Seren direğinin tepesine çıkmış sarhoş denizci gibidir;</p>

  <p class="normal">Hazırdır herhangi bir baş işaretiyle</p>

  <p class="normal">Derinlerin ölümcül midesini boylamaya.</p>

  <p class="normal">LOVEL</p>

  <p class="normal">Hadi hadi sızlanmayı bırakın. İşe yaramaz.</p>

  <p class="normal">HASTINGS</p>

  <p class="normal">Ey kana susamış Richard! Zavallı İngiltere!</p>

  <p class="normal">İşte size kehanetim: Korkunç bir gelecek bekliyor sizleri,</p>

  <p class="normal">Eşi benzeri görülmedik felaketler gelecek başınıza!</p>

  <p class="normal">Hadi götür beni idam kütüğüne;</p>

  <p class="normal">Sonra da başımı götürürsün Gloucester'e.</p>

  <p class="normal">Bugün bana gülenler, yarın geberecekler.</p>

  <p class="normal"><span class="indentmetinitalik1">(Çıkarlar.)</span></p>
</body>
</html>
