<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>III.Richard</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_31">2. Sahne</h2>

  <p class="h2baslik">Tamworth yakınında bir karargâh.</p>

  <p class="normal"><span class="indentmetinitalik1">(Flamalar ve borazanlar eşliğinde RICHMOND, OXFORD, SIR JAMES BLUNT, SIR WALTER HERBERT ve diğerleri girer.)</span></p>

  <p class="normal">RICHMOND</p>

  <p class="normal">Sevgili silah arkadaşlarım, can dostlarım,</p>

  <p class="normal">Bir zorbanın boyunduruğu altında,</p>

  <p class="normal">Çektiğimiz onca eziyetten sonra,</p>

  <p class="normal">Zorlanmadan yürüdük ülkenin içlerine;</p>

  <p class="normal">Elimde babamız Stanley'den gelen,</p>

  <p class="normal">İç acıcı, yüreklendirici bir not var.</p>

  <p class="normal">Tarlalarınızı, verimli bağlarınızı<sup class="calibre2"><a href="../Text/III.Richard_split_038.html#footnote-600-97" id="footnote-600-97-backlink">[97]</a></sup> talan eden</p>

  <p class="normal">Karnınızı deşip sıcak kanınızı su gibi içen,</p>

  <p class="normal">Yardığı göğsünüzü kendine yalak yapan</p>

  <p class="normal">O alçak, kanlı zorba yabandomuzu,</p>

  <p class="normal">Duyduğumuze göre adanın tam ortasında,</p>

  <p class="normal">Leicester yakınındaymış şimdi.</p>

  <p class="normal">Tamworth'ten orası bir günlük yol.</p>

  <p class="normal">Tanrı adına, yiğit dostlarım yola düşelim şimdi,</p>

  <p class="normal">Var gücümüzle savaşıp bu sınavı geçelim</p>

  <p class="normal">Ve sonsuz barışın hasadını biçelim.</p>

  <p class="normal">OXFORD</p>

  <p class="normal">Bu alçak katile karşı savaşmak için,</p>

  <p class="normal">Her birimizin vicdanı bin kişilik ordu oldu.</p>

  <p class="normal">HERBERT</p>

  <p class="normal">Eminim, ona dost görünenler de bize katılacaktır.</p>

  <p class="normal">BLUNT</p>

  <p class="normal">Onunkiler dost değil, korku belası yanındalar,</p>

  <p class="normal">En küçük bir fırsatta onu bırakıp kaçacaklar.</p>

  <p class="normal">RICHMOND</p>

  <p class="normal">Bu da bize yarar. Hadi o zaman, yürüyelim Tanrı adına.</p>

  <p class="normal">Gerçek umut kuş gibidir, uçar kırlangıç kanatlarıyla;</p>

  <p class="normal">Kralı ilah yapar, sıradan insanı da kral.</p>
</body>
</html>
