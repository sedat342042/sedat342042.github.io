<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>III.Richard</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_22">5. Sahne</h2>

  <p class="h2baslik">Londra Kalesi'nin surları.</p>

  <p class="normal"><span class="indentmetinitalik1">(GLOUCESTER ile zırhları kir pas içinde, bitkin bir halde BUCKINGHAM girer.)</span></p>

  <p class="normal">GLOUCESTER</p>

  <p class="normal">Hadi kuzenim, nedir bu halin?</p>

  <p class="normal">Betin benzin atmış titreyip duruyorsun,</p>

  <p class="normal">Lafın ortasında tıkanıp yeniden başlıyorsun;</p>

  <p class="normal">Sanki bir çılgın gibi, dehşet içinde aklını oynatmışsın.</p>

  <p class="normal">BUCKINGHAM</p>

  <p class="normal">Yok canım, yeri geldi mi,</p>

  <p class="normal">Usta bir tragedya oyuncusu gibi, rol yapabilirim;</p>

  <p class="normal">Konuşur, dört yanımı kollar, büyük bir merakla</p>

  <p class="normal">Gözlemlerim her şeyi; kuşku duyarmış gibi,</p>

  <p class="normal">Sararıp bir saman çöpü gibi titrerim.</p>

  <p class="normal">İstersem korkunç bakışlar fırlatır,</p>

  <p class="normal">İstersem zoraki gülücükler sunarım;</p>

  <p class="normal">Duruma ve yerine göre hazırdır her biri.</p>

  <p class="normal">Ne oldu, Catesby gitti mi?</p>

  <p class="normal">GLOUCESTER</p>

  <p class="normal">Gitti. A, bak Belediye Başkanı'nı getiriyor.</p>

  <p class="normal"><span class="indentmetinitalik1">(BELEDİYE BAŞKANI ile CATESBY girer.)</span></p>

  <p class="normal">BUCKINGHAM</p>

  <p class="normal">Sayın Başkan...</p>

  <p class="normal">GLOUCESTER</p>

  <p class="normal">Köprüye bakın!</p>

  <p class="normal">BUCKINGHAM</p>

  <p class="normal">Durun! Trampet sesleri!</p>

  <p class="normal">GLOUCESTER</p>

  <p class="normal">Catesby, ne oluyor, surdan aşağıya bir bak!</p>

  <p class="normal"><span class="indentmetinitalik1">(CATESBY çıkar.)</span></p>

  <p class="normal">BUCKINGHAM</p>

  <p class="normal">Sayın Başkan, sizi istetmemizin nedeni...</p>

  <p class="normal">GLOUCESTER</p>

  <p class="normal">Arkana bak, savun kendini; düşmanlar geldi.</p>

  <p class="normal">BUCKINGHAM</p>

  <p class="normal">Tanrı biz masumları korusun!</p>

  <p class="normal"><span class="indentmetinitalik1">(LOVEL ile RATCLIFF girer.)</span></p>

  <p class="normal">GLOUCESTER</p>

  <p class="normal">Korkacak bir şey yok; dostlarımız Ratcliff ile Lovel'mış.</p>

  <p class="normal">LOVEL</p>

  <p class="normal">İşte o hainin, hiç kuşku duyulmayan,</p>

  <p class="normal">O tehlikeli alçağın kellesi.</p>

  <p class="normal">GLOUCESTER</p>

  <p class="normal">O kadar severdim ki onu, tutamıyorum gözyaşlarımı.</p>

  <p class="normal">Onun basit, zararsız, örnek bir Hıristiyan sanırdım.</p>

  <p class="normal">O en gizli sırlarımı inançla yazdığım güncem gibiydi;</p>

  <p class="normal">Kötülüğünü öylesine güçlü bir erdem kisvesiyle gizlemiş ki;</p>

  <p class="normal">Tabii malum günahı, yani onun Shore'un karısı olan ilişkisini</p>

  <p class="normal">Bir yana bırakırsak, üstüne kuşkunun gölgesi bile düşmemişti.</p>

  <p class="normal">BUCKINGHAM</p>

  <p class="normal">Demek ki dünyanın saman altından su yürüten en sinsi hainiymiş!</p>

  <p class="normal">Hiç gelir miydi aklınıza? Söyleseler inanır mıydınız?</p>

  <p class="normal">Çok şükür hayattayız, bu durumu açıklığa kavuşturduk;</p>

  <p class="normal">Bu sinsi hain, konsey toplantısında,</p>

  <p class="normal">Beni ve aziz lordum Gloucester'i öldürme planı kurmuş.</p>

  <p class="normal">BELEDİYE BAŞKANI</p>

  <p class="normal">Ne diyorsunuz?</p>

  <p class="normal">GLOUCESTER</p>

  <p class="normal">Bizi Türk ya da dinsiz mi sandınız?</p>

  <p class="normal">Durum çok tehlikeli olmasa, İngiltere'nin geleceği,</p>

  <p class="normal">Halkın selameti, kendi can güvenliğimiz bizi zorlamasa,</p>

  <p class="normal">Yasalara karşı gelip bu alçağın kellesini alır mıydık?</p>

  <p class="normal">BELEDİYE BAŞKANI</p>

  <p class="normal">Tanrı sizi korumuş! Hain ölümü hak etmiş;</p>

  <p class="normal">Sizler doğru olanı yapmışsınız, sayın Lordlarım;</p>

  <p class="normal">Hem de hainlere gözdağı vermişsiniz.</p>

  <p class="normal">Bayan Shore ile ilişkisini duyduğumdan beri,</p>

  <p class="normal">Ondan iyi bir davranış beklemiyordum zaten.</p>

  <p class="normal">BUCKINGHAM</p>

  <p class="normal">Siz Lordumun olaya tanık olmasını istiyorduk aslında,</p>

  <p class="normal">O zaman hainin itirafını kendi ağzından dinlemiş olurdunuz;</p>

  <p class="normal">Siz de böylece halka açıklayınca,</p>

  <p class="normal">Herhangi bir yanlış anlamanın önünü alır,</p>

  <p class="normal">Önlerdik yanlış yere yas tutmalarını.</p>

  <p class="normal">İdamını geciktirebilseydik keşke,</p>

  <p class="normal">Ama yazık ki, buna izin vermedi</p>

  <p class="normal">İşgüzar dostlarımızın telaşı.</p>

  <p class="normal">BELEDİYE BAŞKANI</p>

  <p class="normal">Ne demek, efendim, sizin sözünüz yeter;</p>

  <p class="normal">Olayı görmüş, söylediklerini işitmiş sayıyorum kendimi;</p>

  <p class="normal">Hiç kuşkunuz olmasın Lordlarım.</p>

  <p class="normal">Bu olaydaki haklı tutumunuzu</p>

  <p class="normal">İtaatkâr halkımıza olduğu gibi anlatacağım.</p>

  <p class="normal">GLOUCESTER</p>

  <p class="normal">Biz de, sayın Lordum, bu yüzden istetmiştik sizi;</p>

  <p class="normal">Her şeye kusur bulan insanların</p>

  <p class="normal">Suçlamalarını engelleyelim diye.</p>

  <p class="normal">BUCKINGHAM</p>

  <p class="normal">Bize ulaşmakta geç kalmış da olsanız,</p>

  <p class="normal">En azından niyetimizin ne olduğunu öğrenmiş bulunmaktasınız.</p>

  <p class="normal">İşte böyle sayın Lordum, iyi günler size!</p>

  <p class="normal"><span class="indentmetinitalik1">(BELEDİYE BAŞKANI çıkar.)</span></p>

  <p class="normal">GLOUCESTER</p>

  <p class="normal">Hadi durma, peşinden git kuzen Buckingham.</p>

  <p class="normal">Başkan telaşla doğru Belediye Sarayı'na gidecektir,</p>

  <p class="normal">Sen de orada ol, o halka hitap ederken</p>

  <p class="normal">Bir pundunu bul, araya gir:</p>

  <p class="normal">Edward'ın çocuklarının yasadışı olduklarını söyle,</p>

  <p class="normal">Adamın biri sırf oğlunun "Taç"ı<sup class="calibre2"><a href="../Text/III.Richard_split_038.html#footnote-600-72" id="footnote-600-72-backlink">[72]</a></sup> devralacağını söyledi diye,</p>

  <p class="normal">Kral Edward'ın onun kellesini kopardığını;</p>

  <p class="normal">Oysa adamcağızın meyhanesinin adının "Taç" olduğunu</p>

  <p class="normal">Anlat onlara.</p>

  <p class="normal">Ayrıca ne kadar sefahate düşkün bir kadın avcısı olduğundan,</p>

  <p class="normal">Doymak bilmez şehveti ile gözü dönmüş bir hayvan gibi,</p>

  <p class="normal">Hizmetçilerin, kızlarının, karılarının namusuna göz diktiğinden</p>

  <p class="normal">Söz et onlara. Hatta gerekirse beni de kat işin içine:</p>

  <p class="normal">Annem o ırz düşmanından gebe kaldığında,</p>

  <p class="normal">Babamız soylu York savaştaydı Fransa'da;</p>

  <p class="normal">Basit bir süre hesabı yapan babam işi anladı;</p>

  <p class="normal">Çocuk kendinden değildi;</p>

  <p class="normal">Belli oluyordu zaten çocuğun simasından,</p>

  <p class="normal">Çocuk hiç benzemiyordu soylu babama.</p>

  <p class="normal">Aman ha, bu konuya ima yollu, dolambaçlı değin,</p>

  <p class="normal">Çünkü biliyorsun, sayın Lordum, annem hâlâ hayatta.</p>

  <p class="normal">BUCKINGHAM</p>

  <p class="normal">Merak buyurmayın, sayın Lordum,</p>

  <p class="normal">Orada hatip kesilir, sanki altını<sup class="calibre2"><a href="../Text/III.Richard_split_038.html#footnote-600-73" id="footnote-600-73-backlink">[73]</a></sup> ben alacakmışım gibi,</p>

  <p class="normal">Etkili konuşurum orada.</p>

  <p class="normal">Öyleyse size iyi günler Lordum.</p>

  <p class="normal">GLOUCESTER</p>

  <p class="normal">Becerebilirsen eğer, onları Baynard Şatosu'na getir.</p>

  <p class="normal">Ben orada muhterem pederler ve bilgin piskoposlar ile</p>

  <p class="normal">Bekliyor olacağım sizi.</p>

  <p class="normal">BUCKINGHAM</p>

  <p class="normal">Şimdi gidiyorum;</p>

  <p class="normal">Saat üç ya da dörde doğru,</p>

  <p class="normal">Haber getiririm Belediye Sarayı'ndan.</p>

  <p class="normal"><span class="indentmetinitalik1">(Çıkar.)</span></p>

  <p class="normal">GLOUCESTER</p>

  <p class="normal">Lovel, çabuk son hızla Doktor Shaw'a git.</p>

  <p class="normal">Ratcliff, sen de Rahip Penker'e koş;</p>

  <p class="normal">Her ikisinin de en geç bir saat içinde</p>

  <p class="normal">Baynard Şatosu'na gelmelerini söyleyin.</p>

  <p class="normal"><span class="indentmetinitalik1">(LOVEL ve RATCLIFF çıkarlar.)</span></p>

  <p class="normal">Ben de Clarence'in veletlerini gözden ırak tutmak için</p>

  <p class="normal">Gidip bir gizli emir çıkarayım;</p>

  <p class="normal">Prenslerin kimseyle temas etmemesi gerek.</p>

  <p class="normal"><span class="indentmetinitalik1">(Çıkar.)</span></p>
</body>
</html>
