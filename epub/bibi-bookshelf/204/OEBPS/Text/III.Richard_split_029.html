<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>III.Richard</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_28">4. Sahne</h2>

  <p class="h2baslik">Londra. Sarayın Önü.</p>

  <p class="normal"><span class="indentmetinitalik1">(Yaşlı Kraliçe MARGARET girer.)</span></p>

  <p class="normal">MARGARET</p>

  <p class="normal">Demek adamın ikbali fazlasıyla olgunlaştı;</p>

  <p class="normal">Öyleyse yakında düşer ölümün çürümüş ağzına.</p>

  <p class="normal">Düşmanlarımın teker teker solup gittiğini izlemek için</p>

  <p class="normal">Gizlice dolanıp duruyorum buralarda.</p>

  <p class="normal">Tanık oldum korkunç bir başlangıca,</p>

  <p class="normal">Sonu da böyle acı, ölümcül ve trajik olsun diyerek</p>

  <p class="normal">Şimdi gidiyorum Fransa'ya.</p>

  <p class="normal">Saklan zavallı Margaret. Gelenler kim acaba?</p>

  <p class="normal"><span class="indentmetinitalik1">(Saklanır. YORK DÜŞESİ ile KRALİÇE ELİZABETH girerler.)</span></p>

  <p class="normal">ELIZABETH</p>

  <p class="normal">Vah zavallı prenslerim benim! Vah güzel yavrularım!</p>

  <p class="normal">Açmamış çiçeklerim, tatlı goncalarım!</p>

  <p class="normal">O soylu ruhlarınız hâlâ havada uçuşuyorsa,</p>

  <p class="normal">Ölümün o değişmez kaderinde henüz yerini almadıysa,</p>

  <p class="normal">Narin kanatlarınızla uçuşun etrafımda,</p>

  <p class="normal">İşitin annenizin acı feryadını.</p>

  <p class="normal">MARGARET</p>

  <p class="normal">Uçuşun etrafında, söyleyin ona; hak yerini bulsun diye,</p>

  <p class="normal">Körpe sabahınızı karartıp döndürdü yaşlı geceye.</p>

  <p class="normal">YORK DÜŞESİ</p>

  <p class="normal">Başıma gelen sayısız felaket kıstı sesimi,</p>

  <p class="normal">Acıdan yorulan dilim tutuldu.</p>

  <p class="normal">Edward Plantagenet neden öldü?</p>

  <p class="normal">MARGARET</p>

  <p class="normal">Plantagenet, Plantagenet'le ödeşti.</p>

  <p class="normal">Edward, Edward'a borcunu canıyla ödedi.</p>

  <p class="normal">ELIZABETH</p>

  <p class="normal">Ah Tanrım, nasıl oldu da izin verdin,</p>

  <p class="normal">O masum kuzucukların o kurda yem olmasına!</p>

  <p class="normal">Böyle bir şeye göz yumduğun hiç olmuş muydu?</p>

  <p class="normal">MARGARET</p>

  <p class="normal">Evet, oldu; sevgili Henry ve can oğlum öldüğünde.</p>

  <p class="normal">YORK DÜŞESİ</p>

  <p class="normal">Ben, ölü yaşam, bakar kör gözler, zavallı canlı cenaze,</p>

  <p class="normal">Ben, kederin sahnesi, dünyanın yüz karası,</p>

  <p class="normal">Ben, yaşamın el koyduğu mezar hakkı,</p>

  <p class="normal">Ben, usandırıcı günlerin kısacık özeti ve kaydı;</p>

  <p class="normal">Masumların kanıyla sarhoş sofrasına çevrilen</p>

  <p class="normal">Şu yasal İngiliz topraklarında dinlensin huzursuz bedenim.</p>

  <p class="normal"><span class="indentmetinitalik1">(Yere oturur.)</span></p>

  <p class="normal">ELIZABETH</p>

  <p class="normal">Ah, keşke sunduğun bu kederli yer gibi,</p>

  <p class="normal">Hemen bir de mezar verebilseydin bari;</p>

  <p class="normal">O zaman kemiklerimi burada dinlendirmek yerine,</p>

  <p class="normal">Saklardım onları mezarımda.</p>

  <p class="normal">Ah, bizler dövünmeyelim de kimler dövünsün?</p>

  <p class="normal"><span class="indentmetinitalik1">(Yanına oturur.)</span></p>

  <p class="normal">MARGARET</p>

  <p class="normal"><span class="indentmetinitalik1">(Saklandığı yerden çıkar</span>) Yaşça büyük olan keder</p>

  <p class="normal">Daha çok saygıya değerse eğer,</p>

  <p class="normal">Keder paylaşılabilirse,</p>

  <p class="normal">Öncelik verin benim kederime.</p>

  <p class="normal"><span class="indentmetinitalik1">(Yanlarına oturur</span>)</p>

  <p class="normal">Benim dertlerimi dinleyin</p>

  <p class="normal">Kendinizinkileri değerlendirin.</p>

  <p class="normal">Benim bir Edward'ım vardı, bir Richard öldürene kadar;</p>

  <p class="normal">Benim bir kocam vardı, bir Richard öldürene kadar;</p>

  <p class="normal">Senin bir Edward'ın vardı, bir Richard öldürene kadar;</p>

  <p class="normal">Senin bir Richard'ın vardı, bir Richard öldürene kadar.</p>

  <p class="normal">YORK DÜŞESİ</p>

  <p class="normal">Benim de bir Richard'ım vardı, onu da sen öldürttün;</p>

  <p class="normal">Bir de Rutland'ım vardı, öldürülmesine yardım ettin.</p>

  <p class="normal">MARGARET</p>

  <p class="normal">Bir de Clarence'in vardı senin, Richard kıydı ona.</p>

  <p class="normal">Öyle bir cehennem iti fırladı ki,</p>

  <p class="normal">O rahmin olacak köpek ininden,</p>

  <p class="normal">Öldürene kadar ayrılmayacak peşimizden.</p>

  <p class="normal">Gözleri açılmadan azı dişleri çıkan o it,</p>

  <p class="normal">Masum kuzuları boğup kanlarını içti.</p>

  <p class="normal">Yaşlı gözlerde saltanat süren,</p>

  <p class="normal">Tanrının özenle yarattıklarını yıkıp bozan,</p>

  <p class="normal">Dünyada eşi menendi olmayan bu acımasız alçağı,</p>

  <p class="normal">Senin rahmin saldı dünyaya,</p>

  <p class="normal">Kovalasın diye bizi mezarlarımıza kadar.</p>

  <p class="normal">Ey yüce, adil, her kula layığını veren Tanrım!</p>

  <p class="normal">Şükürler olsun sana;</p>

  <p class="normal">Bu etobur it kendi anasından gelmişleri de avlıyor,</p>

  <p class="normal">Başkalarının matemine onu da katıyor!</p>

  <p class="normal">YORK DÜŞESİ</p>

  <p class="normal">Henry'nin karısı, acılarımla eğlenme!</p>

  <p class="normal">Tanrı tanığımdır, ben ağlamıştım seninkilere.</p>

  <p class="normal">MARGARET</p>

  <p class="normal">Dinle beni; susadımdı ben intikama,</p>

  <p class="normal">Ama şimdi bununla yaşamak bıktırdı beni.</p>

  <p class="normal">Benim Edward'ımı öldüren senin Edward'ın öldü,</p>

  <p class="normal">Öbür Edward'ın da öldü Edward'ıma karşılık; ödeştik.</p>

  <p class="normal">Genç York'a ise, kefeler eşitlensin diye kıyıldı;</p>

  <p class="normal">Ama ikisini de bir kefeye koysan karşılamazdı kaybımı.</p>

  <p class="normal">Edward'ımı hançerleyen Clarence'in de öldürüldü.</p>

  <p class="normal">Ayrıca bu kanlı oyunun seyircileri,</p>

  <p class="normal">Irz düşmanı Hastings ile Rivers, Vaughan, Grey,</p>

  <p class="normal">Hepsi zamansız gömüldüler karanlık mezarlarına.</p>

  <p class="normal">Yazık ki, Richard yaşıyor! Cehennemin kara suratlı muhbiri,</p>

  <p class="normal">Ruhları satın alıp cehenneme yollaması için,</p>

  <p class="normal">Tutuyorlar onu bu dünyada.</p>

  <p class="normal">Ama onun da sonu yakın, kimse acımayacak acınası haline.</p>

  <p class="normal">O alçak bir an önce gebersin diye,</p>

  <p class="normal">Toprak yarılacak, harlanacak cehennem ateşi,</p>

  <p class="normal">Zebaniler böğürecek,</p>

  <p class="normal">Ve bir an önce gitmesi için dua edecek ermişler.</p>

  <p class="normal">Yüce Tanrım, yalvarıyorum sana,</p>

  <p class="normal">Ben yaşarken, kes şunun göbek bağını bu dünyadan,</p>

  <p class="normal">"İt geberdi!" diye haykırayım sevinçle.</p>

  <p class="normal">ELIZABETH</p>

  <p class="normal">Bir kehanette bulunmuştun geçmişte:</p>

  <p class="normal">"Çevreni ölümcül ağlarla saran bu şişkin örümceğe</p>

  <p class="normal">Ne diye şeker serpersin?</p>

  <p class="normal">Gün gelecek, yardım etmem için yalvaracaksın bana,</p>

  <p class="normal">Lanet okumak için bu zehirli kambur kurbağaya."</p>

  <p class="normal">Demiştin anımsadın mı?</p>

  <p class="normal">MARGARET</p>

  <p class="normal">O gün sana, "kaderimin kof süsü!" demiştim.</p>

  <p class="normal">"Zavallı kraliçe bozuntusu" diye de hitap etmiştim.</p>

  <p class="normal">Gerçekte benim olduğum şeyin taklidi,</p>

  <p class="normal">Korkunç bir oyunun aldatıcı göstergesi,</p>

  <p class="normal">Aşağılara düşmesi için yukarılara fırlatılan,</p>

  <p class="normal">Kaderin iki güzel çocuk verip alaya aldığı bir anne,</p>

  <p class="normal">Geçmişteki kişiliğinin hayali,</p>

  <p class="normal">Her keskin nişancı için göz alıcı bir bayrak,</p>

  <p class="normal">Sözde onur simgesi, bir üfürük, bir sabun köpüğü,</p>

  <p class="normal">Sahneyi doldursun diye, şakacıktan bir kraliçe.</p>

  <p class="normal">Hani kocan nerde şimdi? Kardeşlerin nerde?</p>

  <p class="normal">Ya iki oğlun? Seni mutlu kılan ne kaldı, söylesene?</p>

  <p class="normal">Hiç ricaya gelenin var mı? Ya önünde diz çökenler,</p>

  <p class="normal">"Tanrı kraliçeyi korusun!" diye seslenenler?</p>

  <p class="normal">Sana iki büklüm yaltaklanan soylular nerdeler?</p>

  <p class="normal">Ya peşinden ayrılmayan tabur dolusu askerler?</p>

  <p class="normal">Bunları düşünmekten vazgeç; ne olduğunu gör artık:</p>

  <p class="normal">Mutlu bir eştin, bugün kederli bir dulsun;</p>

  <p class="normal">Neşe dolu bir anaydın, şimdi ise analığından yakınan biri;</p>

  <p class="normal">Sana ricaya gelirlerdi, sen mütevazı bir ricacısın şimdi;</p>

  <p class="normal">Kraliçeydin, bugün dertlerden örülü taç giyen bir biçaresin;</p>

  <p class="normal">Beni küçük gören biriydin, benim küçük gördüğüm birisin;</p>

  <p class="normal">Herkesin korktuğu biriyken, birinden korkar oldun;</p>

  <p class="normal">Herkese emrederdin, artık sözünü dinlemiyor kimse.</p>

  <p class="normal">Böylece hak döndü dolaştı, adalet yerini buldu işte,</p>

  <p class="normal">Ve bir kurban olarak bıraktı zamanın eline.</p>

  <p class="normal">Geri kalan yaşamını, geçmişteki anılarınla sürdüreceksin,</p>

  <p class="normal">Ne olduğunu düşündükçe kendine işkence edeceksin.</p>

  <p class="normal">Yerimi gasp etmiştin, dertlerimi de niye gasp etmeyesin?</p>

  <p class="normal">O senin kibirli boynun taşıyor şimdi</p>

  <p class="normal">Benim ağır boyunduruğumun yarısını.</p>

  <p class="normal">Ama artık ben yorgun başımı o boyunduruktan çekiyorum,</p>

  <p class="normal">Ve bütün o yükü sana devrediyorum.</p>

  <p class="normal">Elveda York'un karısı, bahtsızlığın kraliçesi!</p>

  <p class="normal">İngiltere'deki bu acılar güldürecek beni.</p>

  <p class="normal">ELIZABETH</p>

  <p class="normal">Dur, bekle biraz; öyle iyi biliyorsun ki beddua etmeyi,</p>

  <p class="normal">Bana da öğret ne olur düşmanımı lanetlemeyi.</p>

  <p class="normal">MARGARET</p>

  <p class="normal">Geceleri uyuma, oruç tut gündüzleri;</p>

  <p class="normal">Ölen mutluluğunu, yaşadığın acıyla kıyasla;</p>

  <p class="normal">Çocuklarını olduklarından daha tatlı,</p>

  <p class="normal">Onları öldürenleri olduklarından daha kötü</p>

  <p class="normal">Olarak düşün!</p>

  <p class="normal">Kaybını gözünde ne kadar büyütürsen</p>

  <p class="normal">O kadar kötü görürsün sebep olanı da;</p>

  <p class="normal">Bunları düşünürsen beddua etmeyi de öğrenirsin.</p>

  <p class="normal">ELIZABETH</p>

  <p class="normal">Ama benimkiler keskin değil, kör bir bıçak gibi,</p>

  <p class="normal">Ne olur bilesene onu seninkilerle!</p>

  <p class="normal">MARGARET</p>

  <p class="normal">Acıların bileyecek onları,</p>

  <p class="normal">Benimkiler kadar keskinleştirecek sözlerini.</p>

  <p class="normal"><span class="indentmetinitalik1">(Çıkar.)</span></p>

  <p class="normal">YORK DÜŞESİ</p>

  <p class="normal">Bu kadar lafın felakete yararı ne?</p>

  <p class="normal">ELIZABETH</p>

  <p class="normal">Sözler, müşterileri olan dertlerin avukatlarıdır,</p>

  <p class="normal">Vasiyetsiz ölen sevinçlerin havai varisleri,</p>

  <p class="normal">Felaketlerin beceriksiz hatipleri!</p>

  <p class="normal">Bırak biraz özgürlükleri<sup class="calibre2"><a href="../Text/III.Richard_split_038.html#footnote-600-87" id="footnote-600-87-backlink">[87]</a></sup> olsun;</p>

  <p class="normal">Yararı yoktur, ama yüreğini hafifletir insanların.</p>

  <p class="normal">YORK DÜŞESİ</p>

  <p class="normal">Öyleyse dilin tutulmasın; gel benimle</p>

  <p class="normal">O senin yavrularını boğan alçak oğlumu</p>

  <p class="normal">Boğalım zehir zıkkım sözlerin soluğunda.</p>

  <p class="normal">İşte borazanlar. Diyeceklerini art ardına sırala.</p>

  <p class="normal"><span class="indentmetinitalik1">(KRAL RICHARD maiyetiyle, trampet ve borular eşliğinde girer.)</span></p>

  <p class="normal">KRAL RICHARD</p>

  <p class="normal">Ben savaşa giderken ne cüretle yolumu kesersiniz?</p>

  <p class="normal">YORK DÜŞESİ</p>

  <p class="normal">Ah, keşke sen daha rahmimdeyken yolunu kesseydim de</p>

  <p class="normal">Hiç doğurmasaydım seni,</p>

  <p class="normal">İşlediğin onca cinayeti ta baştan önleseydim.</p>

  <p class="normal">ELIZABETH</p>

  <p class="normal">Cani damgası vurulan o alnını</p>

  <p class="normal">Altın bir taçla gizliyorsun demek,</p>

  <p class="normal">Eğer hak eden hakkını alsaydı,</p>

  <p class="normal">Tacın gerçek sahibi prensi,</p>

  <p class="normal">Zavallı oğullarımı, kardeşlerimi öldürten</p>

  <p class="normal">O alnın üstünde bir caninin damgası olmalı.</p>

  <p class="normal">Söyle, alçak köle, çocuklarım nerde?</p>

  <p class="normal">YORK DÜŞESİ</p>

  <p class="normal">Zehirli kurbağa, nerde ağabeyin Clarence?</p>

  <p class="normal">Ya onun oğlu Ned Plantagenet?</p>

  <p class="normal">ELIZABETH</p>

  <p class="normal">Ya Sevgili Rivers, Vaughan, Grey?</p>

  <p class="normal">YORK DÜŞESİ</p>

  <p class="normal">Nerde iyi yürekli Hastings?</p>

  <p class="normal">KRAL RICHARD</p>

  <p class="normal">Çalsın borazanlar! Vursun trampetler, davullar!</p>

  <p class="normal">Yeryüzünün bu kutsal temsilcisi hakkında</p>

  <p class="normal">Bu zevzek kadınların sövmesi</p>

  <p class="normal">Tanrı katında duyulmasın</p>

  <p class="normal">Çalın, diyorum size!</p>

  <p class="normal"><span class="indentmetinitalik1">(Borular, davullar, trampetler çalar.)</span></p>

  <p class="normal">Haddinizi bilin, ya saygılı davranırsınız bana,</p>

  <p class="normal">Ya da savaş cayırtıları ile bastırırım sözlerinizi.</p>

  <p class="normal">YORK DÜŞESİ</p>

  <p class="normal">Benim oğlum musun sen?</p>

  <p class="normal">KRAL RICHARD</p>

  <p class="normal">Bunun için Tanrı'ya, babama ve sana teşekkürler.</p>

  <p class="normal">YORK DÜŞESİ</p>

  <p class="normal">Öyleyse sabır göster sabırsızlığıma.</p>

  <p class="normal">KRAL RICHARD</p>

  <p class="normal">Madam, sizin huyunuz bana da geçmiş,</p>

  <p class="normal">Azarlanmaktan hiç hoşlanmıyorum.</p>

  <p class="normal">YORK DÜŞESİ</p>

  <p class="normal">Sus da konuşayım.</p>

  <p class="normal">KRAL RICHARD</p>

  <p class="normal">Hadi konuş, ama ben dinlemeyeceğim seni.</p>

  <p class="normal">YORK DÜŞESİ</p>

  <p class="normal">Nazik ve yumuşak konuşacağım.</p>

  <p class="normal">KRAL RICHARD</p>

  <p class="normal">Acelem var, kısa olsun anne.</p>

  <p class="normal">YORK DÜŞESİ</p>

  <p class="normal">Demek acelen var. Oysa, Tanrı bilir,</p>

  <p class="normal">Ben seni onca süre beklemiştim ağrılar, sancılar içinde.</p>

  <p class="normal">KRAL RICHARD</p>

  <p class="normal">Ama sonunda dünyaya gelince, seni rahatlattım, değil mi?</p>

  <p class="normal">YORK DÜŞESİ</p>

  <p class="normal">Kutsal haç adına, hayır, hiç rahatlatmadın;</p>

  <p class="normal">Sen de biliyorsun; cehenneme çevirdin dünyamı.</p>

  <p class="normal">Doğumun bir başka bela, acı bir yük oldu bana.</p>

  <p class="normal">Küçüklüğünde huysuz ve aksiydin;</p>

  <p class="normal">Okul yıllarında ise belalı, çılgın, vahşi ve saldırgandın;</p>

  <p class="normal">Gençliğinde gözü kara, atılgan, maceracıydın;</p>

  <p class="normal">Yaşlandıkça kibirli, sinsi, kurnaz ve kan dökücü oldun;</p>

  <p class="normal">Nefretini iyi niyet maskesi altında saklayıp hainlikler yaptın.</p>

  <p class="normal">Söylesene, seninle birlikte olduğumuzda</p>

  <p class="normal">Rahat geçen bir tek saatimiz oldu mu, acaba?</p>

  <p class="normal">KRAL RICHARD</p>

  <p class="normal">Evet, açlar için yemek saatinde<sup class="calibre2"><a href="../Text/III.Richard_split_038.html#footnote-600-88" id="footnote-600-88-backlink">[88]</a></sup>,</p>

  <p class="normal">Hani sizi bensiz yemeğe çağırmıştı ya.</p>

  <p class="normal">Madem gözünüzde bu kadar değersiz biriyim,</p>

  <p class="normal">Bırakın da geçeyim, sizi daha fazla rahatsız etmeyeyim.</p>

  <p class="normal">Hadi vurun davullara, trampetlere.</p>

  <p class="normal">YORK DÜŞESİ</p>

  <p class="normal">Lütfen dinle söyleyeceklerimi.</p>

  <p class="normal">KRAL RICHARD</p>

  <p class="normal">Sözleriniz çok acı ama.</p>

  <p class="normal">YORK DÜŞESİ</p>

  <p class="normal">Bir dakika daha dinle,</p>

  <p class="normal">Çünkü bir daha hiç konuşmayacağım seninle.</p>

  <p class="normal">KRAL RICHARD</p>

  <p class="normal">Demek öyle!</p>

  <p class="normal">YORK DÜŞESİ</p>

  <p class="normal">Ya sen Tanrı'nın adaletiyle bu savaştan zaferle dönemeden,</p>

  <p class="normal">Layığını bulup geberir gidersin;</p>

  <p class="normal">Ya da ben acılarımdan ve yaşlılıktan göçer giderim,</p>

  <p class="normal">Bir daha asla görmem yüzünü.</p>

  <p class="normal">Bu nedenle yoldaşın olsun en ağır beddualarım;</p>

  <p class="normal">Sana ettiğim lanetler savaş günü zırhından ağır gelsin!</p>

  <p class="normal">Dualarım sana karşı, düşman için savaşsın!</p>

  <p class="normal">Edward'ın yavrularının minik ruhları</p>

  <p class="normal">Cesaret versin düşmanlarının yüreklerine!</p>

  <p class="normal">Başarı ve zaferi düşmanına nasip etsin!</p>

  <p class="normal">Kanlı birisin sen; senin de sonun kanlı olsun!</p>

  <p class="normal">Yaşamın nasıl şerefsiz ve utanç vericiyse,</p>

  <p class="normal">Şerefsiz ve utanç verici olsun ölümün de!</p>

  <p class="normal"><span class="indentmetinitalik1">(Çıkar.)</span></p>

  <p class="normal">ELIZABETH</p>

  <p class="normal">Benim nedenlerim onunkinden fazla</p>

  <p class="normal">Beddua etmek için sana</p>

  <p class="normal">Artık lanetlemeye gücüm kalmadı,</p>

  <p class="normal">Körlendi duygularım, bu nedenle</p>

  <p class="normal">"Amin," derim onunu her dediğine.</p>

  <p class="normal">KRAL RICHARD</p>

  <p class="normal">Durun, gitmeyin Madam, konuşmalıyım sizinle.</p>

  <p class="normal">ELIZABETH</p>

  <p class="normal">Boğazlaman için kral kanından gelen başka oğlum kalmadı;</p>

  <p class="normal">Kızlarıma gelince Richard,</p>

  <p class="normal">Gözleri yaşlı kraliçeler olmaktansa,</p>

  <p class="normal">Rahibe olup manastırda dua edecekler.</p>

  <p class="normal">Boş yere hedef alma onları, canlarına kastetme.</p>

  <p class="normal">KRAL RICHARD</p>

  <p class="normal">Senin Elizabeth adında bir kızın var,</p>

  <p class="normal">Erdemli, güzel, soylu ve zarif.</p>

  <p class="normal">ELIZABETH</p>

  <p class="normal">Bunun için ölmesi mi gerekiyor?</p>

  <p class="normal">Ben onun ahlakını lekeler, güzelliğini bozarım,</p>

  <p class="normal">Yeter ki bağışla hayatını.</p>

  <p class="normal">Edward'a ihanet ettim diye iftira atarım kendime,</p>

  <p class="normal">Yemin bile ederim Edward'ın kızı değil diye;</p>

  <p class="normal">Yeter ki onu da kanlı bir şekilde öldürme.</p>

  <p class="normal">KRAL RICHARD</p>

  <p class="normal">Haksızlık etme, o gerçek bir prensestir.</p>

  <p class="normal">ELIZABETH</p>

  <p class="normal">Hayatını kurtarmak için, hazırım aksini söylemeye.</p>

  <p class="normal">KRAL RICHARD</p>

  <p class="normal">Hayatını kurtaracak olan, asıl onun kral soyundan gelmesidir.</p>

  <p class="normal">ELIZABETH</p>

  <p class="normal">Ağabeyleri de aynı soydandı, ama kurtulamadılar.</p>

  <p class="normal">KRAL RICHARD</p>

  <p class="normal">Ne yazık ki, yıldızları zıt konumdayken doğmuşlar.</p>

  <p class="normal">ELIZABETH</p>

  <p class="normal">Hayır, hayır! Yaşarlarken habis yakınları zıt konumdaydı.</p>

  <p class="normal">KRAL RICHARD</p>

  <p class="normal">Kaderden kaçamıyor insan.</p>

  <p class="normal">ELIZABETH</p>

  <p class="normal">Doğru, eğer kaderi, kaçınılması gereken biri tayin ederse;</p>

  <p class="normal">Tanrı sana erdemli<sup class="calibre2"><a href="../Text/III.Richard_split_038.html#footnote-600-89" id="footnote-600-89-backlink">[89]</a></sup> bir yaşam bahşetmiş olsaydı eğer</p>

  <p class="normal">Yavrularımın kaderinde de erdemli bir ölüm olurdu.</p>

  <p class="normal">KRAL RICHARD</p>

  <p class="normal">Sanki kuzenlerimi ben öldürmüşüm gibi konuşuyorsun.</p>

  <p class="normal">ELIZABETH</p>

  <p class="normal">Evet kuzenlerin elbette;</p>

  <p class="normal">Amcaları tarafından aldatılan<sup class="calibre2"><a href="../Text/III.Richard_split_038.html#footnote-600-90" id="footnote-600-90-backlink">[90]</a></sup> kuzenlerin,</p>

  <p class="normal">Huzurdan, krallıktan, akrabalarından, özgürlükten.</p>

  <p class="normal">Ettiğin kuzenlerin ya!</p>

  <p class="normal">Onların narin yüreklerini deşen senin ellerin değilse bile,</p>

  <p class="normal">O ellere yön veren sendin sinsi bir biçimde.</p>

  <p class="normal">Kuşkusuz cinayet aleti kördü, keskin değildi</p>

  <p class="normal">Senin acımasız taş yüreğinde bilenmeden önce;</p>

  <p class="normal">Ve şevkle dalıverdi kuzucuklarımın bedenine.</p>

  <p class="normal">Acıyla yatıp kalkan insan vahşi acıyı ehlileştiriyor;</p>

  <p class="normal">Yoksa çocuklarımdan söz edeceğime sana,</p>

  <p class="normal">Tırnaklarımı çoktan geçirmiştim göz yuvalarına;</p>

  <p class="normal">Ama ben yelkensiz, küreksiz bir tekne gibi</p>

  <p class="normal">Ölümün umutsuz koyuna kısılıp kalmışım,</p>

  <p class="normal">Parçalanıyorum senin kayadan göğsüne çarpa çarpa.</p>

  <p class="normal">KRAL RICHARD</p>

  <p class="normal">Madam, yapmak istediğim işlerde,</p>

  <p class="normal">Bir de tehlikelerle dolu kanlı savaşlarda başarıya ulaşırsam,</p>

  <p class="normal">Sana ve ailene karşı yaptığımı sandığın kötülüklerden</p>

  <p class="normal">Kat kat üstün iyilikler yapmayı tasarlıyorum.</p>

  <p class="normal">ELIZABETH</p>

  <p class="normal">İyilik mi? Şu göklerde bana yararı dokunacak</p>

  <p class="normal">Hangi iyilik keşfedilecek acaba?</p>

  <p class="normal">KRAL RICHARD</p>

  <p class="normal">Çocuklarının yükselmesi olabilir, sevgili Lady!</p>

  <p class="normal">ELIZABETH</p>

  <p class="normal">Demek bir darağacına yükselip başlarından olacaklar!</p>

  <p class="normal">KRAL RICHARD</p>

  <p class="normal">Hayır. İtibar ve kaderin en yüksek doruğuna,</p>

  <p class="normal">Bu dünyadaki en büyük onura,</p>

  <p class="normal">Hükümranlık aşamasına yükselecekler.</p>

  <p class="normal">ELIZABETH</p>

  <p class="normal">Anlat da kederim biraz avunsun;</p>

  <p class="normal">Sen çocuklarımdan herhangi birine</p>

  <p class="normal">Nasıl bir mevki, itibar, onur vermeyi düşünüyorsun?</p>

  <p class="normal">KRAL RICHARD</p>

  <p class="normal">Neyim varsa hepsini... Hatta kendimi de;</p>

  <p class="normal">Senin çocuklarından birine bırakırım her şeyimi;</p>

  <p class="normal">Yeter ki sen o öfkeli ruhunu,</p>

  <p class="normal">Sana yaptığımı sandığın o haksızlıkları,</p>

  <p class="normal">Lehte<sup class="calibre2"><a href="../Text/III.Richard_split_038.html#footnote-600-91" id="footnote-600-91-backlink">[91]</a></sup> ırmağının akıntısına bırak, unut hepsini.</p>

  <p class="normal">ELIZABETH</p>

  <p class="normal">Lafı uzama; yoksa yapacağın iyiliği anlatman</p>

  <p class="normal">Yapmandan uzun sürecek.</p>

  <p class="normal">KRAL RICHARD</p>

  <p class="normal">Öyleyse kısaca söyleyeyim:</p>

  <p class="normal">Bütün ruhumla seviyorum kızını.</p>

  <p class="normal">ELIZABETH</p>

  <p class="normal">Kızımın anasını da bütün ruhuyla düşündürdü bu durum.</p>

  <p class="normal">KRAL RICHARD</p>

  <p class="normal">Peki ne?</p>

  <p class="normal">ELIZABETH</p>

  <p class="normal">Kızımı bütün ruhunla sevdiğini,</p>

  <p class="normal">Ağabeylerini de bütün ruhunla sevmiş olduğunu.</p>

  <p class="normal">Ben de sana bütün ruhumla teşekkür ederim.</p>

  <p class="normal">KRAL RICHARD</p>

  <p class="normal">Sözlerimi çarpıtma hemen;</p>

  <p class="normal">Ben diyorum ki, kızını çok seviyorum</p>

  <p class="normal">Ve onu İngiltere kraliçesi yapmak istiyorum.</p>

  <p class="normal">ELIZABETH</p>

  <p class="normal">Peki, kraliçe olması iyi de,</p>

  <p class="normal">Kralı kim olacak?</p>

  <p class="normal">KRAL RICHARD</p>

  <p class="normal">Onu kraliçe yapan kimse, başka kim olabilir?</p>

  <p class="normal">ELIZABETH</p>

  <p class="normal">Yani sen mi?</p>

  <p class="normal">KRAL RICHARD</p>

  <p class="normal">Elbette. Ne düşünüyorsun bu konuda?</p>

  <p class="normal">ELIZABETH</p>

  <p class="normal">Nasıl razı edeceksin kızı?</p>

  <p class="normal">KRAL RICHARD</p>

  <p class="normal">Onun huyunu en iyi siz bildiğinize göre,</p>

  <p class="normal">Bunu siz öğretirsiniz bana.</p>

  <p class="normal">ELIZABETH</p>

  <p class="normal">O zaman sözümü dinleyecek misin?</p>

  <p class="normal">KRAL RICHARD</p>

  <p class="normal">Evet Madam, bütün kalbimle.</p>

  <p class="normal">ELIZABETH</p>

  <p class="normal">Öyleyse kardeşlerini öldürttüğün adama söyle:</p>

  <p class="normal">Henüz kanları akan bir çift yürek bulsun,</p>

  <p class="normal">Üzerlerine "Edward" ile "York" yazıları kazılı olsun.</p>

  <p class="normal">Herhalde ağlayacaktır kızım bunları görünce;</p>

  <p class="normal">Rutland'ın kanına batırılmış mendili</p>

  <p class="normal">Margaret nasıl verdiyse babana,</p>

  <p class="normal">Sen de kızıma bir mendil yolla ve de ki:</p>

  <p class="normal">"Bu mendille sevgili kardeşlerinin kanları silinmişti,</p>

  <p class="normal">Al, sen de bununla sil gözyaşlarını."</p>

  <p class="normal">Eğer bu onu etkilemezse,</p>

  <p class="normal">Becerdiğin işleri<sup class="calibre2"><a href="../Text/III.Richard_split_038.html#footnote-600-92" id="footnote-600-92-backlink">[92]</a></sup> anlat ona bir mektupla;</p>

  <p class="normal">Soylu amcası Clarence'i nasıl yok ettiğini,</p>

  <p class="normal">Dayısı Rivers'in yaşamına nasıl son verdiğini,</p>

  <p class="normal">Ve sırf kızımın hatırına iyi kalpli teyzesi Anne'i</p>

  <p class="normal">Nasıl terk ettiğini;</p>

  <p class="normal">Anlat hepsini.</p>

  <p class="normal">KRAL RICHARD</p>

  <p class="normal">Madam, siz benimle alay ediyorsunuz,</p>

  <p class="normal">Kızınızı kazanmanın yolu bu değil.</p>

  <p class="normal">ELIZABETH</p>

  <p class="normal">Yok başka yolu; ancak başka bir kalıba girersen,</p>

  <p class="normal">Bütün bunları yapan Richard'dan bambaşka biri olursan...</p>

  <p class="normal">KRAL RICHARD</p>

  <p class="normal">Ya bütün bunları onun aşkı uğruna yaptığımı söylesem.</p>

  <p class="normal">ELIZABETH</p>

  <p class="normal">Olmaz, o zaman kesin nefret eder senden;</p>

  <p class="normal">Aşkın bedelini bunca kanlı cinayetle ödediğin için.</p>

  <p class="normal">KRAL RICHARD</p>

  <p class="normal">Bakın, olan olmuş artık, telafisi imkânsız;</p>

  <p class="normal">İnsanlar akılsızca davranabilir bazen,</p>

  <p class="normal">Sonra da pişman olur düşünmeye başladı mı.</p>

  <p class="normal">Krallığı oğullarınızdan aldıysam bile,</p>

  <p class="normal">Bunu telafi etmek için kızınıza vereceğim ben de.</p>

  <p class="normal">Doğurduğunuz yavruları öldürdüysem eğer,</p>

  <p class="normal">Kızınız benim yavrumu doğurur,</p>

  <p class="normal">Böylece, sizin soyunuz da sürmüş olur.</p>

  <p class="normal">Torunlar büyükanneler için çocukları gibidir;</p>

  <p class="normal">Onlar da anneleri kadar severler büyükannelerini;</p>

  <p class="normal">Bir kuşak geriden gelseler de,</p>

  <p class="normal">Yine de kendi canından ve kanındandır onlar;</p>

  <p class="normal">Aynı acıları bir gece daha duyacaksınız,</p>

  <p class="normal">Sancıya katlanarak dünyaya getirdiğiniz kızınız</p>

  <p class="normal">Bu kez onları doğuracak aynı sancıyla.</p>

  <p class="normal">Gençliğinizde çocuklarınız acı verdi size;</p>

  <p class="normal">Ama benimkiler huzur getirecek yaşlılığınıza.</p>

  <p class="normal">Kral olabilecek bir oğul kaybettiniz,</p>

  <p class="normal">Ama karşılığında kızınıza kraliçelik yolu açıldı.</p>

  <p class="normal">İstesem de telafi edemem yapılmış olanları,</p>

  <p class="normal">Bu yüzden yapabileceğim iyiliği kabul ediniz.</p>

  <p class="normal">Korkusundan yurtdışına kaçan,</p>

  <p class="normal">Yabancı topraklarda küskün bir hayat süren oğlunuz Dorset,</p>

  <p class="normal">Bu güzel birleşmeden sonra dönecektir evine,</p>

  <p class="normal">Elbette yüksek ve onurlu mevkilere erişecektir.</p>

  <p class="normal">Dilber kızınıza eşim diyen kral,</p>

  <p class="normal">Aileden olan Dorset'e de kardeşim diyecektir;</p>

  <p class="normal">Siz ana kraliçe olacaksınız yine,</p>

  <p class="normal">Böylece acı günlerin bütün hasarı,</p>

  <p class="normal">Kat kat zenginlik ve huzurla onarılacaktır.</p>

  <p class="normal">Bakın, önümüzde nice güzel günler var.</p>

  <p class="normal">Döktüğünüz her gözyaşı,</p>

  <p class="normal">Birer parlak inci olarak dönecek size,</p>

  <p class="normal">Hem de faiziyle ve on kat mutlulukla birlikte.</p>

  <p class="normal">Hadi, öyleyse anne, git kızına,</p>

  <p class="normal">Deneyiminle cesaret ver utangaçlığına;</p>

  <p class="normal">Kulaklarını alıştır bir âşığın sözlerine;</p>

  <p class="normal">Hükümranlığın altın ateşini düşür onun o ürkek yüreğine;</p>

  <p class="normal">Evliliğin mutlu yanlarından,</p>

  <p class="normal">Tatlı ve huzurlu saatlerinden söz et prensese.</p>

  <p class="normal">Artık gidip kendi ellerimle o asi bozuntusu,</p>

  <p class="normal">Kalın kafalı Buckingham'ı tepeledikten sonra,</p>

  <p class="normal">Başımda zafer çelengiyle geleceğim</p>

  <p class="normal">Ve kızını bir fatihin yatağına götüreceğim;</p>

  <p class="normal">Savaşı nasıl kazandığımı anlatacağım ona,</p>

  <p class="normal">Zaferi kazanan tek komutan o olacak: Sezar'ın Sezar'ı.</p>

  <p class="normal">ELIZABETH</p>

  <p class="normal">Ne diyebilirim ki? Kızımın babasının kardeşi,</p>

  <p class="normal">Kızımın kocası olmak istiyor; amcası mı demeliyim yoksa?</p>

  <p class="normal">Ya da hem babasının, hem kardeşlerinin,</p>

  <p class="normal">Hem de dayısının katili ile evleneceksin diyeyim?</p>

  <p class="normal">Hangi kimliğinle senin için onu ikna edeyim ki</p>

  <p class="normal">Tanrı, yasa, onurum ve onun duyarlı yüreği,</p>

  <p class="normal">Hoşgörü ile karşılayabilsin seni?</p>

  <p class="normal">KRAL RICHARD</p>

  <p class="normal">Bu birleşmeyle güzel İngiltere'ye barış gelecek deyin.</p>

  <p class="normal">ELIZABETH</p>

  <p class="normal">Bitmez tükenmez bir savaşla mı kazanılacak barış!</p>

  <p class="normal">KRAL RICHARD</p>

  <p class="normal">Deyin ki ona,</p>

  <p class="normal">Kral emredebilirdi de, ama yalvarıyor.</p>

  <p class="normal">ELIZABETH</p>

  <p class="normal">Evet ama, krallar kralının yasakladığı şey<sup class="calibre2"><a href="../Text/III.Richard_split_038.html#footnote-600-93" id="footnote-600-93-backlink">[93]</a></sup> için yalvarıyor.</p>

  <p class="normal">KRAL RICHARD</p>

  <p class="normal">Ona yüce ve şanlı bir kraliçe olacağını söyleyin.</p>

  <p class="normal">ELIZABETH</p>

  <p class="normal">Sonra da yerini kaybedecek, tıpkı annesi gibi.</p>

  <p class="normal">KRAL RICHARD</p>

  <p class="normal">Onu sonsuza kadar seveceğim.</p>

  <p class="normal">ELIZABETH</p>

  <p class="normal">İyi de, bu unvanı ne zamana kadar sürecek?</p>

  <p class="normal">KRAL RICHARD</p>

  <p class="normal">Ömrünün sonuna kadar.</p>

  <p class="normal">ELIZABETH</p>

  <p class="normal">Peki ya ömrü ne kadar sürecek?</p>

  <p class="normal">KRAL RICHARD</p>

  <p class="normal">Tanrı ile doğa ona ne kadar ömür biçmişse, o kadar.</p>

  <p class="normal">ELIZABETH</p>

  <p class="normal">Şeytanla Richard ona ne kadar ömür biçmişse, o kadar.</p>

  <p class="normal">KRAL RICHARD</p>

  <p class="normal">De ki: Ben onun hükümdarı değil, âşık kuluyum.</p>

  <p class="normal">ELIZABETH</p>

  <p class="normal">Ama senin kulun olan kızım, nefret ediyor hükümdarlıktan.</p>

  <p class="normal">KRAL RICHARD</p>

  <p class="normal">Dokunaklı ifadeler bul, dil dök ona.</p>

  <p class="normal">ELIZABETH</p>

  <p class="normal">İçten duyguların en etkili ifadesi sade bir dille olur.</p>

  <p class="normal">KRAL RICHARD</p>

  <p class="normal">O zaman aşkımı sade bir dille anlat.</p>

  <p class="normal">ELIZABETH</p>

  <p class="normal">Sadelikte dürüstlük yoksa çok kaba kaçar.</p>

  <p class="normal">KRAL RICHARD</p>

  <p class="normal">Nedenleriniz çok sığ, ama çok işlek.</p>

  <p class="normal">ELIZABETH</p>

  <p class="normal">Tam tersine, nedenlerim çok derinde ve ölüler...</p>

  <p class="normal">Zavallı yavrularım, çok derinde mezardalar.</p>

  <p class="normal">KRAL RICHARD</p>

  <p class="normal">Hep aynı telden çalmayın artık, geçmiş geçmişte kaldı.</p>

  <p class="normal">ELIZABETH</p>

  <p class="normal">Yüreğimdeki teller<sup class="calibre2"><a href="../Text/III.Richard_split_038.html#footnote-600-94" id="footnote-600-94-backlink">[94]</a></sup> kopana dek, o telden çalacağım.</p>

  <p class="normal">KRAL RICHARD</p>

  <p class="normal">Hadi ama, Ermiş George, dizbağım<sup class="calibre2"><a href="../Text/III.Richard_split_038.html#footnote-600-95" id="footnote-600-95-backlink">[95]</a></sup> ve tacım adına...</p>

  <p class="normal">ELIZABETH</p>

  <p class="normal">İlkini lekeledin, ikinciyi aşağıladın, üçüncüyü de gasp ettin.</p>

  <p class="normal">KRAL RICHARD</p>

  <p class="normal">Yemin ederim ki...</p>

  <p class="normal">ELIZABETH</p>

  <p class="normal">Hiç üzerine mi? Edemezsin, çünkü bu yemin değildir;</p>

  <p class="normal">Sen, George'u hiçe saydığın için onurunu yitirdi;</p>

  <p class="normal">Dizbağı nişanın kirlendiği için şövalyelik erdemi gitti;</p>

  <p class="normal">Zorla gasp ettiğin tacın krallığın şanını yok etti;</p>

  <p class="normal">Eğer inandırıcı olmak istiyorsan yemininde,</p>

  <p class="normal">Yemin et kötüye kullanmadığın bir şey üzerine.</p>

  <p class="normal">KRAL RICHARD</p>

  <p class="normal">Öyleyse kendi adıma...</p>

  <p class="normal">ELIZABETH</p>

  <p class="normal">Ama sen kendini de kötüye kullandın.</p>

  <p class="normal">KRAL RICHARD</p>

  <p class="normal">Öyleyse dünya âlem üzerine...</p>

  <p class="normal">ELIZABETH</p>

  <p class="normal">O dünya senin kötülüklerinle dolu.</p>

  <p class="normal">KRAL RICHARD</p>

  <p class="normal">Peki, babamın ölüsü üzerine...</p>

  <p class="normal">ELIZABETH</p>

  <p class="normal">Senin yaşamın onu da lekeledi.</p>

  <p class="normal">KRAL RICHARD</p>

  <p class="normal">O zaman Tanrı adına...</p>

  <p class="normal">ELIZABETH</p>

  <p class="normal">Sen asıl ona saygısızlık ettin.</p>

  <p class="normal">Bozmasaydın Tanrı adına ettiğin yemini</p>

  <p class="normal">Kral kocamın sağladığı birlik bozulmaz;</p>

  <p class="normal">Kardeşlerim de ölmezlerdi.</p>

  <p class="normal">Tanrı'ya ettiğin yeminini bozmaktan çekinseydin,</p>

  <p class="normal">Şimdi senin başını sıkan o altın taç</p>

  <p class="normal">Benim yavrumun o güzelim şakaklarını süsleyecekti;</p>

  <p class="normal">Ve her iki prens de yaşıyor olacaktı,</p>

  <p class="normal">Oysa iki körpe yavru tozlu döşeklerinde şimdi,</p>

  <p class="normal">İnançsızlığın yüzünden kurtçuklara yem yaptın onları.</p>

  <p class="normal">Bundan böyle ne üstüne yemin edebilirsin ki?</p>

  <p class="normal">KRAL RICHARD</p>

  <p class="normal">Gelecek üzerine.</p>

  <p class="normal">ELIZABETH</p>

  <p class="normal">Geleceği de kararttın geçmişte yaptıklarınla,</p>

  <p class="normal">Geçmişte senin yüzünden döktüğüm gözyaşı bile,</p>

  <p class="normal">Yeter geleceği sele boğmaya.</p>

  <p class="normal">Babalarını katlettiğin o rehbersiz kalmış çocuklar,</p>

  <p class="normal">Bugünleri acıyla anacaklar ilerde;</p>

  <p class="normal">Çocuklarını kesip doğradığın analar, babalar,</p>

  <p class="normal">Umutsuzca, kurumuş ağaçlar gibi yaşıyorlar.</p>

  <p class="normal">Gelecek üzerine yemin edemezsin sen</p>

  <p class="normal">Çünkü geçmişte yaptıkların kötülüklerle</p>

  <p class="normal">Çoktan kirlettin geleceğini.</p>

  <p class="normal">KRAL RICHARD</p>

  <p class="normal">Yemin ederim ki,</p>

  <p class="normal">Pişmanlıkla düzeltmek istemiyorsam yaptıklarımı,</p>

  <p class="normal">Yenileyim bu tehlikeli savaşta.</p>

  <p class="normal">Tövbe edeceğim! Eğer yeminimi bozarsam,</p>

  <p class="normal">Huzur vermesin Tanrı bana!</p>

  <p class="normal">Gün ışımasın üstüme, gece rahat yüzü göstermesin!</p>

  <p class="normal">Aleyhime dönsün tüm baht yıldızlarım,</p>

  <p class="normal">Tersine dönsün her yaptığım...</p>

  <p class="normal">En içten sevgiyle, en kutsal düşüncelerle</p>

  <p class="normal">Bağlanacağım prenses kızınıza,</p>

  <p class="normal">Umursamazlık etmeyin bu duygularıma.</p>

  <p class="normal">Benim ve sizin mutluluğunuz o kıza bağlı;</p>

  <p class="normal">Onsuz kalırsam eğer, ben de, siz de, o da,</p>

  <p class="normal">Ülkemiz ve birçok Hıristiyan</p>

  <p class="normal">Ölüm, felaket, yıkım ve çöküşle karşılaşır;</p>

  <p class="normal">Başka yolu yok, başka yolu olamaz!</p>

  <p class="normal">Onun için, sevgili anneciğim size anne diyeceğim</p>

  <p class="normal">Aşkımın savunucusu olun, onunla konuşun;</p>

  <p class="normal">Ne olduğumu değil, nasıl olacağımı anlatın ona;</p>

  <p class="normal">Hak ettiklerimden değil, hak edeceklerimden söz edin.</p>

  <p class="normal">Ülkenin içinde bulunduğu ağır şartları düşünün,</p>

  <p class="normal">Vazgeçin bu konuda akılsızca ayak diremekten.</p>

  <p class="normal">ELIZABETH</p>

  <p class="normal">Şeytana mı uyayım böylece?</p>

  <p class="normal">KRAL RICHARD</p>

  <p class="normal">Şeytan iyi şeyler diliyorsa, evet.</p>

  <p class="normal">ELIZABETH</p>

  <p class="normal">Yani kendim olmak için kendimi mi unutayım?</p>

  <p class="normal">KRAL RICHARD</p>

  <p class="normal">Hatırlamanız sizi aldatıyorsa, elbette.</p>

  <p class="normal">ELIZABETH</p>

  <p class="normal">Ama yine de çocuklarımı öldüren sensin.</p>

  <p class="normal">KRAL RICHARD</p>

  <p class="normal">Kızınızın rahmine gömeceğim onları,</p>

  <p class="normal">Hoş kokulu otlar ve baharat dolu o yuvada,</p>

  <p class="normal">Onların tıpkısı üreyecek, avutacaklar sizi.</p>

  <p class="normal">ELIZABETH</p>

  <p class="normal">Yani senin adına gidip kandırayım mı kızı?</p>

  <p class="normal">KRAL RICHARD</p>

  <p class="normal">Bunu yapın, mutlu bir anne olun.</p>

  <p class="normal">ELIZABETH</p>

  <p class="normal">Gidiyorum. Bana en kısa sürede yazın.</p>

  <p class="normal">Kızımın ne düşündüğünü öğrenirsiniz.</p>

  <p class="normal">KRAL RICHARD</p>

  <p class="normal">Gerçek aşkımın ifadesi olarak bu öpücüğü ona iletin.</p>

  <p class="normal"><span class="indentmetinitalik1">(ELIZABETH'i yanağından öper</span>.) Şimdilik hoşça kalın.</p>

  <p class="normal"><span class="indentmetinitalik1">(ELIZABETH çıkar.)</span></p>

  <p class="normal">Yufka yürekli budala, akılsız dönek kadın!</p>

  <p class="normal"><span class="indentmetinitalik1">(RATCLIFF, arkasından CATESBY girerler.)</span></p>

  <p class="normal">Ne var, haberler nasıl?</p>

  <p class="normal">RATCLIFF</p>

  <p class="normal">Yüce Efendimiz,</p>

  <p class="normal">Muazzam bir donanma görülmüş batı kıyılarında;</p>

  <p class="normal">Bizden de pek çok kişi</p>

  <p class="normal">Onları püskürtmek için kıyıda toplanmış,</p>

  <p class="normal">Ama hepsi tedirgin, gönülsüz, pek çoğu da silahsız.</p>

  <p class="normal">Dediklerine göre, filonun başında Richmond varmış;</p>

  <p class="normal">Şu anda filo açıkta duruyor,</p>

  <p class="normal">Karaya çıkmak için Buckingham'ın güçlerini bekliyorlarmış.</p>

  <p class="normal">KRAL RICHARD</p>

  <p class="normal">Ayağı tez bir ulak derhal Norfolk Dükü'ne gitsin,</p>

  <p class="normal">Ratcliff, sen... Ya da Catesby, Catesby nerede?</p>

  <p class="normal">CATESBY</p>

  <p class="normal">Buradayım Lordum.</p>

  <p class="normal">KRAL RICHARD</p>

  <p class="normal">Koş hemen, düke ulaş.</p>

  <p class="normal">CATESBY</p>

  <p class="normal">Emredersiniz Lordum, son hızla gidiyorum.</p>

  <p class="normal">KRAL RICHARD</p>

  <p class="normal">Ratcliff, buraya gel. Derhal Salisbury'e git;</p>

  <p class="normal">Oradan dönünce de... (<span class="ideitalik">CATESBY'e</span>) Akılsız herif,</p>

  <p class="normal">Hâlâ ne oyalanıyorsun burada? Gitsene düke!</p>

  <p class="normal">CATESBY</p>

  <p class="normal">Yüce efendimiz, isteğiniz nedir söylemediniz;</p>

  <p class="normal">Ben ne diyeceğim düke?</p>

  <p class="normal">KRAL RICHARD</p>

  <p class="normal">Ha, elbette, haklısın aziz Catesby, ona de ki:</p>

  <p class="normal">Toplayabileceği ne kadar kuvveti varsa,</p>

  <p class="normal">Gelsin, benimle Salisbury'de buluşsun.</p>

  <p class="normal">CATESBY</p>

  <p class="normal">Gidiyorum. (<span class="ideitalik">Çıkar.)</span></p>

  <p class="normal">RATCLIFF</p>

  <p class="normal">Lütfeder misiniz, ben ne yapacağım Salisbury'de?</p>

  <p class="normal">KRAL RICHARD</p>

  <p class="normal">Anlamadım, benden önce oraya gidip de ne yapacaksın?</p>

  <p class="normal">RATCLIFF</p>

  <p class="normal">Efendimiz, siz emretmiştiniz önden gitmemi.</p>

  <p class="normal">KRAL RICHARD</p>

  <p class="normal">Fikrimi değiştirdim.</p>

  <p class="normal"><span class="indentmetinitalik1">(DERBY LORDU STANLEY girer.)</span></p>

  <p class="normal">Stanley, sende ne haberler var?</p>

  <p class="normal">DERBY</p>

  <p class="normal">Pek iç açıcı haberler değil, Lordum.</p>

  <p class="normal">Ama öte yandan pek de kötü değil.</p>

  <p class="normal">KRAL RICHARD</p>

  <p class="normal">Hayda, al sana bir bilmece: Ne iyi ne kötü.</p>

  <p class="normal">Sözü kestirmeden söyleyeceğine</p>

  <p class="normal">Niye dolaştırıp duruyorsun lafı?</p>

  <p class="normal">Bir daha dene; neymiş haber?</p>

  <p class="normal">DERBY</p>

  <p class="normal">Richmond denize çıkmış.</p>

  <p class="normal">KRAL RICHARD</p>

  <p class="normal">Batsın da, deniz onun üstüne çıksın!</p>

  <p class="normal">Ödlek hain, denizde ne işi varmış, peki?</p>

  <p class="normal">DERBY</p>

  <p class="normal">Bilmiyorum efendimiz, ama tahminde bulunabilirim.</p>

  <p class="normal">KRAL RICHARD</p>

  <p class="normal">Nedir tahminin?</p>

  <p class="normal">STANLEY</p>

  <p class="normal">Dorset, Buckingham ve Morton'un teşvikleriyle,</p>

  <p class="normal">İngiltere'ye geliyor tahta oturmak niyetiyle.</p>

  <p class="normal">KRAL RICHARD</p>

  <p class="normal">Taht boş mu? Krallık kılıcını çekecek yok mu?</p>

  <p class="normal">Kral öldü de taht sahipsiz mi kaldı?</p>

  <p class="normal">York soyundan bizden başka varis var mı?</p>

  <p class="normal">York'tan başka kim kral olabilir İngiltere'ye?</p>

  <p class="normal">Peki ama söylesene. bu adamın ne işi var denizlerde?</p>

  <p class="normal">DERBY</p>

  <p class="normal">Bundan başkasını tahmin edemem, sayın Lordum.</p>

  <p class="normal">KRAL RICHARD</p>

  <p class="normal">Gelip senin efendin olacağı için</p>

  <p class="normal">Gallinin niye geldiğini tahmin edemezsin elbette.</p>

  <p class="normal">Bana ihanet edip onun yanına kaçarsın belki de.</p>

  <p class="normal">DERBY</p>

  <p class="normal">Hayır, yüce Lordum, güvensizlik göstermeyin bendenize.</p>

  <p class="normal">KRAL RICHARD</p>

  <p class="normal">Öyleyse ona karşı duracak kuvvetlerin nerde?</p>

  <p class="normal">Nerde toprağındaki kulların, sana bağlı adamların?</p>

  <p class="normal">Yoksa hepsi, asiler sağ salim karaya çıksınlar diye,</p>

  <p class="normal">Gitmiş olmasınlar batı sahiline?</p>

  <p class="normal">DERBY</p>

  <p class="normal">Hayır, yüce Lordum, adamlarım kuzeyde.</p>

  <p class="normal">KRAL RICHARD</p>

  <p class="normal">Bana ne yararı var bunun?</p>

  <p class="normal">Krallarına batıda hizmet etmeleri gerekirken</p>

  <p class="normal">Kuzeyde işleri ne?</p>

  <p class="normal">DERBY</p>

  <p class="normal">Böyle bir emir almadıkları için, yüce efendimiz.</p>

  <p class="normal">Majesteleri izin verirlerse, hemen adamlarımı toplar</p>

  <p class="normal">İstediğiniz yerde ve zamanda orada buluşuruz.</p>

  <p class="normal">KRAL RICHARD</p>

  <p class="normal">Ya, izin vereyim de, git Richmond'a katıl, değil mi;</p>

  <p class="normal">Kim güvenir ki sana?</p>

  <p class="normal">DERBY</p>

  <p class="normal">Yüce efendimiz,</p>

  <p class="normal">Bana güvenmemeniz için hiçbir neden yok ortada;</p>

  <p class="normal">Size karşı hiç yanlış davranmadım, davranmam da.</p>

  <p class="normal">KRAL RICHARD</p>

  <p class="normal">İyi, git adamlarını topla öyleyse,</p>

  <p class="normal">Ama oğlun George Stanley benimle kalacak,</p>

  <p class="normal">Dikkatli ol, sözünün arkasında dur;</p>

  <p class="normal">Yoksa oğlunun kellesi yerinde durmaz.</p>

  <p class="normal">DERBY</p>

  <p class="normal">Tanık olacaksınız doğru davrandığıma,</p>

  <p class="normal">Siz de öyle davranın benim oğluma.</p>

  <p class="normal"><span class="indentmetinitalik1">(Çıkar</span>. <span class="ideitalik">Bir haberci girer.)</span></p>

  <p class="normal">HABERCİ</p>

  <p class="normal">Yüce efendimiz,</p>

  <p class="normal">Dostlarımdan aldığım güvenilir habere göre,</p>

  <p class="normal">Devonshire'da. Sir Edward Courtney ile</p>

  <p class="normal">Kibirli ağabeyi Exeter Piskoposu,</p>

  <p class="normal">Çok sayıda adam toplayıp size karşı silahlanmışlar.</p>

  <p class="normal"><span class="indentmetinitalik1">(Başka bir haberci girer.)</span></p>

  <p class="normal">2. HABERCİ</p>

  <p class="normal">Efendimiz, Kent'te Guildfordlar silaha sarılmışlar;</p>

  <p class="normal">Her saat başı insanlar akın akın asilere katılıyormuş,</p>

  <p class="normal">Giderek güç kazanıyorlarmış.</p>

  <p class="normal"><span class="indentmetinitalik1">(Üçüncü bir haberci girer.)</span></p>

  <p class="normal">3. HABERCİ</p>

  <p class="normal">Efendimiz, yüce Buckingham'ın ordusu...</p>

  <p class="normal">KRAL RICHARD</p>

  <p class="normal">Yıkılın karşımdan, şom ağızlı baykuşlar!</p>

  <p class="normal">Ağıt yakmaktan başka bir şey bilmez misiniz siz?</p>

  <p class="normal"><span class="indentmetinitalik1">(Haberciyi tokatlar.)</span></p>

  <p class="normal">Al işte, biraz da iyi haber getirmeyi öğren.</p>

  <p class="normal">3. HABERCİ</p>

  <p class="normal">Majestelerine vereceğim haber şuydu:</p>

  <p class="normal">Ani bastıran yağmur ve su baskınından</p>

  <p class="normal">Buckingham'ın ordusu dağılmış,</p>

  <p class="normal">Kendisi de alıp başını gitmiş;</p>

  <p class="normal">Kimse bilmiyor gittiği yeri.</p>

  <p class="normal">KRAL RICHARD</p>

  <p class="normal">Beni bağışla. Yediğin tokada karşılık al şu keseyi.</p>

  <p class="normal">Kimse akıl edip</p>

  <p class="normal">Bu haini getirene ödül verileceğini duyurdu mu?</p>

  <p class="normal">3. HABERCİ</p>

  <p class="normal">Evet, duyuruldu Lordum.</p>

  <p class="normal"><span class="indentmetinitalik1">(Dördüncü bir haberci girer.)</span></p>

  <p class="normal">4. HABERCİ</p>

  <p class="normal">Yüce Lordum, Sir Thomas Lovel ile Marki Dorset,</p>

  <p class="normal">Yorkshire'da ayaklanıp silahlanmışlar.</p>

  <p class="normal">Ancak bir müjdem de var efendimize:</p>

  <p class="normal">Bröton donanması fırtınada dağılmış.</p>

  <p class="normal">Richmond, Dorsetshire'da kıyıya tekne göndermiş,</p>

  <p class="normal">Kıyıda toplanananlar dost mu, düşman mı diye sordurmuş;</p>

  <p class="normal">Onlar da Buckingham'ın adamları</p>

  <p class="normal">Ve dost oldukları söylemişler.</p>

  <p class="normal">Ancak Richmond inanmamış onlara,</p>

  <p class="normal">Gerisingeri yelken açmış Brötonya'ya.</p>

  <p class="normal">KRAL RICHARD</p>

  <p class="normal">Hadi bakalım, marş marş!</p>

  <p class="normal">Madem ki silahlandık bir kere;</p>

  <p class="normal">Yabancı düşmanlarla savaşmasak bile,</p>

  <p class="normal">İçerdeki asileri tepeleyelim.</p>

  <p class="normal"><span class="indentmetinitalik1">(CATESBY girer.)</span></p>

  <p class="normal">CATESBY</p>

  <p class="normal">Efendimiz, Buckingham Dükü yakalandı;</p>

  <p class="normal">Bu en güzel haber.</p>

  <p class="normal">Ama tatsız olan haber...</p>

  <p class="normal">Tatsız olsa da bildirmek görevimdir:</p>

  <p class="normal">Richmond Kontu muazzam bir orduyla</p>

  <p class="normal">Milford kıyılarına çıkmış.</p>

  <p class="normal">KRAL RICHARD</p>

  <p class="normal">Hadi, doğru Salisbury'e. Biz burada konuşurken</p>

  <p class="normal">Ne savaşlar kazanılır ve kaybedilir.</p>

  <p class="normal">Biri gidip Buckingham'ı Salisbury'e getirsin,</p>

  <p class="normal">Diğerleri peşimden gelsin.</p>

  <p class="normal"><span class="indentmetinitalik1">(Hepsi çıkarlar.)</span></p>
</body>
</html>
