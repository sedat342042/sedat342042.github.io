<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>III.Richard</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h2 class="h2baslik2" id="calibre_toc_10">1. Sahne</h2>

    <p class="h2baslik">Londra. Bir sokak.</p>

    <p class="normal"><span class="indentmetinitalik1">(GLOUCESTER DÜKÜ RICHARD girer. Yalnızdır.)</span></p>

    <p class="normal">GLOUCESTER</p>

    <p class="normal">Hoşnutsuzluğumuzun kışı, şimdi,</p>

    <p class="normal">Günlük güneşlik bir yaza dönüşüverdi</p>

    <p class="normal">York'un<sup class="calibre2"><a href="../Text/III.Richard_split_038.html#footnote-600-12" id="footnote-600-12-backlink">[12]</a></sup> güneşiyle;</p>

    <p class="normal">Soyumuzun üstüne çöken kara bulutlar</p>

    <p class="normal">Gömüldü okyanusun derinliklerine.</p>

    <p class="normal">Bugün alnımızda zafer çelenkleri;</p>

    <p class="normal">Örselenmiş zırhlarımız, silahlarımız</p>

    <p class="normal">Birer anı olarak duvarlara asıldı.</p>

    <p class="normal">Savaş çığlıklarımızın yerini</p>

    <p class="normal">Eğlenceli toplantılar aldı,</p>

    <p class="normal">O dehşet verici saldırılarımız gitti,</p>

    <p class="normal">Yerine güzelim danslar geldi.</p>

    <p class="normal">Çatık kaşlı savaş yüzünü yumuşattı;</p>

    <p class="normal">Oysa şimdi zırhlı atlara binip</p>

    <p class="normal">Düşmanların yüreklerine korku salacağı yerde,</p>

    <p class="normal">Bir lavtanın şehvetli nağmeleriyle</p>

    <p class="normal">Hoplayıp zıplıyor bir leydinin odasında</p>

    <p class="normal">Müthiş bir çeviklikle.</p>

    <p class="normal">Ama ben, ne böyle oynaşacak</p>

    <p class="normal">Ne de ayna karşısında kırıtacak biçimdeyim...</p>

    <p class="normal">Ben kalıptan eğri büğrü çıkmışım<sup class="calibre2"><a href="../Text/III.Richard_split_038.html#footnote-600-13" id="footnote-600-13-backlink">[13]</a></sup></p>

    <p class="normal">Önümde kalça sallayan haspaya</p>

    <p class="normal">Çalım yapacak hal var mı bende?</p>

    <p class="normal">Yoksun bırakılmışım insan kalıbından</p>

    <p class="normal">Görmezden gelmiş beni sahtekâr doğa</p>

    <p class="normal">Hileli ve yarım yamalak yapıp</p>

    <p class="normal">Vaktinden önce salıvermiş bu dünyaya</p>

    <p class="normal">Öylesine çarpık, öylesine anormalim ki,</p>

    <p class="normal">Yanlarından geçtiğim köpekler bile havlıyorlar bana...</p>

    <p class="normal">Peki, ben bu tatsız barış günlerinde kaval dinleyerek<sup class="calibre2"><a href="../Text/III.Richard_split_038.html#footnote-600-14" id="footnote-600-14-backlink">[14]</a></sup></p>

    <p class="normal">Kendi biçimsiz gölgemi seyredip kurmaktan başka</p>

    <p class="normal">Bir şey yapmayacak mıyım? Öyleyse...</p>

    <p class="normal">Tatlı laflar edilen bu günleri hoşça geçirmek için</p>

    <p class="normal">Madem kimsenin sevgilisi olma şansım yok,</p>

    <p class="normal">Ben de karar verdim kötü adam olmaya,</p>

    <p class="normal">Bu hoş günlerin boş zevklerinden nefret etmeye.</p>

    <p class="normal">Planlarım var bu konuda,</p>

    <p class="normal">Tehlikeli tasarıların doğurduğu,</p>

    <p class="normal">Olmayacak kehanetler, iftiralar ve düşlerle dolu;</p>

    <p class="normal">Önce ağabeyim Clarence ile kral arasına</p>

    <p class="normal">Ölümcül bir nifak sokmak var.</p>

    <p class="normal">Benim yalancı, kalleş ve hain olduğum kadar,</p>

    <p class="normal">Kral Edward da o kadar dürüst ve adilse eğer,</p>

    <p class="normal">Clarence hapsi boylar bugün... Neden mi?</p>

    <p class="normal">"Edward'ın varislerinden ‘G'<sup class="calibre2"><a href="../Text/III.Richard_split_038.html#footnote-600-15" id="footnote-600-15-backlink">[15]</a></sup> diye biri</p>

    <p class="normal">Onun katili olacak" diyen kehanet yüzünden...</p>

    <p class="normal">Saklanın düşünceler ruhumun derinliklerine.</p>

    <p class="normal">İşte Clarence de geliyor.</p>

    <p class="normal"><span class="indentmetinitalik1">(CLARENCE, muhafız eşliğinde ve BRAKENBURY girer.)</span></p>

    <p class="normal">Günaydın ağabey. Yanınızdaki bu silahlı muhafız da ne?</p>

    <p class="normal">CLARENCE</p>

    <p class="normal">Majesteleri emretmişler; güvenliğim içinmiş;</p>

    <p class="normal">Kale'ye<sup class="calibre2"><a href="../Text/III.Richard_split_038.html#footnote-600-16" id="footnote-600-16-backlink">[16]</a></sup> kadar bana eşlik edecekmiş.</p>

    <p class="normal">GLOUCESTER</p>

    <p class="normal">Kale'ye mi? Gerekçesi neymiş?</p>

    <p class="normal">CLARENCE</p>

    <p class="normal">Adım George diye.</p>

    <p class="normal">GLOUCESTER</p>

    <p class="normal">Ama Lordum, bu sizin suçunuz değil ki!</p>

    <p class="normal">Bunun için vaftiz babanızı suçlamalıydı. Majesteleri belki de</p>

    <p class="normal">Sizi Kale'de yeniden vaftiz ettirmek niyetinde!</p>

    <p class="normal">İşin doğrusu ne, Clarence? Öğrenebilir miyim?</p>

    <p class="normal">CLARENCE</p>

    <p class="normal">Öğrenince söylerim, Richard.</p>

    <p class="normal">Ben de neler olduğunu anlayabilmiş değilim.</p>

    <p class="normal">Ancak işittiğime göre,</p>

    <p class="normal">Kral, kehanetleri, düşleri önemsiyormuş,</p>

    <p class="normal">Takmış, alfabedeki "G" harfine.</p>

    <p class="normal">Dediklerine göre, bir büyücü de ona</p>

    <p class="normal">Bu "G" harfi yüzünden</p>

    <p class="normal">Çocuklarının baba mirasından yoksun kalacağını söylemiş;</p>

    <p class="normal">Bu adamı ben sanıyor,</p>

    <p class="normal">Benim adım da "G" ile başlıyor ya.</p>

    <p class="normal">Bu kadarını biliyorum ben de.</p>

    <p class="normal">Bu saçma sapan şeyler yüzünden</p>

    <p class="normal">Hapse attırıyor beni majesteleri.</p>

    <p class="normal">GLOUCESTER</p>

    <p class="normal">Erkeği kadın yönetti mi, böyle olur işte;</p>

    <p class="normal">Kral değil sizi Kale'ye yollayan,</p>

    <p class="normal">Karısı Lady Grey'dir<sup class="calibre2"><a href="../Text/III.Richard_split_038.html#footnote-600-17" id="footnote-600-17-backlink">[17]</a></sup>, Clarence,</p>

    <p class="normal">Kralı bu aşırı davranışlara iten o.</p>

    <p class="normal">Bugün serbest bırakılan Lord Hastings'i de</p>

    <p class="normal">Kale'ye gönderten o ve saygıdeğer kardeşi</p>

    <p class="normal">Anthony Woodville değil miydi?</p>

    <p class="normal">Güvende değiliz biz Clarence, güvende değiliz.</p>

    <p class="normal">CLARENCE</p>

    <p class="normal">İnan ki, kimse değil. Kraliçenin yakınları ile</p>

    <p class="normal">Gece, kral ve Bayan Shore<sup class="calibre2"><a href="../Text/III.Richard_split_038.html#footnote-600-18" id="footnote-600-18-backlink">[18]</a></sup> arasında mekik dokuyan</p>

    <p class="normal">Gizli aracılar dışında, güvende olan yok.</p>

    <p class="normal">Lord Hastings, serbest bırakılması için,</p>

    <p class="normal">O Shore denilen kadına ricacılar göndermiş.</p>

    <p class="normal">Duymadınız mı?</p>

    <p class="normal">GLOUCESTER</p>

    <p class="normal">Demek, yalvarınca kralın tanrıçasına,</p>

    <p class="normal">Özgürlüğünü sağladı teşrifatçı lordumuza.</p>

    <p class="normal">Bak ne diyeceğim... Kralla geçinmek istiyorsak eğer</p>

    <p class="normal">Onun adamı olalım, onun rengini<sup class="calibre2"><a href="../Text/III.Richard_split_038.html#footnote-600-19" id="footnote-600-19-backlink">[19]</a></sup> kuşanalım:</p>

    <p class="normal">Ağabeyimiz kral,</p>

    <p class="normal">O kıskanç, o yıpranık<sup class="calibre2"><a href="../Text/III.Richard_split_038.html#footnote-600-20" id="footnote-600-20-backlink">[20]</a></sup> dul ile metresine</p>

    <p class="normal">Soyluluk payesi bahşettiğinden beri,</p>

    <p class="normal">Pek sıkı fıkı oldular her ikisi de.</p>

    <p class="normal">BRAKENBURY</p>

    <p class="normal">Efendilerim, bağışlasınlar beni,</p>

    <p class="normal">Ama kralın emri kesin:</p>

    <p class="normal">Hangi payede olursa olsunlar</p>

    <p class="normal">Kimse özel görüşmeler yapmayacak kardeşinizle.</p>

    <p class="normal">GLOUCESTER</p>

    <p class="normal">Tamam, madem öyle.</p>

    <p class="normal">Siz, Sir Robert, siz de katılabilirsiniz konuşmamıza:</p>

    <p class="normal">Biz burada ihanetten dem vurmuyoruz, dostum;</p>

    <p class="normal">Ne diyoruz? Kral akıllı ve erdemlidir,</p>

    <p class="normal">Soylu kraliçe olgunlaşmış bir güzeldir</p>

    <p class="normal">Kıskanç da değildir.</p>

    <p class="normal">Diyoruz ki, Shore'un karısı, zarif ayaklı,</p>

    <p class="normal">Kiraz dudaklı, badem gözlü, tatlı dillidir.</p>

    <p class="normal">Kraliçenin yakınlarına soyluluk payeleri dağıtıldı.</p>

    <p class="normal">Siz ne dersiniz? Bunları inkâr edebilir misiniz?</p>

    <p class="normal">BRAKENBURY</p>

    <p class="normal">Bu konularla, hiçbir ilişkim olmadı, Lordum.</p>

    <p class="normal">GLOUCESTER</p>

    <p class="normal">Yani Bayan Shore'la bile ha?</p>

    <p class="normal">Bak ne diyeceğim dostum: İlişkide olacaksan,</p>

    <p class="normal">Bu işi gizli kapaklı yapmalısın, bir kişi dışında.</p>

    <p class="normal">BRAKENBURY</p>

    <p class="normal">O kişi kim, Lordum?</p>

    <p class="normal">GLOUCESTER</p>

    <p class="normal">Elbette kocası, budala!</p>

    <p class="normal">Beni ele vermezsin, değil mi?</p>

    <p class="normal">BRAKENBURY</p>

    <p class="normal">Efendilerim, beni bağışlayın, ama</p>

    <p class="normal">Soylu dükle konuşmayın bundan böyle.</p>

    <p class="normal">CLARENCE</p>

    <p class="normal">Aldığın emri biliyoruz, Brakenbury.</p>

    <p class="normal">Bu emre uyacağız.</p>

    <p class="normal">GLOUCESTER</p>

    <p class="normal">Elbette, biz kraliçenin sefil<sup class="calibre2"><a href="../Text/III.Richard_split_038.html#footnote-600-21" id="footnote-600-21-backlink">[21]</a></sup> kullarıyız,</p>

    <p class="normal">Emirlere uymalıyız.</p>

    <p class="normal">Elveda, kardeşim! Ben krala çıkıyorum;</p>

    <p class="normal">Ne isterseniz, elimden geleni yapacağım...</p>

    <p class="normal">Hatta sizin serbest kalmanız için</p>

    <p class="normal">Kral Edward'ın dul eşine</p>

    <p class="normal">"Kız kardeş" demem gerekse bile.</p>

    <p class="normal">Ayrıca kardeşler arasındaki bu yüz kızartıcı durum</p>

    <p class="normal">Bilemezsin ne kadar derinden yaralıyor beni.</p>

    <p class="normal">CLARENCE</p>

    <p class="normal">Biliyorum, bu durumdan siz de, ben de hoşlanmıyoruz.</p>

    <p class="normal">GLOUCESTER</p>

    <p class="normal">İnanın, uzun sürmeyecek hapsiniz;</p>

    <p class="normal">Serbest bırakılmanızı sağlayacağım</p>

    <p class="normal">Ya da sizin yerinize ben yatacağım,</p>

    <p class="normal">Sabırlı olunuz yeter.</p>

    <p class="normal">CLARENCE</p>

    <p class="normal">Başka çarem var mı? Hoşça kalın.</p>

    <p class="normal"><span class="indentmetinitalik1">(CLARENCE, BRAKENBURY ve muhafız çıkar.)</span></p>

    <p class="normal">GLOUCESTER</p>

    <p class="normal">Dönüşün olmasın gittiğin yolda.</p>

    <p class="normal">Saf, dürüst Clarence, öyle seviyorum ki seni</p>

    <p class="normal">Cennete yollayacağım ruhunu yakında,</p>

    <p class="normal">Eğer cennet bu armağanı bizim elimizden kabul ederse.</p>

    <p class="normal">Gelene da bakın! Yeni saldıkları Hastings değil mi bu?</p>

    <p class="normal"><span class="indentmetinitalik1">(LORD HASTINGS girer.)</span></p>

    <p class="normal">HASTINGS</p>

    <p class="normal">Gününüz aydın olsun Lord Hazretleri!</p>

    <p class="normal">GLOUCESTER</p>

    <p class="normal">Sizin de Lordum! Hoş geldiniz açık havaya</p>

    <p class="normal">Nasıl dayandınız bunca zaman kapalı kalmaya?</p>

    <p class="normal">HASTINGS</p>

    <p class="normal">Herkes gibi, sabırla, soylu Lordum;</p>

    <p class="normal">Ancak Lordum, beni mahkûm ettirenlere</p>

    <p class="normal">Teşekkür borcumu ödemek için yaşayacağım.</p>

    <p class="normal">GLOUCESTER</p>

    <p class="normal">Hiç kuşkum yok buna. Clarence de öyle;</p>

    <p class="normal">Size kötülük edenler, aynısını ona da ettiler,</p>

    <p class="normal">Emellerine kavuştular, tıpkı sizde olduğu gibi.</p>

    <p class="normal">HASTINGS</p>

    <p class="normal">Ne acı, kartallar kafese kapatılırken</p>

    <p class="normal">Özgürlüğü avlıyor açgözlü yavru kediler<sup class="calibre2"><a href="../Text/III.Richard_split_038.html#footnote-600-22" id="footnote-600-22-backlink">[22]</a></sup></p>

    <p class="normal">Ve işe yaramaz sahte şahinler.</p>

    <p class="normal">GLOUCESTER</p>

    <p class="normal">Ne haberler var dışardan?</p>

    <p class="normal">HASTINGS</p>

    <p class="normal">Dışardakini bırakın, içerdeki haber kötü:</p>

    <p class="normal">Kral hasta, zayıf, umutsuz durumundan,</p>

    <p class="normal">Doktorlar çok kaygılı sağlığından.</p>

    <p class="normal">GLOUCESTER</p>

    <p class="normal">Ama o da uzun yıllar hiç bakmadı sağlığına;</p>

    <p class="normal">Aşırılıkları yüzünden yıprattı bünyesini.</p>

    <p class="normal">Düşündükçe üzülüyor insan. Nerede şimdi?</p>

    <p class="normal">Yatakta mı?</p>

    <p class="normal">HASTINGS</p>

    <p class="normal">Evet.</p>

    <p class="normal">GLOUCESTER</p>

    <p class="normal">Siz şimdi gidin. Ben arkadan gelirim.</p>

    <p class="normal"><span class="indentmetinitalik1">(HASTINGS çıkar.)</span></p>

    <p class="normal">Umarım fazla yaşamaz, ama ölmemeli</p>

    <p class="normal">George öteki dünyayı boylayıncaya kadar.</p>

    <p class="normal">Yanına gidip esaslı yalanlar uydurdum mu,</p>

    <p class="normal">Clarence'e olan nefretini bir güzel körüklerim,</p>

    <p class="normal">Eğer her şey yolunda giderse,</p>

    <p class="normal">Clarence yaşayamaz bir gün bile.</p>

    <p class="normal">Bu iş bitince,</p>

    <p class="normal">Tanrı acıyıp Kral Edward'ı yanına alsın,</p>

    <p class="normal">Didişip uğraşmayı bana bıraksın!</p>

    <p class="normal">Sonra da evlenirim Warwick'in küçük kızı Anne ile,</p>

    <p class="normal">Ama biz öldürmedik mi kocasıyla babasını?</p>

    <p class="normal">Aman canım, bunu telafi etmenin de yolu var:</p>

    <p class="normal">Hem kocalık ederim haspaya, hem de babalık.</p>

    <p class="normal">Niyetim bu. Haspayı sevdiğimden değil,</p>

    <p class="normal">Onunla evlenerek hayata geçireceğim</p>

    <p class="normal">Gizli bir hedefim var.</p>

    <p class="normal">Ama ben dereyi görmeden paçaları sıvıyorum<sup class="calibre2"><a href="../Text/III.Richard_split_038.html#footnote-600-23" id="footnote-600-23-backlink">[23]</a></sup> galiba;</p>

    <p class="normal">Clarence nefes alıyor hâlâ.</p>

    <p class="normal">Kral Edward hayatta ve hâlâ tahtta.</p>

    <p class="normal">Önce onlar gitmeli ki,</p>

    <p class="normal">Anlayalım kazancımız ne bu işin sonunda.</p>

    <p class="normal"><span class="indentmetinitalik1">(Çıkar.)</span></p>
  </div>
</body>
</html>
