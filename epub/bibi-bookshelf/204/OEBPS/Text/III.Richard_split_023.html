<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>III.Richard</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_23">6. Sahne</h2>

  <p class="h2baslik">Londra. Bir cadde.</p>

  <p class="normal"><span class="indentmetinitalik1">(Bir yazıcı girer, elinde bir kâğıt vardır.)</span></p>

  <p class="normal">YAZICI</p>

  <p class="normal">İşte iyi yürekli Hastings hakkındaki iddianame;</p>

  <p class="normal">İri harflerle yazılmış, süslenmiş güzel bir el yazısı ile;</p>

  <p class="normal">Bugün Ermiş Paul Kilisesi'nde okunacak.</p>

  <p class="normal">Bakın, her şey nasıl birbirine uydurulmuş;</p>

  <p class="normal">Catesby dün gece yollamıştı taslağını,</p>

  <p class="normal">Bunu temize çekmek tam on bir saatimi aldı,</p>

  <p class="normal">Taslağın yazılması da tutmuştur bir o kadar,</p>

  <p class="normal">Oysa bunun ilk beş saatinde Hastings hayattaydı;</p>

  <p class="normal">Lekelenmemiş, sorgulanmamış, tam olarak serbestti.</p>

  <p class="normal">İşte günümüzde böyle dönüyor dünya işleri,</p>

  <p class="normal">Bu apaçık düzenleri görmeyecek kadar aptal olunabilir mi?</p>

  <p class="normal">Ama gördüğünü söyleyebilecek o cesur yürek nerde?</p>

  <p class="normal">Dünya kötü; insanlar bu düzenleri görüp susuyorsa,</p>

  <p class="normal">İşin sonundan hayır beklemek doğrusu boşuna.</p>

  <p class="normal"><span class="indentmetinitalik1">(Çıkar.)</span></p>
</body>
</html>
