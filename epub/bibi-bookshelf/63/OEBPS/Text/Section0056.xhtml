<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2>51</h2>

  <p><i>— Pronto?</i><a href="../Text/Section0131.xhtml#Footnote0002" id="Feedback0002"><sup>[2]</sup></a></p>

  <p>Milano savcı yardımcısı Giovanni Callacciura'nın numarasını tuşlamıştım. Bir yıl önce, Paris'te öldürülen Romalı doktor olayında birlikte çalışmıştık. Bana göre sıradan bir cinayetti, o ise bir intikam olduğunu düşünüyordu. Ve aramızda sağlam bir dostluk kurulmuştu.</p>

  <p>— Pronto?</p>

  <p>Telefonumu çenemin altına sıkıştırdım, yol gitgide yılan gibi kıvrılmaya başlamıştı. Rüzgâr arada bir arabamı havalandırıyor, köknarların dorukları farlarımın ışıklarına kadar eğiliyordu. Notre-Dame-de-Bienfaisance'a doğru gidiyordum.</p>

  <p><i>— Sono</i><a href="../Text/Section0131.xhtml#Footnote0003" id="Feedback0003"><sup>[3]</sup></a> Mathieu Durey.</p>

  <p>— Mathieu? <i>Come Stai?</i><a href="../Text/Section0131.xhtml#Footnote0004" id="Feedback0004"><sup>[4]</sup></a></p>

  <p>Sesinde bir gülümseme vardı. Tonlamasında ise bir canlılık. Ona arama sebebimi anlattım. Cinayetin özelliğinden bahsettim. Sicilya'da benzer bir cinayet olup olmadığını sordum. İtalyancam akıcıydı. Savcı bir kahkaha patlattı:</p>

  <p>— Benzer hiçbir dava üzerinde çalışmadım. Çok üzgünüm. Ne yapmamı istiyorsun?</p>

  <p>— Catania'daki bu cinayet hakkında bilgi topla.</p>

  <p>— Tamam. Senesini biliyor musun?</p>

  <p>— Hayır. Ama son yıllarda, sanırım.</p>

  <p>— Acil mi?</p>

  <p>— Hem de nasıl.</p>

  <p>— Evden araştırmaya başlıyorum. Hemen</p>

  <p>Teşekkür ettim. Konuyla ilgili olarak başka bir şey söylemedim, çünkü günlerden pazardı ve saat de 21:00 olmuştu. Başka herhangi bir açıklamada bulunmadım, çünkü onu altı aydan beri aramamıştım. Sadece dostluğumuza güveniyordum; aslında hiçbir zorunluluğu yoktu, şimdi sırası değil, diye de cevap verebilirdi. Ayağımı gaz pedalından çekmemiştim, hâlâ tepeye doğru tırmanıyordum.</p>

  <p>Aklıma Bienfaisance'a yaptığım ilk ziyaret geliyordu: sarp bir dağ, bol su... Ama şimdi her yer zifiri karanlıktı. Bu kez hâkim olan rüzgârla karışık korkuydu. Sarrazin'in sözleri, tıpkı fırtınaya yakalanmış bir kargo gemisinin güvertesinden denize dökülen yükler gibi, her virajda, kafamın içinde bir o yana bir bu yana yuvarlanıyordu.</p>

  <p>Notre-Dame-de-Bienfaisance Vakfı'nın tabelası göründü. Durmadan devam ettim. Misyonerlerin kapısını çalmam söz konusu olamazdı, ancak yarım saat yürüyecek halim de yoktu. Yukarıya, doğrudan belvedereye ulaşan bir yol mutlaka olmalıydı. İki kilometre sonra, karşıma, Marilyne Rosarias'ın bahsettiği Roche Rêche yönünü belirten dar bir yol çıktı.</p>

  <p>On dakika kadar daha, arabayla sarsıla sarsıla devam ettim. Sol tarafımda kırmızı topraktan bir park alanı vardı. Bir tabelanın üzerinde "ROCHE RÊCHE, RAKIM 1 700 METRE" yazıyordu. Park alanını görmezden geldim ve yüksek otlara doğru biraz daha ilerledim. Gizlenmek için gereksiz bir çaba diye düşündüm. Motoru kapattım, torpido gözünü açtım ve Sarrazin'in verdiği pilleri fenerime yerleştirdim.</p>

  <p>Dışarı çıkınca rüzgâr aniden yüzüme çarptı. Fırtına sanki pardösümü üzerimden söküp almak ve tenime işlemek istiyordu. Rüzgârdan iki büklüm olarak patikayı takip ettim. Keçiyolu beni, yer yer ahşap masaların ve bankların olduğu, açık ve düz bir alana çıkardı. Biraz uzakta, aşağıda, beni ilgilendiren ova uzanıyordu. Bu düz alan ile aşağıdaki ovanın arasında ise kapkara bir köknar denizi vardı.</p>

  <p>Ormana daldım, yönümü bulabilmek için, rüzgârın uğultusundan zorlukla duyulan şelalenin sesini algılamaya çalışıyordum. Bitki örtüsü çok sıktı. Dallar yüzümü çiziyordu. Böğürtlen dalları her adımda ayaklarıma dolanıyordu. Çalıları aşmaya çalıştıkça, küçük küçük taşlar ayaklarımın altında gıcırdıyor, yuvarlanıyordu.</p>

  <p>Çok geçmeden tamamen kaybolmuştum, suyun sesini yaprakların hışırtısıyla karıştırmış olmalıydım. Biraz daha ilerlemeye, yamacı izlemeye karar verdim; mutlaka bir açıklığa çıkacaktım.</p>

  <p>Sonunda, bir sahne perdesi gibi duran ağaçların arasından kendimi dışarı attım ve bir düzlüğe ulaştım. Şansım yaver gitmişti. Durdum ve daha önce gördüğüm manzaraya bir kez daha alıcı gözüyle baktım. Arazi uçuruma kadar uzanan çok kısa otlarla kaplıydı. Ay ışığının altında gümüşi bir renkteydi. Kafamı toplamak için birkaç saniye daha bekledim sonra yürümeye başladım. Longhini-Sarrazin "Şeytan cinayetinin altına imzasını attı" demişti. Demek ki burada satanist bir iz, bir işaret vardı. Peki, jandarma bu işareti bulmuş muydu? Hayır. Sarrazin buraya tek başına gelmiş ve bu ayrıntıyı keşfetmişti.</p>

  <p>Şimdi, ilk gelişimde olduğu gibi falezin tam kenarındaydım. Otlarla kaplı platoya doğru döndüm ve düşündüm. Jandarma, ızgara yöntemiyle, tüm alanı, her parseli, her ot kümesini büyük bir dikkatle aramıştı. Peki, ben, gecenin karanlığında, tek başıma daha fazla ne yapabilirdim?</p>

  <p>Tüm dikkatimi, dip taraftaki köknarlara vermiştim. Simsiyah giyinmiş mızraklı askerlere benziyorlardı. Belki de jandarma, aramayı sadece bu düzlükle sınırlandırmıştı...</p>

  <p>Ormanı araştırmak akıllarına gelmemişti.</p>

  <p>Bir tek Sarrazin'in aklına gelmişti.</p>

  <p>Yamacı yeniden tırmandım ve ormanın sınırında durdum. İmkânsız gibi görünüyordu; gecenin karanlığında toprağı, köklerini, ağaç gövdelerini incelemek olacak şey değildi. Ve ne bulmak için? Düşünmeyi bir kenara bırakıp karanlığın içine daldım ve fenerimi yaktım. Araştırmaya tam ortadan, cesedin bulunduğu yerin eksenine yüz metre mesafeden başladım. Yere eğilmiş, bir şeyler bulmaya çalışıyordum. Dalları ellerimle aralayarak fenerimle her ağaç gövdesini tarıyordum.</p>

  <p>Hiçbir şey yoktu. On dakikada, ancak birkaç metrekarelik bir alanı tarayabilmiştim. Köknarların dalları çok aşağıdan başlıyordu: eğer ağaç gövdesine kazınmış bir yazı, bir işaret varsa, toprak ile ilk dallar arasındaki yaklaşık bir metrelik bir yerde olmalıydı. İki büklüm, neredeyse dizlerimin üstünde, tüm dikkatimi ağaç gövdelerinin alt kısmına vererek araştırmamı sürdürüyordum.</p>

  <p>Yarım saatin sonunda, doğruldum. Ağzımdan çıkan nefes kristalleşiyor, buhar bulutları oluşturuyordu. Yeniden her tarafımı ateş bassa da üşüyordum. Burada, sık dallı ağaçların arasında bile rüzgâr bana ulaşıyordu.</p>

  <p>Kafamı aşağı eğip yeniden iğne yapraklı dalların arasına daldım. Nefes nefese kalmıştım, hem titriyor, hem de bir elimle dalları aralıyor ve ağaç gövdelerini yokluyordum. Hiçbir şey yoktu.</p>

  <p>Birden, parmaklarımın altında, bir kertik hissettim.</p>

  <p>Eğri büğrü, zikzaklı, uzunca bir kertik.</p>

  <p>Fenerimin ışığıyla iyice aydınlatmak için dalları kırdım.</p>

  <p>Bıçakla oldukça derin kazındığı, açıkça belli olan bir yazı vardı:</p>

  <blockquote style="margin: 20px 0 20px 40px; border: none; padding: 0px;">
    <p>IŞIKSIZLARI KORUYORUM.</p>
  </blockquote>

  <p>Bu Şeytan'ın imzası mıydı? On beş yıllık teoloji eğitimim sırasında böyle bir deyim duymamıştım. Başka bir ayrıntı dikkatimi çekti. Ağacın gövdesine kazınmış harflerin biçimi. Günah çıkarma kabinindeki ışıldayan yazıyla aynıydı. Bu imza ile "SENİ BEKLİYORDUM" uyarısı aynı elden çıkmıştı.</p>

  <p>"Bir düşman, tek düşman" diye düşünürken tenimde bir titreşim hissettim. Cep telefonumdu. Gözlerimi yazıdan ayırmadan dallardan kurtuldum ve telefonumu çıkardım.</p>

  <p>— Alo?</p>

  <p><i>— Pront...</i></p>

  <p>Callacciura'nın sesiydi bu, ama bağlantı çok kötüydü. Kendi etrafımda döndüm ve bağırdım:</p>

  <p>— Giovanni? <i>Ripetimi!</i><a href="../Text/Section0131.xhtml#Footnote0005" id="Feedback0005"><sup>[5]</sup></a></p>

  <p>— ...Piu...tar...</p>

  <p><i>— RIPETIMI!</i></p>

  <p>Kendi etrafımda bir kez daha döndüm ve makineli tüfek gibi peş peşe gelen sözcükleri yakaladım:</p>

  <p>— Bağlantı kötüyse seni daha sonra...</p>

  <p>— HAYIR! Gayet iyi. Ne buldun?</p>

  <p>— Öğrendim. Kesinlikle aynı çılgınlık: çürüme, sinekler, ısırıklar, dil. Şaşırtıcı.</p>

  <p>— Kurban bir kadın mı?</p>

  <p>— Hayır. Erkek. Otuzlu yaşlarda. Ama hiç şüphe yok. Aynı tarz cinayet.</p>

  <p>Demek bir seri katil, aynı yöntemle Avrupa'da cinayetler işliyordu. Kendini şeytan sanan bir katil...</p>

  <p>— Cesedin yanında dini işaretler bulunmuş mu? Kutsal şeylere saygısızlık söz konusu mu?</p>

  <p>— Biraz, evet. Kurbanın ağzında ters bir haç varmış. Sanki... Her neyse bunun anlamını biliyorsun.</p>

  <p>— Olay, Sicilya'da mı olmuş?</p>

  <p>— Catania'da, evet.</p>

  <p>— Tarih?</p>

  <p>— Nisan 2000.</p>

  <p>Coğrafi değişkenliği, birkaç yıla yayılan cinayetleri, <i>modus operandi</i><a href="../Text/Section0131.xhtml#Footnote0006" id="Feedback0006"><sup>[6]</sup></a> ısrarını düşünüyordum. Hiç şüphem yoktu, bu bir seri katildi. İtalyan devam etti:</p>

  <p>— Dosyayı sana yollamamı ister misin? Biz...</p>

  <p>— Hayır, ben geliyorum.</p>

  <p>— Milano'ya mı?</p>

  <p>— Besançon'dayım. Birkaç saatlik yolum var.</p>

  <p>— Emin misin?</p>

  <p>— Kesinlikle. Sana telefonda izah edemem, ama olay biçimleniyor. Kendini şeytan sanan bir seri katil. Geçen haziranda, burada, Besançon'da da bir cinayet işledi. Ve şüphesiz, Avrupa'nın başka yerlerinde de. Acilen Interpol'le temasa geçeceğim. İtalya ve Fransa'dan sonra, o...</p>

  <p>— Dur biraz, Mathieu. Catania'daki katil, senin aradığın kaçık olamaz.</p>

  <p>Bağlantıda yeniden parazitler oluştu. Farklı bir açı aradım.</p>

  <p>— Nasıl?</p>

  <p>— Catania cinayeti, senin kaçığın işi değil, diyorum.</p>

  <p>— Neden?</p>

  <p>— Çünkü katil yakalandı?</p>

  <p>— NASIL?</p>

  <p>— Bir kadın. Kurbanın karısı. Agostina Gedda. Her şeyi itiraf etmiş. Bütün ayrıntıları anlatmış: kullandığı kimyasallar, böcekler, aletler. Bir hemşire.</p>

  <p>— Ne zaman tutuklanmış?</p>

  <p>— Cinayetten birkaç gün sonra. Hiç inkâr etmemiş.</p>

  <p>Bir kez daha varsayımım çöpe gidiyordu. Bu İtalyan kadın hapiste olduğuna göre Sylvie Simonis'i öldürmüş olamazdı. Ama birbirinden ayrı gibi gözüken iki cinayette de aynı yöntemlerin kullanılmasının da bir açıklaması olmalıydı.</p>

  <p>Parmaklarımla ağaç gövdesine kazınmış yazıya dokundum. IŞIKSIZLARI KORUYORUM. Bunun anlamı neydi?</p>

  <p>Telefona bağırdım:</p>

  <p>— New Bristol'de. Yarın sabah, saat 1:00'de.</p>
</body>
</html>
