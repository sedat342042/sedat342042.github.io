<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2>76</h2>

  <p>Geceyarısı Lyon'daydım. Saat 02:00'de Besançon'da. Saat 03:00'te de, durmuş saatler şehri Sartuis'ye ulaştım. Jura Vadisi'ne yaklaştıkça yağmur da başlamıştı. Şimdi sel olmuş damların, çatıların üzerinden akıyor, olukları taşırıyor, kaldırımlar boyunca dereler oluşturuyordu. Ana arter, su almış bir tekne gibiydi.</p>

  <p>Şehir merkezini ve belediyeyi buldum. Ruhu ve geçmişi olmayan modern bir binaydı. Arabayı park edip, ölü yaprakların ve suların arasından yürüyerek binaya doğru yaklaştım ve bekçi kulübesini gördüm.</p>

  <p>Cama vurdum. Bir köpek havlaması duyuldu. Bir daha vurdum. Uzun iki dakikanın ardından kapı açıldı. Bir adam şaşkın gözlerle bana baktı. Yağmurun gürültüsünü bastırmak için bağırdım:</p>

  <p>— Siz belediyenin kapıcısı mısınız?</p>

  <p>Adam cevap vermedi:</p>

  <p>— Siz bekçi misiniz, evet mi hayır mı?</p>

  <p>Köpek hâlâ havlamayı sürdürüyordu. Herifin kapıyı tamamen açmadığına sevindim.</p>

  <p>— Saatten haberiniz var mı? diye homurdandı sonunda. Ne istiyorsunuz?</p>

  <p>— Belediyenin anahtarları sizde mi, evet veya hayır?</p>

  <p>— Bu şekilde konuşmaya devam ederseniz köpeği salacağım! Ben bir devlet memuruyum. Her gece iki defa devriye gezerim, hepsi bu.</p>

  <p>—Anahtarlarınızı alın. İçeri girmemiz lazım.</p>

  <p>— Hangi sebeple?</p>

  <p>Polis kimliğimi burnuna dayadım:</p>

  <p>— Ben de devlet memuruyum.</p>

  <p>Beş dakika sonra, adam yanımdaydı, üzerine kapüşonlu bir parka geçirmişti. Elinde bir fener vardı:</p>

  <p>— Köpeği içeride bıraktım. Ona da ihtiyacınız var mıydı?</p>

  <p>— Hayır. Sadece kayıtları kontrol etmem gerekiyor. Bir saat içinde yatağınızda olursunuz.</p>

  <p>Birkaç saniye sonra binanın içindeydik.</p>

  <p>— Tam olarak ne arıyorsunuz?</p>

  <p>— Nüfus kütükleri. Ölüm kayıtları.</p>

  <p>— Birinci kata çıkmamız gerekiyor.</p>

  <p>Merdivene yöneldik, bir üst kata çıktık, uzun bir koridorda ilerledik, sonra adam anahtarını bir kapının kilidine soktu, büyücek bir salona girdik. Dışarıda çakan şimşekler içeriyi aydınlatıyordu.</p>

  <p>Elektrik düğmesini çevirdi. Oda bir kütüphaneyi andırıyordu. Metal raflarda bir sürü sarı dosya vardı. Sol tarafta tek başına bir masa duruyordu. Üzerinde de yeni olduğu her halinden belli bir bilgisayar.</p>

  <p>— Kullanmayı biliyor musunuz? diye sordum.</p>

  <p>— Hayır. Bir köpeğim var. Devriye gezerim. Hepsi bu.</p>

  <p>Metal raflara doğru döndüm:</p>

  <p>— Burası arşiv mi?</p>

  <p>— Size göre? Kafeteryaya mı benziyor?</p>

  <p>— Yani her belgenin bir kopyası burada mı saklanıyor?</p>

  <p>— Bilmiyorum. Size söyleyebileceğim tek şey burada bir sürü kâğıdın saklandığı, gereksiz ve...</p>

  <p>Metal rafların arasına daldım ve dosyaları incelemeye başladım. Doğumlar, evlilikler, ölümler; hepsi buradaydı. Bir raf sadece kayıp kişilere ayrılmıştı; savaş sonrası dönemden bugüne kadar kaybolmuş kişiler. Seksenli yıllara ait dosyaları buldum.</p>

  <p>"1988" yılının dosyasını aldım, kasım ayına kadar olan bütün kâğıtları karıştırdım. Manon Simonis adına bir ölüm kaydı yoktu. Ellerim titremeye başlamıştı. Üzerimden yere sular sızıyordu. Aralık ayına baktım. Yoktu. Dosyayı yerine koydum.</p>

  <p>Kafamda başka bir düşünce yankılandı.</p>

  <p>Yapılacak son bir şey daha vardı.</p>

  <p>Gecenin karanlığında Le Locle, Sartuis'den çok daha vahşi görünüyordu. Amerikan şehirlerindeki gibi geniş bir cadde, yağmurla kırbaçlanan, birer sığınağı andıran dev apartmanlar. Peder Mariotte'un sesi hâlâ kulaklarımdaydı, Manon'un, sınırın diğer tarafında toprağa verildiğini söyleyen sesi:</p>

  <p>— Annesi medyadan, gürültü patırtıdan uzak kalmak istedi...</p>

  <p>Mezarlık şehrin ucundaydı. Arabamı park ettim, el fenerimi aldım ve iki yanında köknar ağaçlarının sıralandığı yola girdim. Demir parmaklıktan tırmandım ve mezarlığa, bir su birikintisinin içine atladım.</p>

  <p>Ölüm, insanların arasındaki eşitsizliği kaldırıyordu. Mezarlıklar da. Mezar taşları, haçlar. Taşların üzerinde hayatların bir tür özeti vardı: doğum, ölüm tarihleri, isimler. İlerledim ve bir durum değerlendirmesi yaptım: İki taraflı olarak onlarca mezarın bulunduğu altı yol vardı. Bu da araştırılması gereken en az üç veya dört yüz mezar demekti.</p>

  <p>Elimde fenerim ilk yola girdim. Yağmur iyice artmıştı, bir perde gibi görüşümü engelliyordu. Rüzgâr, rakibini devirmek isteyen bir boksör gibi önden, arkadan, yanlardan büyük bir şiddetle beni sarsmaya devam ediyordu.</p>

  <p>Birinci yol: Manon Simonis adı yok.</p>

  <p>İkinci yol: Manon Simonis adı yok.</p>

  <p>Üçüncü, dördüncü, beşinci yollar: HL SİMONİS ADI YOK.</p>

  <p>Fenerimin ışığıyla haçları, mezar taşlarını, isimleri tarıyordum, beni sanrılı bir gerçeğe sürükleyen bir tür geri sayım gibiydi. Bunu ne kadar zaman önce anlamıştım? Ve varsayımım mutlak bir gerçeğe ne zaman dönüşmüştü?</p>

  <p>Altıncı yolun sonunda, çakılların üzerine dizüstü çöktüm.</p>

  <p>Çocuk 1988'de ölmemişti.</p>

  <p>Bu hem iyi hem de kötü bir haberdi.</p>

  <p>İyiydi: Manon öldürülmekten kurtulmuştu.</p>

  <p>Kötüydü: Bu Şeytan'ın sayesinde olmuştu.</p>

  <p>O bir Işıksız'dı ve annesini öldürmüştü.</p>
</body>
</html>
