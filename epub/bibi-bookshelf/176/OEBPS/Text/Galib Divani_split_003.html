<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Galib Divani</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h1baslik">Önsöz</p>

    <p class="normal">Türklerin, Hindistan tarihinde olduğu kadar, kültüründe de önemli rol oynadıkları ve bölgede farklı bir kültür birikiminin oluşmasında pay sahibi oldukları bilinmektedir. Hindistan'da kurulan çeşitli Hint-Türk saltanatları, bölge tarihinin yaklaşık 800 yıllık bölümünün şekillendirici unsuru olmuşlar ve bu süreç içinde bölgenin kültür zenginliğine önemli katkılarda bulunmuşlardır.</p>

    <p class="normal">Çeşitli dinler ve dillerin harmanlandığı, etnik kökenden halkların bir arada yaşadığı ve belleklerde gizemli çağrışımlar yaratan Hindistan coğrafyası, barındırdığı zengin kültür birikimiyle şiir ve edebiyatta da özel bir yere sahiptir. Özellikle Müslümanların yazın dili olan Urdu dili, Farsça, Arapça, Türk dilleri ve bölgesel dillerin tüm özelliklerini barındıran ve bölge edebiyatını taçlandıran nadide bir oluşumdur. Hindu-Müslüman ayrımı olmaksızın Hindistan'ın hemen hemen bütün edebiyatçıları bu dilin gelişimine katkıda bulunmuştur. Ancak bu dili doruk noktasına ulaştıran edebiyatçı Mirza Galib'dir.</p>

    <p class="normal">Galib, Hint-Türk saltanatının hizmetinde çalışmak için Orta Asya'dan bu ülkeye göç eden bir ailenin bireyidir. Onun dil ve edebiyata yaptığı hizmet, dedesi ve babasının askeri kademelerde saltanata yaptığı hizmetten daha kalıcıdır ve daima anılacaktır. Edebiyat eleştirmenlerinin de belirttiği gibi bugün herkes Galib'in babasını ve dedesini Galib sayesinde tanımaktadır. O sadece atalarını onurlandırmakla kalmadı; dönemindeki edebiyat anlayışını yönlendirdi ve ardından gelen kuşakları etkiledi. Başta Muhammed İkbal olmak üzere N.M. Raşid, Feyz Ahmed Feyz gibi Urdu dilinin Galib sonrası en büyük şairleri onun şiirinden etkilendiler. Bütün Urdu edebiyatçılarının Galib'den bir şekilde etkilendiği ve faydalandığı tüm eleştirmenlerin ortak görüşüdür.</p>

    <p class="normal">Mirza Galib (27 Aralık 1797 Agra-15 Şubat 1869 Delhi), Urdu dilinin efsane şairi ve edebiyatçısı olarak kabul edilir. Türk saltanatlarının mirası olan Urdu dili ve edebiyatında Galib'in ne denli önemli bir yer tuttuğu konusunda fikir vermesi amacıyla, bölgenin tarih ve edebiyat otoritelerinden birkaç alıntı aşağıda yer almaktadır.</p>

    <p class="normal">Tarihçi-eleştirmen Reşid Ahmed Siddiki, Moğol (Hint-Türk) saltanatının Hindistan'a üç muhteşem şey kazandırdığını, bunların Urdu dili, Tac Mahal ve Galib olduğunu belirtir. Hint-Türk saltanatları aslında sadece uzun bir süre Hindistan'ı yönetmekle kalmadı, bu ülkeye muhteşem bir kültür mirası da bıraktı. Gazneli Mahmud'dan (970-1030) başlayarak, Bahadur Şah Zafer'e (1775-1862) kadar Hindistan Yarımadası'nda çeşitli saltanatlar kuran Türkler, 1857'ye kadar süren iktidarları döneminde, köklü bir kültür mirası oluşturdular. Pakistanlı bir tarihçi, Sultan Mahmud Gaznevi'nin Hindistan'a gelişini, asırlarca sürecek olan Mavera-un-nehir kökenli bir kültür inkılâbının habercisi olarak tanımlar. Geçmişte Urdu-ye Mualla, Hindi, Hindustani, Hindvi gibi isimlerle tanımlanan Urdu dili bu mirasın en canlı unsurudur. Bu dil, günümüzde Pakistan ve Hindistan ülkelerinin dili ve dünyanın en büyük dillerinden biridir.<sup class="calibre3"><a href="../Text/Galib%20Divani_split_281.html#footnote-100-1" id="footnote-100-1-backlink">[1]</a></sup> Öte yandan Hint-Türk sultanı Şah Cihan'ın, eşi Mumtaz Mahal için 1648'de yaptırdığı Tac Mahal, dünyanın yedi harikasından biri olarak tüm ihtişamıyla bu mirasa tanıklık etmektedir.</p>

    <p class="normal">Urdu edebiyatı otoritelerinden Abdurrahman Becnuri, Galib'in Urdu dîvânını, Hinduizmin temel kitapları Vedalarla eşdeğer tutar ve göksel bir eser olarak tanımlar: "Hindistan'ın iki ilhami kitabı vardır: Biri <span class="ideitalik">Vedalar</span>, diğeri ise <span class="ideitalik">Dîvân-ı Galib</span>'dir" der ve Galib'in dîvânında, yaşam ve kâinatın tüm seslerinin duyulduğunu belirtir. Başka bir Urdu edebiyatı eleştirmeni Dr. Muhammed Hasan ise, Galib'in dîvânını başka bir din kitabı, İncil kadar önemli bulur: "Galib'in dîvânını yeni neslin İncil'i olarak tanımlayabiliriz" der.</p>

    <p class="normal">Bu iddialı ifadeler, Galib'in şiirinde insanın temel duygularının teskinini sağlayan bir öz olduğu çıkarımını sağlamaktadır. Tüm Galib eleştirmenlerine göre o, hem incelediği konular hem de tarzı itibariyle sadece Urdu dilinin değil, dünyanın en büyük şairlerinden biridir. Zira Galib, hem şiirinin içeriği, hem şiirdeki yaratıcılığı, tarzı ve üslubuyla, hem de şiirdeki özgün tutumuyla diğer şairlerden farklı bir çizgidedir. Galib, esas olarak dünyevi bir şair olduğu için şiirinde yaşanılabilir her tür insani duygu, tüm detaylarıyla yer alır. Onun şiirinde uhrevi olana özlem yerine, dünyevi yoğunlaşma ağır basar. Galib, dönemin şiir anlayışı doğrultusunda tasavvuf temalı şiirler de kaleme almıştır. Ancak onun tasavvuf konularına bakışındaki farklı üslubu ve ustalığı, sadece şiirdeki gücünü değil, bu konudaki gözlem ve algılama sınırlarını da göstermektedir. Şiirinde işlediği konularda asla taklitçi değil, aksine kendi yolunu kendisi açan ve sınır tanımaz bir şairdir. O, tabiatı kendi dönemine kadar görülmemiş ölçüde müstakil bir unsur olarak işlemesiyle aykırı; insana yaklaşımıyla hümanist; evren ve yaşam karşısında mistik; özgür ve arayışa meyilli kişiliğiyle de orijinal bir şairdir.</p>

    <p class="normal">Galib de şiirinin diğer şairlerinkinden ve dönemin şiir anlayışından çok farklı bir çizgide olduğunun bilincindedir. O, geleneksel şiir kalıplarının dışında nitelikli bir şiir anlayışı ve kendine özgü bir üslubu olduğunun, incelediği konuların arayışa meyilli yaradılışına yakışır felsefi bir öz taşıdığının bilincindedir. Bu yüzden şiirine konu ettiği, insan anlağını zorlayan konuların kendisine bir yerlerden ilham edildiğini belirtir:</p>

    <p class="indentmetin">Tüm bu temalar <span class="ideitalik">Galib</span>, gaipten gelir aklıma</p>

    <p class="indentmetin">Divitimin çıtırtısı meleklerin sesidir aslında.</p>

    <p class="normal">Atalarının kalıtı olan Urdu dilini bir nevi kimliği olarak gören ve onu zirveye ulaştıran bu <span class="ideitalik">efsane</span> şair, Türk soyuna mensup olduğundan gururla bahseder. Orta Asya Türklerinin Hindistan'da kurdukları saltanatların sonuncusu olan Babür saltanatının hizmetine giren dedesi, babası ve amcası onun için övünç kaynağıdır. Hem şiirlerinde, hem nesir yazılarında ve hem de yaşam tarzında, Türk olmanın onda bir nevi ayrıcalıklı statü ve üstünlük duygusu yarattığı görülür. Galib, atalarını ve kendini tanıttığı yazıda, Türk soyundan olduğunu; dedesi, babası ve amcasının saltanatın askeri yönetim kademelerinde üstlendikleri görevlerden ve bıraktıkları mirastan detaylıca bahseder. "Esedullah Han Galib; soyu Mirza<sup class="calibre3"><a href="../Text/Galib%20Divani_split_281.html#footnote-100-2" id="footnote-100-2-backlink">[2]</a></sup>, Selçuklu Türkü, Sultan Berkyaruk Selçuki'nin<sup class="calibre3"><a href="../Text/Galib%20Divani_split_281.html#footnote-100-3" id="footnote-100-3-backlink">[3]</a></sup> evlatlarından. Dedesi Koukan Beg Han, Şah Âlem<sup class="calibre3"><a href="../Text/Galib%20Divani_split_281.html#footnote-100-4" id="footnote-100-4-backlink">[4]</a></sup> zamanında Semerkant'tan Dilli (Delhi)'ye geldi. Elli atlı birliği ve flamasıyla sultanın hizmetine girdi. Şimdi Samru'nun hanımına ait olan birkaç köyden oluşan arazi ona tahsis edilmişti. Esedullah Han'ın babası Abdullah Beg Han, Dilli'yi bırakıp Ekberabad'a (Agra) yerleşti. Esedullah Han burada dünyaya geldi. Doğum tarihi 8 Receb 1212 Hicri<sup class="calibre3"><a href="../Text/Galib%20Divani_split_281.html#footnote-100-5" id="footnote-100-5-backlink">[5]</a></sup> Pazar'dır. Abdullah Beg Han, Alvar'da Raca Buhtaver Singh'in hizmetine girdi ve orada kahramanca savaştığı bir çatışmada öldürüldü. O zamanlar Esedullah Han beş-altı yaşlarındaydı. Öz amcası Nasrullah Beg Han, Marhataların Ekberabad eyaleti yöneticisiydi. 1803'te General Leek, Ekberabad'a saldırınca Nasrullah Beg Han şehri teslim etti ve onun emrinde çalışmaya başladı. General Bey de onu 400 atlı birliğe komutan tayin etti ve 1.700 rupi maaş belirledi. Daha sonra kendi kol gücüyle sabırlı bir çalışma sonunda Bharatpur yakınlarındaki iki büyük köyü ele geçirince General Bey o iki köyü adı geçen kahramana daimi olarak verdi. Ancak Nasrullah Beg Han, arazinin tahsis edilmesinden on ay sonra, talihsiz bir kaza sonucu filden düşerek öldü. Arazi hükümete geçti ve yerine nakit para tahsis edildi. Mirasçılar arasında paylaştırılan paradan bu şahsa (Galib) yılda 700 rupi düştü. Şairlikte büyük bir yeteneği var. Sadece şiirde değil nesirde de üstün bir yeteneğe sahiptir..." Farsça dîvânında soyundan ve anavatanından övgüyle söz eder:</p>

    <p class="indentmetin">Galib, kutsal Turan toprağındanız</p>

    <p class="indentmetin">Yani soy bakımından haşmetliyiz.</p>

    <p class="indentmetin">&nbsp;</p>

    <p class="indentmetin">Türk oğluyuz ve soy olarak</p>

    <p class="indentmetin">En yüce ulusun mensubuyuz.</p>

    <p class="indentmetin">&nbsp;</p>

    <p class="indentmetin">Türk boylarından Aybeklerdeniz</p>

    <p class="indentmetin">Bütünlük bakımından ayın on katıyız.</p>

    <p class="normal">Atalarının askerlik mesleğinden gururla söz etmesine rağmen Galib'in ata mesleğine ilgi duymaması ilginçtir. Galib otoritesi Gulam Resul Mehr şu görüştedir: "Tespitime göre babası ve amcası, o henüz küçük yaştayken ölmeseydiler, Galib'in ata mesleği olan askerlik yerine tüm yaşamını şiir ve edebiyata hizmet etmeye adaması için fırsat bulma olasılığı yoktu. Babası ve amcası daha uzun yaşasaydılar, şiirin bu paha biçilmez hazinesinin askerliğe feda olması ağırlıkla muhtemeldi. Ancak yaratıcı, dünyanın bu nadir varlığına başka bir iş yaptırmak iradesindeydi. Bu yüzden Galib'i ata mesleğine sokabilecek en önemli aracılar, o henüz çocukken dünyadan ayrıldılar. Galib askerliğe girseydi ve erişebileceği en büyük ilerlemeyi sağlasaydı bile ancak amcası gibi <span class="ideitalik">risaldar</span><sup class="calibre3"><a href="../Text/Galib%20Divani_split_281.html#footnote-100-6" id="footnote-100-6-backlink">[6]</a></sup> veya dedesi gibi <span class="ideitalik">kumidan</span><sup class="calibre3"><a href="../Text/Galib%20Divani_split_281.html#footnote-100-7" id="footnote-100-7-backlink">[7]</a></sup> olabilirdi. Ama Efrasiyab, Tuğrul, Sancar, Alparslan ve Melik Şah'ın saltanat ve hükümdarlıkta elde ettiği makamı, o şiir ve edebiyatta kazandı. Bugün biz, Tersim Han, Abdullah Beg, Nasrullah Beg ve Houca Gulam Hüseyin isimlerinden haberdarsak Galib'in ataları oldukları içindir."</p>

    <p class="normal">Galib'in, bir asker olarak saltanat hizmeti görmesi yerine, bir edebiyatçı olarak Urdu diline hizmet etmesi, bu dile parlak bir kader yazıldığının açık kanıtıdır. Şiir ve nesirde Urdu edebiyatına eşsiz bir hazine bırakarak sadece atalarından daha değerli ve kalıcı izler bırakmakla kalmadı, Mehr'in belirttiği gibi onların adlarının yaşamasını da sağladı. Öte yandan Galib de ataları gibi son Hint-Türk sultanı Bahadur Şah Zafer'in hizmetinde bulundu. Asker olarak değil ama şair, eğitimci ve bilim adamı olarak saltanata hizmet etti. Galib, Türk soyundan olmayı sadece bir üstünlük ve gurur kaynağı olarak görmekle kalmaz, bu üstünlük ve gurur duygusunu somutlaştırıp yaşamının her alanında ön plana çıkarır. Ayrıca, Hindistan ülkesinde yaşayan Türk soyundan gelen herkese büyük bir bağlılık duyduğu eleştirmenlerin ortak görüşüdür.</p>

    <p class="normal">Urdu dilinin efsane şairi olarak kabul edilen bu dâhi edebiyatçının yaşamı çeşitli sıkıntılarla geçti. Babası öldüğünde henüz beş yaşındaydı. Galib'in bakım ve eğitimini öz amcası Mirza Nasrullah Beg Han üstlendi. Nasrullah Beg Han, Hindistan'daki İngiliz ordusunda yüzbaşı olarak görev yapmaktaydı ve üstün hizmetlerinden dolayı geniş bir arazi tahsis edilerek ödüllendirilmişti. Ancak Galib henüz dokuz yaşındayken amcası da vefat etti. "Ud-e Hindi" mektup derlemesine Galib biyografisi yazan Seyyid Murtaza'nın şu tespiti ilginç bir Galib portresinin izlerini taşımaktadır. "Amcası ve dedesi varlıklı kişilerdi, bu yüzden Galib'in yetişmesi için iyi bir ortam yoktu. Bunun sonucunda Galib oyun, kumar, hovardalık, eğlenceye meyletti. Galiba hem bu yüzden, hem de mali durumu iyi olduğu için Nasrullah Beg'in hanımı 13 yaşına basan Galib'i, Navab İlahi Bahş Han'ın 11 yaşındaki kızı Umrau Begüm ile evlendirdi."</p>

    <p class="normal">Galib'in evlilik hayatına ilişkin yazılarda, bu sürecin genellikle sorunsuz olduğu yönünde ifadelere rastlanır. Hem kendinin hem de amcası Nasrullah Beg Han'nın damadı olduğu Loharu<sup class="calibre3"><a href="../Text/Galib%20Divani_split_281.html#footnote-100-8" id="footnote-100-8-backlink">[8]</a></sup> ailesinin sosyal statüsüne ve varlıklı bir aile olmasına bakıldığında belki iyi bir evlilik yaptığı düşünülebilir. Ancak Galib'in mektuplarına bakıldığında evlilik hayatında sorunlar olduğu ve hem eşi hem de evlilik yoluyla edindiği akrabalarıyla anlaşamadığı görülmektedir.</p>

    <p class="normal">Loharu sülalesinin ta baştan beri Galib'e yakın davranmadıkları bilinmektedir. Özellikle kayınpederi, yetim kalan ve çocuk yaşta evlendirilen Galib'i korumadı. Hatta Galib'e aileden kalan devlet maaşına, gerçek vârislerden olmayan kişilerin de ortak edilmesine, karısı dahil, ailesinden kimsenin itiraz ettiğine ve bu hakkı Galib'e kazandırmak yolunda aileden birinin çaba gösterdiğine dair bir kanıt mevcut değildir. Anis Nagi'nin saptamasına göre Galib, özellikle hayatı boyunca onu zorlayan parasal konularda kimseyi affedecek bir psikolojide değildi. Bu durumda eşine de bilinçaltında bir öfke duymaktaydı. Öte yandan Galib ile eşi arasında ev içinde de çeşitli anlaşmazlıklar vardı. Galib hep kiralık evlerde yaşadı, ne zaman yeni bir kiralık konut arasa iki ayrı konak kiralardı. <span class="ideitalik">Dîvânhane</span> dediği konutta kendi yaşar, dost ve ahbabını ağırlardı, <span class="ideitalik">mehelsera</span> dediği diğerinde de eşi yaşardı. İki ayrı konak kiralamakta Galib'in gösterişli yaşama isteğinin de rolü olmakla beraber, aynı evde yaşamalarına engel olan ve zorunluluk gibi görünen bazı farklı yanları vardı. Pek çok konuda tartışan ve birbirlerinden duydukları bıkkınlıktan dolayı sabırsızlıkla ölümlerini bekleyen iki kişiydiler. Mehdi Mecruh'un, veba salgınının Delhi'de yaygın olup olmadığını sorduğu mektubuna Galib'in verdiği yanıt ilginçtir: "Veba var mı ki, az mı, çok mu olduğunu yazayım? 66 yaşında bir adam, 64 yaşında bir kadın; bu ikisinden biri ölseydi derdik ki, ha evet, veba salgını var..." Galib'in evlilik yaşamının mutsuz geçmesinde eşiyle anlaşamamasının yanı sıra vârissiz kalışının da önemli bir etken olduğu düşünülebilir. 30 yaşına gelene kadar kız, erkek 7 çocuğu dünyaya geldi. Ancak hiçbiri 15 aydan fazla yaşamadı.</p>

    <p class="normal">Erken yaşta yapılan evlilik Galib'in yaşamında önemli aile içi sorunların yaşanmasına sebep olduğu gibi, ufkunun açılmasında da önemli rol oynadı. Agra'da doğan ve bu evlilik gerçekleşmeseydi belki hep orada kalacak olan Galib, dönemin sanat ve edebiyat merkezi Delhi'ye yerleşti. O zamana kadar küçük bir çevrede <span class="ideitalik">Esed</span> mahlasıyla tanınmaktaydı. Kayınpederi Navab İlahi Bahş Han'ın dostlarıyla otura kalka şiir zevkini ve deneyimini artırdı. Dönemin bilim alanları olan astroloji, geleneksel tıp, tasavvuf, din, aruz, kafiye, gramer, dil, lügat gibi konularda eğitim aldı ve birçok dîvân üzerinde çalışarak Fars edebiyatı ile yakından ilgilendi. Galib'in gençlik yıllarında iyi bir eğitim aldığı ve müreffeh bir yaşam geçirdiği anlaşılmaktadır. Ama bu dönem çok uzun sürmedi; ata mirası araziler hükümetçe geri alındıktan sonra gelir düzeyi düştü ve tefecilerin eline düşüp borç batağına saplandı.</p>

    <p class="normal">Urdu edebiyatının efsanesi olarak anılan Galib'in tüm yaşamı ne yazık ki maddi sıkıntılar içinde geçti. Hayatı boyunca kafasını en çok meşgul eden, çözmek için yoğun çaba harcadığı en belirgin sorunu, geçim sıkıntısıdır. Dostlarına yazdığı mektuplarında maddi sıkıntılarından sıkça bahsettiği ve onlardan yardım istediği görülmektedir. Buna rağmen, atalarına yakışır yaşam tarzından ödün vermeden, gerçek bir zengin ve yerel yönetici sınıfı olan navablar gibi yaşamaya özen gösterdi. Ama navab lakabına sahip varlıklı ailesinin yaşam düzeyini sürdürmeye çalışması, daha büyük mali sıkıntılara sürüklenmesine sebep oldu.</p>

    <p class="normal">Galib rahat yaşamaya düşkün biriydi ve yaşamını istediği düzeyde sürdürebilmek için yapabileceği her şeyi yaptı: Kişiliğine hiç uygun düşmese de zaman zaman kaside yazdığı oldu. Delhi içinden ve dışından birçok öğrencisi vardı; şiir hocalığı ve şiir ıslah karşılığı bir miktar gelir elde ediyordu, ama bunlar düzenli gelir kaynakları değildi. Hiçbir gelir kaynağının kalmadığı ve maddi sıkıntıların had safhaya ulaştığı 1857 ayaklanması sonrasında, eşinin takılarını, hatta evinde ne kadar değerli eşya varsa satmak zorunda kaldı. Galib, bu durumda bile yanında çalışanları ve kendine muhtaç olanları kaderlerine terk etmedi. Atalarından kalan mirası ve gelir kaynaklarını tekrar elde edebilmek için çeşitli girişimlerde bulundu. Resmi yollardan hakkını aramak için o zamanlar İngiliz yönetiminin merkezi olan Kalkutta'ya yola çıktı. 1827 yılıydı. Bu yolculuğa başladığında 29 yaşındaydı ve şiirdeki şöhreti tüm Hindistan'a yayılmıştı. Buna güvenerek işlerin yolunda gideceğine inanıyordu. Ancak hiçbir şey umduğu gibi olmadı.</p>

    <p class="normal">Galib'in yaşamını etkileyen olumsuzluklar sadece sosyal ve ekonomik olmakla sınırlı değildi. Bunların yanında o dönemin olumsuz siyasi gelişmeleri vardı. Galib döneminin ve Hindistan tarihinin en önemli siyasi gelişmesi kuşkusuz 1857 yılında İngiliz sömürgesine karşı girişilen bağımsızlık hareketidir. İngilizlerin "isyan" olarak tanımladıkları ayaklanmanın yerli halk üzerindeki etkileri tamir edilemez bir şekilde oldu. O dönemin tanığı ve ayaklanmanın acı sonuçlarını yaşayan biri olan Galib, ayaklanmayı <span class="ideitalik">resthiyz-i bica</span><sup class="calibre3"><a href="../Text/Galib%20Divani_split_281.html#footnote-100-9" id="footnote-100-9-backlink">[9]</a></sup> olarak tanımlamaktadır. Başarısızlıkla sonuçlanan bağımsızlık girişiminden sonra İngiliz yönetimi, isyanın hesabını sormaya başladı. Galib, özellikle Müslümanlar aleyhine gittikçe ağırlaşan gelişmelerden kendini ve çevresindekileri korumak için yoğun çaba harcadı. Daha önce saray çalışanlarından biri olduğu için İngiliz gazabına uğrayacağı korkusu içindeydi.</p>

    <p class="normal">Delhi'yi terk etmek zorunda kalan arkadaşlarına yazdığı mektupları hem tarihe not düşen önemli vesikalardı hem de Urdu nesrinde çığır açan edebiyat ürünleriydi. Yakın dostu Tufta'ya yazdığı mektubunda korku ve tedirginlik içinde olduğu açıkça görülmektedir. "... Benim durumuma gelince, saltanat kayıtlarında adıma rastlanmadı. Herhangi bir muhbir hakkımda kötü bir haber vermedi. Şimdiki yöneticiler şehirde olduğumu biliyorlar. Kaçak değilim, saklanıyor değilim, çağırılmadım, soruşturmaya uğramadım... Mayıs ayından beri maaş alamadım. Düşünsene bu on ay nasıl geçmiştir. Sonumuz belli değil, ne olacak? Yaşıyorum ama yaşam vebal… Cumartesi, 3 Ocak 1858, gün ortası." Galib'in bu mektupta yansıyan bireysel korku ve tedirginliği aslında tüm ülke halkının ortak ruh haliydi. Zira İngiliz yönetimi ayaklanmayı bastırdıktan sonra "intikam" alma işine başlamıştı ve intikam, ayaklanmanın merkezi Delhi ile sınırlı değildi. Ancak "intikam" eylemi saltanat merkezi Delhi'de daha şiddetliydi; kadın, erkek, yaşlı, çocuk, suçlu, suçsuz ayrımı yapmadan, adeta sınırsız bir öfkenin çılgınca dışavurumu şeklinde gerçekleşmekteydi. Ekim 1858'de Anvaruddevla Şefik'e yazdığı mektubunda başından geçenleri anlatma hasretiyle yanıp tutuşmaktadır: "Yüzümü tırmalıyor, saçlarımı yoluyorum; çok şey yazmak istiyorum, yazamıyorum. Ey Rabbim, senden istediğim sonsuz yaşam değil; önce Anvaruddevla'ya kavuşayım, başımdan geçenleri anlatayım, sonra al canımı!"</p>

    <p class="normal">Galib, yaşamındaki bütün olumsuzluklarla yana yakıla mücadele etmesine rağmen 1857 sonrası kapıldığı karamsarlığı yaşamının sonuna kadar üzerinden atamadı. Zira bir yanda hayatının tek sağlam dayanağı olan dostlarından ayrı düşmüş, diğer yanda geleneksel şiirin hamiliğini yapan <span class="ideitalik">derbar</span> ve şiir mahfilleri artık kalmamıştı. Gelecekte ne olacağı hakkında hiçbir fikri yoktu; korku, tedirginlik ve karamsarlık içinde yaşamını sürdürdü. "... Bu naçiz, kendini bildiğinden beri şiirle uğraştı. Sonra orta yaşlarında, Delhi saltanatının hizmetine girip bir süre aynı yolda kalemini çalıştırdı. Şiir ve nesre âşık ve yatkınım… Artık ne Farsça fikri, ne Urdu zikri. Ne dünyadan bir beklenti ne ahretten ümitli. Bir ben ve dinmek bilmez hüsran acısı... 69 yıldır bu dünyadayım. Daha ne kadar yaşarım? Bir Urdu dîvân, bin-bin iki yüz beyitlik; bir Farsça dîvân on bin küsur beyitlik; üç nesir kitabı. Bu beş kitap basıldı, daha ne diyeyim? Ne methiyelerime karşılık, ne gazelime övgü gördüm..."</p>

    <p class="normal">Galib'in eserleri bu mektubunda bahsettikleriyle sınırlı değildir. Vefatından sonra da yayımlanan çok sayıda eseri vardır. Urdu eserleri: <span class="ideitalik">Dîvân-i Ğalib</span> (Şiir). <span class="ideitalik">Kadirnama</span> (Temel Farsça ve Arapça eğitimi). <span class="ideitalik">Katı-i Burhan, Lata'ef-i Ğaybi, Savalat-e ‘Abdulkerim, Nama-i Ğalib, Tiğ-i Teyz</span> (Sözlük eleştirisi). <span class="ideitalik">‘Ud-e Hindi, Urdu-e Mu'alla, I, II, III., Makatib-i Ğalib, Nadirat-i Ğalib, Hutut-i Ğalib, Ğalib ki Nadir Tehririn, Nadir Hutut-i Ğalib</span> (Mektup derlemeleri). Farsça eserleri: <span class="ideitalik">Dîvân-ı Ğalib, Kulliyat-i Ğalib, Mesnevi-i Abr-ı Goherbar, Sebed Çin, Du'a-e Sabah</span> (Şiir); <span class="ideitalik">Panc Aheng</span> (Dil-üslup). <span class="ideitalik">Mihr-i Nim Ruz:</span> (Timur tarihi); <span class="ideitalik">Destenbu</span> (1857 Günlüğü). <span class="ideitalik">Nikat u Rikkat-ı Ğalib</span> (Eğitim); <span class="ideitalik">Kulliyat-i Nesr-i Ğalib, Muteferrikat-ı Ğalib, Gayr Matbu'a-e Tasanif-i Ğalib, Ma'dum Tasanif-i Ğalib</span> (Çeşitli yazılar). <span class="ideitalik">Katı-i Burhan</span> (Sözlük eleştirisi).</p>

    <p class="normal">Döneminin ve geleceğin en büyük şairi Galib, tutkunu olduğu şiir ve edebiyattan umduğunu bulamadı. Hepsinden önemlisi kimse hak ettiği ölçüde şiirini anlayamadı; öte yandan şairliğin ona ne somut bir getirisi oldu ne de saygınlığını artıran bir işlevi. Hastalıklar, çaresizlikler, yaşamının ve şiirinin ziyan olduğu duygusuyla dayanma gücünü kaybetti. Galib, yaşamdan bezgin ve dönemin şair kitlesine kırgın biri olarak ne bir nasihat, ne bir vasiyet; ama paha biçilmez bir şiir hazinesi bırakarak bu dünyadan göçtü.</p>

    <p class="normal">Dostlarına bıraktığı veda yazısında son durumunu şöyle ifade eder: "Keder saldırısından kurtuluş yok, alıcı nesir yazmaya beyin kalmadı. Gerçi köşesine çekilmiş ve tükenmiş biriyim ama ta başından beri olduğu gibi sayısız ahbap sahibiyim. Her taraftan mektuplar geliyor, cevapları gidiyor buradan. Islah için gelen şiirler ıslahtan sonra gönderiliyor.</p>

    <p class="normal">O beylerin çoğunu ne tanırım, ne de onlar beni gördüler. Aramızda bir gönül bağı ve ruhani yakınlık olduğu doğru, ancak uzaklardaki bu beyler benim halimi nereden bilsinler. 71 yıllık kitabın son faslının hali şu: 10-15 yıldır ağır işitir oldum ve iştahsızım, bu iki illet günbegün arttı, hafıza zayıflaması da cabası. Yaş ilerledikçe bu arazlar da ilerledi. İşitme durumuma gelince; kalem ve divitle birlikte bir tomar kâğıt yanımda durmakta. Ziyarete gelen dostlarımın hal hatır sormaktan başka söyleyecekleri şey olduğunda yazıp gösteriyorlar. Ben onlara sözlü cevap veriyorum. Beslenmem ise, sabah 8-10 badem ezmesi, öğlen bir kilo kadar et suyu. İki vakit yemekle gün geçiyor. Ya da iki üç kızartılmış kebap. Unutkanlık had safhada. Ellerin titremesi, baş dönmesi ve zayıf görme, bunlar yeni başladı…</p>

    <p class="normal"><span class="ideitalik">Akmal Ahbar</span> ve <span class="ideitalik">Aşraf-ul Ahbar</span> yöneticileri –ki benimle hep görüşür ve halimi bilirler– yazdıklarımı tasdik edip bu özrümü gazetelerinde yayımladılar. Yarın diğer gazete, matbaa ve yazıcılar bu yazıya gazetelerinin sayfalarında yer verirlerse, bu <span class="ideitalik">fakir</span> onlara müteşekkir kalacaktır. Bunu yayımlatmaktaki amacım, dostlarımı durumumdan haberdar etmektir. Mektubunun cevabı veya ıslah için gönderdiği gazeli gecikenler olursa beni sıkıştırmasın ve eğer hiç ulaşmazsa şikâyet etmesin. Dostlarıma hizmette asla kusur işlemedim ve memnuniyetle bunu yapmaya çalıştım. İyice elden ayaktan düştüm, ne duyu kaldı, ne de güç; artık söylenecek bir şey kalmadı. Houca Vezir'in dediği gibi, ‘Ben vefaya devam ediyorum, ama yürek vefa göstermiyor.'</p>

    <p class="normal">Benim yüzümden biri acı, üzüntü çekmişse, artık Allah affetsin. Genç olsaydım dostlarımdan sağlığıma dua etmelerini dilerdim, bu yaştan sonra bağışlanma duası etmelerini diliyorum. Galib."</p>

    <p class="normal">Elimizdeki dîvân, Galib'in bizzat yaptığı bazı düzenlemeler ve değişik isimlerle Galib'in sağlığında altı kez yayımlandı. Dîvân-ı Ğalib Cedid, Biyaz-ı Ğalib be Hatt-ı Ğalib, Dîvân-ı Ğalib be Hatt-ı Ğalib... Bu baskılarda, ilk baskı olan Nusha-i Hamidiye'den çok sayıda gazel ve diğer şiir türlerinden birçok beyit dîvândan çıkarılmıştır. Bazı gazellerin bir iki beyitten oluşması bu yüzdendir. Çevirimize esas olan dîvân, başta Gulam Resul Mehr olmak üzere tüm Galib otoritelerinin esas aldığı dîvândır.</p>

    <p class="sagnormal">Celal Soydan</p>
  </div>
</body>
</html>
