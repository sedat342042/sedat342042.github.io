<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/page_styles.css" rel="stylesheet" type="text/css" />
  <link href="../Styles/stylesheet.css" rel="stylesheet" type="text/css" />
</head>

<body class="calibre">
  <h2 class="kitapickapak3" id="calibre_toc_46"><br class="calibre3" />
  <br class="calibre3" />
  <br class="calibre3" />
  <br class="calibre3" />
  Otuz üç<br class="calibre3" /></h2>

  <p class="normal1">Peter’ın şansı vardı: Hastane’ye yaklaşınca tek bir Nöbetçi gördü. Dosdoğru merdiveni çıktı.</p>

  <p class="normal1">“İyi akşamlar Dale.”</p>

  <p class="normal1">Dale’in tatar yayı omzuna asılıydı. Adam bezgince iç geçirdi, başını biraz yana eğip sağlam kulağını Peter’a çevirdi. “Girmene izin veremem biliyorsun.”</p>

  <p class="normal1">Peter boynunu uzatıp Dale’in arkasına, pencerelerden içeriye baktı. Masanın üstünde yanan bir lamba vardı.</p>

  <p class="normal1">“Sara içeride mi?”</p>

  <p class="normal1">“Az önce gitti. Yemek yiyecekmiş.”</p>

  <p class="normal1">Peter daha fazla konuşmadan olduğu yerde durdu. Bunun bir bekleme oyunu olduğunu biliyordu. Dale’in yüzünde beliren kararsızlığı gördü. Adam sonunda oflayarak pes etti ve yana çekildi.</p>

  <p class="normal1">“Uçanlar adına. Çabuk ol ama.”</p>

  <p class="normal1">Peter kapıdan geçip koğuşa girdi. Kız yatakta cenin pozisyonundaydı, dizlerini çenesine kadar çekmişti, sırtı dönüktü. Peter girince kız kımıldamadı; Peter onun uyuduğunu tahmin etti.</p>

  <p class="normal1">Yatağın yanına bir sandalye çekip oturdu ve çenesini avuçlarına yasladı. Kızın dağınık saçlarının altındaki, Sara’nın vericiyi çıkardığı yerdeki yara izini görebiliyordu – incecikti, neredeyse kapanmıştı.</p>

  <p class="normal1">Kız onun düşüncelerini okumuşçasına birden doğruldu ve Peter’a döndü. Gözlerinin nemli, şişkin akları perdeden geçen lamba ışığında parlıyordu.</p>

  <p class="normal1">“Hey” dedi Peter. Sesi kalın geldi. “Nasılsın?”</p>

  <p class="normal1">Kız ellerini birbirine yaslayıp dizlerinin arasına, ince bileklerine dek sokmuştu. Duruşundaki her şey onu olduğundan küçük göstermek için tasarlanmıştı sanki.</p>

  <p class="normal1">“Sana teşekkür etmeye geldim, beni kurtardığın için.”</p>

  <p class="normal1">Kız sabahlığın altındaki omuzlarını büzdü hemen. <span class="ideitalik">Bir şey değil.</span></p>

  <p class="normal1">Böyle konuşmak ne tuhaftı – tuhaftı çünkü çok da tuhaf <span class="ideitalik">değildi</span>. Peter kızın sesini hiç duymamıştı, ama bunu bir eksiklik olarak görmüyordu. Kızın konuşmamasında sakinleştirici bir taraf vardı.</p>

  <p class="normal1">“Canın konuşmak istemiyor galiba” dedi Peter. “İsmini söyler misin peki? İstersen bununla başlayabiliriz.”</p>

  <p class="normal1">Kız bir şey demedi, hiç kımıldamadı. <span class="ideitalik">Neden sana ismimi söyleyeyim ki?</span></p>

  <p class="normal1">“Eh, sorun değil” dedi Peter. “Benim için hava hoş. Öylece oturabiliriz.”</p>

  <p class="normal1">Sahiden de bunu yaptı; karanlıkta kızla birlikte öylece oturdu. Bir süre sonra kızın yüzü gevşedi. Birkaç dakika daha geçince gözlerini tekrar kapadı.</p>

  <p class="normal1">Peter sessizlikte beklerken birden bitkinliğe kapıldı ve bir anıyı hatırladı: Çok eskiden bir gece Hastane’ye gelince annesinin hastalarından birinin yanında– tıpkı şimdi kendisinin yaptığı gibi– oturduğunu görmüştü. O hastanın kim olduğunu hatırlamıyordu; aslında çeşitli anıları birbirine karıştırmış bile olabilirdi. Ama Peter hatırladığı gecede perdeden geçip de annesinin yataklardan birinin yanında, sandalyede, başı yana eğik halde oturduğunu görünce uyuduğunu anlamıştı. Yataktaki kişi bir çocuktu, karanlıkta gizlenmiş küçük bir bedendi; içeriyi sadece yatağın yanındaki bir tepside duran bir mum aydınlatıyordu. Peter konuşmadan ilerlemişti; odada başka kimse yoktu. Annesi kımıldayıp yüzünü ona çevirmişti. Gençti, sağlıklıydı ve Peter onu gördüğüne sevinmişti, öyle sevinmişti ki.</p>

  <p class="normal1"><span class="ideitalik">Ağabeyine, Theo’ya göz kulak ol.</span></p>

  <p class="normal1">– Anne, demişti. Benim, Peter.</p>

  <p class="normal1"><span class="ideitalik">O senin gibi güçlü değil.</span></p>

  <p class="normal1">Dışarıdan insan sesleri gelince ve kapı gürültüyle açılınca irkildi. Sara koğuşa daldı; elinde lamba sallanıyordu.</p>

  <p class="normal1">“Peter? Her şey yolunda mı?”</p>

  <p class="normal1">Peter ani aydınlıkta gözlerini kırpıştırdı. Başta nerede olduğunu anlayamadı. Sadece bir dakika uyumuştu, ama daha uzun gibi gelmişti. Anıyı ve yol açtığı rüyayı unutmuştu bile.</p>

  <p class="normal1">“Ben sadece... bilmiyorum.” Neden özür diliyordu ki? “Uyumuşum galiba.”</p>

  <p class="normal1">Sara lambayla uğraşıyordu, bir hastane arabasını yatağın yanına getiriyordu; yataktaki kız doğruluyordu, yüzü dikkatli ve tetikteydi.</p>

  <p class="normal1">“Dale’i nasıl ikna ettin?”</p>

  <p class="normal1">“Ha, Dale iyidir.”</p>

  <p class="normal1">Sara kızın yatağına oturup ilkyardım çantasını açtı ve getirdiği şeyleri sergiledi: bir yassı ekmek, bir elma, biraz peynir.</p>

  <p class="normal1">“Aç mısın?”</p>

  <p class="normal1">Kız çabucak yedi: önce ekmeği, sonra tatmadan önce şüpheyle kokladığı peyniri, sonunda da elmanın tamamını. Hepsini silip süpürünce ağzını elinin tersiyle silerek yanaklarına elma suyu bulaştırdı.</p>

  <p class="normal1">“Eh, durum anlaşılmıştır” dedi Sara. “Sofra adabın mükemmel olmasa da iştahın yerinde. Bandajına bakacağım, tamam mı?”</p>

  <p class="normal1">Sara sabahlığın kuşağını çözdü ve önünü kızın sadece sargılı omzunun görüneceği kadar açtı. Sargıyı makasla kesip çıkardı. Okun girdiği yerde, deriyi ve kasları ve kemiği parçaladığı yerde artık sadece ufak bir pembe çukur vardı. Peter orayı bebek tenine benzetti; yeni cildin yumuşak tazeliğine sahipti.</p>

  <p class="normal1">“Keşke bütün hastalarım bu kadar çabuk iyileşseler. Artık dikişleri almakta sakınca yok sanırım. Sırtını dön de alayım.”</p>

  <p class="normal1">Kız itaat etti, yatakta döndü; Sara bir cımbız aldı ve çıkış yarasındaki sütürleri birer birer çekip bir metal tasa attı.</p>

  <p class="normal1">“Bunu başka bilen var mı?” diye sordu Peter.</p>

  <p class="normal1">“Hızlı iyileştiğini mi? Sanmıyorum.”</p>

  <p class="normal1">“Yani bu ikindiden beri kızı görmeye gelen olmadı.”</p>

  <p class="normal1">Sara son sütürü de çıkardı. “Sadece Jimmy.” Kızın sabahlığını omzuna geri örttü. “İşte oldu, tamamdır.”</p>

  <p class="normal1">“Jimmy mi? Ne istiyormuş?”</p>

  <p class="normal1">“Bilmiyorum, Sanjay göndermiştir herhalde.” Sara yatakta dönüp Peter’a baktı. “Aslında tuhaftı. Geldiğini duymadım bile, başımı kaldırınca bir baktım karşımda, kapıda duruyor... yüzünde tuhaf bir ifadeyle.”</p>

  <p class="normal1">“Tuhaf bir ifade mi?”</p>

  <p class="normal1">“Başka nasıl anlatabilirim bilmiyorum. Kızın bir şey demediğini söyledim ve gitti. Ama bu saatler önceydi.”</p>

  <p class="normal1">Peter huzursuzlanmıştı birden. Sara nasıl bir tuhaf ifadeyi kastetmişti? Jimmy ne görmüştü?</p>

  <p class="normal1">Sara tekrar cımbızı aldı. “Evet, sıra sende.”</p>

  <p class="normal1">Peter tam “Ne sırası?” diyecekti ki anımsadı: dirseği. Bandaj iyice kirlenmişti. Kesik artık iyileşmişti herhalde; Peter günlerdir bakmıyordu.</p>

  <p class="normal1">Boş yataklardan birine oturdu. Sara yanına oturup bandajı açınca ortalığa ekşi bir ten kokusu yayıldı.</p>

  <p class="normal1">“Bunu temizlemeye zahmet ettin mi hiç?”</p>

  <p class="normal1">“Unuttum galiba.”</p>

  <p class="normal1">Sara onu kolundan tutup elinde cımbızla eğildi. Peter kızın onları pür dikkat seyrettiğinin farkındaydı.</p>

  <p class="normal1">“Michael’dan haber var mı?” Sara ilk sütürü çekince Peter acı hissetti. “Ah, dikkatli ol.”</p>

  <p class="normal1">“Kımıldamasan daha iyi olur.” Sara, Peter’a bakmadan onun kolunun yerini değiştirdi ve işine devam etti. “Evden gelirken Fener Kulesi’ne uğradım. Hâlâ çalışıyor. Elton ona yardım ediyor.”</p>

  <p class="normal1">“Elton mı? Bu akıllıca mı?”</p>

  <p class="normal1">“Merak etme, ona güvenebiliriz.” Sara gözlerini kaygıyla kaldırıp baktı. “Ne tuhaf, hepimiz böyle konuşmaya başladık birden. Kime güvenebiliriz filan diye.” Peter’ın koluna şaplak vurdu. “İşte oldu, biraz oynat.”</p>

  <p class="normal1">Peter yumruğunu sıktı ve ön kolunu kaldırıp indirdi. “Aynen eskisi gibi.”</p>

  <p class="normal1">Sara aletlerini temizlemek için tulumbaya gitmişti. Ellerini bir bezle kurularken dönüp Peter’a baktı.</p>

  <p class="normal1">“Cidden Peter. Bazen senin için kaygılanıyorum.”</p>

  <p class="normal1">Peter hâlâ kolunu uzattığını fark etti. Utanarak hemen indirdi. “Ben iyiyim.”</p>

  <p class="normal1">Sara kaşlarını şüpheyle kaldırsa da bir şey demedi. Peter öpüştükleri gece müzikten, Arlo’nun gitarından ve herkesin cila içmesinden etkilenmişti, fiziksel yalnızlığa benzer bir hisse kapılmıştı birden, ama sonra da, Sara’yı öptüğü anda yoğun bir suçluluk hissine kapılmıştı. Mesele Sara’dan hoşlanmaması veya kadının ilgisini belli etmemesi değildi. Alicia haklıydı, elektrik santralinin çatısında söyledikleri doğruydu. Sara, Peter için en açık seçimdi. Ama Peter kendini hissetmediği bir şeyi hissetmeye zorlayamazdı. Sara’yı hak edecek kadar, onun sunduğu şeye aynı şekilde karşılık verecek kadar canlı olmadığını hisseden bir yönü vardı.</p>

  <p class="normal1">“Madem buradasın” dedi Sara, “ben gidip Pabuç’a bakayım. Yemek vermişler mi diye.”</p>

  <p class="normal1">“Neler duydun?”</p>

  <p class="normal1">“Bütün gün buradaydım. Sen benden daha çok şey biliyorsundur herhalde.” Peter konuşmayınca Sara omuz silkti. “İnsanlar kamplara ayrılmıştır. Dün gece olanlar yüzünden epey sinirlidirler. En iyisi biraz zaman geçmesini beklemek.”</p>

  <p class="normal1">“Sanjay kararını vermeden önce iyi düşünmeli. Lish, Pabuç’a zarar verilmesini asla kabul etmez.”</p>

  <p class="normal1">Sara kaskatı kesildi sanki. Peter’a bakmadan yerden ilkyardım çantasını alıp omzuna astı.</p>

  <p class="normal1">“Ne dedim ki?”</p>

  <p class="normal1">Ama Sara başını hayır dercesine salladı. “Boşver Peter. Lish benim sorunum değil.”</p>

  <p class="normal1">Sonra gitti; perde arkasından sallandı. Eh, diye düşündü Peter, buna ne demeli? Alicia’yla Sara’nın birbirinden çok farklı kadınlar oldukları doğruydu ve iyi geçinmeleri şart değildi. Belki de Sara, Öğretmen’in ölümünden Alicia’yı sorumlu tutuyordu; Öğretmen’in ölmesine çoğu insandan daha çok üzülmüş olmalıydı. Peter şimdi düşününce bunlar çok açık geliyordu. Daha önce niye düşünmediğini bilmiyordu.</p>

  <p class="normal1">Kız yine ona bakıyordu. Kaşlarını soru sorarcasına kaldırdı: <span class="ideitalik">Sorun ne?</span></p>

  <p class="normal1">“Canı sıkkın o kadar” dedi. “Kaygılanıyor.”</p>

  <p class="normal1">Tekrar düşündü: Bütün bunların ne tuhaf olduğunu. Kızın sesini zihninde duyabiliyordu sanki. Böyle konuştuğunu görseler ona deli derlerdi.</p>

  <p class="normal1">Sonra kız hiç beklemediği bir şey yaptı. Bilinmeyen bir sebeple yatağından kalkıp lavaboya gitti. Tulumbayı üç kez sertçe çekerek bir tası suyla doldurdu. Sonra tası Peter’ın oturduğu yatağa götürdü. Tozlu zemine, Peter’ın ayaklarının dibine bıraktı ve hastane arabasından bir bez alıp Peter’ın yanına oturdu, belden eğilerek bezi suya batırdı. Sonra Peter’ın kolunu alıp, dikiş izlerine pansuman yapmaya başladı.</p>

  <p class="normal1">Peter ıslak teninde kızın nefesini hissedebiliyordu. Kız elindeki bezi açmıştı. Artık daha sert bastırıyordu, ihtiyatla dokundurmak yerine ovalıyordu, kiri ve ölü deriyi temizliyordu. Peter’ın cildini yıkaması sıradan bir iyilikti, ama yine de çok şaşırtıcıydı: Yoğun bir deneyimdi, anıları canlandırıyordu. Peter’ın tüm duyuları, kolunda bir alevin etrafındaki pervaneler gibi gezinen ıslak kumaşı ve kızın nefesini hissetmeye odaklanmış gibiydi. Sanki çocukluğuna dönmüştü, düşüp dirseğini sıyırınca eve koşmuştu ve kız onu temizliyordu.</p>

  <p class="normal1"><span class="ideitalik">Seni özlüyor.</span></p>

  <p class="normal1">Peter’ın bütün sinirleri uyarıldı sanki. Kızın sımsıkı tuttuğu kolunu kımıldatamıyordu. Konuşmuyorlardı, kelimelerle konuşmuyorlardı. Kelimeler Peter’ın zihnindeydi. Kız kolunu tutuyordu; yüzlerinin arasında sadece birkaç santim vardı.</p>

  <p class="normal1">“Ne dedin?”</p>

  <p class="normal1"><span class="ideitalik">Seni özlüyor seni özlüyor seni özlüyor.</span></p>

  <p class="normal1">Peter ayağa fırlamıştı, geri çekiliyordu. Kalbi kafese tıkılmış bir hayvan gibiydi, göğsünde küt küt atıyordu. Bir çeşit cam dolaba çarpınca arkasındaki raflardan bir şeyler devrildi. Odaya birinin girdiğini gözucuyla gördü. Zihni bir an daha geniş düşündü neyse ki. Dale Levine.</p>

  <p class="normal1">“Burada neler oluyor yahu?”</p>

  <p class="normal1">Peter yutkundu, yanıt vermeye çalıştı. Dale perdenin önünde duruyordu, yüzünde şaşkınlık vardı, karşısındaki sahneye anlam veremiyordu. Hâlâ yatakta oturan, ayaklarının önünde tas duran kıza baktı ve ardından yüzünü tekrar Peter’a çevirdi.</p>

  <p class="normal1">“Uyandı mı? <span class="ideitalik">Ölüyor</span> sanıyordum.”</p>

  <p class="normal1">Peter nihayet konuşabildi. “Sakın... kimseye söyleme.”</p>

  <p class="normal1">“Uçanlar adına Peter. Jimmy biliyor mu?”</p>

  <p class="normal1">“Ciddiyim.” Peter birden bu odadan hemen çıkmazsa bayılacağını hissetti. “Sakın.”</p>

  <p class="normal1">Sonra dönüp Dale’e çarparak, adamı yere düşürerek perdeden geçti, ön kapıdan çıkıp basamaklardan sendeleyerek indi ve güneşli avluya girdi; zihninde hâlâ o sözcük akışı vardı –<span class="ideitalik">seni özlüyor seni özlüyor</span>–, gözlerinde beliren yaşlar görüşünü bulandırıyordu.</p>
</body>
</html>
