<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-3.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-3.html" xml:lang="tr-TR">
    <div class="Basic-Text-Frame-4">
      <p class="split"></p>

      <p class="anabaslik" id="toc_marker-3" xml:lang="en-GB"><span class="kisim-baslik-yeni" style="font-size:0.87em;" xml:lang="tr-TR">1</span></p>

      <p class="cizgi" xml:lang="en-GB"><img alt="19207.jpg" class="Basic-Graphics-Frame" src="../Images/19207.jpg" width="42%" /></p>

      <p class="kisim-baslik para-style-override-19" xml:lang="en-US"><span class="kisim-baslik-yeni" style="font-size:0.93em;" xml:lang="tr-TR">Rahibeler tarikatı yetimhanesi</span></p>

      <p class="kisim-baslik" xml:lang="en-US"><span class="kisim-baslik-yeni char-style-override-11" xml:lang="tr-TR">Kerrville, Texas</span></p>

      <p class="paragraf"><span class="metin-1" xml:lang="tr-TR">Akşam yemeği ile duasından, banyo gecesiyse banyodan sonra ve günün son pazarlıklarının ardından (</span><span class="metin-italik" xml:lang="tr-TR">Biraz daha otursak olmaz mı rahibe, n’olur? N’olur, bir masal daha?</span><span class="metin-1" xml:lang="tr-TR">), çocuklar nihayet uyuduğunda ve ortalık sakinleştiğinde, Amy onları seyrediyordu. Bunu yasaklayan bir kural yoktu; Amy’nin geceleri ortalıkta gezinmesine bütün rahibeler alışmıştı. Amy sessiz odaların arasında mekik dokuyor, güvenle uyuyan çocukların yattığı sıra sıra uzanan yataklara sokuluyordu. Çocukların en büyüğü on üç yaşındaydı, yetişkinliğe adım atmak üzereydi; en küçük olanlarsa bebekti daha. Her birinin üzücü bir geçmişi vardı. Birçoğu ebeveynlerinin üçüncü çocuğuydu ve vergiyi ödeyemeyen anne babaları tarafından yetimhaneye bırakılmıştı. Geri kalanlarsa daha da zalim koşulların kurbanıydı: kimilerinin annesi doğum sırasında ölmüştü veya evli olmamanın utancına dayanamamıştı; kimilerininse babası şehrin yeraltı dünyasında sırra kadem basmıştı veya sur dışında saldırıya uğramıştı. Çocuklar farklı farklı kökenlere sahip olsa da aynı kaderi paylaşacaktı. Kızlar tarikata katılıp günlerini dua, tefekkür ve çocuklara bakmakla geçirecekti; oğlanlarsa Seferberlik Ordusu’na katılıp asker olacak, farklı ama bir o kadar bağlayıcı bir yemin edeceklerdi.</span></p>

      <p class="paragraf"><span class="metin-italik" xml:lang="tr-TR">Ama rüyalarında çocuklar... hâlâ çocuklar,</span> <span class="metin-1" xml:lang="tr-TR">diye düşündü Amy. Kendi çocukluğu çok uzak bir anı, soyut bir tarihti; ama yine de Amy uyuyan çocukları, rüyaların o uyuyan gözlerin kapaklarını oyuncu bir şekilde titreştirmesini seyrederken, kendi çocukluğuna, kendisinin de başına gelecekleri bilmediği, hayat yolculuğunun fazla uzun süreceğinden habersiz olduğu, sadece dünyadaki ufacık bir varlık olduğu zamanlara daha yakın hissediyordu kendini. Zaman, Amy’nin içindeki bir enginlikti; yaşadığı yılları birbirinden ayırt edemiyordu artık. Belki de çocukların arasında bu yüzden geziniyordu: hatırlamak için yapıyordu bunu.</span></p>

      <p class="paragraf"><span class="metin-1" xml:lang="tr-TR">Caleb’ın yatağını sona saklamıştı, çünkü onun kendisini beklediğini biliyordu. Bebek Caleb bütün çocuklar gibi gergin ve enerjikti, sürprizlerle doluydu, eğlenceliydi ve irkiltici gerçekleri çekinmeden söyleyebiliyordu; aslında bebek de değildi artık, beş yaşında bir oğlandı. Annesinin yalnızca çıkık ve biçimli elmacıkkemiklerini değil, onun klanının zeytuni ten rengini de almıştı. Babasınınsa sert bakışlarını, karanlık düşüncelerini ve Koloni’de “Jackson saçı” olarak bilinen, kısa kesilmiş, kalın telli, siyah saçını almıştı. Fiziki bir karışımdı; kabilesinin parçalarından oluşma bir yapboz gibiydi. Amy onun gözlerinde görüyordu bunu. Caleb hem Mausami’ydi, hem Theo’ydu, hem de yalnızca kendisiydi.</span></p>

      <p class="paragraf"><span class="metin-1" xml:lang="tr-TR">“Onları anlat.”</span></p>

      <p class="paragraf"><span class="metin-1" xml:lang="tr-TR">Her gece aynı ritüel. Çocuk hatırlamadığı geçmişine dönmeden uyuyamıyordu sanki. Amy her zamanki gibi onun karyolasının kenarına oturdu. Çocuğun sırım gibi, minik bedeni battaniyelerin altında pek belli olmuyordu; etraflarında uyuyan yirmi çocuk, sessiz bir koroydu.</span></p>

      <p class="paragraf"><span class="metin-1" xml:lang="tr-TR">“Şey” diye söze başladı Amy. “Şimdiii. Annen çok güzeldi.”</span></p>

      <p class="paragraf"><span class="metin-1" xml:lang="tr-TR">“Savaşçıydı.”</span></p>

      <p class="paragraf"><span class="metin-1" xml:lang="tr-TR">“Evet” diye karşılık verdi Amy gülümseyerek, “güzel bir savaşçıydı. Uzun, siyah saçını savaşçı gibi toplayıp örerdi.”</span></p>

      <p class="paragraf"><span class="metin-1" xml:lang="tr-TR">“Ok atabilmek için.”</span></p>

      <p class="paragraf"><span class="metin-1" xml:lang="tr-TR">“Doğru. Ama en önemlisi, dikbaşlıydı. Dikbaşlı ne demek, biliyor musun? Daha önce söylemiştim.”</span></p>

      <p class="paragraf"><span class="metin-1" xml:lang="tr-TR">“İnatçı mı?”</span></p>

      <p class="paragraf"><span class="metin-1" xml:lang="tr-TR">“Evet. Ama iyi anlamda. Akşam yemeğinden önce ellerini yıkamanı söylesem ve sen yıkamayı reddetsen, bu iyi değildir. Kötü bir inatçılık türüdür bu. Söylediğim şu ki, annen doğru olduğuna inandığı şeyi yapardı hep.”</span></p>

      <p class="paragraf"><span class="metin-1" xml:lang="tr-TR">“Beni o yüzden doğurdu.” Çocuk pür dikkat dinlemişti. “Çünkü... dünyaya ışık getirmek doğru şeydi.”</span></p>

      <p class="paragraf"><span class="metin-1" xml:lang="tr-TR">“Güzel. Hatırlıyorsun. Sen parlak bir ışıksın Caleb; bunu asla unutma.”</span></p>

      <p class="paragraf"><span class="metin-1" xml:lang="tr-TR">Çocuğun yüzüne mutluluk yayılmıştı. “Şimdi Theo’yu anlat. Babamı.”</span></p>

      <p class="paragraf"><span class="metin-1" xml:lang="tr-TR">“Babanı mı?”</span></p>

      <p class="paragraf"><span class="metin-1" xml:lang="tr-TR">“</span><span class="metin-italik" xml:lang="tr-TR">N’oooolur.</span><span class="metin-1" xml:lang="tr-TR">”</span></p>

      <p class="paragraf"><span class="metin-1" xml:lang="tr-TR">Amy güldü. “Tamam öyleyse. Baban. Birincisi, çok cesurdu. Cesur bir adamdı. Anneni çok seviyordu.”</span></p>

      <p class="paragraf"><span class="metin-1" xml:lang="tr-TR">“Ama üzgündü.”</span></p>

      <p class="paragraf"><span class="metin-1" xml:lang="tr-TR">“Doğru, üzgündü. Ancak biliyor musun, cesur olmasının sebebi de buydu. Çünkü hayattaki en cesur şeyi yaptı. Bu nedir, biliyor musun?”</span></p>

      <p class="paragraf"><span class="metin-1" xml:lang="tr-TR">“Umudunu korumak.”</span></p>

      <p class="paragraf"><span class="metin-1" xml:lang="tr-TR">“Evet. Durum umutsuz görünürken bile umudunu korumak. Bunu da asla unutmamalısın.” Amy eğilip çocuğun sıcak alnını öptü. “Hadi artık, geç oldu. Uyku vakti geldi. Yarın yeni bir gün.”</span></p>

      <p class="paragraf"><span class="metin-1" xml:lang="tr-TR">“Beni... seviyorlar mıydı?”</span></p>

      <p class="paragraf"><span class="metin-1" xml:lang="tr-TR">Amy afalladı. Soruya değil –içinin rahatlatılmasını isteyen Caleb bu soruyu defalarca sormuştu– çocuğun sesindeki kararsızlığa.</span></p>

      <p class="paragraf"><span class="metin-1" xml:lang="tr-TR">“Elbette Caleb. Kaç kez söyledim ya. Seni çok seviyorlardı. Hâlâ seviyorlar.”</span></p>

      <p class="paragraf"><span class="metin-1" xml:lang="tr-TR">“Çünkü cennetteler.”</span></p>

      <p class="paragraf"><span class="metin-1" xml:lang="tr-TR">“Evet.”</span></p>

      <p class="paragraf"><span class="metin-1" xml:lang="tr-TR">“Orası hepimizin sonsuza kadar bir arada olacağı yer. Ruhun gittiği yer.” Çocuk bakışlarını kaçırdı. Sonra “Senin çok yaşlı olduğunu söylüyorlar” dedi.</span></p>

      <p class="paragraf"><span class="metin-1" xml:lang="tr-TR">“Kim söylüyor Caleb?”</span></p>

      <p class="paragraf"><span class="metin-1" xml:lang="tr-TR">“Bilmem.” Battaniyelere koza gibi sarınmış olan çocuk hafifçe omuz silkti. “Herkes. Diğer rahibeler. Aralarında konuşurlarken duydum.”</span></p>

      <p class="paragraf"><span class="metin-1" xml:lang="tr-TR">İlk kez açılan bir konuydu bu. Amy’nin bildiği kadarıyla, gerçekten yalnızca Rahibe Peg haberdardı.</span></p>

      <p class="paragraf"><span class="metin-1" xml:lang="tr-TR">“Eh” dedi Amy kendini toplayarak, “en azından senden büyük olduğumu biliyorum. Sana uyku vaktinin geldiğini söyleyecek kadar büyüğüm.”</span></p>

      <p class="paragraf"><span class="metin-1" xml:lang="tr-TR">“Bazen onları görüyorum.”</span></p>

      <p class="paragraf"><span class="metin-1" xml:lang="tr-TR">Amy şaşırdı. “Caleb? Onları nasıl görüyorsun?”</span></p>

      <p class="paragraf"><span class="metin-1" xml:lang="tr-TR">Ama çocuk ona bakmıyordu; bakışları düşünceli bir hal almıştı. “Geceleri. Uyurken.”</span></p>

      <p class="paragraf"><span class="metin-1" xml:lang="tr-TR">“Yani rüyanda.”</span></p>

      <p class="paragraf"><span class="metin-1" xml:lang="tr-TR">Çocuğun buna verecek cevabı yoktu. Amy onun koluna battaniyelerin üstünden dokundu. “Sorun değil Caleb. Hazır olduğunda söyleyebilirsin bana.”</span></p>

      <p class="paragraf"><span class="metin-1" xml:lang="tr-TR">“Aynı şey değil. Rüya gibi değil.” Çocuk tekrar Amy’nin gözlerine baktı. “Seni de görüyorum Amy.”</span></p>

      <p class="paragraf"><span class="metin-1" xml:lang="tr-TR">“Beni mi?”</span></p>

      <p class="paragraf"><span class="metin-1" xml:lang="tr-TR">“Ama farklısın. Şimdiki gibi değilsin.”</span></p>

      <p class="paragraf"><span class="metin-1" xml:lang="tr-TR">Amy onun daha fazlasını söylemesini beklediyse de çocuk devam etmedi. Amy nasıl farklıydı ki?</span></p>

      <p class="paragraf"><span class="metin-1" xml:lang="tr-TR">“Onları özlüyorum” dedi çocuk.</span></p>

      <p class="paragraf"><span class="metin-1" xml:lang="tr-TR">Amy başıyla onayladı; bu konunun şimdilik kapanmasına memnundu. “Özlediğini biliyorum. Ve onları tekrar göreceksin. Ama şimdilik hayatında ben varım. Peter Amcan var. Yakında eve dönecek, biliyorsun.”</span></p>

      <p class="paragraf"><span class="metin-1" xml:lang="tr-TR">“Şeyle... Sef-herberlik Ordusu’yla.” Çocuğun yüzü kararlı bir ifadeyle aydınlandı. “Büyüyünce ben de Peter Amcam gibi asker olmak istiyorum.”</span></p>

      <p class="paragraf"><span class="metin-1" xml:lang="tr-TR">Amy onu tekrar alnından öptü ve gitmek için doğruldu. “İstiyorsan olursun. Şimdi uyu.”</span></p>

      <p class="paragraf"><span class="metin-1" xml:lang="tr-TR">“Amy?”</span></p>

      <p class="paragraf"><span class="metin-1" xml:lang="tr-TR">“Evet Caleb?”</span></p>

      <p class="paragraf"><span class="metin-1" xml:lang="tr-TR">“Seni öyle seven oldu mu hiç?”</span></p>

      <p class="paragraf"><span class="metin-1" xml:lang="tr-TR">Amy çocuğun yatağının yanında ayakta dururken anılara daldı. Bir ilkbahar gecesini, dönen atlıkarıncayı ve tozşeker tadını hatırladı; bir gölü, ormandaki kulübeyi ve elini tutan iri bir eli. Gözleri yaşardı.</span></p>

      <p class="paragraf"><span class="metin-1" xml:lang="tr-TR">“Olduğunu sanıyorum. Umarım olmuştur.”</span></p>

      <p class="paragraf"><span class="metin-1" xml:lang="tr-TR">“Peter Amca seni seviyor mu?”</span></p>

      <p class="paragraf"><span class="metin-1" xml:lang="tr-TR">Şaşıran Amy kaşlarını çattı. “Bunu neden sordun Caleb?”</span></p>

      <p class="paragraf"><span class="metin-1" xml:lang="tr-TR">“Bilmem.” Biraz utanan çocuk yine omuz silkti. “Sana bakarken... hep gülümsüyor.”</span></p>

      <p class="paragraf"><span class="metin-1" xml:lang="tr-TR">“Eh.” Amy duygularını saklamak için elinden geleni yaptı. Hissettiği bir şey yok muydu? “Seni gördüğüne sevindiği için gülümsüyordur bence. Şimdi uyu. Söz mü?”</span></p>

      <p class="paragraf"><span class="metin-1" xml:lang="tr-TR">Çocuk gözleriyle sızlandı. “Söz.”</span></p>

      <p class="paragraf"></p>

      <p class="paragraf"></p>

      <p class="x40px"><span class="metin-1" xml:lang="tr-TR">Tepedeki ışıklar dışarıyı aydınlatıyordu. Ortalık Koloni’deki kadar aydınlık değildi –Kerrville fazla büyüktü–; kenarları gökyüzündeki yıldızlarla aydınlanan bir çeşit alacakaranlık vardı daha çok. Amy gölgelerden çıkmadan avludan usulca geçti. Surun dibinde merdiveni gördü. Tırmanırken gizlenmeye çalışmadı; tepeye çıkınca onu geniş göğsüne tüfek yaslamış, orta yaşlı bir adam olan nöbetçi karşıladı.</span></p>

      <p class="paragraf"><span class="metin-1" xml:lang="tr-TR">“Sen ne yaptığını sanıyorsun?”</span></p>

      <p class="paragraf"><span class="metin-1" xml:lang="tr-TR">Ama tek söylediği bu oldu. Uykuya dalınca Amy onu iskeleye yatırdı yavaşça; sırtını sura yaslayıp tüfeğini kucağına koydu. Adam uyanınca Amy’yi halüsinasyon görmüşçesine bölük pörçük, hayal meyal hatırlayacaktı. Bir kız? Tarikatın sert kumaşlı, gri tuniğini giymiş bir rahibe? Belki de kendiliğinden uyanmayacaktı, arkadaşları onu bulacak ve nöbette uyuduğu için yaka paça götüreceklerdi. Askeri cezaevinde birkaç gün yatardı en fazla; her halükârda, ona kimse inanmazdı.</span></p>

      <p class="paragraf"><span class="metin-1" xml:lang="tr-TR">Amy iskeleden geçip boş gözetleme platformuna gitti. Devriyeler on dakikada bir geçerdi; sadece bu kadar zamanı vardı. Aşağıdaki toprağa vuran ışık huzmeleri parlak bir sıvı gibiydi. Amy gözlerini kapayıp zihnini boşalttı ve düşüncelerini dışarıya, arazinin ötesine gönderdi.</span></p>

      <p class="paragraf"><span class="metin-1" xml:lang="tr-TR">– Gelin bana.</span></p>

      <p class="paragraf"><span class="metin-1" xml:lang="tr-TR">– Gelin bana gelin bana gelin bana.</span></p>

      <p class="paragraf"><span class="metin-1" xml:lang="tr-TR">Karanlığın içinden süzülerek çıkıp geldiler. Önce biri, sonra bir başkası, sonra bir başkası; gölgelerin kenarında çömelip parlak bir topluluk oluşturdular. Ve Amy zihninde sesleri duyuyordu, hep o sesleri, sesleri ve soruyu:</span></p>

      <p class="paragraf"><span class="metin-italik" xml:lang="tr-TR">Ben kimim?</span></p>

      <p class="paragraf"><span class="metin-1" xml:lang="tr-TR">Bekledi.</span></p>

      <p class="paragraf"><span class="metin-italik" xml:lang="tr-TR">Ben kimim ben kimim ben kimim?</span></p>

      <p class="paragraf"><span class="metin-1" xml:lang="tr-TR">Amy onu öyle çok özlüyordu ki. Wolgast’ı, kendisini seven kişiyi.</span> <span class="metin-italik" xml:lang="tr-TR">Neredesin?</span> <span class="metin-1" xml:lang="tr-TR">diye düşündü, yüreği yalnızlıktan sızlarken; çünkü içindeki bu yeni şey başladığından beri, Wolgast’ın eksikliğini geceler boyu hissetmişti.</span> <span class="metin-italik" xml:lang="tr-TR">Beni neden yalnız bıraktın?</span> <span class="metin-1" xml:lang="tr-TR">Ama Wolgast hiçbir yerde yoktu; rüzgârda da yoktu, gökyüzünde de, dünyanın yavaşça dönerken çıkardığı seste de. Gitmişti o.</span></p>

      <p class="paragraf"><span class="metin-italik" xml:lang="tr-TR">Ben kimim ben kimim ben kimim ben kimim ben kimim ben kimim?</span></p>

      <p class="paragraf"><span class="metin-1" xml:lang="tr-TR">Amy cesaret edebildiği kadar uzun süre bekledi. Dakikalar geçti. Sonra iskeleden yaklaşan ayak sesleri geldi: nöbetçi.</span></p>

      <p class="paragraf"><span class="metin-1" xml:lang="tr-TR">– Siz bensiniz, dedi Amy onlara. Siz bensiniz. Şimdi gidin.</span></p>

      <p class="paragraf"><span class="metin-1" xml:lang="tr-TR">Dağılıp karanlıkta gözden kayboldular.</span></p>

      <p class="anabaslik" id="toc_marker-4" xml:lang="en-GB"><span class="kisim-baslik-yeni" style="font-size:0.87em;" xml:lang="tr-TR">2</span></p>

      <p class="cizgi" xml:lang="en-GB"><img alt="19218.jpg" class="Basic-Graphics-Frame" src="../Images/19218.jpg" width="42%" /></p>

      <p class="kisim-baslik" xml:lang="en-US"><span class="kisim-baslik-yeni" style="font-size:0.93em;" xml:lang="tr-TR">Roswell, New Mexico’nun yüz kırk kilometre güneyi</span></p>

      <p class="paragraf"><span class="metin-1" xml:lang="tr-TR">Sıcak bir eylül akşamı, evinden kilometrelerce ve haftalarca uzakta olan Teğmen Alicia Donadio –Bıçaklı Alicia, Yeni Şey, büyük Niles Coffee’nin evlatlık kızı ve Texas Cumhuriyeti İkinci Seferberlik Ordusu’nun vaftiz edilmiş yeminli keşifçisi ve keskin nişancısı– rüzgârda kan tadı alarak uyandı.</span></p>

      <p class="paragraf"><span class="metin-1" xml:lang="tr-TR">Yirmi yedi yaşındaydı, boyu bir yetmişti, omuzları ve kalçaları genişti, kızıl saçı üç numaraya vurulmuştu. Bir zamanlar masmavi olan gözleri şimdi turuncu bir ışıkla, bir çift kor gibi parlıyordu. Fazla yük taşımadan, hiçbir şeyi ziyan etmeden yolculuk yapıyordu. Sandaletleri branda bezinden ve kükürtle işlenmiş kauçuktan yapılmaydı; kot pantolonunun dizleri ve kalça kısmı aşınıp incelmişti; yün kazağının kollarını hızlı koşabilmek için kesmişti. Gövdesine çaprazlama takılmış bir çift palaskada, alametifarikası olan altı çelik bıçak takılıydı; sırtına da Tatar yayı, sağlam kenevir ipiyle asılmıştı. Son çare olarak başvurduğu, şarjörü dokuz mermi alan, yarı otomatik 45’lik Browning’i ise belindeydi.</span></p>

      <p class="paragraf"><span class="metin-1" xml:lang="tr-TR">Sekiz artı bir, derlerdi. Sekizi virallere, biri kendine. Sekiz artı bir, işi bitir.</span></p>

      <p class="paragraf"><span class="metin-1" xml:lang="tr-TR">Kasabanın adı Carlsbad’di. Gelip geçen yıllar izlerini bırakmış, kasabayı dev bir süpürge gibi silip süpürmüştü. Ama bazı binalar hâlâ ayaktaydı: boş harabeler, paslanmış barakalar, zamanın akışının dingin ve harap kanıtları. Alicia günü metal tentesi her nasılsa yerinde duran bir benzin istasyonunun gölgesinde geçirmiş, günbatımında da uyanıp ava çıkmıştı. Tatar yayıyla tek atışta, boğazından vurduğu erkek tavşanı derisini yüzdükten sonra</span> <span class="metin-italik" xml:lang="tr-TR">mesquite</span><span class="dipnot"><a class="footnote-link" href="#footnote-225-1" id="footnote-225-1-backlink">1</a></span> <span class="metin-1" xml:lang="tr-TR">ateşinde pişirdi; ateş aşağıda çıtırdarken, hayvanın sinirli but etini yedi.</span></p>

      <p class="paragraf"><span class="metin-1" xml:lang="tr-TR">Acelesi yoktu.</span></p>

      <p class="paragraf"><span class="metin-1" xml:lang="tr-TR">Kuralları, ritüelleri olan bir kadındı o. Uyuyan viralleri öldürmezdi. Mecbur kalmadıkça tabanca kullanmazdı; tabancalar gürültülü ve kabaydı, bu işe uygun değildi. Viralleri bıçakla çabucak veya tatar yayıyla temiz temiz ve pişmanlık duymadan öldürür, her seferinde de merhamet hissederdi. “Sizi evinize gönderiyorum kardeşlerim, varlığınıza hapsolmaktan kurtarıyorum” derdi. Öldürdükten sonra da, ölümcül yuvasından çıkardığı bıçağının kabzasını önce alnına, sonra da göğsüne, başına ve kalbine dokundurup, o yaratıkları kutsardı; zamanı gelince cesaretini yitirmeyeceğini ve kendisinin de böylece kurtulacağını umuyordu.</span></p>

      <p class="paragraf"><span class="metin-1" xml:lang="tr-TR">Gece olmasını bekledikten sonra ateşi söndürüp yola çıktı.</span></p>

      <p class="paragraf"><span class="metin-1" xml:lang="tr-TR">Çalılarla kaplı geniş bir ovada ilerliyordu günlerdir. Güneyde ve batıda yükselen gölgeli dağlar, vadiye omuz silker gibiydi. Alicia deniz görmüş olsa, şöyle düşünebilirdi: Burası deniz. Büyük bir iç okyanusun zemini; mağaralarla dolu, ebediyen hareketsiz şu dağlar da yeryüzünde ve dalgalarda hayal edilemez canavarların gezindiği zamanlardaki dev bir kayalığın kalıntıları.</span></p>

      <p class="paragraf"><span class="metin-italik" xml:lang="tr-TR">Bu gece neredesiniz?</span> <span class="metin-1" xml:lang="tr-TR">diye düşündü.</span> <span class="metin-italik" xml:lang="tr-TR">Nerelerde saklanıyorsunuz kan kardeşlerim?</span></p>

      <p class="paragraf"><span class="metin-1" xml:lang="tr-TR">Üç hayatı, iki öncesi ile bir sonrası olan bir kadındı. Önceki ilk hayatında küçük bir kızdı sadece. Dünya sallana sallana yürüyen insanlardan ve parlak ışıklardan ibaretti; o dünya, Alicia’nın saçını dalgalandıran bir esinti gibi, ona hiçbir şey söylemeden geçip gitmişti. Albay onu Koloni’nin surlarının dışına çıkardığında ve bıçak bile vermeden bırakıp gittiğinde, Alicia sekiz yaşındaydı. Bir ağacın dibine oturup bütün gece ağlamıştı ve sabahleyin güneş doğduğunda değişmişti, farklıydı artık; daha önceki kızdan eser kalmamıştı.</span> <span class="metin-italik" xml:lang="tr-TR">Görüyor musun?</span> <span class="metin-1" xml:lang="tr-TR">diye sormuştu Albay, tozlu toprakta oturan kızın karşısında diz çökerek. Alicia’ya sarılmamıştı, onu rahatlatmamıştı, karşısında asker gibi durmuştu.</span> <span class="metin-italik" xml:lang="tr-TR">Şimdi anlıyor musun?</span> <span class="metin-1" xml:lang="tr-TR">Alicia anlıyordu. Hayatının, vasat bir rastlantının eseri olan varlığının anlamı yoktu; Alicia pes etmişti. O gün yemin etti.</span></p>

      <p class="paragraf"><span class="metin-1" xml:lang="tr-TR">Ama bu çok eskidendi. Alicia başta çocuktu, sonra kadın olmuştu, sonra da: ne? Üçüncü Alicia, Yeni Şey ne viral ne de insandı, her ikisi birdendi her nasılsa. Karışımdı, bileşimdi, bambaşka bir varlıktı. Virallerin arasında görünmez bir ruh gibi hareket ediyordu; onların hem parçasıydı hem değildi, o hayaletlerin hayaletiydi. Damarlarındaki virüs Amy’den, Hiçlikten Gelen Kız’dan alınan virüsle dengelenmişti; Colorado’daki bir laboratuvarda bulunan, bu virüsü içeren on iki şişenin geri kalanını Amy ateşe atarak yok etmişti. Amy’nin kanı Alicia’nın hayatını kurtarmıştı, ama kurtarmamıştı da bir bakıma. Onu tüm canlılar arasında eşsiz olan bir varlığa, Seferberlik Ordusu’nun keşifçisi ve keskin nişancısı Teğmen Alicia Donadio’ya dönüştürmüştü.</span></p>

      <p class="paragraf"><span class="metin-1" xml:lang="tr-TR">Alicia bazen, genellikle, hiçbir zaman tam olarak ne olduğunu bilmiyordu.</span></p>

      <p class="paragraf"><span class="metin-1" xml:lang="tr-TR">Bir barakaya rastgeldi. O döküntü, delik deşik olmuş, metal çatısı eğimli yapının yarısı kuma gömülüydü.</span></p>

      <p class="paragraf"><span class="metin-1" xml:lang="tr-TR">Alicia... bir şey</span> <span class="metin-italik" xml:lang="tr-TR">hissetti</span><span class="metin-1" xml:lang="tr-TR">.</span></p>

      <p class="paragraf"><span class="metin-1" xml:lang="tr-TR">Bu tuhaftı, çünkü bunu ilk kez yaşıyordu. Virüs ona bu gücü, sadece Amy’nin sahip olduğu gücü vermemişti. Amy</span> <span class="metin-italik" xml:lang="tr-TR">yin</span> <span class="metin-1" xml:lang="tr-TR">ise Alicia</span> <span class="metin-italik" xml:lang="tr-TR">yang’</span><span class="metin-1" xml:lang="tr-TR">di; viraller kadar güçlü ve hızlıydı, ama onların düşüncelerini birbirine bağlayan görünmez ağın dışındaydı.</span></p>

      <p class="paragraf"><span class="metin-1" xml:lang="tr-TR">Yine de hissetmemiş miydi? Bir şey hissetmemiş miydi?</span> <span class="metin-italik" xml:lang="tr-TR">Onları</span> <span class="metin-1" xml:lang="tr-TR">hissetmemiş miydi? Kafatasının altı karıncalanıyordu ve zihninde hayal meyal duyduğu hafif bir fısıltı vardı:</span></p>

      <p class="paragraf"><span class="metin-italik" xml:lang="tr-TR">Ben kimim? Ben kimim ben kimim ben kimim ben kimim?</span><span class="metin-1" xml:lang="tr-TR">..</span></p>

      <p class="paragraf"><span class="metin-1" xml:lang="tr-TR">Üç taneydiler. Hepsi de bir zamanlar kadındı. Dahası da vardı: Alicia her birinde birer bellek nüvesinin yattığını sezdi ­­­– bu nasıl mümkündü? Bir pencereyi kapatan bir el ve yağmur sesi. Bir kafeste şakıyan parlak renkli bir kuş. Karanlık bir odanın kapı eşiğinden bakan birinin gözünden iki küçük çocuk; yataklarında yatan bir oğlan ve bir kız. Alicia bu imgeleri kendi anılarıymış gibi görüyordu; o görüntüler ve sesler, kokular ve duygular, o saf varlık karışımı, Alicia’nın içinde yanan üç minik ateş gibiydi. Onların esiri oldu bir an; kayıp bir dünyaya ilişkin bu anıların karşısında sessiz bir huşuya kapıldı. Önceki Zaman’ın dünyası karşısında.</span></p>

      <p class="paragraf"><span class="metin-1" xml:lang="tr-TR">Ama başka bir şey vardı. Bu anıların her biri engin, acımasız ve karanlık bir kefen tarafından sarmalanmıştı. Alicia iliklerine kadar ürperdi. Hissettiği şeyin ne olduğunu merak etti, ama sonra anladı: Martínez’in rüyasıydı. El Paso, Texaslı Julio Martínez, On İki’nin Onuncusu, bir polis memurunu öldürmekten idama mahkûm edilmişti. Alicia onu bulmaya gelmişti.</span></p>

      <p class="paragraf"><span class="metin-1" xml:lang="tr-TR">Martínez sürekli gördüğü rüyasında, Louise adlı bir kadına –bu ad, kadının bluz cebindeki kıvrık bir isim kartında yazılıydı– tecavüz ederken bir yandan da onu elektrik kablosuyla boğuyordu.</span></p>

      <p class="paragraf"><span class="metin-1" xml:lang="tr-TR">Paslı menteşelerden sarkan baraka kapısı eğikti. İçerisi küçüktü: Alicia daha geniş bir mekânı yeğlerdi, hele üç viral varken. Yayını kaldırıp usulca yürüyerek kapıdan geçti.</span></p>

      <p class="paragraf"><span class="metin-1" xml:lang="tr-TR">Virallerden ikisi tavan kirişlerinden baş aşağı sarkıyordu; üçüncüsüyse bir köşede çömelmişti, bir parça eti şapur şupur kemiriyordu. Az önce bir antilobu yemişlerdi; parçalanmış hayvanın kalıntıları, topak topak kılları, kemikleri ve derisi yere saçılmıştı. Karınlarını doyurduktan sonra üzerlerine ağırlık çökmüş olan viraller, Alicia’nın içeri girdiğini fark etmediler.</span></p>

      <p class="paragraf"><span class="metin-1" xml:lang="tr-TR">“İyi akşamlar hanımlar.”</span></p>

      <p class="paragraf"><span class="metin-1" xml:lang="tr-TR">Yayını kullanan Alicia, önce kirişlerden sarkan virallerden birini vurdu. Ok boğuk bir sesle saplanınca, yaratık birden tiz bir çığlık atıp yere düştü. Diğer ikisi hareketlenmeye başlamıştı; ikincisi kirişi bıraktı ve dizlerini göğsüne çekip havada perende atarak pençeli ayaklarının üstüne, sırtı dönük halde düştü. Alicia yayı elinden attı ve bir bıçak çekip akıcı bir hareketle fırlattı; döne döne uçan bıçak, doğrulup Alicia’ya dönen üçüncü virale saplandı.</span></p>

      <p class="paragraf"><span class="metin-1" xml:lang="tr-TR">İkisi gitti, biri kaldı.</span></p>

      <p class="paragraf"><span class="metin-1" xml:lang="tr-TR">Bu işin kolay olması gerekirdi. Ama kolay olmaktan çıktı birden. Alicia ikinci bir bıçak çekerken, son kalan viral dönüp onun eline öyle sert vurdu ki, bıçak döne döne karanlığın içine doğru fırladı. Yaratığın tekrar vurmasına fırsat kalmadan Alicia yerde yuvarlanarak uzaklaştı; bir bıçak daha çekip ayağa kalktığında, viral gitmişti.</span></p>

      <p class="paragraf"><span class="metin-italik" xml:lang="tr-TR">Lanet olsun.</span></p>

      <p class="paragraf"><span class="metin-1" xml:lang="tr-TR">Alicia yerden aldığı yayına yeni bir ok takıp dışarı fırladı. O viral hangi cehenneme gitmişti? Alicia iki tez adımla barakanın çatısına sıçradı ve ayaklarının üstüne gürültüyle indi. Etrafa çabucak göz attı. Hiçbir şey yoktu, viralden eser yoktu.</span></p>

      <p class="paragraf"><span class="metin-1" xml:lang="tr-TR">Sonra viral arkadan saldırdı. Alicia tuzağa düştüğünü fark etti; viral çatının diğer tarafında saklanmıştı herhalde. Aynı anda iki şey gerçekleşti; topuklarının üstünde dönen Alicia yayıyla içgüdüsel olarak nişan aldı ve altındaki çatı, tahta ve metal çatırtıları eşliğinde çöküverdi.</span></p>

      <p class="paragraf"><span class="metin-1" xml:lang="tr-TR">Barakanın zeminine yüzüstü düşen Alicia’nın üstüne viral düştü gürültüyle. Alicia yayını kaybetmişti. Elleriyle virali kol mesafesinde tutmaya uğraştığından bıçak çekemiyordu. Yaratık Alicia’nın boğazını soldan, sağdan ve tekrar soldan ısırmaya çalıştı. Durdurulamaz bir güç, yerinden oynamaz bir nesneyle çarpışıyordu: bu daha ne kadar sürebilirdi?</span> <span class="metin-italik" xml:lang="tr-TR">Yatan çocuklar,</span> <span class="metin-1" xml:lang="tr-TR">diye düşündü Alicia. Bu viral oydu. Uyuyan çocuklarına kapı eşiğinden bakan kadındı. Alicia önce aklından geçirdi, sonra da yüksek sesle söyledi:</span></p>

      <p class="paragraf"><span class="metin-1" xml:lang="tr-TR">“</span><span class="metin-italik" xml:lang="tr-TR">Çocukları düşün.</span><span class="metin-1" xml:lang="tr-TR">”</span></p>

      <p class="paragraf"><span class="metin-1" xml:lang="tr-TR">Viral donakaldı. Yüzünde özlem belirdi. Karanlıkta kısacık bir an ­–en fazla yarım saniye– bakıştılar.</span> <span class="metin-italik" xml:lang="tr-TR">Mary,</span> <span class="metin-1" xml:lang="tr-TR">diye düşündü Alicia.</span> <span class="metin-italik" xml:lang="tr-TR">Adın Mary idi.</span> <span class="metin-1" xml:lang="tr-TR">Eli bıçağına uzanıyordu.</span> <span class="metin-italik" xml:lang="tr-TR">Seni evine gönderiyorum Mary kardeş,</span> <span class="metin-1" xml:lang="tr-TR">diye düşündü Alicia.</span> <span class="metin-italik" xml:lang="tr-TR">Varlığında hapsolmaktan kurtarıyorum.</span> <span class="metin-1" xml:lang="tr-TR">Bıçağını yukarı savurup, viralin zayıf noktasına kabzasına dek sapladı.</span></p>

      <p class="paragraf"><span class="metin-1" xml:lang="tr-TR">Alicia cesedi üstünden itti. Diğerleri düştükleri yerde yatıyorlardı. Onlara saplı duran bıçağıyla okunu alıp sildi, sonra da sonuncu cesedin yanında diz çöktü. Alicia işini hallettikten sonra genellikle boşluk duygusundan başka bir şey hissetmezdi; şimdiyse ellerinin titrediğini fark edince şaşırdı. Nereden bilmişti? Gerçekten bilmişti, çünkü o kadının adının Mary olduğundan emindi.</span></p>

      <p class="paragraf"><span class="metin-1" xml:lang="tr-TR">Bıçağı çekip çıkardı, başına ve kalbine dokundurdu.</span> <span class="metin-italik" xml:lang="tr-TR">İşim bitmeden önce beni öldürmediğin için sağ ol Mary. Umarım şimdi çocuklarınla birliktesindir.</span></p>

      <p class="paragraf"><span class="metin-1" xml:lang="tr-TR">Mary’nin gözleri açık ve ifadesizdi; Alicia onları parmak uçlarıyla kapadı. Kadını burada bırakmak olmazdı. Alicia cesedi kucağına alıp dışarı taşıdı. Meyve kabuğuna benzeyen ay yükselmişti, manzarayı aydınlatıyordu; görünür bir karanlıktı. Ama Mary’nin ihtiyacı olan şey ay ışığı değildi.</span> <span class="metin-italik" xml:lang="tr-TR">Gece göğünü yüz yıl gördü zaten, artık yeter,</span> <span class="metin-1" xml:lang="tr-TR">diye düşünen Alicia, kadını açık araziye bıraktı; orada sabahleyin güneş onu bulacak ve rüzgâr küllerini saçacaktı.</span></p>

      <p class="paragraf"></p>

      <p class="paragraf"></p>

      <p class="x40px"><span class="metin-1" xml:lang="tr-TR">Alicia tırmanmaya başlamıştı.</span></p>

      <p class="paragraf"><span class="metin-1" xml:lang="tr-TR">Bir buçuk gün geçmişti. Şimdi dağlardaydı, dar bir geçitten geçerek kuru bir nehir yatağından yukarı çıkıyordu. Virallerin varlığını daha yoğun hissediyordu burada: bir şeye yaklaşıyordu.</span> <span class="metin-italik" xml:lang="tr-TR">Mary,</span> <span class="metin-1" xml:lang="tr-TR">diye düşündü,</span> <span class="metin-italik" xml:lang="tr-TR">bana ne anlatmaya çalışıyordun?</span></p>

      <p class="paragraf"><span class="metin-1" xml:lang="tr-TR">Doruğa ulaştığında şafak sökmek üzereydi; ufuk çok uzaklardaydı. Aşağıdaki rüzgârlı karanlıkta uzanan vadinin yıldızlardan başka arkadaşı yoktu. Alicia rastgele saçılmış gibi görünen yıldızların arasında bağlantı kurmanın, onları insanlara ve hayvanlara benzetmenin mümkün olduğunu bilse de bunu yapmayı asla öğrenememişti. Rastlantısal bir şekilde gökyüzüne saçılmışlar gibi geliyordu ona; sanki yıldızlar her gece gökyüzüne yeniden fırlatılıyordu.</span></p>

      <p class="paragraf"><span class="metin-1" xml:lang="tr-TR">Sonra kâseye benzer bir çukurdaki, açık bir ağzı andıran karanlığı gördü. Girişin boyu en az otuz metreydi. Mağaranın ağzında, dağın kaya zemininden oyulmuş, amfiteatrı çağrıştıran kıvrık sıralar vardı. Gökyüzünde yarasalar uçuşuyordu.</span></p>

      <p class="paragraf"><span class="metin-1" xml:lang="tr-TR">Cehennemin kapısıydı bu.</span></p>

      <p class="paragraf"><span class="metin-italik" xml:lang="tr-TR">Aşağıdasın, değil mi?</span> <span class="metin-1" xml:lang="tr-TR">diye düşünen Alicia gülümsedi.</span> <span class="metin-italik" xml:lang="tr-TR">Buldum seni orospu çocuğu.</span></p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-1-backlink" id="footnote-225-1">1</a> <span class="dipnotlar" style="font-size:0.94em;" xml:lang="tr-TR">Kuzey Amerika’da yetişen, baklagillerden, dikenli ağaç veya çalılar. (ç.n.)</span></p>
        </div>
      </div>
    </div>
  </div>
</body>
</html>
