<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>FrancisBacon2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="solbaslik">Önsöz</p>

    <p class="normal">Leibniz’in deyimiyle büyük bir zekayı hamil olan (“<span class="ideitalik">Divini ingenii vir Franciscus Baconus de Verulamio</span>”<sup class="calibre3"><a href="../Text/FrancisBacon2_split_031.html#footnote-100-1" id="footnote-100-1-backlink">[1]</a></sup>) Francis Bacon (1561-1626) insanlığa hizmet etmek için doğduğunu düşünmüş, kendisini büyük insanlık ailesinin mutluluğuna adaması gerektiğine inanmış ve insanlığa nasıl yararlı olabileceğini araştırmaya başlamış bir filozoftu. D. Mallet’nin de belirttiği gibi Bacon’ın sanatçıların ve bilim adamlarının hürmet gördüğü, güçlü kimseler tarafından desteklendiği bir çağda doğmuş olması, onu çabalarında müspet yönde etkilemişti.<sup class="calibre3"><a href="../Text/FrancisBacon2_split_031.html#footnote-100-2" id="footnote-100-2-backlink">[2]</a></sup></p>

    <p class="normal">Strand’daki York House’da doğmuş olan Bacon (22 Ocak 1561), iki kardeşten küçük olandı. Babası Sir Nicholas Bacon, hukukçuluğu yanında neredeyse 20 yıl boyunca Kraliçe Elizabeth’in bakanlığını yapan bir saray adamı, annesi Ann ise (Nicholas Bacon’ın ikinci karısı) VI. Edward’ın danışmanlarından Sir Anthony Cooke’un kızlarından biriydi. Teyzesi de Kraliçe Elizabeth’in meşhur hazinedarlarından Sir William Cecil’in (sonraki adıyla) Lord Burghley’in karısıydı.<sup class="calibre3"><a href="../Text/FrancisBacon2_split_031.html#footnote-100-3" id="footnote-100-3-backlink">[3]</a></sup> Böylelikle nazik yapısı yanında sürekli kapalı mekanda bulunan Bacon, diplomatik bir ortamda yetişiyor, henüz çocukken bile kraliçenin çok hoşuna giden ciddi davranışlar sergiliyor, söz alabilmek için öne atılıyordu.<sup class="calibre3"><a href="../Text/FrancisBacon2_split_031.html#footnote-100-4" id="footnote-100-4-backlink">[4]</a></sup> Hatta anlatılanlara göre, Kraliçe Elizabeth onu <span class="ideitalik">“Küçük bakanım”</span> diye çağırıyordu.<sup class="calibre3"><a href="../Text/FrancisBacon2_split_031.html#footnote-100-5" id="footnote-100-5-backlink">[5]</a></sup> Bir söylentiye göre, bir gün kraliçe kendisine kaç yaşında olduğunu sorduğunda <span class="ideitalik">“Uğurlu saltanatınızdan iki yaş daha genç”</span> yanıtını verecek kadar olan bitenin farkındaydı.<sup class="calibre3"><a href="../Text/FrancisBacon2_split_031.html#footnote-100-6" id="footnote-100-6-backlink">[6]</a></sup> Başka bir söylentiye göreyse kraliçe ondan <span class="ideitalik">“Benim gelecekteki bakanım”</span> diye söz ediyordu.<sup class="calibre3"><a href="../Text/FrancisBacon2_split_031.html#footnote-100-7" id="footnote-100-7-backlink">[7]</a></sup> Bütün bunlar Bacon’ın saray görevlerine, devlet işlerine erken yaşta ilgi duymasına sebep olsa gerek.<sup class="calibre3"><a href="../Text/FrancisBacon2_split_031.html#footnote-100-8" id="footnote-100-8-backlink">[8]</a></sup> Akşit Göktürk’e göre Bacon’a çalışkanlığı, bir amaca bağlanmayı, değişik konulara ilgi duymayı daha o yaşlarda annesi Lady Ann öğretmiştir. Bacon’ın, annesine ne büyük bir saygı duyduğunu, onun yattığı kiliseye gömülmek istemesinden de anlıyoruz.<sup class="calibre3"><a href="../Text/FrancisBacon2_split_031.html#footnote-100-9" id="footnote-100-9-backlink">[9]</a></sup> Yine annesi Lady Ann’den kapmış olduğu araştırmaya, incelemeye olan hevesini, henüz 20 yaşına basmadan boruların içindeki yankıyı ya da baba evinde gösteri yapan hokkabazın sırlarını öğrenmeye çabalamasında görüyoruz.<sup class="calibre3"><a href="../Text/FrancisBacon2_split_031.html#footnote-100-10" id="footnote-100-10-backlink">[10]</a></sup></p>

    <p class="normal">Cambridge’te Trinity College’de (1573-5), Londra’da Gray’s Inn’de (1576) ilk eğitimini tamamladıktan sonra, 1577’den 1578’e kadar Paris’te İngiliz büyükelçisi Sir Amias Paulet’in yanında kalmıştı. Bacon, Sylva Sylvarum’da anlattığına göre, büyükelçinin yanına gönderildiğinde henüz 16 yaşındaydı.<sup class="calibre3"><a href="../Text/FrancisBacon2_split_031.html#footnote-100-11" id="footnote-100-11-backlink">[11]</a></sup> Bacon’ın, Sermones Fideles’te Amulet’ten ‘bilge bir adam’ diye söz etmesi,<sup class="calibre3"><a href="../Text/FrancisBacon2_split_031.html#footnote-100-12" id="footnote-100-12-backlink">[12]</a></sup> onun yanında, ondan öğrendiklerine ne kadar önem verdiğini göstermektedir. Zaten Bacon, buraya devlet yönetme sanatını öğrenmeye gönderilmişti. Yine bir süre Poitiers’de kaldı. Bu kentte o sırada Fransa’nın en ünlü üniversitelerinden biri bulunuyordu. Özellikle Descartes da öğrenimini burada tamamlamıştı.<sup class="calibre3"><a href="../Text/FrancisBacon2_split_031.html#footnote-100-13" id="footnote-100-13-backlink">[13]</a></sup> Hiç kuşku yok ki İngiltere’ye geri döndüğünde elde etmiş olduğu birikimle yüksek mevkilere gelmesi gerekiyordu. Bunu da ancak yetiştiği çevreden aldığı destekle sağlayabileceğinin farkındaydı. Ancak yurduna dönmesi, hiç de beklemediği bir sebepten olmuştu. Babasının 1580 Şubatında ansızın gerçekleşen ölümü üzerine döndüğü yurdunda, W. Spalding’in deyimiyle, babasından yadigar kalan sıkıntılarla dolu kaderi, onu ailenin en genci olarak kendi başının çaresine bakma zorunluluğuna itmişti.<sup class="calibre3"><a href="../Text/FrancisBacon2_split_031.html#footnote-100-14" id="footnote-100-14-backlink">[14]</a></sup> Yetenekleri gereğince artık yüksek bir devlet görevi almak istiyor, bu yüzden de tanıdıklarından William Cecil’in yardımına sığınıyordu. Ancak kraliçeden beklediği yakınlığı göremeyince, kraliçenin ve sarayın tercihlerine çok önem veren, onlarla ters düşmek istemeyen William Cecil tarafından da görmezden geliniyordu.<sup class="calibre3"><a href="../Text/FrancisBacon2_split_031.html#footnote-100-15" id="footnote-100-15-backlink">[15]</a></sup> Bunun üzerine Gray’s Inn’de hukuk çalışmalarını daha da ilerleterek 1582’de baroya çağrılana dek yeteneklerini kendine saklamak ve en nihayetinde parlamento üyesi seçilebilmek için 1584 senesini beklemek zorunda kalıyordu.<sup class="calibre3"><a href="../Text/FrancisBacon2_split_031.html#footnote-100-16" id="footnote-100-16-backlink">[16]</a></sup> Parlamento üyesi seçilmesini sağlayan da aynı tarihte ilk politik yazısını yazmış olmasıydı: <span class="ideitalik">Letter of Advice to Queen Elizabeth.</span><sup class="calibre3"><a href="../Text/FrancisBacon2_split_031.html#footnote-100-17" id="footnote-100-17-backlink">[17]</a></sup></p>

    <p class="normal"><span>Bacon, ilk gençlik yıllarından itibaren hem doğa felsefesinde bir yenilik arayışında olmuş, hem de babasının yolundan giderek siyasi kariyerini en iyi şekilde neticelendirmeyi amaçlamıştı. Daha bu sıralarda bilimsel düşüncede yeni bir sistemin ana hatları üzerinde kafa yormuş, ileride felsefesinin temelini oluşturacak olan deneyciliğin tohumlarını atmıştır.</span><sup class="calibre3"><a href="../Text/FrancisBacon2_split_031.html#footnote-100-18" id="footnote-100-18-backlink">[18]</a></sup> <span>1593’te Avam Kamarası’na seçilmesiyle birlikte kariyerindeki yükseliş artık önüne geçilemez bir karaktere bürünmüş,</span> hiçbir şeyi yeterli görmeyen yapısı, saraya bir şekilde girme isteği, onu tutkulu biri haline getirmişti. 30 yaşındayken Kraliçe Elizabeth’in gözdesi Essex Kontu ile tanışması, onun için bir dönüm noktası olmuştu. Öyle ki sarayın neredeyse her işinden sorumlu olan Essex, Bacon’ın yardımcılığından hoşnut kalarak onu saray görevlerinden birine yerleştirmek için çok uğraşmasına rağmen, bunu bir türlü başaramamıştı.<sup class="calibre3"><a href="../Text/FrancisBacon2_split_031.html#footnote-100-19" id="footnote-100-19-backlink">[19]</a></sup> Bacon’ın savcılık görevine seçilme arzusu boşa çıkmış, bu göreve Edouard Coke atanmıştı.<sup class="calibre3"><a href="../Text/FrancisBacon2_split_031.html#footnote-100-20" id="footnote-100-20-backlink">[20]</a></sup> Kraliçe Elizabeth zamanında kendisine hiçbir büyük memuriyet verilmemişti. Çünkü akrabaları olan ve o dönemde yönetimi elinde tutan Cecil ailesinin ona her zaman karşı olması da Bacon’ın bir türlü kraliçenin gözüne girebilme şansını elde edememesine sebep olmuştu.<sup class="calibre3"><a href="../Text/FrancisBacon2_split_031.html#footnote-100-21" id="footnote-100-21-backlink">[21]</a></sup> Yine bu dönemde kendisine çok yardımı dokunan Essex’in, Kraliçe’nin düşürülmesini amaçlayan hazırlıklara girişmesi üzerine, Bacon onun bir hain olduğunu kanıtlayarak ölüm cezasına çarptırılmasına sebep olmuştur.</p>

    <p class="normal">Bacon bu hareketiyle saraydaki konumunu güçlendirmeye çalışmış, arzusuna da birkaç yıl sonra ulaşmıştı. Kraliçe Elizabeth’in 1603’te ölümü ve I. James’in krallığı Bacon’ın kariyerinde hızlı bir yükselişe sebep olmuştu.</p>

    <p class="normal">1613’te başsavcı, 1616’da kralın özel danışmanı, 1617’de kraliyet mührünün baş sorumlusu, 1618’de başyargıç olmuş, aynı yıl Verulam Baronu, 1621’de de Saint Albans Vikontu payelerini almıştı. Memuriyet hayatı yargılanması ve cezalandırılmasıyla birlikte sona eren Bacon 1609’da <span class="ideitalik">De Sapientia Veterum</span>, 1620’de <span class="ideitalik">Novum Organum</span> ve <span class="ideitalik">Instauratio Magna</span> adlı eserlerini yayınlamıştı. <span class="ideitalik">Sermones Fideles</span> XLIV.’de pek ayrıntılı bir şekilde hakkındaki bilgisini konuşturduğu bahçe bakımıyla da uğraşıyordu. Akşit Göktürk’ün deyimiyle, bir an bile boş durmayan, kendine önemli önemsiz, büyük küçük bir uğraş bulmadan edemeyen, tedirgin bir adam olan Bacon’ın<sup class="calibre3"><a href="../Text/FrancisBacon2_split_031.html#footnote-100-22" id="footnote-100-22-backlink">[22]</a></sup> ölümü de bu uğraşseverliği ve tedirginliğinden gelmişti adeta. Bol kar yağışlı bir günde Londra dolaylarında Highgate’de gezintiye çıkmış, o günlerde soğuğun eti bozulmadan koruyup koruyamayacağı üzerinde kafa yormakta olan Bacon arabasını bir barınağın önünde durdurup, bir tavuk satın alarak onu kesmiş ve içini karla doldurmuştu. Yorgun bir durumda öksürükler içinde bunalırken, deneyin başarıya eriştiğini düşünüyordu. Bu deney sırasında soğuk alan Bacon birdenbire hastalanmış, yakınlarda oturan arkadaşı Lord Arundel’in evine sığınmıştı. Lord evinde olmadığından, Bacon için hazırlanan yatak da hizmetçinin dikkatsizliğinden ötürü nemli çıkınca, Bacon’ın hastalığı hepten kötüleşmişti. Bunun sonucunda 9 Nisan 1626 günü hayata gözlerini yummuş, St. Albans kasabasında bir kilise mezarlığına gömülmüştü, geride özellikle de şu sözünü doğrularcasına yaşamaya devam eden yapıtlarını bırakarak: <span class="ideitalik">“Canımı Tanrıya, gövdemi mezara, adımı gelecek çağlara, yabancı uluslara bırakıyorum.”</span><sup class="calibre3"><a href="../Text/FrancisBacon2_split_031.html#footnote-100-23" id="footnote-100-23-backlink">[23]</a></sup></p>
  </div>

  <div class="calibre1" id="calibre_pb_5"></div>
</body>
</html>
