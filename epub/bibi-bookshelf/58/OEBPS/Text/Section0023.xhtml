<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2>17</h2>

  <p>Messine Caddesi'nin aşağı kısmında Anna bir kafe-bar gördü. İçeri girip bir Perrier ısmarladı, sonra hiç oturmadan bir telefon rehberi bulmak için dosdoğru bodrum katına indi.</p>

  <p>Bu sahneyi daha önce de yaşamıştı; aynı sabah, bir psikiyatr numarası bulmak için gittiği Saint-Germain Bulvarı'ndaki bir barda. Belki de bu, gerçeğe ulaşmak için bir ritüel, tekrarlanması gereken bir davranıştı, tıpkı bir derneğe, bir tarikata kabul edilirken aşılması gereken safhalar, yapılan törenler gibi...</p>

  <p>Kırışmış sayfaları çevirirken, "Estetik Cerrahi" kısmını arıyordu. İsimlere dikkat etmiyor, adreslere bakıyordu. Bu yakınlarda bir doktor bulması gerekiyordu. Parmağıyla sayfayı tararken, bir ismin üstünde durdu: "Didier Laferrière, Boissy-d'Anglas Sokağı, 12 numara". Hatırladığı kadarıyla bu sokak, Madeleine Meydanı'na çok yakındı, bulunduğu yerden yaklaşık beş yüz metre ötedeydi.</p>

  <p>Altıncı çalışında telefon açıldı, bir erkek sesi duyuldu. Anna hemen sordu:</p>

  <p>— Doktor Laferrière?</p>

  <p>— Benim.</p>

  <p>Şansı yaver gitmişti. Karşısında aşması gereken bir sekreter yoktu.</p>

  <p>— Randevu almak için aramıştım.</p>

  <p>— Sekreterim bugün izinli. Bekleyiniz... (Anna bir bilgisayar klavyesinin sesini duydu.) Ne zaman gelmek istersiniz?</p>

  <p>Adamın sesi bir tuhaftı: boğuk, tınısız. Anna cevap verdi:</p>

  <p>— Hemen. Acil bir durum?</p>

  <p>— Acil mi?</p>

  <p>— Size anlatacağım. Beni kabul edin.</p>

  <p>Bir duraklama, bir saniyelik bir kesinti oldu. Sonra aynı boğuk ses sordu:</p>

  <p>— Ne kadar süre içinde burada olabilirsiniz?</p>

  <p>— Yarım saat.</p>

  <p>Anna, adamın sesinde hafif bir tebessüm algıladı. Onun bu sabırsızlığı, acelesi doktoru eğlendirmişe benziyordu.</p>

  <p>— Sizi bekliyorum.</p>
</body>
</html>
