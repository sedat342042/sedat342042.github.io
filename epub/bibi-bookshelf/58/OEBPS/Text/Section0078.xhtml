<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2>65</h2>

  <p>Pierre Laroque.<br />
  Maspero Sokağı, 24 numara, 16. Bölge.<br />
  Sonuç: olumsuz.</p>

  <p>Jean-François Skenderi<br />
  Massener Kliniği,<br />
  Paul-Doumer Caddesi, 58 numara, 16. Bölge.<br />
  Sonuç: olumsuz.</p>

  <p>Saat 14'te, Paul bir kez daha Sen Nehri'ni geçiyordu.</p>

  <p>Sol Yaka'ya doğru.</p>

  <p>Tepe lambasından, sirenden vazgeçmişti –başı ağrıyordu– ve yayaların yüzlerinde, vitrinlerin renkliğinde, güneşin parlaklığında bir nebze sükûn arıyordu. Normal bir hayatın içinde normal bir gün geçiren şehirlilere imreniyordu.</p>

  <p>Birkaç kez yardımcılarını aramıştı. Naubrel hâlâ Ankara Ticaret Odası'yla uğraşıyordu, Matkowska ise Nemrut Dağı'ndaki arkeolojik çalışmaları finanse etmiş olan kuruluşları bulabilmek için müzeleri, arkeoloji enstitülerini, turizm bürolarını ve hatta UNESCO'yu aramakla meşguldü. Bu arada, arama motorlarının incelemeye devam ettiği vize listelerine bir göz atmış, ama Azer Akarca adına rastlamamıştı.</p>

  <p>Paul kendini boğulacakmış gibi hissediyordu. Suratı alev alev yanıyordu. Migreni tutmuştu ve ensesinde şiddetli bir ağrı vardı. Çarpıntısı iyice artmış, o kadar hissedilir bir hal almıştı ki, kalp vuruşlarını tek tek sayabilirdi. Bir eczaneye uğraması gerekiyordu, ama bir sonraki kavşağa kadar bu düşüncesini gerçekleştirmeyi erteledi.</p>

  <p>Bruno Simonnet<br />
  Ségur Caddesi, 139 numara, 7. Bölge.<br />
  Sonuç: olumsuz.</p>

  <p>Cerrah, kollarının arasında iri bir erkek kedi bulunan, cüsseli bir adamdı. Birbirleriyle öylesine tek vücut oluşturmuşlardı ki, kimin kimi okşadığını anlamak imkânsızdı. Paul fotoğrafları yeniden cebine koyarken doktor bir saptamada bulundu:</p>

  <p>— Bu suratı bana gösteren ilk kişi siz değilsiniz?</p>

  <p>— Hangi yüzü? diye sorarken yüreği oynadı.</p>

  <p>— Bunu.</p>

  <p>Simonnet, Sema Gökalp'ın portresini işaret ediyordu.</p>

  <p>— Size bu resmi gösteren kimdi? Bir polis mi?</p>

  <p>Adam başıyla "evet" işareti yaptı. Parmakları hâlâ kedinin ensesini kaşımaya devam ediyordu. Paul bir an için Schiffer'i düşündü:</p>

  <p>— Yaşlı, sağlam yapılı, gümüş renkli saçlı biri mi?</p>

  <p>— Hayır. Genç bir adam. Dağınık saçlı. Öğrenci kılıklı. Hafif bir aksanı vardı.</p>

  <p>Paul, iplere dayanmış bir boksör gibi gelen her darbeyi alıyordu. Şöminenin mermer tabletine dayanma ihtiyacı hissetti.</p>

  <p>— Aksanı, bir Türk gibi miydi?</p>

  <p>— Bunu nasıl bilmemi beklersiniz? Doğulu, evet, belki.</p>

  <p>— Ne zaman geldi?</p>

  <p>— Dün, sabah saatlerinde.</p>

  <p>— İsmini söyledi mi?</p>

  <p>— Hayır.</p>

  <p>— Peki, irtibat için bir numara?</p>

  <p>— Hayır. Bu çok tuhaf. Halbuki filmlerde, polisler hep bir telefon numarası bırakır, değil mi?</p>

  <p>— Geri döneceğim.</p>

  <p>Paul arabasına koştu. Türkeş'in cenaze törenine ait, içinde Akarca'nın bulunduğu resimlerden biri aldı. Döner dönmez, fotoğrafı doktora uzattı:</p>

  <p>— O adam, sizi ziyarete gelen, bu fotoğrafta yer alıyor mu?</p>

  <p>Cerrah kadife ceketli adamı işaret etti:</p>

  <p>— Bu o. En ufak bir şüphem yok.</p>

  <p>Gözlerini Paul'e çevirdi:</p>

  <p>— Sizin meslektaşınız değil mi?</p>

  <p>Paul soğukkanlılığını korumaya çalıştı ve kızıl saçlı kadının bilgisayarda çizilmiş portresini yeniden gösterdi.</p>

  <p>— Size o adamın bu portreyi gösterdiğini söylediniz. Bunun aynısı mıydı? Bunun gibi bir çizim miydi?</p>

  <p>— Hayır. Siyah beyaz bir fotoğraftı. Daha doğrusu bir grup fotoğrafı. Bir üniversite kampüsünde ya da ona benzer bir yerde çekilmiş. Kalitesi oldukça kötüydü, ama kadın sizinkiyle aynı kadındı. Hiç şüphem yok.</p>

  <p>Diğer öğrenciler arasında genç ve sağlıklı Sema Gökalp bir an için gözünün önünde canlandı.</p>

  <p>Katillerin elindeki tek fotoğraf demek buydu.</p>

  <p>Üç masum kadının hayatına mal olan flu fotoğraf.</p>

  <p><br /></p>

  <p>Paul, asfaltta lastik izlerini bırakarak hareket etti.</p>

  <p>Tepe lambasını yeniden arabanın üzerine koydu ve akvaryum maviliğindeki günü delip geçen sirenini çalıştırdı.</p>

  <p>Çorap söküğü gibi çözülüyordu.</p>

  <p>Kalp atışları düzelmişti.</p>

  <p>Demek Kurtlar onunla aynı iz üzerindeydi. Yaptıkları hatayı anlamak üç cana mal olmuştu. Şimdi, avlarının yüzünü değiştiren plastik cerrahın peşindeydiler.</p>

  <p>Bu da, Schiffer'in yeni bir zaferiydi.</p>

  <p>"Aynı yolda karşılaşacağız, inan bana."</p>

  <p>Paul saatine baktı: 14.30'du.</p>

  <p>Listede iki isim kalmıştı.</p>

  <p>Cerrahı katillerden önce bulmalıydı.</p>

  <p>Kadını onlardan önce ele geçirmeliydi.</p>

  <p>Paul Nerteaux'ya karşı Azer Akarca.</p>

  <p>İnsanın oğluna karşı Asena'nın, Dişi Kurt'un oğlu.</p>
</body>
</html>
