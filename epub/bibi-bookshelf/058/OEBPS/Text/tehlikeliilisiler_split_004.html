<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>tehlikeliilisiler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_2">Bir Entrikanın Öyküsü</h1>

  <p class="normal"><span class="ideitalik">Tehlikeli İlişkiler</span> bir <span class="ideitalik">entrika’</span>nın öyküsüdür. (Bu sözcük sanki rastlantısal olarak hem kurgusal bir yapıtta olguların örgütlenmesi anlamını taşıyor hem de etkili ve yanılgılarla yönlendirilmiş bir bütündür.) Entrika çevirmek her zaman birini bir şeye “inandırmaktır”; her entrika yalanlardan oluşan bir yapıdır; entrikaya inanmak öncelikle insanların etkilenebileceğine inanmaktır -<span class="ideitalik">zaafları olan</span> tutkularıyla (...) “İnsanları önce tanımak sonra etkilemek”. İnsanları tanımak ne demektir? İnsandan çok insanlar... Hıristiyan yaşamı insanı, öncülüğünü şeytanın yaptığı bir savaş alanı haline getirirken psikolojinin konusunu çok fazla sınırlıyordu. Bunun nedeni Hıristiyan psikologlardan sonra gelen psikologların alanını bilmemesi değil bu alanı ikincil değerde bulmasıydı. Hıristiyan yaşamında bir insanın başka bir insanı öldürmesinin nedenlerini bilmek ölümün kurtarılmış bir ölüm olup olmadığını bilmek kadar önemli değildi. Hıristiyan yaşam deneyimi ne kadar derin olursa olsun her zaman bir yalnızlık içinde doruğa ulaşır. Ruhun önemi azaldıkça insanın önemi artar; günahlar sayesinde Hıristiyan yaşamında insanlara ihtiyaç duyulmaz ve Batı dünyası böylece ruhtan bireye doğru gider.</p>

  <p class="normal">İnsandaki bu bölünme psikolojinin temel bir dönüşümünü gerektirir çünkü farklı ve farklı kabul edilen insanlar birbirlerini etkilerler. Şeytan da bölünmüştür: Kötülük dünyanın bütün biçimlerini almıştır. Ama bunun sonucu olarak doğası da değişmiştir kötülüğün. Ve tutku dönüşüme uğramıştır: Daha önce kaderken arzu olmuştur. Hıristiyan tutkusunda antik döneme yakınlık duyacak kadar kader tutkusu vardır ama Napoléon’la birlikte “trajedi siyaset olmuştur.”</p>

  <p class="normal">Sadece tutkudan söz eden bu kitabın tutkudan hiç haberi yok neredeyse. Tek bir tutku var bu kitapta: Madame de Tourvel’in hissettiği aşk. Valmont’un ona olan aşkı kendisini baskı altına alır; ve markiz bu konuyla ilgili olarak kitabın sonunda bazı açık seçik gerçekleri dile getirecektir (...) <span class="ideitalik">Tehlikeli İlişkiler</span> bir dizi manevra ve manevraların sonuçlarıdır (...) İki rengi olan bu oyunda kâğıtlar basit gözükür: gurur ve cinsel arzu. Gurura karşı gurur, arzuya karşı gurur, gurura karşı arzu. Ayrıntıları getirenler, kâğıtların üstündeki rakamları koyanlar kişilerdir. İnsanlar karşı karşıya gelirler ama onların içinde hangi güçler karşı karşıya gelirler? Cinselliğin dramatik karakteri pembe saten bir maskeyle gizlenir, neredeyse arzu bile gurura bağlanmıştır. Gurur sözlerin en fazla etkilediği duygudur (...) Zekânın işlevi konusunda açık seçik düşünceler... Akılla kavranan dünya yasaların konusudur. Bu yasaları üstün insanın düzenlemesi gerekir... Fransa’nın yasaları ya da “insan kalbinin yasaları”. Robespierre kimi zaman Montesquieu’nün kendisinden daha iyi bir Anayasa yaptığını düşünürdü. Ve Valmont da kimi zaman çapkın Montesquieu’dür (...) <span class="ideitalik">Hayali kahramanları düşüncelerine göre etkili kılmak</span>! Özellikle markizin ve Valmont’un eylemlerini ideoloji belirler. Onların yaratıcılıklarının önemini kavrayabilmek için Julien Sorel ve Raskolnikov’un da içinde yer aldığı gelecek kuşakları görmek yeterlidir...</p>

  <p class="normal">Valmont’dan Ivan Karamazov’a insanın organik ve gizli yanları sürekli güçlenecektir (...) Kahraman, yaratıcısı herkes tarafından bilinen ve tanınan ve çok parlak şahsiyetlerin temsil ettikleri niteliklerden yararlanıyordu. Antik kahramanın ya da Corneille’in kahramanının gücü okuyucu için Herakles’in fizik gücü biçiminde <span class="ideitalik">verilmiştir.</span> Don Juan çapkınlık, Venüs güzelliktir. Laclos’da yeni olan, kitabın baş döndürücü etkisi, aynı zamanda Don Juan’ı anlatması ve gizli tutulması gereken şeyleri açıklamasıdır.</p>

  <p class="normal">Oynanması zor, ender oynanabilen bir ikili oyun. Ancak bu türden romanesk bir yaratım için gerekli olan oyun. Markiz, Valmont, Julien Sorel, Vautrin, Rastignac, Raskolnikov, Ivan Karamazov gibi kahramanların belirgin özellikleri genel bir yaşam anlayışına göre <span class="ideitalik">önceden tasarlanmış</span> eylemler gerçekleştirmeleridir... Onların romanesk gücü bu anlayışın kendilerinde tam anlamıyla bir tutku gibi yaşanmasından gelir; onların tutkusudur bu. Bu tutkunun yenilmesi, yok edilmesi mümkün değildir ve düzenlediği ve niteliklerini belirlediği ortak bir tutkuya (hırs, cinsellik) bağlıdır. Bu kişiler her zaman insanın derin bir arzusunu (eylemini yönlendirerek etkili olmak istemesi) karşılarlar. Bu kişilerle kahraman biter ve anlamlı kişilik başlar.</p>

  <p class="normal">Her anlamlı kişide en azından üç unsur bulunur: İnsanın bir amacının olması, bu amaca ulaşma iradesi, bu iradenin sistemleştirilmesi. Julien Sorel için de Vautrin için de insanın amacı güçtür, iktidardır; her biri bu gücü, bu iktidarı ele geçirmeye çalışır; ve her biri bu amaçla en etkili yöntemi geliştirir. Bu yöntem en önemli sanat unsurudur. Çünkü hem Raskolnikov’un hem Vautrin’in amaçları aynıdır ve Lamiel’in isteği aslında Madame Bovary’nin isteğinden farklı değildir; ama Madame Bovary “yöntemi” olmayan bir Lamiel’dir. (Zaten Flaubert’in belli başlı kahramanları çoğu zaman Balzac’ın başarılı olmayan, başarısız kahramanlarıdır: <span class="ideitalik">Duygusal Eğitim</span> yazarı hırsa inanmayan <span class="ideitalik">Yitirilmiş Hayaller’</span>dir.)</p>

  <p class="normal">Laclos’da ortaya çıkan anlamlı kahraman hırslı değildir: bununla birlikte içinde bulunduğu alan hırsa daha yakındır çünkü bu alan bireyler üstünde etkili olma alanıdır. Markiz de Valmont da siyasal gücü bir etki aracı olarak düşünmemişlerdir: Toplum çok güçlüdür ve ikiyüzlülüğe zorlar onları... daha sonra ortaya çıkan Balzac kahramanları gibi değil, Julien gibi.</p>

  <p class="normal">Laclos’nun anlamlı kahramanlarının okuyucu üstünde etkili olmaları konusunda derin nedenleri vardır: Çok fazla taklide eğilimlidirler öyle ki kendi kişiliklerini bile taklit ederler. Edebiyatta yeni bir olgudur bu: Kendilerini tasarlarlar. Ve komedi aracılığıyla değil: Don Quijote kendisini Mambrin sanır ama delidir; Valmont kesinlikle Valmont olduğunu düşünür. Önünde kendi kendisinin bir tasarımı vardır... özel biri, aklı başında, laubali ve alaycı... okuyucu için çok somut biridir; ve bu imaja uygun düşmek için yararlandığı araçlar, Laclos’nun okuyucuya Valmont’u tanıtmak için kullandığı araçlardır. Kişiliği aracılığıyla büyülenme vikontun tek gerçek tutkusudur: Markizden kopmasıyla ilgisi olmadığı söylenemez bu tutkunun ve kendisine göre bütün kitabın en önemli eylemini markiz yaptıracaktır ona: Madame de Tourvel’e hakaretlerle dolu mektubun gönderilmesi.</p>

  <p class="normal">Dolayısıyla iki önemli kahraman çok kaba ve sert davranışlar ve konuşmalar yaparlar ve iki düzeyde gerçekleşir bunlar: mitsel imajları ve canlı imajlarıyla (...) Sanat yapıtı etkili olmak için hem canlandırılan imaj için gerekli yöntemden hem de mitsel imajın sağladığı sürekli prestijden yararlanır. <span class="ideitalik">Tehlikeli İlişkiler’</span>in bütün kahramanlarının yazgısı farklı düzeylerde bu iki imajla yönlendirildiğinden tam anlamıyla tanrısal özellikler taşırlar bu kahramanlar; fanileri aldatmak üzere aklın Olympos’undan inmişlardir. <span class="ideitalik">Tehlikeli İlişkiler’</span>in bir mitoloji olması mümkündür.</p>

  <p class="normal">Laclos bunu o kadar iyi hisseder ki romanın amacına rağmen, kahramanlarını çok iyi donatmasına rağmen onlara hiçbir zaman mitsel özellikleri (prestijleri) bağlamında saldırmaz. Sonuç olarak <span class="ideitalik">Tehlikeli İlişkiler’</span>in kökeni bir biçimde markizin aşağılanmasıdır çünkü Gercourt tarafından terk edilmeseydi entrikadan söz edilemezdi. Bu terk etme olayı okuyucu için katıksız ve saf bir bilgidir. Gerçek bir nefret (romana çok farklı bir boyut ekleyebilecek ve açısını değiştirebilecek bir unsurdur bu), Madame de Tourvel’in aşk yarasına benzeyen bir gurur yarası söz konusu değildir. Laclos hiçbir zaman yenilgiye uğramış bir Madame de Merteuil istememiştir (...)</p>

  <p class="normal">Laclos’nun hayali mitolojiktir ama romanı öyle değildir. Modern bir mitoloji genellikle sözsel ya da duygusal başka araçlara dayanır. Hemen hemen tüm mitsel yapıtların şiir alanından gelmiş oldukları hissedilir. Oysa bizi etkileyen ve elimizde bir Stendhal örneği olmasaydı daha fazla etkileyecek olan <span class="ideitalik">Tehlikeli İlişkiler’</span>in malzemesinin mitle hiç ilgisinin olmamasıdır: İnsan deneyimidir bu malzeme. Ve biz <span class="ideitalik">Tehlikeli İlişkiler’</span>in gizeminin kitabın iki alanı arasında, mitolojisi ve psikolojisi arasındaki ilişkide gizlenmiş olduğunu hissediyoruz. Ve bu psikoloji kitabın üslubuna ve havasına bütünüyle yansımıştır (...)</p>

  <p class="normal">Bilinçli gevezelik ve uyanıklık, acı ve kesinlik... Fransız ahlâkçılarının özelliğidir bu. Mitolojilere en fazla ters düşen durum budur. Ve bu tarz çok önemlidir: çünkü Laclos’nun bütün kahramanlarının tarzlarıyla yaşarlar, her şeyleri tarzdır. Ve bu sadece romanın biçimine bağlı değildir; çünkü “kahramanlarının seslerini değiştirmekle” gururlanan yazar bu seslerin kâğıda dökülmesini romancının çok etkili bir ifade aracı gibi görüyordu. Laclos’nun bütün iddiası budur: Kahramanları fizik olarak belli belirsiz gösterirler kendilerini ve biyografileri yoktur. Bu bağlamda tek istisna markizdir: Acemice düzenlenmiş, etkileyici biyografisinin gerçekle hiçbir ilgisi yoktur ve temsil ettiği kişiliğini değil, mitsel kişiliğini desteklemeye yarar sadece.</p>

  <p class="normal">Laclos ancak çağının üslubundan kaçabildiğinde kendi araçlarına egemen olabilmiştir. Ve hiç kuşkusuz bu üsluptan ancak yalandan kaçabildiği ölçüde kaçabildiğini belli belirsiz hissediyordu. Yazar dahil bütün kahramanları yalan söylemeye başlar başlamaz kötü yazarlar. Kompozisyonlar da önsözler de kötüdür; ve Valmont’un Madame de Tourvel’e yazdığı mektuplar markize yazdığı mektuplar kadar iyi değildir. Valmont dışında herkese yalan söyleyen markiz bizim neredeyse hiç alışkın olmadığımız bu üslubu sadece ona yazmak için bulmuştur; ama Cécile de yalan söylemez. Laclos çağın üslubunu komiklikten kurtardıkça bu çağın üslubu içinde kendi üslubunu geliştirir; ve çağın herhangi bir özelliğinin (sözgelimi kurnazlık, çıkarcılık) alınması ve bu özelliğin, yalanlarını denetlemeye zorlanmasıyla kahramanlarının tarzı belirginleşir.</p>

  <p class="normal">Sonuçta üst üste gelen üç tarz: Kahramanların tarzı, çağın tarzı (artık ölmüş olan), özel bir düşüncenin tarzı. Laclos kimi zaman kahramanlarının açısından düşünür, kimi zaman da kendi deneyimlerine göre düşünür -bu durum kendisini endişelendirsin ya da endişelendirmesin- öyle ki alıntılar yan yana getirildiğinde kimin konuştuğu belli değildir.</p>

  <p class="normal">Laclos’nun kendi tarzının kökeniyle kahramanlarınınkinin kökeni aynı değildir. Kahramanlarının tarzı onlarla ilgili düşüncelerinden gelir, kendi tarzı ise kendisiyle ilgili düşüncelerinden gelmez. Kahramanlarının tarzının başarısı hayal gücünün yani yönlendirilmiş, entelektüalize edilmiş bir belleğin başarısıdır. Ötekinin başarıları ise sürprizlerden, ani buluşlardan, anlattığı olgular ve global yaşam belleği arasındaki beklenmedik karşılaşmalardan gelir.</p>

  <p class="normal">Burada ahlâkçı Nietzsche örneği belirleyicidir: Sadece tercih ettiğini görmeye kararlı, buyurgan ve kesin bir düşünce ve bir körün anlayışı gibi derin bir anlayış arasında otuz yıllık bir çatışma (...)</p>

  <p class="normal">Karanlık ve karmaşık yetenek alanlarını düşüncelerinin daha açık sistemlerinin hizmetine vermeyi denemeyen çok az sanatçı vardır; ama en büyük sanatçılar özellikle romancılar pek başaramazlar bunu ve kendilerine karşı bir yetenek sahibi olmuş gibi gözükmeleri için bir yüzyıl kadar bir zaman gerekir. Sanatları insanla ilgili olarak sordukları bir sorudan ayrı değildir ve en derin tavırları sorgulayacı tavırdır. Her psikoloji, her deneyim bir gizem gibi hissedilen insandan gelir. Her mitoloji bu gizeme karşı kazanılan bir zaferdir; ama küçük olsun, büyük olsun kahraman gizemi aydınlatan değil gizemin değerini düşürendir. Ne kadar zayıflamış olursa olsun -XVIII. yüzyıl, Fransız yüzyılından daha zayıf değildir kesinlikle- gizem yapıtta gizli yaşamını el yordamıyla sürdürdüğü takdirde kahraman da yaşamını sürdürebilir.</p>

  <p class="normal">Gizem sözcüğünün içine her şey sokulabilir. Laclos için bu sözcük denetlenemeyen, yönetilemeyen insanın bir parçasıdır-kaderidir. Oyunu yönlendiren iki kişinin ona sahip olma çabalarına rağmen bu XVI. Louis satranç oyunu içinde dönüp dolaşan bir kader gölgesi vardır kesinlikle: Erotizmdir bu.</p>

  <p class="normal">Sahnelediği fizik aşklara bir zorlayıcılık düşüncesi karıştığı andan itibaren erotizm vardır kitapta. Oysa markizin teorileri, cinsel özgürlük anıştırmaları -kitabın en parlak ama en az özgünlüğü olan bölümleri- kesinlikle basit zevke yönelmiştir.</p>

  <p class="normal">Valmont markizle yatmak ister, markiz onunla yatmak istemez. Madame de Tourvel’le yatmak ister, o da istemez. Aslında Danceny’yle yatmak isteyen Cécile’le yatar. Markiz Prévan’la yattığında onu uzaklaştırma düşüncesi vardır kafasında. Bu ünlü zevk apolojisi boyunca bir art düşünceyle yatağa girmeyen tek bir çift yoktur.</p>

  <p class="normal">Ve bu düşünce her zaman bir baskı oluşturur. <span class="ideitalik">Tehlikeli İlişkiler’</span>in anekdotik bölümü çoğu zaman bu yapıtın çağdaşı ya da ardılı olduğu erotik küçükleri düşündürür; bu entrika Crébillon, Nerciat, Sade’da gördüğümüz entrikalara benzer; özgünlük baskı aracının artık güç değil ikna olmasında yatar. Yalan baskının sadece en ince aracıdır: ayartılacak insanın zihninin bir parçasını etkilemek ve bu parçanın da kişiliğin bütününe baskı yapması. Ve okuyucu gizem içinde kaldıkça daha bir hisseder bu baskıyı (...)</p>

  <p class="normal"><span class="ideitalik">Tehlikeli İlişkiler</span> bir irade mitolojisidir; ve burada irade ve cinselliğin sürekli karışması en güçlü eylem araçlarıdır. Kitabın en erotik kişisi markiz aynı zamanda en gönüllü kişisidir; hatta Fransız edebiyatının en gönüllü dişi kişisidir ve Lamiel de kesinlikle onun özelliklerini almıştır. Bu bağlamda Valmont’a yaşamını anlattığı ünlü mektup okunabilir. İnsanın kendi gücüne bu derece inanan sadece Loyola’dır.</p>

  <p class="normal">İrade ve cinsellik birbirine karışır, çoğalır, tek bir alan oluşturur çünkü Laclos cinselliği bir baskıya bağlı olmanın çok daha ötesinde, çok daha şiddetli bir biçimde hisseder, ona göre irade cinsellikten ayrılmaz, tersine kitabın erotik alanının temellerinden birini oluşturur.</p>

  <p class="normal">Oyunun <span class="ideitalik">son</span> elebaşısının bir kadın olması rastlantı değildir belki de (...)</p>

  <p class="normal">Zaman <span class="ideitalik">Tehlikeli İlişkiler’</span>in sınırlarını belirlemiştir. Stendhal gerçek aşkta yatışmış, sakinleşmiş, fazla hesapçı olmayan, kötülüğü önemsemeyecek kadar deneyimli bir Madam de Merteuil yaratarak <span class="ideitalik">Tehlikeli İlişkiler’</span>den bir <span class="ideitalik">Parma Manastırı</span> çıkarmıştır<span class="ideitalik">.</span> Laclos’nun problemi olduğu gibi kalmıştır ve belki de bir askerin karakter değerlerini bilmez gözüktüğü (Shakespeare’in İsa’nın karakter özelliklerini bilmemesi gibi) bu tuhaf kitabın ötesinde Rimbaud’nun problemi kadar entrikacıdır. Ama her sanat problemi sanatın özel alanında yani yetenekle çözülür ve <span class="ideitalik">Tehlikeli İlişkiler</span> gücünü ve sürekliliğini hiç kuşkusuz Laclos’nun uyanıklığıyla takınaklarının uyumuna borçludur.</p>

  <p class="normal">Kitabı küçük çapta ve neredeyse gizli bir başyapıt özelliği kazandığında Laclos şöyle demiştir: “Bu dünyada ben öldükten sonra bile yankılanacak bir yapıt yaratmak istedim.”</p>

  <p class="sagnormal"><span class="ideitalik">André Malraux, 1939</span></p>
</body>
</html>
