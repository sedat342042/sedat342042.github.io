<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kötü Ruh</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block9"></p>

  <h2 class="calibre6">18</h2>

  <p class="block5">Juliette, uykusuz ve huzursuz bir gecenin yorgunluğuyla, ertesi sabahı Camelia’nın evinde uyuklayarak geçirdi. Camelia ise, her zamanki gibi, büyük bir canlılık içindeydi, Juliette’e nefes alacak fırsat bile tanımaksızın, durmadan genç kızın çevresinde dönüp duruyordu. Gardırobunu açtı, genç arkadaşına uyacak, vücut hatlarını en güzel şekilde ortaya çıkaracak giysileri büyük bir özenle seçmeye çalıştı. Camelia kendini Juliette’le ilgilenmekle görevlendirilmiş gibi hissediyordu: "Bir insanın bu kadar güzel bir yüze, böylesine düzgün bir vücuda sahip olmasına rağmen bunlardan yararlanmayı bilmemesi için aptal olması gerekir!" diyordu her fırsatta. Ve o gün, Camelia kadın kadına çıkmanın ve Juliette’e kendini olduğu gibi hissetmeyi öğretme zamanının geldiğini düşünüyordu: Juliette en az güzelliği kadar çekiciliğe sahip muhteşem bir kadındı. Geriye, işin en güç yanı kalıyordu: Juliette’i harekete geçirmek.</p>

  <p class="block5">Camelia bal toplamaya çıkan bir an gibi koşuşturdu, bir dolaptan diğerine seğirtti, banyoyu güzel kokulu köpüklerle, sıcak sularla doldurdu; makyaj masasının üzerini güzellik ürünleriyle "kremler, allıklar, tırnak cilalan ve eksiksiz bir dudak boyası takımı" donattı, kahvaltı için taze sıkılmış meyve sulan getirdi. Juliette başlangıçta âdet yerini bulsun diye itiraz etti, ama Camelia’yla tartışmaya girecek cesareti yoktu, kendini bunun için fazlasıyla yorgun hissediyordu. Kısacası tüm bedenini saran, vücudunu banyonun serinliğinden koruyan sıcak suyun içinde bir saat geçirdi. Meyve kokan köpüklü suyun içinde usulca uykuya daldı, Camelia’nın kapının arkasından ıstakoz olmak isteyip istemediğini soran sesiyle uyandı. Camelia’nın seçtiği pantolon […] 143</p>

  <p class="block5">Bu da "kıçını harika gösterdiği için" Camelia’nın bayıldığı bir şeydi. Fazla dekolte olmakla birlikte, en azından kazak zevkine uygundu. Juliette sonunda makyaj seansını kısa tutmayı başardı, zaten çok az makyaj yapardı, gözlerinin mavisini belirginleştirmek için göz kalemi, bir de, eğer çok gerekiyorsa, belli belirsiz bir ruj. Camelia, Juliette’in tenine yanık ve parlak bir görünüm veren fondötende karar kılmadan önce her çeşit allığı denemeye kalkmıştı. Bütün bu kargaşanın içindeyken, Juliette, Joshua Brolin’e her telefon etmeye davrandığında, Camelia arkasında belirip yapılacak bir şeyler önerdi.</p>

  <p class="block5">Kent merkezine vardıklarında, o günlerin en gözde alışveriş merkezi Pionneer Place’e ulaşmak için kendilerini tramvaya attılar. Orada, alışveriş merkezinin ortasında gezinen erkeklere rağmen, Camelia çamaşırların en seksilerine bakmaktan çekinmedi. Juliette birkaç kez arkadaşına yanlarında sevgilileriyle dolaşan erkeklerin bakışlarıyla kendisini soyduğunu söylemek zorunda kaldıysa da, Camelia omuz silkip, belli belirsiz bir "Ne yapalım yani!" demekle yetindi. Sonunda, dapdaracık eteklere, gece elbiselerine bakan Camelia’yı göre göre, Juliette de kendini oyuna kaptırdı ve alışveriş merkezinden kolunun altında paketlerle çıktı.</p>

  <p class="block5">Ondan sonra, Juliette’i Waterfront Park’ın tepesine çıkarmak için Camelia’nın tüm ikna becerisini göstermesi gerekti. Güneş batıyor ve uzun bir alev gibi akıp giden Willamette Nehri akşamın kızıllığını yansıtıyordu. Yatlar marinada usul usul salmıyor, parkın ağaçları üzerinden görünen binalar dev mumlar gibi teker teker aydınlanıyordu. Juliette ve Camelia tüm ülke çapında çok ünlü ve ilgi çekici bir yer olan "cumartesi pazarı" girişine vardı. Her biri diğerinden değişik yüzlerce ürünün dışında, cumartesi pazarı onlarca sokak gösterisini, türlü türlü yiyecek maddesini ve heyecan yüklü atmosfere sahip barları da kapsıyordu. İki genç kadın bu barların arasında İngiliz publarına benzeyen, her tarafı lambriyle kaplı, locaları aydınlatmak için gaz lambası taklitleriyle süslü bir tanesine girdiler. Televizyon ülkede henüz yeterince tanınmayan ama barın çevresine toplanan bir grup erkeğe kaçan her gol fırsatında kendilerinin daha iyisini yapacakları anlamına gelen çığlıklar attıran bir futbol maçı yayınlıyordu. Akşam taraftarların haykırışları ve puba asıl kişiliğini kazandıran İrlanda nağmeleri arasında geçti. Juliette beklediğinden de kısa bir zamanda masalarının üzerinin boşalan bardaklarla kaplandığım gördü, kısa süre sonra da sarhoş olduğunu fark etti. 144</p>

  <p class="block5">Başka zaman olsa, Camelia geceyi birlikte geçirmek için yalnız bir erkek arardı, o böyle şeylere alışkındı. Oysa bu gece arkadaşının oyalanmaya her zamankinden daha fazla ihtiyacı olduğunu biliyor, bunun da mutlaka bir erkeğin varlığıyla halledilemeyeceğini görecek kadar iyi tanıyordu onu. Juliette bunun için fazlasıyla yabanîydi, insanın barda arkadaşlık kurmasını kabul edemezdi; sonuç aynı olsa da ona daha romantik, daha duru bir şey gerekiyordu. Yüzlerinde esrik bir tebessümle, taksiye bindiler. Juliette o gece kaygılanmaya fırsat bulamadı, Camelia’nın evinde olduğunun farkına bile varamadan, uykuya daldı.</p>

  <p class="block5">Ertesi gün, öğlen olduğunda Joshua Brolin’le konuşmaya karar vermişti. Baş ağrısını geçirmeye çalıştığı tüm sabah boyunca bunu düşünmüş, onu aramamaya dayanabileceğini düşündüğü anda da Brolin’in numarasını çevirmişti.</p>

  <p class="block5">Brolin çok sempatik ve dostça davrandı. Konuya girmeye cesaret edemeden, havadan sudan konuştular, sonra Juliette öğleden sonrayı birlikte geçirmeyi önerdi, Brolin hemen kabul etti. Bu önerinin onu heyecanlandırması, Juliette’in omuzlarından ağır bir yük kaldırmıştı. Bir asalak gibi davranmaktan, Brolin’in onu atlatmak için herhangi bir bahane uydurmasından korkuyordu. Oysa Brolin de kafasının içindekileri değiştirmeye ihtiyacı olduğunu söyledi ve akşamüstü Uluslararası Gül Bahçesi’nde buluşmak üzere sözleştiler. Washington Park’ın içindeki Uluslararası Gül Bahçesi güllerinin çeşitliliği ve görkemiyle dünya çapında ün kazanmıştır. Mayıstan eylüle kadar beş yüzden fazla çeşit, parkı aydınlatır, sakin patikalara okşayıcı parıltılarını yayar. Ormanın ortasında, bir cennet köşesidir.</p>

  <p class="block5">Juliette ve Brolin ekim başının henüz solduramadığı parlak çiçeklerin arasında, yan yana yürüyorlardı. Yaz gerçekten de yerini sonbahara bırakmıştı, kurşunî gök öylesine yeknesaktı ki, en ufak bir çıkıntı ya da nerede başlayıp nerede bittiğini görmek imkânsızdı. Serin bir rüzgâr esiyor, binlerce yaprağı ipek kumaşlar gibi hışırdatıyordu.</p>

  <p class="block5">" Fazla kalabalık yok, bir pazar günü öğleden sonrası için tuhaf, dedi deri ceketine sarınmış Brolin.</p>

  <p class="block5">" Ekim başladığı içindir, herkes güllerin solduğunu sanıyor. Rüzgâr Juliette’in beresinin altından çıkan siyah perçemleri havalandırdı. Uzakta, yerden bir yaprak bulutu koptu, döne döne […] 145</p>

  <p class="block5">" Ne kadar güzel! diye haykırdı Juliette, sanki bir gül fırtınası. Brolin gözleri bir çocuğunkiler gibi parıldayan genç kadına bakarak başını salladı:</p>

  <p class="block5">" Peki, moraliniz nasıl? diye sordu.</p>

  <p class="block5">" Fena değil. Kapımın önünde pinekleyen gazetecileri atlatmak için tüm zamanımı Camelia’da geçiriyorum.</p>

  <p class="block5">Dersteyken dikkatimi toplayamıyorum, bana kalırsa psikolojideki son yılımda çakacağım! Onun dışında, her şey yolunda.</p>

  <p class="block5">" Sonunda usanacaklar. Gazeteciler, demek istiyorum. Başka bir şeyle ilgilenecekler. Birkaç gün içinde seni unuturlar.</p>

  <p class="block5">" Umarım.</p>

  <p class="block5">Juliette bir yıl önce nasıl bir kararlılıkla üzerine atıldıklarını, mahrem sorularla nasıl canım sıktıklarım, hayatım gözler önüne serdikten sonra birkaç haftada nasıl unuttuklarını hatırladı.</p>

  <p class="block5">" Joshua... Sormak istediğim bir şey var. Rengârenk yapraklarla kaplı yolun ortasında durdular.</p>

  <p class="block5">" Geçen gün şu kadını öldüren adam hakkında neler düşündüğünü anlatmam istiyorum. Gerçekten de</p>

  <p class="block5">Leland Beaumont’u mu taklit ediyor?</p>

  <p class="block5">Brolin cevap vermeden önce birkaç saniye geçti:</p>

  <p class="block5">" Evet, öyle denebilir. Aynı şekilde hareket etmiş.</p>

  <p class="block5">" Kesinlikle aynı yöntemle mi? dedi Juliette. Öğrenimi sayesinde bu çeşit deyimlere karşı yabancılık duymuyordu.</p>

  <p class="block5">Brolin başını salladı. Yeniden yürümeye koyuldular.</p>

  <p class="block5">" Dün öğleden sonra amirimle konuştum. Seni korumak için birini görevlendirmeyi önerdim.</p>

  <p class="block5">Juliette’in gözleri açıldı:</p>

  <p class="block5">" Beni korumak için mi? Ama neden? Bana bir kötülük yapmak isteyeceğini mi düşünüyorsunuz?</p>

  <p class="block5">Brolin cevap vermeden önce tereddüt etti:</p>

  <p class="block5">" Pek değil. Önlem olarak. Kendini güvende hissetmen için. Yüzbaşı Chamberlin kabul etti.</p>

  <p class="block5">" Kendini Leland Beaumont sanan o zırdelinin Portland Celladı’nın yarım bıraktığı işi sonunda tamamlamak isteyeceğini mi düşünüyorsunuz?</p>

  <p class="block5">Brolin dilini dudaklarının üzerinde gezdirdi. Bu olasılığı göz ardı etmiyordu, aslında Juliette’in korunmaya alınmasını önerirken düşündüğü de buydu.</p>

  <p class="block5">" Sanmam, diye yalan söyledi. Tamamen aynı biçimde hareket etmiyor, ama hiçbir riske girmemek daha akıllıca olur. 146</p>

  <p class="block5">Böylesi bir katilin kafasından geçenleri tahmin etmek güçtü, ama taklit ettiği caninin isteklerini, öldürme arzularım benimsemesi son derece ender görülen, hatta imkânsız bir şeydi. Juliette, Leland Beaumont’un kurbanı olmak üzereydi. Yine de, katilin başladığı işi bitirmek isteyeceği de düşünülebilirdi. Bir bağlılık ve saygı gösterisi gibi.</p>

  <p class="block5">Joshua sözünü tamamlamadan önce birkaç saniye duraksadı:</p>

  <p class="block5">" Aslına bakarsan, dün öğleden beri kapının önünde pek fazla dikkat çekmeyen bir araba var.</p>

  <p class="block5">Juliette olduğu yerde kalakaldı:</p>

  <p class="block5">" Bu kadar ciddi demek!</p>

  <p class="block5">Gerçek bir sorundan öteye, bir durum belirlemesi.</p>

  <p class="block5">" Daha güvende olman için, diyelim. Ama biriyle birlikte olduğun sürece, korkacak hiçbir şey olmaz.</p>

  <p class="block5">Camelia’nın evinde biraz daha kalamaz mısın?</p>

  <p class="block5">Juliette kararlı bir şekilde başını salladı:</p>

  <p class="block5">" Söz konusu bile olamaz! Bir çılgının hayatımı mahvetmesine izin vermeyeceğim, zaten payıma düşeni ödedim.</p>

  <p class="block5">Brolin’in yüzündeki umutsuzluk ifadesi açıktı:</p>

  <p class="block5">" Bu sadece birkaç günlük bir şey, en çok bir ya da iki haftalık bir iş, dedi, genç kadım yatıştırmaya çalışarak.</p>

  <p class="block5">" Bundan iki hafta sonra parmaklıkların arkasında olacağım mı düşünüyorsun? diye sordu meraktan çok alayla.</p>

  <p class="block5">" Bilmiyorum. Bu sadece seni korumak için. " Hayır, teşekkürler. Leland Beaumont hayatımın bir bölümünün içine etti, hele yokuşu yeniden tırmanmaya başladığım bir anda alçağın birinin beni yemden uçuruma yuvarlamasına izin veremem. Bu akşamdan tezi yok evime döneceğim ve orada kalacağım!</p>

  <p class="block5">Sesi istediğinden de çok yükselmişti, Brolin’e kızdığı için pişmanlık duydu. Ne de olsa, Brolin sadece yardım etmek istemişti.</p>

  <p class="block5">" Özür dilerim, dedi Juliette bir süre sonra.</p>

  <p class="block5">" Anlıyorum. En azından adamlarımızın evini gözetim altında tutmalarına izin ver.</p>

  <p class="block5">Juliette usulca başını salladı.</p>

  <p class="block5">Rüzgâr uzun bir inilti kopararak yüzlerini kamçıladı. Bir gül yaprağı kalabalığı önlerinde dönenip durdu, sonra havalandı.</p>

  <p class="block5">" Ne hava! diye söylendi Juliette uçmaması için elini beresinin üzerine bastırırken.</p>

  <p class="block5">" Ekim ayında Portland işte!</p>

  <p class="block5">" Kısaca Portland! dedi Juliette. Brolin gülümsedi.</p>

  <p class="block5">Brolin rüzgârda sesini yükseltmek zorunda kalmamak için Juliette’e doğru eğildi: 147</p>

  <p class="block5">" Seni sinemaya davet etsem? Dediklerine göre çok güzel bir komedi oynuyormuş...</p>

  <p class="block5">Brolin eve dönmek istemiyordu. Bütün sabahı Leland Beaumont’un dosyasını okuyarak geçirmişti, şimdi de o kanlı cehenneme yeniden dalmadan önce soluklanmak için birkaç saate ihtiyaç duyuyordu.</p>

  <p class="block5">Geniş bir tebessüm Juliette’in dudaklarını gerdi.</p>

  <p class="block5">" Tam istediğim şey!</p>

  <p class="block5">Brolin’in koluna girdi, etkileyici bir bitki topluluğunun ortasında, yüz geri ettiler. Fırtına yaklaşıyordu.</p>

  <p class="softbreak"></p>

  <p class="block9"><br class="calibre5" id="calibre_pb_23" /></p>
</body>
</html>
