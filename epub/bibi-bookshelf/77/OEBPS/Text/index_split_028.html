<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kötü Ruh</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block9"></p>

  <h2 class="calibre6">24</h2>

  <p class="block5">Tüm kasları alabildiğine gerilmiş olan Brolin dev gibi bir otomobil kütlesinin üzerine düşmekte olduğunu fark etti.</p>

  <p class="block5">Bu çok ani oldu.</p>

  <p class="block5">Brolin yerde, yüzü çamurun içinde, yavaşça başını çevirdi ve arabanın kapısını yüzünden beş santim ötede gördü. Kendini kenara attığı anda öldürücü metal yığını toprağı sarsmıştı. Daha fazla beklemeden, hurdaların gölgesine sığınmak için, yerde yuvarlandı, hemen dizlerinin üzerine doğrulup, Glock’unu çekti.</p>

  <p class="block5">Yağmur arabanın ezik saclarını dövüyordu.</p>

  <p class="block5">Vincin uzun kolu hareketsizdi.</p>

  <p class="block5">Brolin içindeki gerginliğin arttığını, adrenalinin kaslarına aktığını hissetti. Bir sıçrayışta ayağa kalktı, hurdaların arasında oradan oraya koşuşturmaya başladı. Sonunda aradığını buldu: kompresör, yanında da vinç. Vinçten, kısa boylu, keçi sakallı, sivilce izleriyle kaplı yanakları üzerine kadar inen favorileri olan biri inmişti.</p>

  <p class="block5">Fıldır fıldır dönen gözleriyle Brolin’i fark etmekte gecikmedi.</p>

  <p class="block5">Adam bir savan yırtıcısı gibi çevik, ileri doğru atılıp, çılgınlar gibi koşmaya başladı; sonra da sola, çıkışa doğru yöneldi. Brolin Glock’un kabzasını kavrayarak adamın peşine düştü, olabildiğince hızlanmaya çalıştı. Kovaladığı adam çevik ve güçlüydü, ondan çok hızlı koştuğundan, arayı açacağına hiç kuşku yoktu.</p>

  <p class="block5">Brolin iki soluk arasında haykırdı:</p>

  <p class="block5">" Polis! Sakın kıpırdamayın!</p>

  <p class="block5">Ama adam koşmaya devam etti, terk edilmiş bir dizi arabaların yanma vardığında, Brolin tetiği çekmeye karar verdi. İyi atıcı olduğunu biliyordu, özellikle de geri tepmesi olmadığından acemilerin bile hedefi on ikiden vurdukları Glock’la; ama böyle bir durumun gerginliği her şeyi bozuyordu. 174</p>

  <p class="block5">Soluk soluğaydı, son derece heyecanlıydı ve hedefe koşuyordu. Adama istemediği bir zarar verebilir, örneğin bacaklarına nişan almışken onu sırtından vurabilirdi.</p>

  <p class="block5">Tetiğe bastı, bulutlara doğru bir alev fışkırdı.</p>

  <p class="block5">Adam hiçbir tepki göstermeden araba hurdalarının arasında, kayboldu.</p>

  <p class="block5">Brolin bir küfür savurup elinde tabancası, hırsla adamın peşinden koşmaya devam etti. Hurdalığın sacları üzerinde tıkırdayan, su birikintilerinde yankılanan yağmur, ayak seslerinin duyulmasına izin vermiyordu.</p>

  <p class="block5">Brolin infaz saatini bekleyen bir tankere yapıştı ve hedefinin kaybolduğu köşeye dikkatle yaklaştı.</p>

  <p class="block5">Kör açıdan sadece çelik bir çubuğun yükseldiğini gördü, darbenin yüzünde patlamaması için çok hızlı bir şekilde öne doğru eğildi. Aynı hareketi devam ettirerek, rakibini silahıyla tehdit etmek için ileri atılmak istemişti ama, beriki böyle yapacağım tahmin etmişti. Elindeki Glock daha hedefine doğrulamadan, Brolin bir tekmeyle sarsıldı. Bunun üzerine bir çığlık attı ve acının etkisiyle silahım düşürdü.</p>

  <p class="block5">Çelik çubuk yine havaya kalktı.</p>

  <p class="block5">Brolin bu kez darbeden kaçamadı, yeterince hızlı hareket edememişti. Şimşek gibi bir sızı vücudunu sarsarken, omzunun çatırtısını işitti. Sokak kavgaları "sanatı"nda ustalaşmış rakibi, hızlı ve kesin bir dirsek darbesiyle saldırıya devam etti, çenesine gelen darbe Brolin’e bir çığlık daha attırdı.</p>

  <p class="block5">Müfettiş çelik çubuğun yeniden havalandığını gördü. Bu kez, kafasını hedef almıştı.</p>

  <p class="block5">Öldürmek için vuracaktı.</p>

  <p class="block5">Brolin öne doğru atılmak, rakibini yakalayıp yumruk yağmuruna tutmak istiyordu ama vücudunun pes ettiğini hissetti. Acının da etkisiyle iyice sersemlemişti; bir metre ötede, çamurun içinde yatan silahım gördü, aynı anda da silaha erişemeyeceğini anladı.</p>

  <p class="block5">Madenî bir ıslık; demirin ete, kemiğe, yani bir canlıya çarpıp çıkardığı dehşet verici bir darbe sesi duyuldu.</p>

  <p class="block5">Keçi sakallı ve favorili adam bir su birikintisinin içine yığıldı.</p>

  <p class="block5">Parker Jeff elindeki levyeyi yere attı, Brolin’in ayağa kalkmasına yardım etti.</p>

  <p class="block5">" İyi misiniz müfettiş? diye sordu endişeyle.</p>

  <p class="block5">Brolin neler olup bittiğini anlamak için gözlerini birkaç kere kırpıştırmaktan kendini alamadı.</p>

  <p class="block5">Ölmemişti.</p>

  <p class="block5">Henüz ölmemişti.</p>

  <p class="softbreak"></p>

  <p class="block9"><br class="calibre5" id="calibre_pb_28" /></p>
</body>
</html>
