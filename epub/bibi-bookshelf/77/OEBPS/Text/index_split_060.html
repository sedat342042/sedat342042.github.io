<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kötü Ruh</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block9"></p>

  <h2 class="calibre6">55</h2>

  <p class="block5">Hood Dağının etkileyici silueti bölgedeki tüm ormanlara hâkimdi. Üç bin dört yüz metrenin de üzerine çıkan zirvesindeki lekesiz ve karlı tülü, dev bir ayna gibi, cılız ekim güneşini yansıtıyordu. Mustang yolun gri ve mor şeridi üzerinde hızla ilerliyordu. Halkının tek eğlencesi yol üzerindeki benzinlikler olan birkaç köyden geçen Brolin manzarayla değil, önündeki yolla ilgilenmeye çalışıyordu. Oregon’a daha önce hiç ayak basmamış biri bu yüz yıllık ormanların oluşturduğu görüntüyü tam olarak gözünde canlandıramaz. Yolun bir dönemecinde, otuz metre aşağıda öfkeyle akan bir dereye yer açmak için dar bir boğaz açılır ya da bir yalıyarın dev duvarı sanki sizi ezmek istercesine, aniden karşınıza dikiliverir. Burada ağaçlar karadır, bu yerin yüreğine insan ayağı değmemiştir, dağlar da "Kızılderili samanları" gibi, bu esrarengiz sığınağın nöbetini tutarlar.</p>

  <p class="block5">Deneyimsiz bir bale sahnesinin birbirine sarılarak ıstırap içinde can çekişen oyuncularına gezgin, bu yabanıl iklimde kendini içinin en derin yerlerinden yükselen bir korku ve hayranlığın pençesinde buluverir. Brolin bir bale sahnesinin birbirine sarılarak ıstırap içinde dans eden oyuncularına benzeyen bu budaklı ağaçlara bakmamaya çalışıyordu. Aklından bölgenin haritasını geçiriyor, kanalizasyon girişini kaçırmamayı umuyordu.</p>

  <p class="block5">Portland’dan çıkalı iki saat olmak üzereyken, fundalıkların arasına dalan toprak yolu gördü Brolin.</p>

  <p class="block5">Üç kilometre ötede, yol ikiye ayrılıyordu. 324</p>

  <p class="block5">Ağır ağır ilerlerken, serin havanın bir çeşit gizemli cesaret vermesi umuduyla, arabanın camını açtı. Arada sırada yırtıcı bir hayvanın çığlığını ya da bir kuş sürüsünün cıvıltın gevezeliğini duyuyordu. Tek bir insan izi yoktu.</p>

  <p class="block5">Burada, gece dehşet verici olmalıydı.</p>

  <p class="block5">Sonunda, ulu bir çamın arkasında kalan, Beaumontların "evi" görünüverdi. Dev gibi iki karavan ve ağaç kütüklerinden yapılıp, ezilmiş kulübeler gibi, karavanlara bitişik yapılmış birkaç oda. Kocaman oluklu sac levhalar bu tuhaf birlikteliğin çatışım oluşturuyor, aynı zamanda da bir halı gibi yayılmış çam iğnelerinin üzerinde sundurma görevini görüyordu. Her çeşitten beş altı araba enkazı pastan kahverengileşmiş bir dizi halinde, hayatlarının son demlerini yaşıyorlardı.</p>

  <p class="block5">Brolin Mustang’i birkaç metre ötede durdurup, geldiğini haber vermek için kornaya bastı.</p>

  <p class="block5">"Burada olsa da" diye düşündü, "bir daha dönmeyi hiç canım istemiyor."</p>

  <p class="block5">Konut olma iddiasındaki yere doğru yaklaştı. On iki kadar tavuk, ucuz bir kafes teliyle alelacele yapılıvermiş bir kümesin içinde gıdaklıyorlardı.</p>

  <p class="block5">" Hey! Kimse yok mu?</p>

  <p class="block5">Bir kuş, daha uzağa uçabilmek için kanatlarını çırptı.</p>

  <p class="block5">Pencereler bir ölünün gözü gibi kara ve küçüktü. Brolin çevreye baktı, ama biraz önce yağan yağmur etrafı çamura boğmuş, yürünemez hale getirmişti. Sağ tarafta, ormanın birkaç metre içinde, bir hareket sezdi.</p>

  <p class="block5">Sessizce yaklaşırken, kendisini güvende hissedebilmek için, elini Glock’una götürdü.</p>

  <p class="block5">Dallardan oluşmuş bir perdenin gerisinde, usulca hareket eden bir gölge vardı.</p>

  <p class="block5">Brolin nemli yapraklan yavaşça araladı.</p>

  <p class="block5">Üzerinden kanlar sızan bir et kütlesi, orada asık, rüzgârda sallanıyordu.</p>

  <p class="block5">Brolin geriye doğru sıçrayıp, tabancasını çekti.</p>

  <p class="block5">Hayır, hayır, hayır! İnsan vücudu değil.</p>

  <p class="block5">Kafasını salladı. Bir hayvan, ayaklarından kabloyla bağlanmış bir hayvan.</p>

  <p class="block5">Milton bir doğa adamıydı, muhtemelen izinsiz avlanıyor ve bulabildiklerimle besleniyordu.</p>

  <p class="block5">Brolin yüreği çarparak karavanlara yaklaştı.</p>

  <p class="block5">" Milton Beaumont? 325</p>

  <p class="block5">Brolin ev sahibinin adını birkaç kez tekrarladı. Cevap alamadı.</p>

  <p class="block5">Giriş kapısına yaklaştı. Toprağa gömülmüş bir sürü paslı konserve kutusu ağızlarına kadar su doluydu.</p>

  <p class="block5">Brolin saçtan sundurmanın altına vardığında, kurutulmak için ipe asılmış bir dizi giyeceğin altından eğilerek geçmek zorunda kaldı.</p>

  <p class="block5">" Hey! Kimse yok mu?</p>

  <p class="block5">Basamak yerine kullanılan taşın üzerine çıkıp iyice berkitilmiş kapıya vurdu. Yine cevap yoktu.</p>

  <p class="block5">Rüzgâr iki otomobil hurdası arasındaki bidonların üzerini örten mavi brandada ıslık çaldı.</p>

  <p class="block5">"Ne yer! Böylesine bir kargaşanın içinde yaşayabilmek için, nasıl birisi olmak gerekir?"</p>

  <p class="block5">Genç müfettiş yüz geri etti, binanın sağından dolanıp bir pencerenin altında durdu. Yağlı kir her yeri kaplıyor, kül rengi bir tülle içeriyi maskeliyordu. Gözlerini cama yapıştırdı.</p>

  <p class="block5">" Yardımcı olabilir miyim? dedi arkasından bir ses.</p>

  <p class="block5">Brolin döndü. Milton Beaumont ağaçların dibinde duruyordu. Her yanı kırışıklıklarla, düğümlerle kaplı, ufak tefek biriydi. Elmacık kemikleri öylesine çıkıktı ki, insan en ufak bir tebessümde kafatası kemiklerinin arta kalan deriyi parçalamasından korkabilirdi.</p>

  <p class="block5">Abanoz rengi saçları gözlerini oluşturan yarıkları kapatmıştı. Hiddetle tekrarladığı soruda yırtıcı bir hayvanın tehdidi hissediliyordu:</p>

  <p class="block5">" "Yardım edebilir miyim?" dedim... Brolin şaşkınlıktan kurtuldu:</p>

  <p class="block5">" Evet, özür dilerim, kabalık etmek niyetinde değildim, ama kimse cevap vermedi. Ben...</p>

  <p class="block5">Tereddüt etti. Milton safça olabilirdi ama, oğlunu öldüren adamın adını unutacaklardan değildi.</p>

  <p class="block5">" Ben Joshua Brolin, polis müfettişiyim, dedi sonunda, dürüstlükte karar kılarak.</p>

  <p class="block5">" Benden ne istiyorsunuz? Aynasızlara söyleyecek bir şeyim yok.</p>

  <p class="block5">Sesi açıktı, tereddütsüzdü, bazı ünlü harflerde ıslık sesi çıkarıyordu.</p>

  <p class="block5">" Size sadece bir iki soru sormak istiyorum. Girebilir miyiz? diye parmağıyla karavanı göstererek sordu Brolin.</p>

  <p class="block5">Milton doğrulunca, çok daha ufak tefek göründü. Bu, iki adamın üçüncü karşılaşmasıydı ya, Brolin’i hatırlamış olsa da belli etmedi:</p>

  <p class="block5">" Aynasızlarla konuştum ve artık birbirimize söyleyecek bir şeyimiz kalmadı. 326</p>

  <p class="block5">Oğlumu aldılar, bu kadarı onlara yetiyor olmalı! Brolin’in göğsü sıkıştı.</p>

  <p class="block5">" Anlıyorum... Ben sadece...</p>

  <p class="block5">" Bir bok anlamıyorsunuz! Bizi burada oturduğumuz için sevmiyorlar, ama oğlum kimseye bir kötülük yapmadı!</p>

  <p class="block5">Brolin başını salladı, usulca.</p>

  <p class="block5">" Belki de daha sakin konuşabiliriz.</p>

  <p class="block5">Milton’ın delici gözleri bir an için parıldadı. Derin çukurlara gömülü gözbebekleri pek ender görünüyor, Milton Beaumont ruhunu dünyadan büyük bir çabayla gizliyordu.</p>

  <p class="block5">Arkasını dönüp yürüdü ve evin önünden kayboldu. Brolin peşinden gidince, Milton karavanın altından iki portatif iskemle çıkardı. İskemleleri açıp, sundurmanın altına yerleştirdi; karşı karşıya.</p>

  <p class="block5">Milton’ın ona mı, yoksa başka yere mi baktığını anlamak güçtü; o yüzden Brolin oturmaya karar verdi.</p>

  <p class="block5">İhtiyar uzaklaştı, kümesin kapısını açtı, ani ve kendinden emin bir hareketle siyah bir tavuk yakaladı. Gelip oturduğunda, hayvanı koltuğunun altına sıkıştırmıştı.</p>

  <p class="block5">" Bakın, ben... Çok kalmak niyetinde değilim. Haberleri izliyor musunuz?</p>

  <p class="block5">Milton, kafasını cılız boynunun üzerinde döndürdü ve bir tükürük savurdu. Yüzü yemden Brolin’e çevrildiğinde, sanki müfettişe meydan okuyormuş gibi, kafasını kaldırdı. Onlarca yıl açık havada yaşamaktan tabakalanmış cildi, göğsünün üzerine doğru uzanan çenesi ve uzun, aşın derecede uzun yüzüyle ihtiyar, sargılarından yeni kurtulmuş bir firavun ölüsünü andırıyordu.</p>

  <p class="block5">Bu herif kaç yaşında olabilir ki?</p>

  <p class="block5">Milton havanın serinliğine rağmen bir tulum ve dirseklerine kadar kıvrılmış bir gömlek giyiyor, porsumuş ama hâlâ eski gücünün kırıntılarını taşıyan pazılarını gösteriyordu. Güçlü bir elin ibiğini okşadığı tavuk kıpırdamıyordu. Hayvanın dehşet içinde mi olduğunu, yoksa keyif mi aldığını söylemek zordu.</p>

  <p class="block5">Ya yanılıyorsam? Ya katil genç biri değilse? Milton Beaumont gerekli fizik gücüne sahip, üstelik oynatılacak ve dengesiz biri gibi hareket edecek kadar da saf Psikotizmin eşiğinde olmasına rağmen, yaşı hareketlerinden bazılarını denetlemesine izin veriyor...</p>

  <p class="block5">Yine de, göze batan bir şey vardı. Bunca zaman, böylesine yıkıcı dürtülerini nasıl sürdürebilmişti? Milton’ın bir oğlu olmuştu, bir de karısı, oysa katil kesin bir cinsel toyluk gösteriyordu.</p>

  <p class="block5">" Gazeteler sâdece ne düşünmemiz gerektiğini söylemek için. 327</p>

  <p class="block5">Fazla da televizyon izlemiyorum, hayır.</p>

  <p class="block5">"Acımasızca, ama doğru bir cevap" diye düşündü Brolin. Saf biri için, Milton oldukça kavrayışlı görünüyordu. Uzunca bir süre, Milton kadar kısıtlı birinin Leland gibi becerikli bir insanı nasıl peydahlattığını merak etmişlerdi. Belki de, Milton göründüğü gibi saf bir adam değildi gerçekte, belki de vahşi saflığının ardında dünyaya karşı keskinleşmiş bir bakış gizleniyordu.</p>

  <p class="block5">" Son günlerde öldürülen iki kadından haberiniz oldu mu? diye sordu Brolin.</p>

  <p class="block5">" Ne sandınız ya? Şu aralar herkes oğlumdan bahsediyor. Gazetecinin biri bana sorular sormak için buraya bile geldi. Geldiği gibi de gitti zaten. Eli boş.</p>

  <p class="block5">Rüzgâr çevrelerindeki ağaçların dallarını oynattı.</p>

  <p class="block5">" Öyleyse katilin... Portland Celladı’nı örnek aldığını da biliyorsunuz mutlaka?</p>

  <p class="block5">Tanımlamalar acımasızca da olsa, Leland Beaumont’un adını içermiyordu; Brolin, babanın nasıl bir tepki göstereceğini bilemediği için böyle konuşmayı tercih ediyordu.</p>

  <p class="block5">" Herifin birinin Leland’in yaptıklarını taklit ettiğini söylüyorlar. Oysa Leland artık ölü, onun için bıraksınlar da, huzur içinde yatsın!</p>

  <p class="block5">Brolin doğrudan hedefe gidemeyecekti. DNA hikâyesini anlatsa, karşısındakinin tek bir kelime bile anlamayacağından emindi, bu da aralarındaki uçurumu daha da derinleştirmekten başka bir işe yaramazdı.</p>

  <p class="block5">" Bay Beaumont, oğlunuz Latourell Mezarlığına gömüldü, değil mi?</p>

  <p class="block5">Milton’ın gözlerinden çıkan iki siyah ok, Brolin’e dikilmişti. Tavuğu okşamaya ara verip, başını salladı.</p>

  <p class="block5">" Açık sözlülüğümü bağışlayın ama, bilmeye hakkınız olduğunu düşünüyorum. Leland’in cesedi çalınmış.</p>

  <p class="block5">İki yarık birden genişledi, içlerinden beyaz, kırmızı ve mavi iki göz küresi göründü. Gün ışığına çıktıkları hızla, yeniden karanlık inlerine döndüler.</p>

  <p class="block5">"Ne? diye haykırdı adam. Hangi oros...</p>

  <p class="block5">Kelimeler ağzında can verdi. Koltuğun kol dayanağının üzerinden eğildi, kolunun altında titreşen tavuk imdat gıdakları kopardı. Küçük bir odun yığınının arasından bir şey çekip çıkardı.</p>

  <p class="block5">Brolin olacakları hemen kavrayamadı. Adamın elindekinin ne olduğunu ancak çeliğin güneş altında bir an parıldamasıyla anladı.</p>

  <p class="block5">Nacak kuru bir ıslıkla havayı böldü. 328</p>

  <p class="block5">Çok geçti.</p>

  <p class="block5">Milton bir eliyle tuttuğunu bıraktı. Tavuk kötü bir şaka yapılmışçasına, çılgınca bir kahkaha nöbetine tutulmuş gibi kıvrandı. Kanı sıcak bir gayzer gibi havaya fışkırdığında, Brolin hayvanın sıçradığını gördü; boynundan, boş bulaşık deterjanı şişesi sıkıldığında olduğu gibi, tükürüğümsü kabarcıklar çıkıyordu.</p>

  <p class="block5">Kellesi kumların üzerinde olmasına rağmen, vücut sanki bir kâbustan kurtulmak istermiş gibi, koşmaya devam etti. Açık deliğin tepesinden fazlaca kan fışkırınca, hayvan ağır ağır devriliverdi.</p>

  <p class="block5">" Memur bey, eğer buraya bana bu haberi vermek için geldiyseniz, artık gidebilirsiniz. Yok, eğer amacınız beni kodese tıkmaksa, tıkın, ama size söyleyecek bir şeyim yok!</p>

  <p class="block5">" Bakın, belki...</p>

  <p class="block5">" Kapayın çenenizi! Ya beni götürün ya da defolun gidin!</p>

  <p class="block5">Brolin iskemleden damlayan kana baktı. Burada her türlü uygarlığın uzağındaydı ve eğer Milton birden çıldırırsa, kimse yardımına gelemezdi. Gözleri ihtiyarın hâlâ elinde tuttuğu nacağın üzerindeydi. Nacağın üzerinde neredeyse hiç kan yoktu.</p>

  <p class="block5">" Pekâlâ, gidiyorum.</p>

  <p class="block5">Karşısındakinden bir tepki bekleyerek, ayaklandı. Adam, duygularını hiç belli etmeden, Brolin’i izlemeye devam ediyordu.</p>

  <p class="block5">" Yine de, bir şey yapmanızı isteyeceğim, kendiniz için. Tükürüğünüzden bir örnek almamda bir sakınca görür müsünüz?</p>

  <p class="block5">Milton başını yana yatırdı. Sağ yanağının üstü asabî bir tikin etkisinde seğirmeye başlamıştı.</p>

  <p class="block5">" Bu da nereden çıktı?</p>

  <p class="block5">" Genetik bir karşılaştırma yapmak için. Aynı parmak izi gibi, ama parmak yerine tükürük ya da kan kullanılıyor. Eğer kabul ederseniz, katilin genetik iziyle karşılaştırırız, böylelikle temize çıkarsınız. Yine de hakkınızda herhangi bir suçlama olmadığını, bunun sadece benim kişisel isteğim olduğunu ve kabul etmek zorunda olmadığınızı söylemem gerekir.</p>

  <p class="block5">Brolin adamın bir şey anlayıp anlamadığını çıkaramıyordu, vazgeçmeye hazırlanırken Milton’ın başını salladığım gördü.</p>

  <p class="block5">" Ne yapmamı istiyorsunuz? Tükürüğümü bir iğneyle mi çekeceksiniz?</p>

  <p class="block5">Brolin’in dudaklarında beliren tebessüm bu ağır atmosferde gerçek bir başarının göstergesiydi.</p>

  <p class="block5">" Bu dediğiniz şeye gerek kalmayacak. Kullandığımız yöntem biraz daha modern. Bekleyin, göstereyim. 329</p>

  <p class="block5">Mustang’in bagajındaki plastik valizi alıp, içinden lateks eldivenler çıkardı. Milton’dan temiz bir mendile tükürmesini istedi, sonra da küçük bir spatulayla kendine gerekecek kadarını aldı.</p>

  <p class="block5">Arabasına döndüğünde, Milton’ı tavuğun leşini yerden alırken gördü. Birden tavuğun durumunda kendisinin olabileceğini düşünerek, ürperdi. Tehdit oldukça açıktı.</p>

  <p class="block5">Milton böylesine bir incelik gösterecek biri değil.</p>

  <p class="block5">Kim demiş? Saf demek, "hareketleriyle aklından geçenleri anlatamaz" demek değil ya.</p>

  <p class="block5">Milton, elindeki soğumaya yüz tutmuş leşle doğruldu. Gözlerini Mustang’e dikmişti.</p>

  <p class="block5">Motor ağaçların altında homurdandı. Brolin dikiz aynasından, yolun ortasında hareketsiz duran baba Beaumont’un yavaşça gözden kaybolmasını izledi. Bütün dönüş yolculuğu boyunca, aklından çıkmayan bir düşünce vardı.</p>

  <p class="block5">Doğrulurken, Milton gözlerini Brolin’inkilere dikmişti.</p>

  <p class="block5">Biliyordu.</p>

  <p class="block5">Milton karşısındakinin oğlunu öldüren kişi olduğunu çok iyi biliyordu.</p>

  <p class="block5">Brolin emindi.</p>

  <p class="softbreak"></p>

  <p class="block9"><br class="calibre5" id="calibre_pb_60" /></p>
</body>
</html>
