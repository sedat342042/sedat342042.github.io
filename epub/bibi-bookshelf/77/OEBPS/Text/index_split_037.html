<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kötü Ruh</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block9"></p>

  <h2 class="calibre6">33</h2>

  <p class="block5">Brolin iki bacağının üzerinde sağlamca dikilmiş, Glock’unu karşıya çevirmişti. Odanın içinde neler olduğunu anlayabilmek için elleriyle sağı solu yokladı. Boğucu rutubet görünmez bir el gibi elbiselerinin üzerinde kayıyor, sonra da kazağının yününe, blucininin ipliklerine işliyordu. Karanlıkların içinde bir yerde, bir pompanın homurtusu bir vahşi köpeğin böğürtüsü gibi yankılanıyordu.</p>

  <p class="block5">" Larry, ışık, diye fısıldadı Brolin.</p>

  <p class="block5">Salhindro Mag-Lite’ını yaktı ve gelip müfettişin yanma dikildi.</p>

  <p class="block5">" İnsan burada boğulur! diye söylendi.</p>

  <p class="block5">" Lağım, Larry.</p>

  <p class="block5">Girişte duran Craig Nova, hızla çevresine göz gezdirip kafasını salladı.</p>

  <p class="block5">" İz bulmak pek kolay olmayacak, dedi istediğinden daha yüksek çıkan bir sesle. Brolin bir el işaretiyle adamı susturdu.</p>

  <p class="block5">" Sen burada kal, Larry ve ben çevreyi araştıracağız. Binanın güvenli olduğunu duymadan, içeri girmek yok, diye fısıldadı. Bana bir fener ver.</p>

  <p class="block5">Craig Nova feneri uzatıp, bir adım geriledi.</p>

  <p class="block5">Salhindro sola yönelirken, Brolin de sağdan ilerledi. Hareketleri hızlı ve kararlıydı, sadece tabancaların koruması altında ilerliyorlardı. Sol el feneri taşıyor ve sol kol sanki göğsü korumak istiyormuş gibi kıvrılıyordu; sağ eldeyse, sol koldan destek alan tabanca vardı. Akademideki gibi.</p>

  <p class="block5">Adım adım ilerleyerek pompaların, vanaların, vıcık vıcık boru karmaşasının ve uyarı levhalarının yanından geçtiler. 212</p>

  <p class="block5">Odanın sonuna yaklaşıyorlardı, hava çok daha ağırlaşmış, […] dolan amonyak kokusunu hissettiğinde ürperdi. Çürümekte olan bir cesedin, bir süre sonra oldukça güçlü bir amonyak kokusu yaydığını biliyordu.</p>

  <p class="block5">Ancak, lağımlarda da mikroptan arındırıcı bir amonyak karışımı kullanılırdı.</p>

  <p class="block5">Solukları daha ağır ve daha gürültülü çıkmaya başladı.</p>

  <p class="block5">"Eğer adamımız hâlâ buradaysa" diye düşündü, "darbeye maruz kalırsam sol kolumu korumam gerekir yoksa omzum bir daha çıkar."</p>

  <p class="block5">Otomobil hurdalığında aldığı yara yüzünden aşman kol kemiğinin toparlak başı, en ufak bir darbede yerinden çıkabilirdi. Üstelik, çoğu kez zararsız olmakla birlikte böyle bir ayrıntının insanı sağlam halinden daha yavaş kıldığını ve birkaç saniye sonra kafaya saplanacak bir kurşun anlamına geleceğini biliyordu.</p>

  <p class="block5">Cinayet mahallinde ipucu karmaşasına yol açmamak için giydikleri özel tulumlar, sessizlik için biçilmiş kaftanlardan değildi; en çok da ayakkabılarındaki plastik galoşlar.</p>

  <p class="block5">Önlerinde fışkıran buhar, ikisini de yerlerinden sıçrattı. Brolin yanında tecrübeli biri bulunduğu için memnundu. Biraz heyecanlı bir acemi çoktan tetiğe basmıştı.</p>

  <p class="block5">Buharlı ve gürültülü gölgelere dalmış iki adamın kripton el fenerinin ışığından başka rehberleri yoktu. Pis kokulu bir sisin kapladığı çelikten bir ormanda yollarını kaybetmiş iki çocuk gibi, çevrelerini kollayarak ilerliyorlardı.</p>

  <p class="block5">Bir vana kumanda konsolunun ardından göründü.</p>

  <p class="block5">Kadın çırılçıplak uzanmış, yalvaran gözlerini Brolin’e dikmişti. Hatları yaşadığı dehşetten katılıp kalmıştı.</p>

  <p class="block5">Alnında karanlık ve sızıntılı bir delik vardı.</p>

  <p class="block5">Genç müfettiş bulunduğu yerden kadının sadece vücudun üst bölümünü seçebiliyordu. Sırtüstü uzatıldığını, ellerinin başının üzerinde bağlandığını, kollarının da sanki bir şey göstermek isteniyormuş gibi, gerildiğini gördü. Kollan dirsekten aşağı kesilmemişti!</p>

  <p class="block5">Katilin alışkanlıkları düşünüldüğünde, ne denli görülür olsa da, bu son ayrıntı, bütün bu kargaşanın ortasında küçük bir zafer gibi duruyordu. Brolin bütün dikkatim dört beş metre ötesinde yatan kadına yoğunlaştırdı.</p>

  <p class="block5">Bir adım daha attı.</p>

  <p class="block5">Doğranmış memelerinden kanlı gözyaşları akmıştı. 213</p>

  <p class="block5">Bir adım daha.</p>

  <p class="block5">Rutubet azıcık çıkık karnının üzerinde binlerce damlacık halinde parıldıyordu.</p>

  <p class="block5">Bir adım daha ve Brolin kadının yanma varmış olacaktı. Salhindro her gölgeyi dikkate alarak karşıdan geliyordu.</p>

  <p class="block5">Kadının kalça hizasında kemer gibi, deri bir kayış vardı. Brolin bulunduğu yerden iyi göremiyordu ama, sanki kayış yerdeki bir parmaklığa takılı gibi gelmişti.</p>

  <p class="block5">Birden, birkaç metre ötesinde bir pompa harekete geçti, işlemeye başlayan motorunun gürültüsü odanın içinde patladı. Brolin korkuya teslim olmamak için Glock’unun kabzasını sıkıca kavradı.</p>

  <p class="block5">Gözlerini vurmak için yaklaşan ölüme bakar gibi bir ifadeyle onu izleyen kadının gözlerinden ayırmıyordu.</p>

  <p class="block5">Brolin kadının etten bir bulamaç gibi duran alnından etkilenmemeye çalışıyordu.</p>

  <p class="block5">Kadına doğru son bir adım.</p>

  <p class="block5">O zaman anladı.</p>

  <p class="block5">Kadının yüz hatlarıyla ifade ettiği tüm dehşet Brolin’in zihninde canlandı.</p>

  <p class="block5">Kadının gözleri Brolin’in üzerine mıhlanmıştı.</p>

  <p class="block5">Elleri bağlı.</p>

  <p class="block5">Kalçaları yere yapışık.</p>

  <p class="block5">Ve bacakların yerinde, ağızları açık iki çukur.</p>

  <p class="softbreak"></p>

  <p class="block9"><br class="calibre5" id="calibre_pb_37" /></p>
</body>
</html>
