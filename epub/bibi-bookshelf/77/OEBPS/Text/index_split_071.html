<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kötü Ruh</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block9"></p>

  <h2 class="calibre6">66</h2>

  <p class="block5">Her şeyden önce, iki koruyucu meleğinden kurtulması gerekiyordu. Juliette peşindeki iki polis yüzünden aklından geçenleri yapamayacağını düşünüyordu. Polisler onu korumak için buradaydılar, oysa Juliette’e göre kendisinin korunmaya ihtiyacı yoktu. Katil, telefonda da itiraf ettiği gibi, daha önce bir kez tereddüt etmiş, sonra da Camelia’yı seçmişti. Juliette’i almak istememişti. Leland bunu denemiş ve bedelini hayatıyla ödemişti. Şimdi, eğer ardında bir ölüm tehlikesi varsa, bu tehlikeyle yüz yüze gelmeye kararlıydı, iyice düşününce, bu tehlikeye meydan okumaya karar verdi.</p>

  <p class="block5">Sonunda, her şeyin bitmesinin tek yolu buydu.</p>

  <p class="block5">Eğer Karga ile katil ortadan kaybolurlarsa, Leland’in Hayaleti ile diğer bütün korkulan da yanlarında götürürlerdi.</p>

  <p class="block5">Genç kadın Vosvos’un direksiyonunun başındaydı ama kontak anahtarını daha çevirmemişti. Bütün bunların yerine arabadan çıkıp kapıyı kapadı, sonra ormana doğru yürüdü. Eğer acele ederse, on dakika sonra yola varmış olurdu. Yaptığı hesaba göre Ford’dan ve iki muhafızından yeterince uzaklaşmış olacaktı. Bu da, otostop yapmayı denemesi için yeterliydi.</p>

  <p class="block5">Böğürtlenler yüzünden elleri çizilmişti. Patikadan ayrılıp ormandan geçerek kısa zamanda yol kenarına ulaştı. Ağaçların gölgesinde kalmaya özen göstererek, batıya doğru yürümeye koyuldu. Polislerden biri bacaklarındaki uyuşukluğu gidermek için asfaltta yürümeye kalkarsa görülebilirdi. Acele etmesi gerekiyordu, polislere iki saat yalnız kalmak istediğini söylemişti, bu da yarım saat süresi var demekti. Adımlarını sıklaştırdı. Yarım saat kadar sonra, arkadan bir kamyonetin geldiğini görünce elini kaldırarak başparmağıyla otostop işareti yaptı. 388</p>

  <p class="block5">Kırk yaşlarındaki Duane adlı göbekli sürücü, genç kadını almaktan ve 84 numaralı otoyolda Portland yönüne doğru birlikte seyahat etmekten mutlu oldu. Adamın gevezeliklerini dinlemek zorunda kalan genç kadın, konuşması belden aşağı konulara yönelir yönelmez onu daha zararsız alanlara çekmeye çalıştı. Ne var ki Duane genç kadım West Hills’in dibine kadar bu havada götürmeye kararlıydı. Juliette oradan hızla Camelia’nın evine giden yokuşu tırmandı ve yedek anahtarlarını verdiği için arkadaşına içinden bir daha teşekkür etti. Camelia’nın BMW’sine bindi, içindeki hız merakını frenleyerek 32. Sokak’tan aşağı yöneldi.</p>

  <p class="block5">Her şeyden önce, polisin dikkatini çekmemek gerekiyordu. Bunu düşününce, gülümsedi. Sanki peşine eyaletin tüm şeriflerini takmış bir suçlu gibi davranıyordu ya aslında hiçbir suç işlememişti. Her gittiği yerde izleyemezlerdi onu. Üstelik, düşündüğü yere ancak yalnız gidebilirdi. Yanına yol arkadaşı alamazdı, onu bekleyen şey çok özeldi. Üstlendiğini yalnızlığa sığınarak başaracaktı; en derin korkuları yenmek ve sırları çözebilmek için belleğimizin dinginliğe ihtiyacı vardı.</p>

  <p class="block5">Juliette radyoyu açmadan, müzik dinlemeden, sessizlik içinde yol aldı. Camelia’nın kokusu hâlâ arabanın içindeydi, miskli parfüm, sahibi sanki arkada oturuyormuş gibi havada asılıydı.</p>

  <p class="block5">Arabayla Beaverton’ı geçip, güneye doğru yoluna devam etti.</p>

  <p class="block5">Güneş uzakta sakince alçalıyor, peşinden günün tülünü de sürükleyerek göğün donuk yüzünde parıldamaları için yıldızlara yer açıyordu. Juliette sınırda olduğunun farkındaydı. Profesyonellerin deyimiyle, <i class="calibre7">border line</i>. Yorgunluktan, isteksizlikten, asap bozukluğundan ve öfkeden patlayıcı bir karışım. Soluk alışlarını güçleştiren öfke ve nefret, onu mantığım kullanamaz hale getirmişti. Ne var ki, durumunun bilincindeydi.</p>

  <p class="block5">Bunu yapmak gerektiğini biliyordu. Normal koşullarda böyle davranması imkânsızdı, ama kararım verdiğine göre, bu yakıcı ateşi beslemek gerekiyordu. Küllerden daha iyisi doğacaktı. Yeni bir başlangıç. Eğer yüz yüze gelebilirse, işte o zaman bütün bu hayaletlerden sonsuza dek kurtulduğundan emin olacaktı.</p>

  <p class="block5">Oswego Gölü’nün yanından geçti, otoyoldan ayrılıp daha küçük yollara sapmadan önce yirmi dakika daha gitti. Stafford’da, fazla kullanılmadığı belli olan bir yola dönerek, ormanın içine daldı. BMW uzun otların arasındaki karıkları izleyerek, yavaş yavaş ilerledi. Artık önünü görmek için farları yakması gerekiyordu. Gök mora kesmiş, ağaçlar da, ekim ayında bile, yolu gölgele […] yoğunlaşmıştı.</p>

  <p class="block5">Bu unutulmuş yolda neredeyse on dakika kadar giderek uygarlıktan uzaklaştı, her şeyin yönlendirildiği dünyadan sıyrılarak, içgüdü evrenine daldı. Araba ormanın derinliklerine girdikçe, dallar uzun ve düğüm düğüm olmuş parmaklar gibi, cama vuruyorlardı.</p>

  <p class="block5">Sonra bina, gecenin içinde ürkütücü bir yüz gibi göründü. Beyaz duvarlar alacakaranlıkla uyuşmuyor, tozdan perdelenmiş, kapkara pencereleri çevreliyordu. Bir yandaki kocaman kümesi kaplayan karmakarışık bitkiler, ölen kümes hayvanlarının iskeletlerini gizliyordu. Bu evde bir yılı aşkın bir zamandır kimse oturmuyordu. Evin son sakini Leland Beaumont’tu. Juliette de son konuğu. BMW garaj girişinin önünde durdu. O kapının ardında, genç kızı delikten çıkarmak için kullanılan makara hâlâ duruyor olmalıydı.</p>

  <p class="block5">Juliette motoru durdurdu, ama farları söndürmedi. Bir el feneri bulmak umuduyla torpido gözünü açtı, küçük bir Mag-Lite bulunca duasının kabul edildiğini anladı. Dışarıda hava, öğleden sonra Columbia’nın kıyısındakinden şaşırtıcı derecede daha az serindi. Karanlık çökünce bütün hayvanlar susmuş, sanki orman, varlıklarından sadece hayvanların haberdar olduğu korkunç canavarlar barındırıyormuş gibi, sığınaklarına çekilmişlerdi.</p>

  <p class="block5">Juliette garaja yaklaştı. İçeriye kolaylıkla girebilmek için yanda küçük bir kapı vardı. Kapının tokmağını çevirdi, kilitli olduğunu görünce şaşırdı.</p>

  <p class="block5">Eve geçen yıldan beri hiç giden olmadığım duymuştu. Leland’in ölümünden sonra, kimse ormanın dibindeki bu korkunç yeri satın almayı düşünmemişti. Leland’in babasının da buraya hiç gelmediği ve her şeyin olduğu gibi kaldığı söyleniyordu. Polis de gelip evi aramış, ama garajın altında, Leland’in kurbanlarım hapsettiği boşluğu bulunca da, araştırmalarını Leland’in kişisel eşyalarıyla sınırlandırmıştı. Gizli günlükler, cinayet nedenleri hakkında bir ipucu aramışlardı, ama ev sırlarından hiçbirini teslim etmeye yanaşmamıştı.</p>

  <p class="block5">Juliette bagajda bir levye bulunca, her zaman her şeye hazırlıklı arkadaşım hatırladı ve garaja doğru yürüdü.</p>

  <p class="block5">Kilit ormanın içine dağılıp kaybolan boğuk bir çatırtıyla parçalandı.</p>

  <p class="block5">Juliette’in soluklan sıklaştı. Birkaç saniye boyunca düğüm düğüm kollarıyla çevresini saran ormanı gözlediyse de, hiçbir şey göremedi. Oysa ensesinde delici bir bakışın ağırlığını duyuyordu. […] 390</p>

  <p class="block5">Burada olduğunu kimse bilmiyor, bu Allah’ın belası orman evinde de tek bir canlı bile yok! diye düşündü sakinleşmek için. Çabasının etkisi oldukça düş kırıcıydı.</p>

  <p class="block5">O kapının ardında, hayatının en korkunç anlarını yaşamıştı. Kapıyı itip, Mag-Lite’ı yaktı. Derin bir karanlık vardı, evin girişi de yaklaşan her şeyi yutan yolculuğun kapısına, doğaüstü bir şeye benziyordu. Juliette de birden yutuluverdi.</p>

  <p class="block5">Tozlu sislerle yoğunlaşmış hava boğucuydu.</p>

  <p class="block5">Bir de, sanki işkence gören kadınların çığlıklarıyla doluydu.</p>

  <p class="block5">Işık demeti garajın içinde yükseldi. Etraf öylesine iç karartıcıydı ki, karanlık her boşluğu dolduran, her yerden akan, en ufak girintilere bile sızan kocaman, yumuşak ve elle dokunulabilir bir madde gibiydi.</p>

  <p class="block5">Küçük boyutlu bir harenin içinde, üzeri paslanmış aletlerle dolu tezgâh göründü. Feneri çalışma masasının üzerine doğru kaydırdı. Bir bidon. Birçok elektrik kablosu. Eski bir radyo. Bir mengene.</p>

  <p class="block5">Diz çökmüş, elleri mengeneye sıkıştırılmış, inleyen, yalvaran bir kadın. Mengene sıkışıp, testere bileğinin derisine değince, yırtılan ses telleri.</p>

  <p class="block5">Juliette kafasındaki görüntüyü hemen kovdu.</p>

  <p class="block5">Garajın bir yerinde, Juliette’in çok yakınında bir yerde bir zincir şıngırdadı.</p>

  <p class="block5">Makaranın zinciri.</p>

  <p class="block5">Juliette biraz daha ilerledi. Toz gırtlağını tahriş ediyordu, ama bu onu yıldırmıyordu; yürümeye devam etti.</p>

  <p class="block5">Tuğla takozlar üzerine yerleştirilmiş bir otomobil motorunun çevresinden dönmek üzereyken, fenerin ışığı zincirin birbirlerine dolanmış baklalarına takıldı. Zincirin ucundaki kasap çengeli, sanki Juliette’e yeniden buluşmaya can atıyormuş gibi, aydınlığın ortasında beliriverdi.</p>

  <p class="block5">Genç kadın sivriltilmiş çelik karşısında donup kaldı.</p>

  <p class="block5">Çengelin ucu temiz görünüyordu. Toz, sanki çeliğin üzerine yapışmaya cesaret edemiyor, uzaktan esen rüzgâr da insanın sıcak etine saplandığında daha fazla acı vermesi için çengelin ucunun sürekli soğuk kalmasına sebep oluyordu. Juliette bundan emindi.</p>

  <p class="block5">Sonunda, gözlerini zemine çevirdi. Yerde, uzun zamandan beri gizlenmeyen bir kapak görülüyordu. Onun altında da, ölümünü beklerken Juliette’in hapsedildiği boşluk. 391</p>

  <p class="block5">Bir spazm göğsünü sıkıştırınca elinden bıraktığı fener dolap gibiydi, farkında değildi ama, buraya girdiği andan beri bütün vücudu ürperip duruyordu. Karanlıkta titriyordu.</p>

  <p class="block5">Juliette buz gibi betonun üzerine diz çöküp, dolabın altını yoklamaya girişti. Parmaklarına birçok küçük şey değdiyse de somun ya da hamamböceği" ne olduklarını düşünmemeye çalıştı. Sonra alüminyum sapı elinde hissedince, feneri tutup doğruldu. "Tanrım, ne olur kırılmamış olsun" diye tekrarladı, düğmeye basıp ışığı görene kadar. Derin bir soluk aldı.</p>

  <p class="block5">Yerdeki kapağa yaklaştığında yüreği öylesine bir hızla vurmaya başladı ki, kazağı titreşimlerle sarsıldı.</p>

  <p class="block5">Makara ve çengel tam kapağın üzerindeydi, Önce onları oradan kaldırmak gerekecekti. Çengel, yapay ışıkta olağandışı parıldıyordu. Çok temizdi üstelik. Sanki yeni silinmiş gibi.</p>

  <p class="block5">İmkânsızdı bu, kimse sadece bu kasap çengelinin tozunu almak için buralara gelme zahmetine girmezdi.</p>

  <p class="block5">Yine de, gözlerini bu öldürücü çelik parçasına dikip kalmamak için, Juliette’in büyük bir gayret harcaması gerekti. Sonra aklındaki paranoyak düşünceleri kovup, makarayı tuttu.</p>

  <p class="block5">Makarayı açmak için kendi çevresinde döndürdü, tik ürkütücü gıcırtıda, geriye sıçradı, neredeyse fener elinden düşüyordu. Tüm cesaretini toplayıp makaranın kolunu itti. Sanki iki yük gemisi, gürültüyle birbirlerini mahmuzluyormuş gibi. Gıcırtılar madenî bir çığlık gibiydi. Geçmişin hayaletlerini uyandıran, evin içinde ve dışarıda yankılanan bir ölüm çağrısı.</p>

  <p class="block5">Juliette kapağın üzerine çıkıp, metal tutamağı kavradı. Bütün bunları neden yapıyorum? Ben de çıldırdım herhalde! Yüreği son hızla çalıştırılan bir motor gibi çarpıyordu, ama yine de bunu yapması gerektiğini biliyordu. Kapağı açıp, korkularını yenmeliydi.</p>

  <p class="block5">Parmakları çeliğin üzerine kapandı.</p>

  <p class="block5">Bütün bunların geçmişe ait olduğunun bilincine varıp korkularını anıya dönüştürecekti.</p>

  <p class="block5">Kapağı kaldırınca karanlık bir dörtgen göründü. Birkaç saniye, kurbanların ruhlarının uzun bir iniltiyle önünden havaya yükseldiklerini zannetti. Oysa hayal görüyordu. Ahşaptan yapılmış küçük merdivenler deliğin içine iniyordu. Juliette merdivene tutundu ve ilk basamağa adımını attı. Nefes alıp vermekte öylesine zorlanıyordu ki, neredeyse her soluğu hırıltılıydı. 392</p>

  <p class="block5">Yine de yapmam gerek. Yapmalıyım. Ondan sonra, her şey bitmiş olacak. Ondan sonra evi gezebilir, araştırabilir, Leland’i Karga’ya ve katile bağlayan ufak da olsa bir iz bulabilirdi. Aralarındaki bağın somut kanıtları, polisin bulmayı başaramadığı bir izi olduğundan emindi. Böylelikle korkularından kurtulmuş olacak, Leland de hiç düşünmeden kafasından silip atabileceği, içi boş bir hayalete dönüşecekti.</p>

  <p class="block5">Leland’in gizli dünyasına dalacak ve adamın tüm sırlarını ortaya dökecekti. Son sırrına kadar.</p>

  <p class="block5">Merdivenin basamaklarından sendelemeden indi, fenerin ışığı zemine dönük, kendini aşağıda buldu. Soluğu kesik kesikti. Hızla çarpan yüreği şakaklarını titretiyordu. Hava ılıktı, nemli de denebilirdi. Burada havayı tahammül edilmez derecede ağırlaştıracak kadar çok gözyaşı akmış, korkudan çok ter dökülmüştü.</p>

  <p class="block5">Sonra, fenerin ışığını usulca duvarlara çevirdi.</p>

  <p class="block5">Ahşap duvarlardaki tırnak izlerini ve dertop edilmiş halde dehşet içindeyken, tahtanın altında boş yere kazdığı deliği gördü. Bulunduğu yer, hatırında kalandan çok daha dardı. Kendi çevresinde döndü; sonra bir daha, bir daha. Her bir bölmeyi parçalarına ayırarak.</p>

  <p class="block5">Nefesi düzeldi. Yüreği sakinleşti.</p>

  <p class="block5">Bu yer genç kadının kafasında korkunun tapınağıydı, en azından, o ana kadar ona öyle görünmüştü. Orada, o yarı karanlıkta, bir sapığın kendisi için kazdığı hücreyi inceliyordu. Leland’i bu kötülük inini yapmak için ruhu ve vücudu terleyerek çabalarken gördü. Garajdan bakarken, dehşet içindeki kurbanlarım seyredip zevkten nasıl sarhoş olduğunu düşündü. Adamı aklına getirdi. İçindeki vahşeti hissetti, ama yarattığı korkuyu yendi. Doğaüstü bir varlık olamazdı, geri dönemezdi o.</p>

  <p class="block5">Leland’in o gün gerçekten öldüğünü anladı. Beyni, bir kurşunun darbesiyle parçalanmıştı. Kara büyünün bütün gizli bilimleri bile geri getiremezdi onu.</p>

  <p class="block5">Bir yerlerde, birisi Leland’in kuklasını oynatmaya çabalıyordu ya, işte o oynattığı bir kukladan başka bir şey değildi.</p>

  <p class="block5">Yukarıda, garajda, yerde bir şey yuvarlandı.</p>

  <p class="block5">Juliette irkildi ve feneri kapağa doğru tuttu.</p>

  <p class="block5">Yuvarlanan şey durdu. Sanki betonun üzerinde yuvarlanan bir bira kutusunun sesiydi. Juliette ilk basamağa adımını atıp, yavaşça tırmanmaya başladı. 393</p>

  <p class="block5">[Rüzgar] etkisiyle de yuvarlanmış olabilirdi ya da belki garaja bir hayvan girmişti; zaten, girerken kapıyı açık bırakmamış mıydı? En kötüsü olamazdı. Hayır, hele bundan sonra. Kafasını delikten çıkarıp, fenerle çevresini aydınlattı. Görüş alanını daraltan bir sürü sandık vardı, bu garaja çok fazla şey doldurulmuştu. Ama, görebildiği kadarıyla, herhangi bir hayvan yoktu. Ya da korkudan bir yere sinmiş bekliyorlardı. Ortalıkta hayvan falan gözükmüyordu. Görünürde insan da yoktu!</p>

  <p class="block5">Juliette kapağın kenarından güç alarak vücudunu delikten sıyırdı ve doğrulmak için el fenerini yere bırakırken, makaranın zinciri şıngırdadı.</p>

  <p class="block5">Rüzgârın etkisiyle olan bir şıngırdama değildi. Hayır, çok daha güçlüydü, çok daha belirgin.</p>

  <p class="block5">Sanki biri gelip de sallamış gibi.</p>

  <p class="block5">Ve iç karartıcı karanlıkta, sığınağından bir gölge doğruldu.</p>

  <p class="block5">Juliette geriye bir adım attı, deliğe düşmek üzereyken çevik bir hareketle sandığa tutundu.</p>

  <p class="block5">Birden heyecansız, ifadesiz bir ses yükseldi:</p>

  <p class="block5">" Çoktandır bu anı bekliyordum.</p>

  <p class="block5">Gölge bir adım ilerledi.</p>

  <p class="block5">Juliette’in yüreği sanki göğsünün içinde patlamıştı.</p>

  <p class="block11"><span class="text3">Yerdeki fenerin aydınlattığı alan içinde, Leland Beaumont göründü. Etiyle, kemiğiyle, oydu. Vahşi gülümsemesiyle... Juliette’in üzerine atıldı.</span> <span class="block12"><br class="calibre5" id="calibre_pb_71" /></span></p>
</body>
</html>
