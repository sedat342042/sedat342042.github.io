<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kötü Ruh</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block9"></p>

  <h2 class="calibre6">28</h2>

  <p class="block5">En ufak bir teselli girişiminde bulunmamıştı. Ne bir tebessüm, ne de bir göz kırpma. Brolin’in bürosundan, bir gram bile yakınlık görmeden ayrılmıştı.</p>

  <p class="block5">Juliette klavyenin tuşlarına öfkeyle basıyordu. Kızgınlık ve açıkça belli bir konsantrasyon eksikliğinin pençesindeyken yazdığı ödevin çok cömert bir "C"den fazlasını hak etmeyeceği belliydi.</p>

  <p class="block5">Bir cümlenin ortasında duraklayıp, başını ellerinin arasına aldı.</p>

  <p class="block5">Brolin’in son günlerde büyük dertleri vardı, bu kahrolası soruşturma zamanının tümünü alıyordu, ama bu da Juliette’i böylesine ihmal etmesi için yeterli neden olabilir miydi? Belki de, yarası yüzünden, aklı başka yerlerdeydi. Büroya girer girmez Joshua’nın şiş yanağını görmüştü. Salhindro, Brolin’in durumunun ciddi olmadığım, meslektaşlarıyla boks antrenmanı yaparken yaralandığını söyleyerek onu yatıştırmıştı ama Juliette’in aklına başka şeyler geliyordu. Salhindro aşın ince davranmıştı, yalan söylüyordu mutlaka. Brolin zorlu bir operasyon sırasında dövüşmüş olmalıydı. Yine de, bu Juliette’i orada yok sayar gibi davranmak için sebep olabilir miydi? Brolin’le konuşmak istemişti, onunla konuşmaktan başka bir şey düşünmüyordu.</p>

  <p class="block5">Gerekiyorsa, pansumanını yapmaya bile hazırdı. Fazla bir şey istemiyordu ki, biraz ilgi ve...</p>

  <p class="block5">Juliette birden ne durumda olduğunu fark etti.</p>

  <p class="block5">"İyice salaklaştın sen kızım" dedi kendi kendine, kafasını sallayarak. Böyle bir tepki göstermek de nereden çıkıyordu? Kocasına kızan evli bir kadın sanki. Brolin sadece bir... Sadece bir "yakını"ydı. Bu deyim pek uygun değildi, "bir dost" demek daha doğru olacaktı. Birbirlerini iyi tanımasalar da, daha şimdiden karşılıklı güven duygusu içinde olduklarına göre, giderek birbirleriyle daha içten bir yakınlık kuracaklardı. 189</p>

  <p class="block5">Üstelik, paylaştıkları etkili bir geçmişleri vardı. Juliette, Leland Beaumont macerasını izleyen günlerde, Brolin’in hayatında ilk kez birini öldürdüğünü bilecekti. Bunu daha önce hiç düşünmemişti ama, bir insanın hayatına son vermek, sarsıcı bir olaydı mutlaka. Brolin, Juliette’i tanımıyordu, yine de ateş etmiş, genç kadını kurtarmak için Leland’i öldürmüştü. Bunu sık sık düşünmüş, genç müfettişe bundan söz etmeden önce tereddütler geçirmişti, ama koca karınlı arkadaşı Larry Salhindro onu konuyu açmaktan vazgeçirmişti. Brolin bu konunun konuşulmasından hoşlanmıyordu, yapılanın tek sorumlusuydu ve hiçbir eleştiriyi kaldıramıyor, ona destek olmaya çalışanları da reddediyordu. Juliette’e göre bu yara, diğer bütün yaralar gibi zamanla kabuk bağlayacaktı ama, çabuk unutulmasına yardım etmek istiyordu.</p>

  <p class="block5">Brolin’i hayatının tek erkeğiymiş gibi düşünüyor ve ondan hayatının tek erkeğiymiş gibi söz ediyordu...</p>

  <p class="block5">Kendine karşı dürüst olmak için, bunun doğru olduğunu da kabullenmek zorunda kaldı. Adama âşık olmak düşüncesiyle birden ürperdi.</p>

  <p class="block5">Hayır! Öyle bir adama, hayır... O daha ziyade bir abi, bir sırdaş olacak erkeklerden.</p>

  <p class="block5">Yine de Brolin’in dikkatini hangi yöntemle çekeceğini düşünüyordu. Aklına mektup geldi:</p>

  <p class="block14">Karanlık bir ormanda buldum kendimi, ... Akheron’un hüzünlü kıyısında.</p>

  <p class="block5">O kadar çok okumuştu ki, noktasını virgülünü ezbere biliyordu. Mektupta dikkatini gıdıklayan bir şey vardı.</p>

  <p class="block5">Dayanağını, en azından referanslarını bildiğinden emindi. Oysa bu son yıllarda öğrendiği çeşitli öykü, masal ve anlatılan yeniden hatırladığında hiçbir şey bulamadı, iç karartıcı bir orman ve ölülerin nehriyle ilgili bir öykü. Yunan mitolojisinden bildiklerinden hiçbiri bu iki olguyla uyuşmuyordu.</p>

  <p class="block5">Oysa bunu uydurmadığından emindi, bir yerlerde buna benzer bir öykü duymuş ya da okumuştu.</p>

  <p class="block5">Juliette çalar saatine baktı, henüz öğleden sonranın dördü olduğunu görünce, eşyasını toplayıp, evden ayrıldı. Kapısının önünde otomobilin içinde pinekleyenlere çalışmak üzere üniversite kütüphanesine gittiğini söyleyince, hep birlikte yola koyuldular. Hareketlerinde serbest olacağı ama güvenliğini sağlamak için peşinden hep göze batmayacak bir arabanın geleceği konusunda anlaşmışlardı. 190</p>

  <p class="block5">Kırk dakika kadar sonra, Juliette kütüphanenin rafları arasında geziyordu. Kütüphane bütünüyle elden geçirilmişti, iç açıcı bir aydınlıkla parlıyordu. Çok yüksek olmayan uzun etajerler basamaklı dev bir holün içinde caddeler gibi uzanıyordu. Genç kadın panoların arasından, burada çalışmaya alışık olduğunu gösterir bir hız ve rahatlıkla geçiyordu. İki "dadısı" her dakika peşine takılmış iki adamla dikkat çekmek istemeyen Juliette’in isteğiyle, girişte bekliyordu. Kafeteryada, kendi üniversite günlerini hatırlayıp şakalaşarak, önlerinden geçen güzel kızlara hayranlıkla bakarak bekliyorlardı. Juliette her şeyden önce, italik bölümleri unutmadan, mektubu ezberden yazdı. Sonra da kütüphane bilgisayarlarından yararlanarak tematik bir arama sürecine girdi. Arama kriterleri "rehber", "orman", "Akheron" ve "cehennem"di. Arama programı bağlantıyı kurdu ve Juliette’e yazıcıya gönderdiği on beş kadar eser sundu. Akheron kelimesinin Eski Yunan mitolojisiyle ilişkisine dayanarak aramaya Homeros’un Odysseus’uyla başladı, bir sonuç alamayınca İlyada’ya geçti. Dizelerde Kutsal Kitap’tan çıkmış gibi görünen bir formül olsa da, metin Juliette’e ne Kutsal Kitap’ı, ne de onunla ilgili eserleri hatırlatmıyordu. Bu sonuca vardığında, başını salladı. Evet, kutsal yazılarla ilgili olup, tema listesine uyabilecek birkaç eser vardı. Etajerlerin arasına daldı, söz konusu kitapları çıkardı. Kitap alma fişini doldurup, eve döndü. Akşam oluyordu. O akşamı ve bütün perşembe gününü, kütüphaneden aldığı kitapları karıştırmakla geçirdi. Milton’ın başyapıtı Kayıp Cenneti tararken hedefe vardığım düşündü, ama referansların yerine oturmuyordu. Kitabın bazı yerlerinde karanlık ormandan söz ediliyordu ama, şiirsel metaforlarla benzetmeler Karga’nın gösterdiği yönde hiçbir şey çağrıştırmıyordu. Daha da önemlisi, metinde mektuptaki noktalardan hiçbirine rastlanmıyordu. Perşembe gecesinin geç saatlerinde, Juliette’in satırları üst üste görmeye başlayıp, okuyabilmek için tüm dikkatini toparlamasını gerektirdiği bir anda, bir sayfadan hep birlikte, havaî fişekler gibi fırlayan kelimeler, genç kadını uyuşukluğundan çekip çıkardı. Aynı kelimeler, mektuptakilerin kesinlikle eşi kelimeler, sayfa sayfa, zihnine kazmıyordu. Hiç kuşku yok, kesinlikle aynı cümlelerdi; tek fark, Karga’nın cümleleri farklı bölümlerden almış olmasıydı. Bütün mektupta, dikkatini özellikle iki dize çekti; çıkan […] 191</p>

  <p class="block5">Burada her türlü korkuyu bırakmak ve ödlekliğin kökünü kazımak. Bu dizeler çok belirgin bir şeyle ilgiliydi, Karga’nın [] olarak dile getirmek istemediği bir tutuma karşı durmak anlamını taşıyorlardı. Juliette sırrı çözmüştü. Esasını kâğıda dökmek için acele ettiği bir sırrı:</p>

  <p class="softbreak"></p>

  <p class="block13">Buradan gidilir acılar kentine,</p>

  <p class="block13">buradan gidilir bitmek bilmeyen acıya,</p>

  <p class="block13">buradan gidilir yitmiş insanlar arasına.</p>

  <p class="block13">Benden önce her şey sonsuzdu;</p>

  <p class="block13">sonsuza dek süreceğim ben de.</p>

  <p class="block13">İçeri girenler, dışarıda bırakın her umudu</p>

  <p class="whitespace3"></p>

  <p class="block11"><span class="text3">Dizeleri hızla okudu ve rahatsızlık daha ağırlaştı. Bunlar, cehennemin kapısına kazınmış sözcüklerdi.</span> <span class="block12"><br class="calibre5" id="calibre_pb_32" /></span></p>
</body>
</html>
