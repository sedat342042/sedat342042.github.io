<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kötü Ruh</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block9"></p>

  <h2 class="calibre6">71</h2>

  <p class="block5">Asansörün kapılan açılır açılmaz, Brolin dışarıya fırlamıştı. Peşindeki Lloyd Meats, Brolin’e yetişmekte zorlandı.</p>

  <p class="block5">" Josh, bekle bir dakika, Milton’ın evine böyle elimizi kolumuzu sallaya sallaya giremeyiz!</p>

  <p class="block5">Brolin çoktan Mustang’inin yanma varmış, kapısını açmakla meşguldü.</p>

  <p class="block5">" Bütün bunların onun başının altından çıktığı ve Juliette’in de şu anda o herifin elinde olduğu ihtimali varken burada bekleyemem! diye haykırdı arabaya girerken.</p>

  <p class="block5">Meats arabanın tavanına bir yumruk vurup, istemeye istemeye de olsa yolcu koltuğuna çöktü.</p>

  <p class="block5">" Sen insen daha iyi olur, dedi Brolin.</p>

  <p class="block5">" Eğer Milton Beaumont’a girişeceksen, orada olmayı tercih ederim. Haydi, gazla! Motor yeraltı garajında öfkeyle homurdandı, Mustang bir yanık kauçuk bulutu içinde hareket ederken, lastikler asfaltın üzerinde çığlıklandı.</p>

  <p class="block5">" Umarım elimizde en ufak bir arama emri olmadığının farkındasındır, yapmak istediğin yasal değil, diye hatırlattı Meats. Üstelik suçüstü yakalama koşullan da oluşmadı!</p>

  <p class="block5">" Tabiî eğer Juliette orada değilse.</p>

  <p class="block5">" O zaman da müdahale etmek SWAT’a düşer, bu onların işi, bizim değil!</p>

  <p class="block5">" Lloyd, o adamların bir saatten önce oraya varamayacaklarını çok iyi biliyorsun. İçimde kötü bir his var.</p>

  <p class="block5">Cinayet Masası şefinin yardımcısı küfrederek gösterge tablosunu yumrukladı. Direksiyonda Salhindro’nun olduğu bir devriye arabasının peşlerinden geldiğini görmek bile sıkıntısını hafifletemedi. 410</p>

  <p class="block5">Otoyolda saatte 180 kilometreyi geçtiklerinde, V8 bir füze gibi kükrüyordu. Yirmi dakikadan kısa bir sürede görkemli Multnomah çağlayanlarına varmışlar ve otoyoldan ayrılarak daha dar ve iki yandaki yarlar nedeniyle daha tehlikeli yollara sapmışlardı. Polis merkezinden ayrılalı henüz yarım saat olmamıştı ki, Lloyd Meats’in cep telefonu çaldı. Telefonun öbür ucundaki, internetteki araştırmalarım sürdüren Bentley Cotland’di. Meats, Brolin’in konuşmayı duyabilmesi için cep telefonunun düofon düğmesine bastı.</p>

  <p class="block5">" Müfettiş Meats, inanılmaz bir şey buldum! diye haykırdı Bentley büyük heyecanla. Newsweb’de, Leland’in anne ve babasının adlarıyla bir arama başlattım. Şey, biyolojik anne ve babası demek istiyorum, yani gerçek anne babası, Kate ve Stephen Phillips. Temmuz 1980’den kalma bir bilgiyle karşılaştım. Phillipslerin Müfettiş Brolin’le aynı adı taşıyan, Josh adında küçük bir oğulları olduğu ve çocuğun bir süpermarketten kaçırıldığı yazıyor. Anlayabiliyor musunuz? İlk çocuklarım hemen doğumdan sonra, 1976’da yetimhaneye bırakıp, ikincisini alıkoyuyorlar, o da dört yıl sonra kaçırılıyor! Birden, puzzle’ın bir parçası daha yerine oturdu.</p>

  <p class="block5">" Bentley, kaçırılan çocuğun cesedinin bulunup bulunmadığından bahsediyorlar mı? diye sordu Brolin.</p>

  <p class="block5">" Şeyy. Hayır, kaçırılmasından söz ediyorlar, ama cesedi hiç bulunmamış.</p>

  <p class="block5">Brolin küfredip, haykırdı:</p>

  <p class="block5">" Tabiî ya! Bu da DNA’yı açıklıyor.</p>

  <p class="block5">" Ne? Bu neyi açıklıyor? diye sordu Meats.</p>

  <p class="block5">" İyi düşün. Kate Phillips gebe kalıyor; talihi yokmuş, karnında iki çocuk var. 1976 yılında, Kate ve Stephen Phillips sadece kendilerinin bilecekleri nedenlerle oğlanlardan birini yetimhaneye bırakıyorlar.</p>

  <p class="block5">Beaumontların iki yıl sonra nüfuslarına geçirecekleri çocuk, bu. 1980 yılında diğeri, yani Phillipslerin yanındaki çocuk, kaçırılıyor. Öldürülmüyor, kaçırılıyor. Demek ki, hâlâ yaşıyor olması mümkün.</p>

  <p class="block5">" Bunun DNA’yla ne ilgisi var?</p>

  <p class="block5">" Cari DiMestro bize aynı yumurta ikizleri dışında, bir insanın DNA’sının tamamen kendine özgü olduğunu söylemişti.</p>

  <p class="block5">" Yani, Leland’in gerçekten öldüğünü ve cinayetlerini sürdürenin ikiz kardeşi olduğunu mu söylemek istiyorsun?</p>

  <p class="block5">" Neden olmasın? Yaşayan ölü hikâyesinden daha gerçekçi […] 411</p>

  <p class="block5">" Bu çılgınca bir şey! Peki, çocuğun kaçırılmasını, yıllarca bulunmamasını nasıl açıklıyorsun? Hem üstelik, bunları neden yapsın? Kardeşinin öcünü almak için mi? Pek inanılır gözükmüyor! Brolin gaza bastı, Mustang’in farları geceyi ihtiyatkârlığa meydan okur gibi deldi. Brolin mantık dışı varsayımlara cevap vermek yerine, sessizliğe büründü, tüm dikkatini yola verdi. Acele etmek gerekiyordu. Salhindro’nun kullandığı araba çok geride kalmıştı, o otomobilin Milton Beaumont’un evine varması için, fazladan on dakikaya ihtiyaç vardı. Kısacası, sadece iki kişi olacaklardı. Mustang birkaç dakika sonra bir çit boyunca gidip, Milton’ın inine yaklaştı. Brolin ışığın onları ele vermemesi için farları söndürüp motoru stop etti ve arabayı çitin arkasında bıraktı. Elinde bir fener ve Glock’uyla, patikada koşmaya başladı. Meats de arabadan indiğinde meslektaşının elinde silahla koştuğunu gördü ve içini çekerek Brolin’in peşine düştü. I Işık olmadan ilerlemek pek kolay olmuyordu, üstelik taşlık bir yerdi ve ayaklarına dolanan sinsi dallar vardı. İki müfettiş ayrı ayrı patikalara dalıp, uzun adımlarla ilerlemeye çalıştı. Bir puhu onları görüp ötünce, Brolin birden Leland’in yırtıcı kuş yetiştirme merakını hatırladı. Böylesi bir eğitim almış olmasına ihtimal vermemekle birlikte, kuşun beklenmedik bir ziyaretçiyi haber vermek için ötüyor olmamasına dua etti. Kalın bir Douglas çamının ardında soluk bir ışık göründü. İkisi de ışığın bir binadan geldiğini düşünerek ilerlediler. Gerçekten de, kısa bir süre sonra Beaumont’un "şatosunu" oluşturan karavanlara, kütük, sac ve bağtaşı kalabalığına ulaştılar. Ön kapıdan başka kapı yok muydu acaba?" hemen yanında, soluk ışığını dışarı yansıtan pencere vardı. Brolin arkadaşına ön tarafı kontrolü altına aldığını, onun arka tarafa gitmesini işaret etti. İhtiyatlı olmasını ve olası bir köpeğe dikkat etmesini de söyleyecekti ki, sessiz kalmayı yeğledi. Üstelik, burada bir köpek olup olmadığı da meçhuldü, Camelia’nın evinde bulunan kıllar köpekgillerden bir hayvana aitti ama, bu katilin üzerinde çalıştığı, içi doldurulmuş bir tilkiden de gelebilirdi pekâlâ. Zaten Brolin son gidişinde de köpeğe falan rastlamamıştı.</p>

  <p class="block5">Olabildiğince hızlı koştu, gözlerden gizlenebilmek için otomobil enkazını ve bir su fıçısını kendisine siper yaparak kapının yanına vardı. Pencerenin dibinden kafasını kaldırıp içeriye hızla […] 412</p>

  <p class="block5">[…] feneriyle aydınlanmıştı. İçeride in cin top oynuyordu. Brolin kapının tokmağını çevirip, içeri girdi. Sinek teli takılmış iç kapı gıcırdayınca, hemen leş gibi olmuş bir koltuğun arkasına çöktü. Üç saniye sonra, namlusu yere dönük ama atışa hazır tabancasıyla, yan odadaydı. Mutfak da bomboştu. Brolin, şakakları uğuldayarak yoluna devam etti. Başka bir odaya girdi. Yıllardan beri değiştirilmemiş gibi duran üzerine yün bir battaniye örtülmüş yatak oldukça genişti. Odada bir dolap, bir ayna ye yatağın arkasındaki duvara asılı bir haçtan başka bir şey yoktu. Oda kasvetliydi ve Brolin bu evin Milton’a ait olduğundan emindi. Sessizce yatağa doğru gitti, pencereden dışarı bakmak için cama yaklaştı. Yolunda gitmeyen bir şeyler vardı. Işık olmasına rağmen, Milton ortalarda görünmüyordu. Eğer geldiğimizi fark ederek bir köşeye gizlenip, ocağın demir çubuğunu kafamıza indirmek için önünden geçmemizi beklemiyorsa, tabiî!</p>

  <p class="block5">Dışarıda hiçbir şey yoktu. Ortalık hiçbir şey görülemeyecek kadar karanlıktı. Brolin geriye doğru dönerken sağ tarafında gözüne bir şey takıldı. Kafasını sağa çevirince, gözüne neyin takıldığını gördü. Şilte ile somyanın arasına sıkıştırılmış bir kâğıdın köşesi görünüyordu. Kâğıdı çekince Botticelli’nin resimlerinin A4 kâğıda çıkarılmış kopyalarıyla karşılaştı.</p>

  <p class="block5">Dante’nin "Cehennem"i.</p>

  <p class="block5">Cehennemin dokuz katını gösteren, toprak renkli birçok küçük taşbasma.</p>

  <p class="block5">Brolin dizlerinin üzerine çöktü ve elini şiltenin altına, daha derine soktu. Parmakları sert bir şeye değdi.</p>

  <p class="block5">Yakalayıp çekince, dokunduğunun yıpranmış bir kitap olduğunu gördü. Brolin kapağına bakınca, gotik harflerle kitabın adını gördü:</p>

  <p class="block5"><span class="text1">Necronomicon</span><i class="calibre7">.</i></p>

  <p class="block5">Kara büyünün İncillerinden biri.</p>

  <p class="block5">Artık hiç kuşku yoktu.</p>

  <p class="block5">Milton Beaumont bir caniydi.</p>

  <p class="block5">Ancak, inanılmaz derecede kurnaz bir cani.</p>

  <p class="softbreak"></p>

  <p class="block9"><br class="calibre5" id="calibre_pb_76" /></p>
</body>
</html>
