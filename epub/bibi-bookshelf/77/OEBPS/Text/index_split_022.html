<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kötü Ruh</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block9"></p>

  <h2 class="calibre6">17</h2>

  <p class="block5">Portland’da müfettişliğe atandığından bu yana, Brolin kendi bürosunda toplantılar düzenlemeyi alışkanlık haline getirmişti. Cinayet Masası’na girdiğinde, Yüzbaşı Chamberlin, yürümekte olan soruşturmaların gelişmeleriyle ilgili durum değerlendirmesi yapmak, daha sonra da eldeki adamları soruşturmalara göre görevlendirmek için yardımcılarıyla hafta başında bir brifing yapıyordu. Ne var ki bir müfettişin, olağanüstü hâller dışında, hafta içinde ani bir toplantı düzenleyip, yürüttüğü soruşturmanın sentezini yaptığı pek görülmemişti. Brolin FBI’den getirdiği bu prensibi giderek yerleştirmiş, bu da bazı meslektaşlarının gözünde bir baş belası olarak görülmesine neden olmuştu. Oysa düşündüğünün yıkıcı bir hırsla en ufak ilgisi yoktu.</p>

  <p class="block5">Tek amacı, olabildiğince çok bilgiye varabilmek için birçok aklı aynı yönde yürüterek bir beyin fırtınası yaratmaktı. Bu da zaman gerektiriyordu ya, genellikle Cinayet Masası’nın eksikliğini duyduğu da, zamandı.</p>

  <p class="block5">O gün Brolin’in bürosunda toplananların hepsi hafta boyunca, hatta bazen gecenin geç saatlerine kadar yürümekte olan soruşturmalarla ilgili çalışmışlardı. Hepsi de biraz dinlenmek, ailelerine azıcık da olsa zaman ayırmak istemelerine rağmen, Brolin’in çağrısına uyup gelmişti.</p>

  <p class="block5">Kısacası, Brolin’in odasında toplananlar, Yüzbaşı Chamberlin ile yardımcısı Lloyd Meats, Teknik ve Kriminal Polis Laboratuvarın sorumlusu Cari DiMestro, Savcı Yardımcısı Bentley Cotland ve tabiî Larry Salhindro’ydu.</p>

  <p class="block5">Brolin kapıyı kapatmak için ayaklandı:</p>

  <p class="block5">" Pekâlâ, elimizde yeni bilgiler var, diye söze başladı. Ama ne düşündüğümü anlatmadan önce, bugüne kadar yapılanların ve varılan sonuçların özetlenmesini istiyorum. Cesedi bulan çocukla ilgili durum ne? 133</p>

  <p class="block5">Meats, sanki cesaret veriyormuş gibi sakalını sıvazlayarak söze girdi:</p>

  <p class="block5">" Onunla Çocuk Masası’ndan Leslie Taudam ilgileniyor. Çocuk hâlâ olayın yarattığı şokun etkisinde ve Leslie'nin tüm çabalarına rağmen, henüz bir şey öğrenemedik. Cesedin kimliği hâlâ belirlenemedi mi?</p>

  <p class="block5">" Ben de oraya gelecektim zaten, dedi Brolin. Cari, sende işimize yarayacak bir şeyler var mı?</p>

  <p class="block5">Cari DiMestro öylesine güçlü bir nefes aldı ki, burun deliklerinden ıslığa benzeyen sesler geldi. Çok şık bir takım elbise giymiş, çift mercekli gözlükler takmıştı.</p>

  <p class="block5">" Pek istediğimiz gibi başlayamadık. Cesedin bulunduğu yıkıntı tam bir çıfıt çarşısı; gençler, marjinaller, uyuşturucu bağımlıları ve evsizler için barınak. Elimde neredeyse kentin dörtte birini suçlayacak kadar, inanılmaz miktarda örnek var! Daha önemlisi, her çeşitten sayısız iplik; hangilerinin katil, hangilerinin cinayetten birkaç gün önce, bir evsiz barksız tarafından bırakıldığım anlamak imkânsız. Çıkmaz bir sokaktayız gibime geliyor. Biyolojik madde olarak elimizde ne varsa inceleyip sınıflandıracağız. Şimdilik yapabileceğim bu sadece. Öte yandan, sizi ilgilendirebilecek bir şey buldum. Bulunan birkaç damla kimyasal maddeyi inceledim. Söz konusu madde merkaptan, yani genellikle evlerin korunmasında kullanılan bir ürün. Caydırıcılığı çok kuvvetli, en ufak bir alarmda püskürttüğü birkaç damlayla insanın on metrelik bir dairede teke gibi kokmasına neden oluyor.</p>

  <p class="block5">Brolin ne düşünmesi gerektiğini bilemeden notlar alıyordu. Şimdi de bu merkaptan nereden çıkmış olabilirdi ki? Salhindro iskemlesinde kıpırdadı:</p>

  <p class="block5">" Bir dakika bekleyin, dedi heyecanla, buna uyacak bir şeyler var! Konuştuğumuz gibi, cesedin bulunduğu Washington Park bölgesine birçok devriye arabası gönderdim. Tanık manık yok, kimse çarşambayı perşembeye bağlayan gece bir şeyler duymamış. Bu arada, geceleri oralarda çok fazla dolaşanın olmadığını da söylemem gerek. Ama adamlarımızdan biri o bölgede dolaşıp duran evsiz barksız bir grup evsize sorular sormuş. Hafta başında geceyi geçirmek için o viraneye gittiklerini, ama içeriye giremediklerini anlatmışlar.</p>

  <p class="block5">Asabî bir tik Brolin’in yanağının seğirmesine neden oldu. Birden dikkat kesilivermişti. Salhindro devam ediyordu:</p>

  <p class="block5">" Pazartesi gecesi saat on bire doğru terk edilmiş eve geldiklerini söylüyorlar. 134</p>

  <p class="block5">Evin girişi ahşap bir panoyla kapatılmış ki, daha önce hiç böyle bir şey görmemişler. Yolu açtıklarında, iğrenç bir kokuyla karşılaşmışlar. Adamların deyimiyle, "çocukların oynadığı pis kokulu toplara benzeyen, çürümüş yumurta ve kusmuk karışımı mide bulandırıcı bir koku". Üçü de, koku yüzünden geceyi orada geçiremeyip uzaklaşmış.</p>

  <p class="block5">" Bunun soruşturmayla ne ilgisi var? diye itiraz etti Bentley. Demek istiyorum ki, bu oyun oynamak isteyen çocukların marifetidir.</p>

  <p class="block5">" Çocukların bazen muziplik yaptıkları doğru, ama onlar kokulu top gibi şakalı aldatmacalar kullanırlar, merkaptan değil. Üstelik, böylesi bir yaramazlığı genellikle bir pasajda, süpermarkette ya da okulda yaparlar; kimsenin yapılanın farkına bile varmayacağı, ormanın ortasındaki bir yıkıntıda değil, diye düşüncesini açıkladı Lloyd Meats. Öte yandan, eğer ne idüğü belirsiz bir viraneye saçmak için merkaptan kullanıyorsam, aklımda oldukça tuhaf bir fikir var, demektir. Orada merkaptan kullanan her kimse, bizim katil olabilir.</p>

  <p class="block5">" Biraz aceleci davrandığınızın farkında mısınız? dedi Brolin, kaşlarım çizgi filmlerdeki komik bir karakteri andıracak kadar kaldırarak. Herifin biri merkaptan döküp terk edilmiş bir evin girişini kapatıyor, siz de hemen adamı tehlikeli bir psikopat yapıveriyorsunuz!</p>

  <p class="block5">" Aksine. Böylesi bir kimyasal madde bulundurmanın tek bir nedeni olabilir, diyorum. Katil yıkıntıya zaman zaman başka insanların da geldiğini biliyordu, içeriye merkaptan koydu, kokunun dışarı çıkmasını önleyip, yoğunlaşması için girişi kapattı, böylelikle de başkalarının gelip yıkıntıya yerleşmelerini önlemek istedi. Kurbanıyla geri döndüğünde, çevreyi ıssız bulacağından emin olmak derdindeydi. Bu da cinayetini birkaç gün önceden, en ince ayrıntıları düşünerek hazırladığını gösterir; belki de cinayetten birkaç saat önce yıkıntıya gidip havalandırmıştır, kim bilir? Bu tehlikeli bir psikopat!</p>

  <p class="block5">Bentley Cotland, Meats’e sanki Tibetçe konuşuyormuş gibi bakıyordu.</p>

  <p class="block5">" Siz bu söylenenlere inanıyor musunuz? diye sordu Brolin’e.</p>

  <p class="block5">" Kabul edilebilir bir açıklama olarak görüyorum. Söylesene Cari, merkaptan kolayca bulunacak bir madde mi?</p>

  <p class="block5">" Maalesef evet. Başta güvenlikle ilgili dükkânlar olmak üzere bir sürü satış noktası var; sadece güvenlik malzemesi satanlar bile kitap kadar uzun bir üste oluşturur. 135</p>

  <p class="block5">Eğer adamımız düşündüğümüz kadar akıllıysa, merkaptanı peşin parayla almıştır. Bir de ülke çapında, posta yoluyla satış yapan yüzlerce işyeri var. Eğer hepsinin müşterisini taramak niyetindeyseniz, size kolaylıklar dilemekten başka yapacak bir şey kalmıyor!</p>

  <p class="block5">Brolin dudaklarının ucuyla bir "Hayır" mırıldanarak kafasını salladı.</p>

  <p class="block5">" Ya katil, onun profilini çizmeye başladınız mı Joshua? diye sordu Yüzbaşı Chamberlin, Brolin’e bakarak.</p>

  <p class="block5">" Daha başlamadım. Şimdilik olabildiğince çok bilgi toplamaya çalışıyorum, elimde yeterince veri bulunduğunu düşündüğümde, işe girişeceğim. Elimde durumu doğru değerlendirebilmeme yetecek kadar veri olmadan, yanlış bir yola sapmak istemiyorum.</p>

  <p class="block5">Meats, Salhindro ve DiMestro başlarını sallayarak Brolin’i onayladılar.</p>

  <p class="block5">" Sanırım elimde çok daha ciddi bir bilgi var, diye devam etti genç müfettiş. Her şeyden önce, cesedin kimliğini hâlâ belirleyebilmiş değiliz. Yüzünün üst kısmının çok korkunç durumda olmasından, gazetelerde fotoğrafını yayımlatamıyoruz. Öte yandan, kayıp insanlar dosyası, elimizdekine uygun sonuç vermiyor, ama araştırmaya devam ediyoruz. Kısacası eldeki diş dosyasını bölgedeki bütün dişçilerin dosyalarıyla karşılaştırmak zorunda kalıyoruz; bir sonuç elde etmeyi umsak bile, epey zamana ihtiyacımız olacak. Ama çok daha büyük bir sorun var, otopsi sonuçları Leland Beaumont’un yöntemiyle rahatsız edici benzerlikler olduğunu gösteriyor.</p>

  <p class="block5">" O derecede ha? diye şaşırdı Meats.</p>

  <p class="block5">" Açık konuşmak gerekirse, tabloyu tamamlamak için, sadece "Portland Celladı" imzası eksikti.</p>

  <p class="block5">Brolin bir süre durakladı.</p>

  <p class="block5">" Bu cinayeti işleyen herif, alındaki asit yanığından haberdardı; oysa, daha önce de konuştuğumuz gibi, bu gizli tuttuğumuz bir şey. Ama daha da kötüsü, kolları tamamen aynı yöntemle kesmiş, deriye ve kemiklere zarar vermemeye özen gösterirken, kaslarla bağları es geçmiş. Ormandaki katilimiz, tıpkı Leland Beaumont gibi, biyoloji konusunda temel bilgilere sahip ve aynı <i class="calibre7">modus operandi</i>’yi kullanıyor.</p>

  <p class="block5">Salhindro, Bentley’nin soru soracağını anlayıp, ondan önce davrandı:</p>

  <p class="block5">" Modus operandi ya da çalışma yöntemi, bir katilin kullandığı yöntemdir. Yani kurbanını öldürmek için izlediği yol ve kullandığı araçların tümü. 136</p>

  <p class="block5">Fantezisini gerçekleştirme anlamına gelen imzasıyla karıştırmamak gerekir; katilin iki cinayetteki imzalan birbirine benzer, çünkü öldürme nedeni budur, yani imzasında hile yapamaz, imzası gerçekleştirdiği fantezisinin önemli bir parçasıdır. Bir katil fantezisinin gerçekleşmesini daha da geliştirmek için çalışma yöntemini değiştirebilir, ama mantığından da kuvvetli olan imzasını asla; imza ondaki öldürme isteğinin gerçek kaynağıdır, onu kontrol edemez.</p>

  <p class="block5">Bentley anladığını belirtmek için başını salladı.</p>

  <p class="block5">" Oysa şimdi önümüzde aynı çalışma yöntemi var, diye sorununu açıklamaya çalıştı Brolin; kurbanlarım kollarını keserek ve alınlarına asit dökerek öldürme biçimi; ama bu kez imza bana farklı görünüyor.</p>

  <p class="block5">Tüm gözler Brolin’in üzerine çevrildi.</p>

  <p class="block5">" Anlat, dedi Meats.</p>

  <p class="block5">" Pekâlâ, belki sonuç çıkarmak için daha erken, ama bana kalırsa bizim katil duruma tümüyle hâkim olmayı becerememiş, kendi hızına kapılıp kendini koyuvermiş. Oysa Leland Beaumont böyle bir zaaf göstermezdi, o tam tersine bu kusursuz kontrolden, hem duruma, hem de kurbanına hâkim olmaktan zevk alırdı. Ama bu konuda fazla bir şey söylemek istemiyorum; şimdilik istemiyorum, önce profili üzerinde çalışmam gerek.</p>

  <p class="block5">" Peki, o halde Leland Beaumont hakkında bildiklerimizi özetlememiz gerekecek, dedi Yüzbaşı Chamberlin.</p>

  <p class="block5">Eğer çarşamba geceki cinayeti işleyen katil onu taklit etmek istemişse ve hakkında bizim bildiğimiz kadarım biliyorsa, o zaman biz de çalışmalarımızı aynı yöne çevirmeliyiz.</p>

  <p class="block5">Brolin kalktı, metal bir dolabın başına gidip üzerine keçe kalemle "Portland Celladı, Leland Beaumont" yazılı kaim bir klasör çıkardı.</p>

  <p class="block5">" ilk önce, genel bir özet yapalım. Hakkında ne biliyoruz? Salhindro sadece belleğini kullanarak söze girişti:</p>

  <p class="block5">" Yaklaşık yirmilerindeki Leland Beaumont, bir eksantrikler ailesinin tek çocuğu. Babası alüminyum doğrama sanayiinde zanaatkâr, mesleğinden pek bir şey kazanamadığı için, genellikle trampadan geçiniyor.</p>

  <p class="block5">Leland’in ölümünden sonra, oğlu hakkında sorular sormak için buraya getirdik, son derecede terbiyeli ama tümüyle kayıp biri olarak göründü, zavallının zekâ düzeyi oldukça düşük. Öte yandan, babanın anlattığına göre, Leland’in annesi bütün ailenin sevip saydığı birisiymiş, Leland de onu çok sever, zamanının çoğunu onunla geçirilmiş. 1994 yılında, en az kendisi kadar eksantrik bir komşusuyla giriştiği kavgaya dönüşen tartışma sırasında ölmüş; dövüşürlerken komşu kadın, satırla önce Leland’in annesinin elini, sonra da gırtlağını kesmiş. 137</p>

  <p class="block5">Akraba evliliklerinin insanları yozlaştırdığı kenar mahallelerde ara sıra rastlanan bir "kaza" tipi.</p>

  <p class="block5">" Leland’i tetikleyenin bu "kaza"dan doğduğunu düşünüyoruz, diye araya girdi Brolin. Annenin ölümü çok sarsıcı oldu. Bize kalırsa intikamını idealleştirmek için, kurbanlarının kollarını kesiyor, öteki kadınlara annesine yapılanları uyguluyordu. Kestiği kolları anmalık olarak sakladığından, ölümcül bir fetişizm. Beaumont ailesinin yaşamlarının büyük bir bölümünü ülkenin dört bir yanını gezerek, gittikleri her yerde de ancak bir iki yıl kalarak geçirmeleri de ilginç. Sonunda Portland’a gelip yerleşmişler. Leland yalnız bir insandı, çekingenliğini üzerinden atma fırsatı bulamadığı hemen hemen kesin gibi. Hep değişik bölgelerde yaşadıkları için, çocukken arkadaş edinebilmiş de olamaz. Tam arkadaş edindiği sırada da, Beaumont ailesi babanın işi dolayısıyla yeniden taşınmak zorunda kaldığından, Leland için her şeye yeniden başlamak gerekiyordu. Baba bize pek açık olmamakla birlikte "sempatik" göründü, ne kendisinin, ne de karısının Leland’e asla kötü muamele etmediklerini söyledi. Bu konuda kuşkuluyum, ama gerçeği hiç öğrenemeyeceğiz. Baba çoğu kez evden uzaktaydı, belki de Leland’e dayak atan, kötü davranan da oydu.</p>

  <p class="block5">Leland hep yanında olan, onu hep seven annesine yöneldi. Yalnız bir çocuktu, üstelik gelişme dönemini yaşıyordu; çevresinde fantezi üreteceği başka kadın bulunmadığından özellikle annesinin kişiliğine yönelik bir sevgi geliştirdi.</p>

  <p class="block5">" Gençliğinde en ufak bir aşk hikâyesi olmadı mı demek istiyorsunuz? dedi Bentley Cotland şaşkın bir halde.</p>

  <p class="block5">" Muhtemelen olmadı. Babanın bize anlattıklarına göre, Beaumont ailesi huzur bulmak için kentin uzağında bir yerlere yerleşmek istermiş. Bu da farklı bir aile ortamında yaşayan ve çok yalnız biri olan Leland’in kendi yaşıtları gibi gelişmesini engellemiştir mutlaka Gözünüze aşağılayıcı görünmek pahasına da olsa, Beaumont ailesini bazı insanların bizimkilerden tümüyle farklı bir hayat sürdükleri, kırsal bölgelerde yaşayan Amerikalıların en kötü örneklerine benzetmekte tereddüt etmediğimi söyleyeceğim.</p>

  <p class="block5">Daha da önemlisi, Beaumontlar aralıksız seyahat ediyor, arkalarından çektikleri kocaman bir karavanda yaşıyordu. 1994 yılında, Abigail Beaumont karanlık bir arazi sorunu nedeniyle öldürüldüğünde, Leland on sekiz yaşındaydı. Bunlar Oregon’da, Mont Hood Ormanı’nın batısında oldu. 138</p>

  <p class="block5">Hayatının en önemli insanıyla birlikte, Leland dayanak noktalarım da yitirmiş oldu. Bir otomobil hurdacısında ufak bir iş buldu, babasının emektar karavanlarının etrafına inşa ettiği evden ayrıldı. Orada toplum hayatım öğrendi, birkaç yıllığına da olsa düzenin az ya da çok parçası olmayı başardı. Oldukça yakışıklı ve sağlam yapılı olmasıyla birlikte, değişik yerler tanıması nedeniyle saf insanları istediği gibi kandırabileceğini gördü. Bana kalırsa giderek kandırmayı, hakim olmayı öğrendi, bundan belirli bir keyif aldı, köylü kızlarım tavladıkça kendine olan güveni arttı. Çünkü babasının aksine, Leland saf biri değil, oldukça akıllı bir çocuktu. Giderek başına bir şey gelmeyeceğine inanmaya başlayıp, dengesiz ve ürkek çocukluk geçmişini, kendine güvenen ve çekici delikanlı görüntüsüyle değiştirdi. Leland Beaumont’ta beni en çok şaşırtan, yaşına rağmen görünüşüydü. Ölümü sırasında yirmi üç yaşında olmasına karşın, görenler ona en az yirmi beş derlerdi.</p>

  <p class="block5">Brolin bir an tereddüt etti. O günü hatırlamaktan hoşlanmıyor, her seferinde işaret parmağının tetik üzerindeki baskısını hissediyor, Leland’in kafasının dağılma sahnesini yeniden görüyordu.</p>

  <p class="block5">" Peki, kendine böylesine güvenmesine ve kadınları tavlamayı becerebilmesine rağmen neden öldürme isteği duydu? diye sordu soruşturmanın asıl bu yönünü merak eden, ama sorumluluğunun sınırım aşmak istemediği için konuya fazla eğilemeyen Cari DiMestro.</p>

  <p class="block5">" Çünkü uzun zamandan beri cinayet yolunda yürüyordu, dedi Brolin, istediğinden de güçlü çıkan bir sesle.</p>

  <p class="block5">Kişiliği, tüm çocukluğu ve gençliğinin büyük bir bölümü boyunca oluşup saldırıya uğradı, annesinin ölümünün travmasıyla karşı karşıya kaldığında, artık çok geçti. Geçen yıl bazı gazeteler Leland’in annesiyle cinsel ilişkiye girdiğini bile yazdılar; bana kalırsa bu iddia tümüyle asılsız görünmüyor! Leland yalnız yaşamaya karar verdiğinde, epey sıkıntı çekti ama başardı. Ömrü boyunca yalnızlık çekmiş bir konargöçer ve belki fazla güçlü olduğu için herkes tarafından itilmiş o Leland kendini kabul ettirmeyi becerdi. En önemlisi, birçok kadınla macerası oldu! Ama asıl hâkim olmanın verdiği gücü tadıp, bundan hoşlandı. Neden harekete geçtiğini bilemiyorum, bunu onunla konuşmak gerekirdi. Ama ilk kurbanı annesine şaşılacak kadar benziyordu, bunun da kendi basma bir neden olduğu kanısındayım.</p>

  <p class="block5">" İyi ama, son kurbanını internet üzerinden belirlememiş miydi? diye sordu Bentley. 139</p>

  <p class="block5">" Juliette’i mi? dedi Brolin. Lütfen onu kurban olarak adlandırmayın, son derece sağlıklı. Ötekilere gelince... Leland kurbanlarını fantezilerine bağlı kalarak, yaşam tarzlarına, belli bir yüz şekli ve vücut yapışma göre seçmişti... Juliette’e gelince, onunla internet sohbetleri oldu, ama Juliette onu reddetti, ondan kaçtı, bu da Leland’i sinirlendirdi. Hikâyenin gerisini biliyorsunuz. Aslına bakarsanız, Leland çok üstün bir öğrenme yeteneği olduğunu kanıtladı, karmaşık bir aile ortamından kurtulduğu andan itibaren dünyaya açılıp, inanılmaz şeyler öğrendi. Çocukken bir CD’yi bile çalıştıramayan Leland, internette istediği gibi dolaşacak kadar bilgi ve beceri sahibi olmuştu. Evinde büyük bir bölümü internet ve bilgisayarla ilgili olmak üzere sayısız kitap bulduk. Bunu söylemek biraz üzücü ama, başka bir ailede yaşasaydı, Leland’in iyi biri, meslek sahibi biri olacağını düşünürüm.</p>

  <p class="block5">Bütün bu olanlarda Beaumont ailesinin sorumluluğu var mı? Hiçbiri bu duyarlı tartışmayı başlatmak istemedi.</p>

  <p class="block5">Oda sessizliğe büründü. Sonra bir rüzgâr koptu ve sanki bir şey demek istermiş gibi, ıslık çalarak cama çarptı.</p>

  <p class="block5">" Ya biyoloji? dedi DiMestro, biraz önce biyoloji konusunda temel bilgilere sahip olduğunu söylemiştin. Bu bilgileri nereden edinmiş?</p>

  <p class="block5">" işte bu da Leland’in mezara götürdüğü sırlarından biri, dedi Brolin, biraz mahcup. Bilmiyoruz, evinde konuyla ilgili tek bir kitap bile bulamadık, babası da bütün bunları balık tutarak öğrendiğinden başka bir şey söyleyemedi...</p>

  <p class="block5">" Balık tutarak? diye tekrarladı Bentley.</p>

  <p class="block5">" Evet, baba biraz salak, diye söze girdi Salhindro.</p>

  <p class="block5">" Skalpel konusunda önemli bir becerisi vardı, bu beceriyi kitaplardan öğrenmesi imkânsız. Ama daha önce ne üzerinde çalışarak uzmanlaştığını söylemem de olanaksız. Hayvanlar üzerinde olabilir.</p>

  <p class="block5">" Yine de insan ve hayvan biyolojileri arasında önemli farklar var, dedi DiMestro.</p>

  <p class="block5">Brolin omuzlarını silkti.</p>

  <p class="block5">" Size söyledim, bu konuda bir fikrim yok.</p>

  <p class="block5">" Peki, kurbanlarının kestiği kollarını ne yapıyordu? diye sordu Bentley Cotland.</p>

  <p class="block5">" Sonunda, yontulan için kalıp olarak kullandığını öğrendik. Bozulmalarını önlemek için bir sürü yöntem denemiş, kimyasal maddeler enjekte etmeye ya da alçıya daldırmaya kalkmış ama bu küçük deneyleri bir sonuca varmamış.</p>

  <p class="block5">Rüzgâr yeniden cama vurdu. 140</p>

  <p class="block5">" Ama oturduğu evi görseniz, şaşardınız. Çok gerekli eşyaların dışında, neredeyse bomboş. Yaşamayan, kişiliksiz, sadece işlevsel bir yer. O kadar ki, soruşturmadan sonra birçok kişi Leland’in sırlarım sakladığı daha özel bir evi olduğundan, yani asıl ini olarak kullandığı bir yerin varlığından şüphelenmişti, ama kimse böyle bir yerin gerçekten var olduğunu kanıtlayacak en ufak bir iz bile bulamadı.</p>

  <p class="block5">Lloyd Meats siyah sakalım sıvazladı ve sessizliği ilk bölen kişi o oldu:</p>

  <p class="block5">" Pekâlâ, şimdi çabalarımızı nereye yoğunlaştırıyoruz? Leland’in çevresine mi?</p>

  <p class="block5">" Çarşamba akşamki cinayeti işleyen kişi, Leland hakkında çok şey biliyor, dedi Salhindro, sadece bizim ve Leland’in bilebileceği şeyler yaptı. Demek katil ya Leland’i iyi tanıyan biri, yani bir arkadaş veya bir meslektaş ya da dosyalarımıza ulaşabilen birisi. ;</p>

  <p class="block5">" Bir polis mi, demek istiyorsun? dedi Yüzbaşı Chamberlin.</p>

  <p class="block5">" Neden olmasın? Her yerde çılgınlar var, dedi Salhindro.</p>

  <p class="block5">Meats öfkelendi:</p>

  <p class="block5">" Daha neler! Bunu aramızdan birinin yaptığını iddia etmek için...</p>

  <p class="block5">" Ben öyle bir şey...</p>

  <p class="block5">" Beyler! diye sözlerini kesti Yüzbaşı Chamberlin. Brolin’e döndü:</p>

  <p class="block5">" Joshua, bu sizin soruşturmanız, siz ne diyorsunuz? "Joshua elini çenesinden geçirerek düşündü:</p>

  <p class="block5">" Cesedin bulunduğu yıkıntının çevresine devriye çıkarılmaya devam edilmesini istiyorum, adamımız fantezisini bir daha yaşamak için pekâlâ oraya dönebilir. Öte yandan bütün arşivleri araştırmak, geçen yılın Adlî Tip raporlarına erişebilmiş herkesin listesini çıkarmak gerek. Onları okuyabilmiş olanların sayısı azdır, bu da soruşturma kapsamını daraltır. Yine de o tarafta fazla bir şey bulunacağını sanmam. Bunu yapan Leland’i bizim raporlarımızdan değil, şahsen tanıyor, eminim. Doktor Folstom’ın kesin sonuçlarını bekleyip, katilin psikolojik profiline eğileceğim. Sonra da Leland’in eski iş arkadaşlarını görmeye giderim.</p>

  <p class="block5">" Müfettişlerimden ikisini arşivde görevlendirebilirim, dedi Meats.</p>

  <p class="block5">" Ben de bir devriyenin sık aralıklarla cinayet mahalline göz atmasını sağlarım, diye ekledi Salhindro.</p>

  <p class="block5">Bentley Cotland ne söylemesi, ne yapması gerektiğini bilemeden, çevresindeki hareketliliği izliyordu, bir kez daha, kendini arabanın beşinci tekerleği gibi hissediyordu. 141</p>

  <p class="block5">Yüzbaşı Chamberlin ona doğru eğildi:</p>

  <p class="block5">" Pazartesiden tezi yok, Müfettiş Brolin’e yardım edeceksiniz, ama bu arada herkes gibi yapıp, biraz dinlenin.</p>

  <p class="block5">Bentley başını salladı, yüzbaşının konuşmak için takındığı otoriter havadan pek hoşlanmamıştı, ama bir günlük dinlenme haberi her türlü tartışma arzusunu yok etti. Hiçbir iş yapmadan bir gün geçirmeyeli yıllar olmuştu.</p>

  <p class="block5">Brolin dışında herkes ayaklandı. Ortalığı kasıp kavuran bu yeni katili, Leland’in yöntemleri hakkında bilgi sahibi olan copycat’i düşünüyordu. Davranışlarında farklılıklar olsa da, bunlar ayrıntıdan öteye gitmiyordu; Brolin birden soğukla hiç ilgisi olmayan bir ürperti hissetti. Tam da o anda Leland Beaumont ölmeyip hapiste olsa, telefonu kaldırıp Portland Celladı’nın hücresine bir göz atılmasını isteyeceğini düşünmüştü.</p>

  <p class="block5">Sanki gizemli bir tehdidi savurmak istermiş gibi, rüzgâr yine şiddetle cama abandı.</p>

  <p class="block9"><br class="calibre5" id="calibre_pb_22" /></p>
</body>
</html>
