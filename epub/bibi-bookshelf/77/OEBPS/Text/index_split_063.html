<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kötü Ruh</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block9"></p>

  <h2 class="calibre6">58</h2>

  <p class="block5">Aşkı parçalarına ayırmak mümkün müdür? Nicelemek, bütün ş, gizemli gücünü elinden almak, anlaşılmaz ve denetlenemez olduğu için bizi bunca ürküten büyüsünü kaybettirmek pahasına da olsa nitelemeye çalışmak?</p>

  <p class="block5">Juliette salondaki büyük kanepelerden birine uzanmış, bunları düşünüyordu. Şöminede kocaman bir kütük çatırdayarak yanıyor, koskocaman odayı ve sayısız sorunun pençesindeki genç kadının ruhunu ısıtıyordu.</p>

  <p class="block5">Daha bir gün önce, akşamüstü kendini Brolin’e sadece "bağlandığına" inandırmaya çalışmışken, şimdi kendisine daha dürüstçe ve şaşırtıcı sorular sormaktan çekinmiyordu. Birkaç gündür dünya sanki sadece onun çevresinde dönüyormuş gibi genç müfettişle olan ilişkisine yoğunlaşmıştı ve düşüncelerinin derinliğinden bu kez kaçmamıştı. Gerçekten de, Joshua Brolin’e karşı ne hissediyordu? Onunla birlikte olmaktan böylesine zevk alıyordu ama bu ne kadar sürerdi? Birbirlerinden hoşlanıyorlar, birbirlerini her geçen gün daha fazla tanımaktan zevk alıyorlardı, ama bir gün gelecek birbirlerini daha büyük bir gerçekçilikle tanıyacaklar her şey eski gizemini kaybedecekti. O zaman ne olacaktı? Aşk "gerçeği söylemek gerekirse, daha yeni doğmuş olmasına rağmen, söz konusu olan aşktı" kısa ömürlü olduğu için böylesine güçlü, böylesine muhteşem ve arzulanır değil miydi?</p>

  <p class="block5">Juliette minderlerden birini tutup kafasının üzerinden fırlattı.</p>

  <p class="block5">" Kendine işkence etmekten vazgeç, zavallı kızım benim! diye mırıldandı. Hayatın sana sunduklarının değerini bil ve her şeyi akışına bırak. Hayattan alınacak bir zevk varsa, fazla düşünmeden al o zevki. Tiradı genç kadım güldürdü. 347</p>

  <p class="block5">"Bu not etmem ve birkaç yıl sonra çocuklarıma anlatmam gereken bir şey!" diye düşündü, az buçuk bir alayla. Bir kız kurusu olarak yaşayacağını düşünürken, şimdi çocuklardan bahsetmek!</p>

  <p class="block5">Akşam olmak üzereydi, ekim soğuğu sanki insanın tenini ısırıyordu. Juliette ellerini ensesinde kenetledi.</p>

  <p class="block5">Derslerine çalışabilmek için kendisini cesaretlendirmesi gerekecekti, üniversitede öğleye kadar geçirdiği süre içinde son zamanlarda ne denli geri kaldığını anlamıştı. Üstelik, daha birinci dönemde!</p>

  <p class="block5">Telefon çaldı, Juliette irkilerek yerinden sıçradı. Öfkeyle soludu, sonra telefonu açmak için kalktı.</p>

  <p class="block5">"Alo? " Bayan Lafayette?</p>

  <p class="block5">Ses yabancıydı, sanki ahizenin üzerine kalın bir mendil kapatılmış gibi boğuktu ve derinden geliyordu.</p>

  <p class="block5">" Evet... Kimsiniz?</p>

  <p class="block5">" Beni iyi dinleyin, bir daha tekrarlamayacağım.</p>

  <p class="block5">Aynı ölçüde rahatsız edici olan, karşıdakinin cinsiyetinin ne olduğunu anlayamamaktı, sesin belirgin bir özelliği yoktu, boğuk sesli bir kadın ya da sesini değiştirmeyi iyi bilen bir erkek olabilirdi.</p>

  <p class="block5">" Benimle oyun oynamak istediler. Polise bunun onların hatası olduğunu söyleyin. Bana saygıda kusur ettikleri için cehennemlerin zincirini boşalttım. Kendinizi mutlu addedebilirsiniz Bayan Lafayette, sizin üzerinizde uzun uzadıya düşündüm, ama sonunda kararımı başkası için verdim.</p>

  <p class="block5">" Kimsiniz? diye sordu Juliette, soluk soluğa.</p>

  <p class="block5">" Bunun bir önemi yok, buraya yapmam gerekenleri tamamlamak için geldim. Siz daha çok yakınlarınız için endişelenin...</p>

  <p class="block5">Ardından duyulan kahkaha kuru ve kesik kesikti; duygularını açığa vurmayan, davranışlarını kontrol etmeyi bilen, içi dışı bir olmayan birinin kahkahası gibi. Kahkahası sadece hesaplı, kötü olan birinin.</p>

  <p class="block5">" Ne...</p>

  <p class="block5">" Susun! Mesajımı polise iletin, bir daha beni aşağılamaya kalkmasınlar asla!</p>

  <p class="block5">Telefon kapandı.</p>

  <p class="block5">Juliette bir süre elinde ahize, gözlerinde akıp akmamakta tereddüt eden yaşlarla kalakaldı. Kimdi bu? Hem, neden onu arıyordu? Aklından az ya da çok rahatlatıcı binlerce fikir geçiyordu, ama yine de rüzgârın dalından koparmaya çalıştığı ölü bir yaprak gibi titremekten alamıyordu kendini. 348</p>

  <p class="block5">Delinin birinin telefon numarasını bulması ve ona pis bir oyun oynamaya kalkması ihtimal dahilindeydi; ya da can sıkıntısından sersemce şeyler yapan bir grup öğrenci.</p>

  <p class="block5">Ancak bu seste hiç rol yapma havası yoktu. Her hecesinden gerginlik, nefret yayılıyordu. Juliette bu kendini beğenmişliği, bu akıl almaz gururu sonradan ayırt ediyordu: "Bana saygıda kusur ettiler... Bir daha beni aşağılamaya kalkmasınlar, asla!" Bu adam çok tehlikeliydi. Bütün duygularını dizginliyor, sadece taşanları döküp, geri kalanları tutuyor, yeniden dolup taşana kadar biriktiriyor, biriktiriyordu.</p>

  <p class="block5">Juliette gözlerini yumdu ve hemen günün birinde hayattan beklediğini bulamayıp, toplumla aralarındaki tüm engelleri yıkan, bu intikam duygusunu ateşleyebilecek herkesi deviren insanları gördü. Charles Whitman, Gene Simmons ya da Howard Unruh gibilerini...</p>

  <p class="block5">Bu bir eşek şakası değildi.</p>

  <p class="block5">Juliette donakalmıştı. O anda, gözlerinin önünde sanki bir yüz belirdi. Hole fırladı, ayakkabılarım bile giymeden aceleyle, dışarı koştu.</p>

  <p class="block5">Gary Seddon ve Paul O’Donner 2885 Shenandoah Terrace önünde, Juliette Lafayette’i gözlemek "ya da ötekinin deyimiyle korumak" için nöbetteydi. Gary açlığını bastırmaktan çok, kendini meşgul etmek için mısır gevreği yiyordu. Juliette’in evden yangın varmış gibi, üstelik de yalınayak fırladığını görünce elindeki paketi yerdeki paspasın üzerine devirdi, arabadan olabildiğince çabuk çıkmaya çabaladı.</p>

  <p class="block5">" Küçük hanım! Neler oluyor? diye bağırdı, karşıdan karşıya geçerken.</p>

  <p class="block5">Sağ elinin asabice kıvranan parmaklan, belindeki silaha uzanıp orada uyuyan 9 mm’lik Beretta’yı çekmeye hazırdı. Oysa yaşlı Vosvos’un motoru harekete geçmiş ve bir duman bulutu salmıştı bile.</p>

  <p class="block5">Gary arkadaşının yanma döndü ve arabanın içine atladı.</p>

  <p class="block5">" Santralı ara, Müfettiş Brolin’e koruması altındaki küçük kızın hızla gittiğini, giderken de normal görünmediğini söyle.</p>

  <p class="block5">Paspasın üzerindeki mısır gevreklerini ezerken, kontak anahtarını çevirdi.</p>

  <p class="block5">Juliette’in 32. Sokak’ın kuzeyine varması sadece birkaç dakika sürdü. 349</p>

  <p class="block5">Mahalleye tepeden hâkim evin önünde frene basarak âdeta oraya çakıldı, tepeden görünen kusursuz Portland manzarasına hiç bakmadı. Evin girişine kadar koştu, zile bastı, kapıyı kuvvetle vurmaya başladı. Daha fazla beklemeden, Camelia’nın ona verdiği anahtarı çıkarıp, kapıyı açtı. Yakınlarını düşünürken, hiç tereddüt etmemişti. Kimin üzerinde yoğunlaşacağını bilecek kadar az yakım vardı. Annesi ve babası bütün bunların uzağındaydı, onlar bambaşka bir dünyada, Kaliforniya’nın sakinleştirici güneşinin altında yaşıyordu. Brolin hayatına yeni girmişti ve üstelik kendini savunacak durumdaydı: geriye tek bir kişi kalıyordu.</p>

  <p class="block5">Birkaç metre geride, epeyce hırpalanmış bir Ford durdu, onu "korumakla" görevli iki polis merak içinde arabadan fırladılar.</p>

  <p class="block5">Juliette holdeydi; çıplak ayaklarının altında soğuk parkeler.</p>

  <p class="block5">" Camelia? diye seslendi. Camelia, neredesin?</p>

  <p class="block5">Salona, oradan da yemek odasına koştu, mutfağa girdiğinde kalp atışları büsbütün hızlandı. Pencerelerden biri kırılmış, yerde, kahverengi bir bantla yapışık cam parçalan. Arka kapının camlarından biri. Oh, hayır. Yalvarırım, aklıma gelen olmasın. Juliette dikkatle mutfağı inceledi. Ne kan, ne de boğuşma belirtisi vardı. Bu iyiye işaret, belki de Camelia içeri girebilmek için camı kendi kırmıştır. Yoksa anahtarlarını mı unuttu?</p>

  <p class="block5">Buna kendi bile inanmıyordu.</p>

  <p class="block5">Çıplak ayağıyla yerdeki cam kırıklarına basmamaya özen göstererek, kocaman bir mutfak bıçağı alıp, merdivene yaklaştı.</p>

  <p class="block5">Gürültü çıkarmamaya özen göstererek birinci kata çıktı. Juliette dolaptan ya da perdenin ardından çıkacak ilk adamı elindeki bıçakla delik deşik etmeye hazırdı. Yatak odasının eşiğine geldiğinde, kapıyı ayağının ucuyla itti: bomboş.</p>

  <p class="block5">Hayır, tam tersi, odada kekremsi bir koku vardı. Çok yoğun değildi; hafif bir mide bulantısına neden olacak kadar.</p>

  <p class="block5">" Küçük hanım? Hey, hop!</p>

  <p class="block5">Ses aşağıdan, muhtemelen onu izleyen polislerden geliyordu. Juliette cevap vermeden odaya girdi. Koku yan taraftan, arada ortak kapı bulunan odadan geliyordu. Banyodan. Kapı aralıktı ve Juliette bıçağın sapım sıkıca kavrayarak başını kapıyla duvarın arasından içeri uzattı.</p>

  <p class="block5">Leş kokusu havada dönerek geldi, iğrenç bir sümük gibi gırtlağına yapıştı.</p>

  <p class="block5">Elindeki bıçak gürültüyle yerdeki fayansların [üzerine düştü]. 350</p>

  <p class="block5">Camelia yerde yatıyordu ve korkunç bir görüntüsü vardı. Kollan büzülmüş, derisi baldırlarından göğsüne kadar yanmıştı. Kalçaları fırında çok bırakılmış et gibiydi. Kurumuş yapraklar halinde kalkmış derisi kumdan yapılmış bir şatonun kuleleri gibi dağıldı dağılacaktı. Kızıllaşmış etlerin çatlaklarının arasında damarların kırmızı akıntısı hâlâ görünüyordu. Kısmen yanmıştı, ateş banyo halısına sıçrayıp sönmüş, çevreye hiç zarar vermeden ortaya tuhaf bir iz bırakmıştı. Yukarıdan bakınca, çevresindeki her şeyin normal olduğu bu siyah leke bir Motherwell tablosunu andırıyordu. Oysa burada, ölüm hayatın tüm sıradanlığım siliyordu. Kapının tokmağı Juliette’in parmaklarının baskısı altında gıcırdadı.</p>

  <p class="whitespace1"></p>

  <p class="block9"><br class="calibre5" id="calibre_pb_63" /></p>
</body>
</html>
