<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kötü Ruh</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block9"></p>

  <h2 class="calibre6">69</h2>

  <p class="block5">Brolin, Lloyd Meats’in bürosunun kapısını itti. Meats telefonu kapatmış, ekrandaki veri sayfasını değiştirmek için farenin düğmesini tıklatıyordu. Brolin’i asıl şaşırtan, büroda Bentley Cotland’i görmek oldu.</p>

  <p class="block5">" Tam zamanında geldin, dedi Meats Brolin’e. Bir saatten beri Toplum Hizmetlerini arıyorum ama ya telesekreterle ya da birtakım salaklarla karşılaşıyorum.</p>

  <p class="block5">" Gecenin dokuzunda, şaşılacak şey, diye dostça takıldı Bentley.</p>

  <p class="block5">" Cari anlattı mı?</p>

  <p class="block5">Meats ekranını gösterdi.</p>

  <p class="block5">" Sence, internette ne arıyorum ben? Ya da Toplum Hizmetlerine neden telefon ediyorum? Evet, anlattı. Başından sonuna kadar çılgınca bir hikâye! Leland Beaumont’un, daha doğrusu Gregory Phillips’in izini bulduk. Kate ve Stephen Phillips’in oğulları. Beaumont ailesinin nüfusuna geçtiği 1978 yılma kadar, adı buydu.</p>

  <p class="block5">" Leland evlat mı edinilmiş? Nasıl olur da böyle bir şeyin farkına varamayız?</p>

  <p class="block5">" Eğer dosyasında yoksa, sen bir ölüden böyle bilgiler mi isterdin yoksa? Onunla ilgilenmeye başladığımızda, kalıbı çoktan dinlendirmişti ve kimse işin arkasında ne var diye merak etmedi. Herkesi asıl meşgul eden, kurbanlarına uyguladığı işkenceler ve daha da önemlisi, bütün kurbanlarının belirlenmiş olmasıydı. Gerçekten de kimse adamın hayatının en ufak ayrıntılarını araştırmayı düşünmedi, zaten ölmüştü, o zaman da fazla ilgi çekmemesi doğal. Gazeteciler bile olan biteni aktarmakla yetindi. Juliette’i rahatsız edemeyecek kadar meşguldüler, diye ekledi. 403</p>

  <p class="block5">Meats omuzlarını kaldırdı:</p>

  <p class="block5">" Evet, üstelik Milton Beaumont da kendini gazetecilere sevdiremeyecek kadar antipatik biriydi. Bana kalırsa, olayın kendi kendine kapanması herkesin işine geldi. Bir de Leland’in kaldığı yetimhane de pek...</p>

  <p class="block5">Nasıl söylemeli... Pek aydınlık değildi, galiba.</p>

  <p class="block5">" Ne demek istiyorsun?</p>

  <p class="block5">" Evet, orası alışıldık kurallara gerektiği kadar uyulmayan bir kurumdu. O yetimhaneyi yönetenler çocukların anasız babasız orada büyümektense, onları prosedüre uygun olmayan çiftlere vermekte bir sakınca görmüyorlardı. Üstelik, burada yönetimin takipçiliğinin de başarılı olduğunu söyleyemeyiz. Sana doğrusunu söylemek gerekirse, bu bilgiye bu kadar kısa zamanda ulaşmamız sadece bir şans eseri. Florida’da bulunan o yetimhane kapanalı on beş yıl olmuş.</p>

  <p class="block5">" Bunları nereden buldunuz?</p>

  <p class="block5">" Bunları internet sayesinde gazete arşivlerinden çıkaran Bentley oldu.</p>

  <p class="block5">Bentley gurur içinde, başını salladı:</p>

  <p class="block5">" Evet, Müfettiş Meats yetimhanenin adını bulduğunda, nasıl bir kuruluş olduğunu anlamak için Newsweb’den yararlandım, hepsi bu. Newsweb anahtar sözcüklerden yararlanarak bölgesel ve ulusal gazetelerin arşivlerini tarayan bir arama programı. Kullanmayı bilenler için oldukça yararlı bir program.</p>

  <p class="block5">" Laf aramızda, Beaumontlar gibi bir çiftin, "normal" bir kuruma başvurup bir çocuk evlat edinebileceklerini hiç sanmıyorum. Bunun için fazlasıyla marjinaldiler, diye ekledi Meats.</p>

  <p class="block5">Brolin pencereye yaklaşıp, manzaraya baktı:</p>

  <p class="block5">" Milton Beaumont insana güven vermiyor, dedi. Açıkça söylemek gerekirse, onu son gördüğümde, bizi inandırmaya çalıştığı kadar aptal olmadığım anladım. Belki yanılıyorum ama, Milton’ın o dâhi kuklacı olup olmadığını merak etmeye başladım. Karga o olabilir.</p>

  <p class="block5">" Böyle mi düşünüyorsunuz? diye sordu Bentley iskemlesinde doğrularak.</p>

  <p class="block5">" Eğer Milton’ın kusursuz bir yalancı olduğu gerçeğinden hareket edersek, neden olmasın? Demek istiyorum ki, onu kendi yetiştirdiği için Leland hakkında herkesten çok şey biliyor, eğer bize böylesine ustaca yalan söylemeyi beceriyorsa, o zaman bir üçüncü kişiyi istediği gibi yönetmesi işten bile olmaz.</p>

  <p class="block5">" İşin başından beri, yani bir yılı aşkın bir süredir bizimle oyun mu oynuyor, demek istiyorsun? Peki ama ne amaçla […] 404</p>

  <p class="block5">" Hiçbir fikrim yok, benimki sadece bir varsayımdı. Son gidişimde bana bakışlarından hiç hoşlanmadım, sanki kim olduğumu çok iyi biliyor ve benimle oyun oynamaya hazırlanıyordu. Bir saniye için de olsa, onu tanımlayan saflığın tümüyle kaybolduğunu, yerini korkunç derecede karanlık ve kötü bir ruhun aldığını düşündüm.</p>

  <p class="block5">" Arkasına bir araba takmamızı ister misin? Onu biraz izlememizi?</p>

  <p class="block5">Brolin bir süre tereddüt etti, sonra kararını verdi:</p>

  <p class="block5">" Şimdi değil. Onu suçlamak için elimizde hiçbir şey yok, o da izlendiğini hemen anlar ve eğer suçluysa, renk vermemeye çalışır.</p>

  <p class="block5">Bentley başını kuvvetle salladı:</p>

  <p class="block5">" Çok haklı, diye onayladı. Elimizde kanıt yok, sadece hiçbir anlam ifade etmeyen ve üzerinde Leland’in DNA’sının bulunduğu bir izmarit. Ve mahkemeler DNA olmadan kılları kanıt olarak kabul etmez. Elle tutulur kanıtlar gerek. Yasal açıdan bakarsak, Milton ile son günlerde işlenen cinayetler arasında hiçbir bağ yok.</p>

  <p class="block5">Kimse müstakbel savcı yardımcısının çoğul konuştuğunun, böylelikle soruşturmaya kendini de kattığının farkına varmadı.</p>

  <p class="block5">" Pekâlâ, ya sen? Sende bir şeyler var mı? diye sordu Meats. Brolin koltuğunun altındaki dosyayı kaldırdı.</p>

  <p class="block5">. "Ne bu?</p>

  <p class="block5">" Oregon’da Tahnitçilik dergisinin abone listesi.</p>

  <p class="block5">" Ne iş? diye sabırsızlıkla sordu Meats.</p>

  <p class="block5">Brolin bir koltuk çekip, meslektaşının karşısına yerleşti.</p>

  <p class="block5">" Bizim katilin buna abone olabileceğini düşünüyorum.</p>

  <p class="block5">" Öyle mi? Peki bu düşünceye nasıl vardın?</p>

  <p class="block5">Uzun bir açıklamaydı. Brolin açıklamayı olabildiğince kısa tutmaya karar verdi. Gün boyu öğrendiklerini anlattı ve en çarpıcısını en sona sakladı. Meats ve Bentley, ağızları bir karış açık dinliyorlardı.</p>

  <p class="block5">Sözünü bitirdiğimde, Meats tekrarlamaktan kendini alamadı:</p>

  <p class="block5">" Kurbanlarının uzuvlarını içlerini doldurmak için kestiğine gerçekten inanıyor musun? İyi ama neden? Bir insan uzvu tahnit edilmez ki! Tamam, bütün vücudunu anladık, ama sadece bir parçasını! Bu hiç mantıklı değil!</p>

  <p class="block5">" Bilmiyorum Lloyd, belki de kavrayamadığımız bir yol izliyor, ama şimdilik elimizdeki tek ipucu bu.</p>

  <p class="block5">Bentley dosyayı alıp aboneler listesini incelemeye başlamıştı ki, kapı birden açıldı ve Larry Salhindro terden sırılsıklam bir hal[…] 405</p>

  <p class="block5">Brolin hemen ayaklandı:</p>

  <p class="block5">" Ne oldu? diye sordu, sanki içinde kötü bir his varmış gibi. "Juliette... Kayboldu.</p>

  <p class="block5">Brolin’in midesinde sanki koskocaman bir boşluk açıldı.</p>

  <p class="block5">" Columbia kıyısındaymış, Gary ve Paul de biraz rahat olması için geride kalmışlar, ama kız geri dönmeyince bizimkiler de endişelenmiş ve arabanın yanına gitmişler, ama Juliette ortada yokmuş.</p>

  <p class="block5">" Ona yaklaşan başka bir araba görmüşler mi? Ya da herhangi birini?</p>

  <p class="block5">" Hayır, hiçbir şey görmemişler. Gary kızın yalnız kalmak için kendi kararıyla ortadan kaybolduğunu düşünüyor.</p>

  <p class="block5">" Hayır, bu onun yapacağı bir şey değil, diye itiraz etti Brolin. Kafasının üzerinde muhtemel bir tehlike dolaştığını biliyor. Onu bulmak gerek. İzleri belirlemesi için laboratuvardan birini gönderdiniz mi?</p>

  <p class="block5">Salhindro elini arkadaşının omzuna dostça koydu:</p>

  <p class="block5">" Josh, ne gerekiyorsa yapacağız. Ama en iyisi senin bu işin dışında kalman, tamam mı? Kızı çok sevdiğini biliyorum, hiç zaman kaybetmeden bütün devriyelere çağrı yaptım. Muhtemelen şu sırada Willamette’in kıyısında dolaşıyor, küçük bir kuşku krizi de yaşıyor olabilir, ama kısa zamanda bulacağız onu. Nerede olduğunu belirler belirlemez sana haber veririm, sen de gider görürsün. Anlaştık mı?</p>

  <p class="block5">Brolin birden yumruklarını tırnaklan avucunun içine batacak kadar sıktığım fark etti. Ama ya Juliette kuşku krizinde değil de, katilin pençesindeyse?</p>

  <p class="block5">Kesin bir şeyler öğrenene kadar, hiçbir şey yapmadan beklemesi imkânsızdı.</p>

  <p class="block5">Birden, Bentley Cotland’in sesi sessizliği böldü:</p>

  <p class="block5">" Hey, bu kadarı da fazla! diye haykırdı. Oregon’da Tahnitçilik dergisinin abone listesinde Milton Beaumont diye biri var.</p>

  <p class="block5">Crow Farm, Bull Run road, Multnomah county.</p>

  <p class="softbreak"></p>

  <p class="block5">Bir an için de olsa, Brolin’in rengi attı. Bu kadarı rastlantı olamayacak kadar fazlaydı artık.</p>

  <p class="block5">Bir saniye sonra, otoparka gitmek için, koridordaydı.</p>

  <p class="softbreak"></p>

  <p class="block9"><br class="calibre5" id="calibre_pb_74" /></p>
</body>
</html>
