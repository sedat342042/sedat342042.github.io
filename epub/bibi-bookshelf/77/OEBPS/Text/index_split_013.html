<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kötü Ruh</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block9"></p>

  <h2 class="calibre6">8</h2>

  <p class="block5">Brolin Mustang’ini yolun kenarına park etti. Bir saksağan<sup class="calibre8"><sup class="noteref" id="back_note_10"><a class="calibre9" href="../Text/index_split_093.html#note_10" title="10">10</a></sup></sup> "oysa daha yeni mavi ve beyaza boyanmıştı" bekliyordu onu. Salhindro arabanın kaputuna oturmuş; karşısında da üniformalı biri. Biraz daha ötede hareketsiz bekleyen iki polis arabasından bir tanesi de olay yeri inceleme uzmanlarının kamyonetiydi.</p>

  <p class="block5">" Nedir, ne oluyor? dedi Brolin, Salhindro’nun yanına vardığında.</p>

  <p class="block5">Beriki iğrenmiş gibi yüzünü buruşturdu:</p>

  <p class="block5">" Genç bir kadın. Onu bir çocuk buldu, iki saat önce, arkadaşlarıyla oynarken. Bunun çocukça bir şaka olup olmadığım anlamak için, Güneybatı bölgesinden iki kişi göndermişler. Adamlar döndüklerinde yüzleri kâğıt gibi, bembeyazmış.</p>

  <p class="block5">" Peki, doktor geldi mi? diye sordu Brolin.</p>

  <p class="block5">" Geldi, kadının öldüğünü doğruladı, ama hiçbir şeye dokunmadı. Etrafını çevirip, gelmeni bekledik.</p>

  <p class="block5">" İyi ama, neden ben? Şefin haberi var mı?</p>

  <p class="block5">" Evet, Güneybatı’dan arkadaşlar bize telefon ettiler ve sana haber vermemizi onun istediğini söylediler.</p>

  <p class="block5">Brolin meslektaşının konuyu nereye getirmek istediğim anlayamıyordu. Bir soruşturma üzerinde çalışırken, başka bir cinayet mahalline gitmesi isteniyordu; üstelik, kendi yetki alanının dışında bir yere.</p>

  <p class="block5">" Neden burada olduğumu bana ayrıntılarıyla bir açıklasan, dedi Brolin.</p>

  <p class="block5">Salhindro cevap vermeden önce bir an üniformalı polis memuruyla bakıştı. 85</p>

  <p class="block5">Ormanda yüz metrelik bir mesafeden sonra, yıkıntılara girişi engellemek için ağaçların arasına bir güvenlik kordonu çekilmişti. Birkaç polis memuru sağa sola gidiyor, dikkatle zemini inceliyor, notlar alıyordu. Gri önlüklerini giymiş iki olay yeri inceleme uzmanının ellerinde ağır valizler vardı. Dikkatle evin etrafındaki zemini araştırıyorlardı. İçlerinden biri de elli santimlik şeffaf bir şeridin üzerine san bir toz döküyor, böylelikle bir taşın üzerinden ayak izine benzeyen bir iz alıyordu.</p>

  <p class="block5">" Uzmanlar içeri girmek için senden yeşil ışık bekliyorlar, diye uyardı Salhindro.</p>

  <p class="block5">Brolin onu buraya neyin getirdiğim hâlâ anlamamakla birlikte başını salladı. Bunun nedeni ne rütbesi olabilirdi, ne de şöhreti. Üst makamlarda, önemli bir soruşturmaya gönderilmesini sağlayacak tanışları da yoktu. Tamam, bir cinayet mahallinden topladığı verilerle katilin psikolojik profilini oluşturabilecek polislerden biriydi, hatta tek polisti, ama bu cinayetin üzerine böyle bir esrar perdesi örtmek neden?</p>

  <p class="block5">Gerçekten de, orada bulunmasını gerektirecek tek bir neden göremiyordu. Oysa herkes, sanki oradaki varlığı belirleyiciymiş gibi onu izliyordu. Üniformalı bir memur yanma yaklaştı:</p>

  <p class="block5">" Sizi bekliyorduk Müfettiş Brolin, ben Güneybatı bölgesinden Teğmen Horner. Ekiplerimizden birini işlenen cinayetle ilgili görevlendirmek üzereyken, Çavuş Faulings kurbanı tarif etti.</p>

  <p class="block5">Brolin birden Juliette’i düşündü. Genç kızın kanlar içindeki yüzünü hatırlayınca, yüreği daha hızlı vurmaya başladı, imkânsızdı, kimse Juliette’le görüştüğünü bilmiyordu, hele Güneybatıdakiler, asla.</p>

  <p class="block5">" Ee, öyleyse? diye sabırsızlandı Brolin. Beni düşünmenize sebep olan ne?</p>

  <p class="block5">Teğmen ve Salhindro bakışlarıyla anlaştılar.</p>

  <p class="block5">" Gel de gör Josh.</p>

  <p class="block5">Salhindro, Brolin’i yıkılmak üzere olan evin yan tarafına doğru götürdü ve cebinden Mag-Lite’ını<sup class="calibre8"><sup class="noteref" id="back_note_11"><a class="calibre9" href="../Text/index_split_094.html#note_11" title="11">11</a></sup></sup> çıkarıp yaktı.</p>

  <p class="block5">Brolin uğultuya benzeyen bir ses duydu. İki adam duvardaki yarığın önünde durdular. Taşların üzerinden tırmanan, dallarını dokunaçlar gibi uzatan sarmaşıklar, evin tek girişini kısmen kapatmıştı. Bulunduğu yerden yarığa bakan Brolin’in içinde, sarmaşıktan perçemleri arasından yemeğinin verilmesini sabırla bekleyen kocaman bir ağzın karşısında duruyormuş gibi tatsız bir duygu geçti. 86</p>

  <p class="block5">Burun deliklerine ekşi bir koku doldu. Brolin’i içeride neyin beklediği hakkında hiç yanıltmayan bir koku. İlk kez bir ölüden çıkan kokuları duyduğunda yaptığı kötü benzetmeyi hatırladı, o kokuyu yaşlı bir hastanın osuruğuyla kıyaslamıştı. Ama bu kokladığı onu asla güldürememişti; tam tersine...</p>

  <p class="block5">Salhindro eğilip deliğin içinde kayboldu, kısa bir süre sonra Brolin de peşinden gitti. Işığı arkalarında bırakarak, o kapkara ağzın karanlığına daldılar. Sanki bu hava almaz duvarların ardına iç bulandırıcı bir şeyler hapsedilmiş gibi, koku daha da dayanılmaz oldu. Brolin iğrenerek öksürdü, Salhindro da hemen ardından.</p>

  <p class="block5">Yerdeki molozlara basmamak için, fenerin ışığım aşağıya doğru tutuyorlardı. Lataları dönüp kamburlaşmış, küflenmiş, üzerinde her çeşit parazitin yaşadığı bir fauna ile flora oluşmuş antika bir parkenin üzerinde yürüyorlardı. Ağır bir hava vardı, "Ölüm yüklü" diye düşündü Brolin. Geçtikleri kısmen bitkilerle örtülü yarıktan çevrelerindeki herhangi bir şeyi görmelerine yetecek bir ışık sızmıyordu. Kapılar ve bütün pencereler sanki bir kabir gibi sımsıkı kapatılmak istenmiş, taşlarla ışık sızdırmayacak şekilde örülmüştü. Birkaç metre sonra iki polis tümüyle karanlıkların içine daldı, tek kılavuzları Salhindro’nun Mag-Lite’ıydı.</p>

  <p class="block5">Ağır ağır ilerliyorlardı. Bazen fener duvarı aydınlatıyor, Brolin de duvarların ince bir rutubet tabakasıyla, küfle ve soğana benzeyen mantarlarla örtülü olduğunu görüyordu. Zemin ise taşlarla, çok uzun zaman önce bırakılmış bira şişeleriyle ve termitlerce kemirilmiş ahşap kirişlerle kaplıydı.</p>

  <p class="block5">Uğultu arttı; tıpkı mahallenin elektrik trafosundan çıkan ses gibi.</p>

  <p class="block5">Brolin’in gözleri karanlığa alışmaya başlamıştı ve Salhindro’nun önlerinde gezdirdiği cılız ışık yeterli oluyordu. Ama etraflarında her şey simsiyahtı, mutlak karanlık evi kaim bir perde gibi örtüyordu, boşlukta tek bir aydınlık yangı açan da fenerin ışığıydı. Karanlığın belirlediği ve sadece fenerin buğulu ışığında var olan bu karmakarışık çevrede, bu tek boyutlu düzlemde dikkatle yürüyorlardı. Sanki her şeyden uzak, bir gölgeler uçurumunun dibinde, dünyadan soyutlanmış, kaybolmuş gibiydiler. Gittikçe yaklaştıkları o aralıksız uğultunun dışında tek bir ses bile duyulmuyordu. Bir de onları giderek daha soluksuz bırakan, mide bulandırıcı, iğrenç kollarını duyularına saran o çürümüşlük kokusu. Brolin ağırlaşmış havada meslektaşının soluğunu duyuyor, ayağını bastığı yere dikkat etmeye çalışıyordu. 87</p>

  <p class="block5">[…] altında kaldığında evin derinliklerinden yumuşak bir çatırtı yükseldi. Paslı bir çivi ayakkabısını deldi ve topuğuna battı. Brolin dengesini sağlamak için kolunu uzattı ve eli eski bir soba borusuna değdi. Aynı anda tespihböceklerinin elinin üzerinde koşuşturduklarını hissetti.</p>

  <p class="block5">" İyi misin? diye sordu Salhindro, feneri Brolin’e tutarak.</p>

  <p class="block5">" Evet, yalnız şu hayvanlardan nefret ediyorum, dedi Brolin davetsiz misafirleri kovmak için elini sallayarak.</p>

  <p class="block5">" Hay Allah kahretsin, yaralanmışım. Parmaklarının arasından ılık bir sıvı akıyordu.</p>

  <p class="block5">" Neredeyse geldik, dipteki duvarın arkasında.</p>

  <p class="block5">Salhindro’yu dinlerken, Brolin sanki ürktükleri ya da saygı duydukları bir mekândaymış gibi alçak sesle konuştuklarım fark etti.</p>

  <p class="block5">"Burası gerçek bir kabir" diye düşündü.</p>

  <p class="block5">Dikkatli adımlarla, parkeleri gıcırdatarak yürümeyi sürdürdüler. Evi örümcek sürüleri teslim almışlardı sanki. Brolin böylesine dar bir alanda bu kadar çok örümcek gördüğünü hatırlamıyordu. Duvarlar rüzgâra göre titreşen ve içinde sekiz bacaklı küçük siyah gölgelerin koşuşturduğu sis gibi hafif bir örtüyle kaplıydı.</p>

  <p class="block5">Belki yüz tane vardı. En ufağından en kocamanına, bir çay fincanı boyunda olanına kadar. Aç kalmış yırtıcılar misali, kendi dokudukları ipek örtülerin üzerinde koşuşturuyorlardı. Brolin giderek daha çok sıkıntı çekiyor, bu izbedeki rutubetin iliklerine işlediğini, binlerce böceğin vücuduna dokunduğunu hissediyordu.</p>

  <p class="block5">Neredeyse hayvancıklar derisinin üzerini kaplayacaktı. İlerledikçe, cesedi bulan çocuğa daha çok hayranlık duyuyordu. Çocukların bazen sanıldığından daha az etkilendiklerini bilse bile bu ürkütücü mezara girmenin olağanüstü bir cesaret gerektirdiğini düşündü. Bir çocuğu böylesi bir karanlıkta ilerlemeye ancak büyüleyici bir korkuyla birlikte merak itebilirdi.</p>

  <p class="block5">Fenerin ışığı bir an dokusuyla jöleyi andıran portakal renkli bir yığının üzerinde durdu. Kızıl bir mantarın salgıladığı köpük.</p>

  <p class="block5">Çeşitli varlıklar her tarafa kımıl kımıl bir karmaşa görüntüsü vermeye çalışıyor, bu arada da çürümüş insan kokusu burun deliklerine saldırmayı sürdürüyordu. Böceklerle kaplı duvarı geçtiklerinde Salhindro durdu, elini Brolin’in koluna koydu.</p>

  <p class="block5">" Manzara olarak pek güzel değil, dedi dupduru bir sesle. Fenerin ışığı tozlu havayı kırbaçladıktan sonra önlerine, yere yöneldi. 88</p>

  <p class="block5">Vızıldayarak uçuşan sineklere terk edilmiş. İki taşın arasından sızan bir güneş huzmesi bu soğuk derinin solukluğunun altını çizmek ister gibi, kadının çıplak kalçasına vuruyordu. Bacağının mermer gibi sertleşmiş bir yerinden dikilen bir iki sarı kıl hareketsiz, zaman içinde donmuştu. Fenerin ışığı vücudun üst tarafına tırmandı. Tümüyle çıplaktı, çevresinde, yerde koyu renkli, yayılmış bir leke vardı. Onlarca sinek doğal olan ya da olmayan deliklerine konuyor, yumurtalarını dökecek kadar bir süre kalıyorlardı. Brolin kadının kalçalarım gördüğünde, birden yerinden sıçradı. Kadının mahremiyet bölgesinden bir bıçak sapı görünüyordu ve dudakların altında donmuş, ince bir kan sızıntısı. Birden bıçağın sapında yağlı ve kapkara bir yaratık belirdi, yüzlerce hempasıyla birlikte kendilerine ziyafet çekmek için daldığı karkastan kurtulmak için bacaklarını gerdi.</p>

  <p class="block5">" Aman Tamım! dedi Brolin, eliyle ağzını kapatarak.</p>

  <p class="block5">Fenerin ışığı vücudun üzerinde kayınca, neden burada olduğunu anladı. Onu içinden kemiren bu böcek bulutunun arasında yatan genç kadının kollan yoktu; dirseklerin altından kesilmişti. Ama daha da kötüsü, alnı, sanki aside yatırılmış gibi, yapış yapış bir et yığınıydı.</p>

  <p class="block11"><span class="text3">Bu, Portland Celladı’nın imzasıydı. Bir ölünün imzası.</span> <span class="block12"><br class="calibre5" id="calibre_pb_13" /></span></p>
</body>
</html>
