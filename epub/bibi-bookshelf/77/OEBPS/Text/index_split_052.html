<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kötü Ruh</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block9"></p>

  <h2 class="calibre6">48</h2>

  <p class="block5">" Evet anne, bu çok zor değil, biliyorsun, sömestr daha yeni başladı.</p>

  <p class="block5">Juliette oturuşunu değiştirdi, annesiyle telefonda konuşarak geçirdiği bu on beş dakika bacaklarını uyuşturmuştu.</p>

  <p class="block5">" Ya o korkunç Portland Celladı hikâyesi? Yeni bir gelişme var mı? diye sordu Bayan Lafayette.</p>

  <p class="block5">" Dün akşam polis adamı birkaç gün içinde yakalayacağını bildirdi. Kendilerinden emin görünüyorlardı.</p>

  <p class="block5">" Babanla birlikte, birkaç gün izin alıp, Portland’a gelmeyi düşünüyorduk. Şimdi seni yalnız bırakmanın zamanı değil.</p>

  <p class="block5">" Anne, bir aydır yalnız yaşıyorum ve hiç sorun çıkmadı. Üstelik, o kadar da yalnız değilim, Camelia var.</p>

  <p class="block5">" Aynı şey değil, baban ve ben orada olsaydık, hem seninle meşgul olur, hem de evi biraz canlandırırdık...</p>

  <p class="block5">" Tamam anne, yeniden başlamayalım! dedi Juliette sevgi dolu ama aynı zamanda da kararlı bir ses tonuyla.</p>

  <p class="block5">Babamın büyük bir iş peşinde olduğunu biliyorum, şu sıralar sana ihtiyacı olacak ve...</p>

  <p class="block5">" Ama senin de var, hem üstelik baban pekâlâ...</p>

  <p class="block5">" Anne, bırak şimdi. Ben iyiyim. Beni biliyorsun, üstesinden gelirim, her şey yolunda. Ben artık büyük bir kız oldum.</p>

  <p class="block5">" Evet, biliyorum. Ne yapayım, engel olamıyorum işte: eğer gözümün önünde olmazsan, senin için kaygılanıyorum. Hiç olmazsa görüştüklerin kendi yaşıtların mı?</p>

  <p class="block5">Juliette böylesi soruları sıkıcı buluyordu; özellikle de herkesten iyi tanıdığı annesi sorduğunda. Annesi Camelia’nın adını duymuştu, boşanması nedeniyle aşk konusunda kızma kötü örnek olduğunu ileri sürüyor ve kadını suçluyordu. 285</p>

  <p class="block5">Bazen Juliette, Camelia’yı frenleyenin kendisi olduğunu söylememek için kendini zor tutuyordu ya, bunlar anne ile kız arasında pek konuşulmayan ufak ayrıntılardı. En azından, her ailede paylaşılmayan ayrıntılar.</p>

  <p class="block5">" Evet, çoğu zaman, diye yalan söyledi.</p>

  <p class="block5">" O çılgın herif kentte elini kolunu sallayarak dolaşırken, evde yalnız olmanı istemiyorum, gerçekten, gelip seninle birkaç gün geçirmemiz gerektiğini düşünüyorum.</p>

  <p class="block5">Yapılması gerekenlerden sonuncusu. Juliette her ikisini de çok seviyordu, ama koruyucu sevgilerine, duruma sakin gözle bakmak için gerekli mesafeyi kazandırmak yerine boğucu olan o ana kuluçkasına hiç ihtiyacı yoktu.</p>

  <p class="block5">" Anne, hiç gereği yok. Sizin Kaliforniya’da yapacak dünya kadar işiniz var, üstelik Şükran Günü’nde de geleceğim. Sonra, yıl sonunda da Flenagan Amcalarda birlikte on gün geçireceğiz. Emin ol, her şey yolunda.</p>

  <p class="block5">Ayrıca polis koruması altında olduğunu söyleyip söylememekte bir an tereddüt etti, ama bunun annesini iyice meraklandıracağım düşünerek, vazgeçti.</p>

  <p class="block5">" Peki. En ufak bir şeye ihtiyacın olursa hemen telefon edersin, birkaç saatte yanında olurum.</p>

  <p class="block5">Düşünüyordum da, belki Müfettiş Brolin’i de arayabilirsin, bakarsın sesini duymak hoşuna gider. Zaten birbirinizle ilişkiyi neden kestiğinizi de hiç anlamış değilim.</p>

  <p class="block5">" Hayat işte... Böyle. Ama eğer bu seni rahatlatacaksa, daha yeni gördüm onu.</p>

  <p class="block5">" Sahi mi? Çok sevindim, o çok iyi bir çocuk.</p>

  <p class="block5">Juliette annesinin başından beri Joshua Brolin’e sempati duyduğunu biliyordu. Kızının hayatını kurtarmış olmasının bunda belirli bir payı vardı elbette, ama başka bir şeyler daha vardı belki sempatiden de ileri.</p>

  <p class="block5">Aralarındaki sekiz yaş fark Bayan Lafayette’i pek rahatsız etmiyor gibiydi, hatta Juliette bir ara annesinin kızını müfettişle evlendirmekten hoşlanacağım bile düşünmüştü. Ne hikâye! Tam gazetelere göre: "Seri cinayetler işleyen bir katilin kurbanı olmak üzereyken, kurtarıcısıyla evlendi!"</p>

  <p class="block5">" İyi de, söylesene, bunun o cinayet olayıyla bir ilgisi yok, değil mi? diye sordu Alice Lafayette.</p>

  <p class="block5">" Hayır, sadece görüşüyoruz... Öylesine.</p>

  <p class="block5">" Oh! Bana "öylesine" deme sakın, insan "öylesine" görüşmez. Ne oluyor? Yoksa ondan hoşlanıyor musun?</p>

  <p class="block5">" Anne, her şeyden önce bu seni hiç ilgilendirmez! 286</p>

  <p class="block5">" Evet... Haydi, kapatıyorum, biraz çalışmam gerek. " Juliette, bugün cumartesi, cumartesi akşamları arkadaşlarla çıkmak gerekir.</p>

  <p class="block5">" Bunu düşüneceğim.</p>

  <p class="block5">Alışıldık "yuvasının erkeği" şakalarıyla, Bay Ted Lafayette’e takılarak telefonu kapadılar.</p>

  <p class="block5">Juliette banyo yapmak için üst kata çıktı, akşamlan en çok zevk aldığı şey buydu. Soğuk hava bölgeyi etkisi altına almaya başladığında, banyoya girmekten, sıcak suyun yavaşça yükselerek vücudunu ısıtmasından çok hoşlanıyordu. Köpük şişesini boşalttı, kazağını ve blucinini çıkararak banyonun fayanslarının üzerine bıraktı. Kirli çamaşırlarını sepete bırakırken, sulu teneffüsü biter bitmez makineyi çalıştırmaya karar verdi.</p>

  <p class="block5">Sonra banyo küvetinin sırlı yüzeyine sürtünerek oturdu, sıcak su vücudunu kaplayıp donmuş ayaklarım yeniden canlandırırken gözlerini yumdu.</p>

  <p class="block5">Uzakta, telefon çaldı.</p>

  <p class="block5">"Öff! Allah kahretsin!"</p>

  <p class="block5">Belki de önemliydi. Ya da herhangi bir şey unutan annesi. Zilin sesi durmuyor, tempo tutuyordu. Juliette tereddüt etti, sonra bir havluya sarınıp koridora çıktı, telefonu kaldırdı.</p>

  <p class="block5">" Juliette? Ben Joshua.</p>

  <p class="block5">" Ya? Şeyy... Seni bu kadar beklettiğim için özür dilerim!" Ne salaklık! Oldu olacak, havanın güzel olduğunu da söyleseydi bari! Verecek başka bir cevap bulamamıştı işte.</p>

  <p class="block5">" Dinle, yardımına ihtiyacım var. Daha doğrusu, bir arkadaşının yardımına.</p>

  <p class="block5">" Dinliyorum.</p>

  <p class="block5">" Sözünü ettiğin şu gizli kitap koleksiyoncusu hani; sence, bana ayıracak zamanı var mıdır?</p>

  <p class="block5">" Bana kalırsa... Evet, sanırım vardır. Ne yapmak istiyorsun?</p>

  <p class="block5">" Ona göstermek istediğim bir resim var, bence gizli anlamı olan bir resim, bana anlamını açıklamasını isteyecektim.</p>

  <p class="block5">" Soruşturmanla mı ilgili? Brolin doğruladı.</p>

  <p class="block5">Bir işe yarayacağından mutlu, Anthony Desaux’yla aralarındaki ince ve taze bağı düşünüp, fazla tereddüt etmedi.</p>

  <p class="block5">" Bana giyinecek kadar zaman ver, hemen ararım.</p>

  <p class="block5">" Yoksa seni rahatsız mı ettim? dedi Brolin şaşkınlıkla.</p>

  <p class="block5">" Hayır, neden? Ha, evet! Aslına bakarsan, banyodaydım. 287</p>

  <p class="block5">Neyse, ben adama bir telefon edeyim, sen de bir saat sonra gelir, beni alırsın. Tamam mı?</p>

  <p class="block5">Telefonun diğer ucunda bir suskunluk oldu.</p>

  <p class="block5">" Zamanını almak istemiyorum Juliette, bu konu soruşturmayla ilgili, onun için yalnız gitmem daha doğru olur.</p>

  <p class="block5">" Anthony Desaux oldukça değişik biridir, benim de bulunmamı tercih edecektir. Üstelik kütüphanesi de çok büyük, orada ufak bir tecrübe yaşadım, onun için sana zaman da kazandırabilirim...</p>

  <p class="block5">Brolin hemen ikna oldu. Ne de olsa, tehlike yoktu, üstelik Juliette bildiklerini ortaya seren yaşlı bir beyefendinin karşısında geçireceği sıkıcı saatleri neşelendirecek sevimli bir arkadaştı.</p>

  <p class="block5">Akşam sekizde buluşmayı kararlaştırdılar.</p>

  <p class="scenebreak">*******</p>

  <p class="block5">Brolin, Juliette’in evinin önüne geldi ve nöbetteki meslektaşlarının yanma gitti, birkaç saatliğine genç kadının sorumluluğunu üstleneceğini söyledi. Bütün bunlar topu topu iki dakikasını almasına rağmen, yağmur öylesine şiddetliydi ki, arabasına döndüğünde damlalar sırtından aşağıya akıyordu.</p>

  <p class="block5">Juliette evin girişinden koşarak geldi.</p>

  <p class="block5">" Ne hava ama! Tayland’daki yağmur mevsiminden de beter!</p>

  <p class="block5">" Oraların güzel yerler olduğunu duymuştum, dedi Brolin. Tayland’a hiç gittin mi?</p>

  <p class="block5">" Hayır, dedi Juliette biraz somurtarak. Anthony Desaux’ya gelince, özür diliyor, bu akşam evde olmayacakmış. Şirketlerinden birinin yönetim kurulu üyeleriyle önemli bir yemek...</p>

  <p class="block5">Elini kontak anahtarına uzatan Brolin durakladı.</p>

  <p class="block5">" Ama kâhyası Paul bizi bekliyor, dedi Juliette. Kütüphaneyi istediğimiz gibi araştıracağız. Zaten cin peri resimleri konusunda fazla bilgili olmadığım itiraf etti, aynı zamanda da konuyla ilgili birkaç kitabım görünür yerde bırakacağım söyledi.</p>

  <p class="block5">" İyi, en azından, bu da fena değil.</p>

  <p class="block5">" Ben de sandviçler hazırladım.</p>

  <p class="block5">Silecekler cama sürtünüyor, yağmur damlalarını ezip, miyop bir ekrana dönüştürüyordu.</p>

  <p class="block5">" Sen olmasan ne yapardım?</p>

  <p class="block5">Juliette omuzlarını silkti. Kafasında, Brolin’le paylaşmaya cesaret edemediği ufak bir fikir vardı...</p>

  <p class="block5">Bardaktan boşanırcasına yağan yağmurun altında, Desaux malikânesinin dev gotik gölgesi meşum bir hayalet gibi dikiliyordu. 288 Şimşekler ağaçlıklı parkın içinde ara ara bükülüyor, tüm bahçeyi ve ötesini kaplayan ve gri bir duvar gibi görünen yağmuru aydınlatıyordu. Her şey simsiyah ve belirsizdi; bir saniye sonra da bir kül bulutu kadar karanlık ve kalın, sıvı bir kalkan dikiliyordu.</p>

  <p class="block5">Paul, özenle seçilmiş kıyafetiyle, kırk yaşlarında bir adam; elinde şemsiyesi, "beyefendinin konuklarını" bekliyordu; gelenler, üzerlerinden su sıza sıza hole girdiler.</p>

  <p class="block5">Paul onları kütüphaneyi barındıran büyük kubbenin altına götürdü. Kapılar kapatıldığında, Juliette bir kez daha mekânın gizemine takıldı. Uzun kitap sıralan konukların geleceği düşünülerek önceden aydınlatılmıştı, ama fırtına, rüzgârın soluğu, yağmurun camlara vuruşu ve şimşeklerin aydınlığı çevreye Juliette’in ilk geldiğinde fark edemediği doğaüstü bir boyut kazandırıyordu. Tavandaki freski daha iyi seçebilmek umuduyla kafasını kaldırdıysa da, fazla bir şey göremedi.</p>

  <p class="block5">" Bay Desaux çalışma masasının üzerine bakmanız için birkaç kitap bıraktı, dedi kâhya.</p>

  <p class="block5">Söz konusu "birkaç" kitap, yeşil tepelikli lambanın yanma istiflenmiş kırk kadar kalın ciltten oluşuyordu.</p>

  <p class="block5">" Herhangi bir ihtiyacınız olursa, koridorun dibindeki mutfaktayım.</p>

  <p class="block5">Başıyla selam verdi ve sessizce çekildi.</p>

  <p class="block5">Juliette istiflenmiş eski ciltlere baktı. Anlaşılan ev sahibinin koleksiyonundan, kişisel cehenneminden geliyorlardı. Paul gizli odadan hiç söz etmemişti. Juliette bunun ondan belirli bir ketumluk beklendiğini belli etmek için bir işaret olup olmadığını düşündü. Anthony Desaux’nun küçük sırlarının herkes tarafından bilinmesini istememesi kadar normal bir şey olamazdı; hele Cinayet Masası’ndan bir müfettiş tarafından hiç.</p>

  <p class="block5">" Nereden başlıyoruz? dedi Brolin, sesindeki cesaretsiz bir tonla. Kütüphanelerde araştırma konusunda tecrübeli olan sensin, öyle değil mi?</p>

  <p class="block5">" İndekslerden, özetlerden, gizli resim ya da sembollerle ilgili ne varsa, bakacağız. Sahi, şu sendeki resim neye benziyor?</p>

  <p class="block5">Brolin büyütülmüş dijital resmi gösterdi. Elindeki lazer baskıda alın ve göz çukurlarının tepesi görünüyordu sadece, Doktor Folstom’ın deyimiyle supra orbiter formane. Ortada da, ince ve siyah bir çizgi halinde, bir sembol. Beş köşeli yıldız gibi bir şey.</p>

  <p class="block5">" Tuhaf... Satanist bir yıldız ya da ona benzer bir şey sanki, dedi Juliette. Bunu neyin üzerinde buldun?</p>

  <p class="block5">" Şeyy... Kurbanlardan birinin alnında. 289</p>

  <p class="block5">Genç kıza yalan söylemeye niyeti yoktu.</p>

  <p class="block5">" Alnında mı? Oysa insan... Aman Tanrım!</p>

  <p class="block5">Sanki soluk almak istemiyormuş gibi, eliyle ağzını kapattı. Zihnine koşup gelen korkunç görüntüleri bir el hareketiyle kovdu.</p>

  <p class="block5">" Başlasak? Böyle giderse, gecenin büyük bir bölümünü burada geçireceğiz, zaman kaybetmeyelim.</p>

  <p class="block5">Brolin başını salladı, kızdan en kötü anlarda bile yayılan bu heyecanı, bu canlılığı seviyordu.</p>

  <p class="softbreak"></p>

  <p class="block9"><br class="calibre5" id="calibre_pb_52" /></p>
</body>
</html>
