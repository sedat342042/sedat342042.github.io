<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kötü Ruh</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block9"></p>

  <h2 class="calibre6">64</h2>

  <p class="block5">O akşamüstü, güneşin bulutsuz gökte pırıl pırıl parlamasına rağmen, soğuk hâlâ ısırıyordu. Juliette’in her soluğunda ağzından çıkan buhar bulutu rüzgârda eğilip bükülüyor, sonra da dağılıp yok oluyordu. On evlik toplulukların oluşturduğu bu yerlere "kent" adı veriliyordu. Barındırdığı hayvanların insanla tanışmadan yaşayacağı kadar sık ve geniş ormanların yayıldığı topraklara varmak için, arabasını doğuya, Oregon’un vahşi bölgelerine sürmüştü. Çukurlarla dolu bir patikaya sapmak için yoldan ayrılmadan önce, iki koruyucu meleğinin bindiği Ford’un yaklaşabilmesi için, yolun kenarında durup onları beklemişti. Orada birkaç saatlik bir yalnızlığın pazarlığım yapmıştı. Böyle bir yerde başına hiçbir şey gelemezdi, adamlar da kayalık buruna giden tek yolun ağzında olacaklardı zaten. Anlayışlı iki polis memuru, istemeye istemeye de olsa kabul etmek zorunda kalmıştı. Şimdiyse, Juliette bir ayağını bir taşa dayamış, tepeden yirmi metre aşağıda, Columbia’nın siyah şeridini hayranlıkla izliyordu. Nehir eyaletin içinden sükûnetle geçiyor, dev ormanların arasından kıvrılıyor, gölgeli yalıyarların girintili çıkıntılı duvarlarının arasına girip, sonunda yük gemilerinin okyanus kıyısına götürmek için tonlarca yük sırtladıkları uygarlığa varıyordu.</p>

  <p class="block5">Juliette’in elinde siyah bir kutu vardı, dostu Camelia’nın kalıntılarını tutuyordu. Camelia’nın annesi babası öleli yıllar olmuştu, bir avuç akrabası da varlığından habersiz, Doğu kıyısında oturuyor, ahlak kurallarının sevgi ve hoşgörüden bahsetmek yerine, Camelia’yı yaşamı ve davranışları nedeniyle aforoz edecek katı dinsel kurallar içinde yaşıyorlardı. Eski kocası Steven cesedin yakılması törenine gelmişti gelmesine, ama küllerin emanet edildiği kişi Juliette olmuştu. 381</p>

  <p class="block5">Camelia sık sık "özgürlük" dediği ölümle dalga geçerdi. Külleri rüzgârın sırtına bindiğinde, sonunda uçmayı başarmış olacağını söylerdi. Savrulmuş bir toz bulutu, gökten gelip dünyayı ziyaret edecek, aynı anda birçok yerde birden dinlenebilecekti. Nehirlerde olacaktı, ağaçlarda, okyanuslarda ve eğer talih ve doğa koşulları yanındaysa, belki de güçlü alizelerin sırtında.</p>

  <p class="block5">Juliette arkadaşının Columbia’nın yüzeyine yansımış görüntüsünü hayalinde canlandırmak için gözlerini yumdu. Rüzgâr kulaklarına geçmekte olan zamanın ezgilerini fısıldıyordu.</p>

  <p class="block5">Sağındaki kayanın üzerine tırmandı. Dik bir yalıyarın tepesinde bulunduğunu, tabanlarının sadece birkaç santim altındaki boşluğun onu yutmak için hazır beklediğini biliyordu ya, yine de korkmadı. Gözlerini araladığında, kutuyu uçurumun üzerinde tutuyordu; kapağını açtı.</p>

  <p class="block5">" Seni seviyorum...</p>

  <p class="block5">İlk zerrecikler ağır ağır havalandı, rüzgâr da onları taşımak istemiyormuş gibiydi. Sonra kutudan bir toz sütunu dönerek yükseldi, neredeyse anlamlı denebilecek, olağanüstü zarafette şekiller çizdi, Juliette’in büyülenmiş gözleri önünde yükselip alçaldı. Küllerin arabeski havaya gizemli yazısını yazdı ve hemen kayboldu. Bunlar, Camelia’nın en yakın sırdaşına söylediği veda sözcükleriydi. Son sözleri.</p>

  <p class="block5">Juliette kayanın üzerinde bir saat kadar kaldı. Camelia’yı düşündü, aynı zamanda kendini ve son bir yıl içinde başına gelenleri de. Bundan bir yıl önce, Camelia’nın gelip onun küllerini havaya savurmasına ramak kalmıştı. Bu bazı şeyleri değiştirir miydi? Eğer kendisi, o 29 eylül günü ölmüş olsaydı, Camelia bugün hâlâ yaşayacak mıydı?</p>

  <p class="block5">Juliette yeniyle gözyaşlarını sildi.</p>

  <p class="block5">Bunu yapana lanet üstüne lanet ediyordu, bu canavar katile, caniye. O ses peşini bırakmıyordu, ahizeden buyruklar yağdıran o cinsiyeti belirsiz ses onu çıldırtıyordu. Brolin o gün kimlerin aradığının araştırmasını yapmış, telefonun nereden geldiğini belirlemek için Pacific Bell’den yardım istemişti, ama ne yazık ki adam kentin dışından, yani her türlü tanığın gözünden uzak bir telefon kulübesinden aramıştı. 382</p>

  <p class="block5">Joshua’nın anlattığı gibi, iki kişiydiler. Katil ve Joshua’nın taktığı isimle, Karga. Ve öldürmek için, en azından cinayetlerini gizemli bir haleyle süslemek için Dante’nin İlahî Komedyasından yararlanıyorlardı. "Cehennem"den pasajlar alıyorlardı. Neden bu metin? Bir de, bunun asıl amacı neydi? Juliette bunun boşuna yapılmış, rasgele bir şey olmadığından emindi. Joshua’yla konuştukları bir akşam, genç müfettiş bunları düşünmemesini, ne de olsa bu alıntıların anlamını ve amacını sadece Karga’nın beyninin açıklayabileceğini söylemişti. Anlaşılan bütün karmaşa sadece Karga için anlaşılır görünüyordu, "kutsal" metinler yardımıyla kurduğu kendine özgü küçük bir evrende, bir çeşit paranoyaya kapılmıştı. Oysa Juliette bundan pek emin değildi. Alıntıların anlamını bulmak imkânsız değildi, zaten "Cehennem"in seçimi bile kendi başına bir mesajdı.</p>

  <p class="block5">Saatine baktı. Öğleden sonra dört.</p>

  <p class="block5">O herifler yaptıklarının cezasını çekmeliydi. Bir insana, hele Camelia gibi masum bir insana böyle bir vahşet nasıl yapılabilirdi? Juliette yumruklarını sıktı ve eklemleri çatırdadı. Öfkesinin yükseldiğini hissetti, öfkeyle birlikte intikam arzusunun da. Onları öldürmek? Hayır, tabiî hayır. Ama acı çektirmek! Ya da sonsuza dek soğuk bir hücrede çürüsünler.</p>

  <p class="block5">Peki, ne yapabilirdi?</p>

  <p class="block5">İşin payıma düşen bölümünü!</p>

  <p class="block5">Leland’e hayranlık duyduklarına, onu böylesine beceriyle taklit ettiklerine göre, aralarında şu ya da bu şekilde bir bağ var demektir. Birbirlerini tanıyorlardı. Leland hakkında hiçbir şey bilmiyordu. Özel hiçbir şey bilmiyordu. Juliette birden ellerinde soğuğun uyuşukluğunu duydu. Elleri ona anılarının derinliklerinde yatan dehşet anını hatırlattı. Evet. Leland’in özel hayatına ulaşabilirdi. Bunu nasıl yapacağını başından beri biliyordu, ama Leland’in iblislerinin karşısına çıkmaya hiç cesaret edememişti, daha çok erkendi.</p>

  <p class="block5">"Artık değil" dedi arabasına gitmek için ayaklanırken.</p>

  <p class="block5">Savaş ilan edildi.</p>

  <p class="softbreak"></p>

  <p class="block9"><br class="calibre5" id="calibre_pb_69" /></p>
</body>
</html>
