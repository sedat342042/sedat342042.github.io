<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kötü Ruh</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block9"></p>

  <h2 class="calibre6">37</h2>

  <p class="block5">Brolin elleri ceplerinde, Broadway’de yürüyordu. Dondurucu rüzgâr Willamette Nehri boyunca ilerledikten sonra caddeye kuzeyden dalıyor, 5 numaralı otoyola varana dek tüm kent merkezinden ıslık çalarak geçiyordu. Orada da motor homurtularına karışıp gidiyordu.</p>

  <p class="block5">Saçları bu rüzgâr saldırısı altında darmadağın olmuş Brolin kafasını deri ceketinin yakasına gömmüş yürüyordu. Bir şeyler yemekten çok, sabahtan beri içini basan o boğucu duyguyu söküp atmak için çıkmıştı.</p>

  <p class="block5">O ölüm kokan rutubet tabakası sanki derisine işlemiş gibiydi. Gözlerini her kırptığında, o karanlık odayı ve kızın, üzerine dikilmiş bakışlarını görüyordu. Sanki kız, bir şeyler yapması için yalvarır gibi bakıyordu; şimdi bile, yanına vardığında kızın ölü olduğuna inanmakta zorlanıyordu. Ölüm öylesine şiddetle vurmuş olmalıydı ki, hayatı gözlerinde dondurmuştu. Tıpkı, "<i class="calibre7">pause</i>" düğmesine basılmış bir video kaseti gibi.</p>

  <p class="block5">Vücuduna yapışan bu ölüm kokusundan kurtulabilmek için eve dönüp bir duş almayı düşündüyse de, bunun pek bir işe yaramayacağım biliyordu: koku sanki içine sinmişti.</p>

  <p class="block5">Rüzgâr gelip, yanaklarını sıyırdı.</p>

  <p class="block5">"Hava amma da serin" diye düşündü. "Kış kışlığını yapmaya çoktan başlamış."</p>

  <p class="block5">Starbucks Coffee’nin önünden geçerken, tereddüt etti. Arkadaşlarından çoğu, bir fincan kahve içmek ve azıcık soluklanmak için buraya gelirdi. Sonra vazgeçti, hatırını sormak için annesine telefon edecekti, yemeğini de çabuk yerse, bir saat sonra dosyayla ilgilenebilirdi.</p>

  <p class="block5">Broadway ve Taylor’ın köşesinde bir sosisçinin önünde durdu, yağ ve şeker kokuları yayan metal arabanın ardına sığındı. 231</p>

  <p class="block5">Meksika aksanlı, tıraşı uzamış, iriyarı biri hemen yanına yaklaştı:</p>

  <p class="block5">" Ne rüzgâr ama! Öyle değil mi? Brolin başını sallamakla yetindi.</p>

  <p class="block5">" İnsan kendini korku filminde sanıyor! diye devam etti iriyarı Meksikalı. Ne vereyim?</p>

  <p class="block5">" iki sosisli bir sandviç.</p>

  <p class="block5">İlk bakışta ağırkanlı bir adam gibi görünen Meksikalı, göz açıp kapayıncaya kadar dumanlan tüten iki sosis çıkarıp, karnı yarılmış sandviç ekmeğinin içine tıktı.</p>

  <p class="block5">" İşte şef. İki dolar.</p>

  <p class="block5">Brolin parayı verdi, sandviçini ketçapa batırdı.</p>

  <p class="block5">" İşler yolunda değil galiba şef. Yoksa bir harara sorun mu çıkarıyor?</p>

  <p class="block5">Brolin başını "Hayır" der gibi salladı:</p>

  <p class="block5">" Yoo, sadece şu rüzgâr...</p>

  <p class="block5">" Ben bu numarayı yemem! Yolunda gitmeyen bir şeyler olduğu o kadar belli ki.</p>

  <p class="block5">Meksikalı bol kazançlı bir iş bağlamak üzereymiş gibi ellerini ovuşturdu:</p>

  <p class="block5">" Haydi, diye ısrar etti, işin içinde bir kadın olduğundan eminim!</p>

  <p class="block5">Brolin tebessümünü engelleyemedi:</p>

  <p class="block5">" Hayır, kadın falan yok. " Kadın yok mu? diye haykırdı satıcı, gözlerini fal taşı gibi açarak. Öyleyse, sorun var demektir! Size bir arkadaş bulmalı!</p>

  <p class="block5">Boğazına kaçan sosis, Brolin’i boğacaktı neredeyse.</p>

  <p class="block5">" Bunun o dediğinizle hiç ilgisi...</p>

  <p class="block5">" Öyleyse iş! İşten yana mı derdin var?</p>

  <p class="block5">Anlaşılan, bir sandviççi için gereğinden fazla gevezeydi. Brolin taksi şoförlerinin susmamasıyla ünlü New York’taki günlerini hatırladı, anlaşılan daha beterine çatmıştı!</p>

  <p class="block5">" Öyle de denebilir, dedi Meksikalıyı başından savmak için. Sosis satıcısı ders verir gibi, parmağını havaya dikti:</p>

  <p class="block5">" iş neden zor geliyor, biliyor musun şef? Çünkü hayatta tek basmasın! İki kişi olsaydınız, çok daha kolay, insan o zaman daha az riske giriyor! Hayatın gereklerini iki kişi paylaşıyor. İşin sırrı da burada: gereksiz yere risk almamak!</p>

  <p class="block5">Brolin yalnız gezintisine devam etme umuduyla son lokmasını da yuttu. "Eğer şimdi buradan ayrılmazsam, herif beni akşama kadar bırakmayacak" diye düşündü. 232</p>

  <p class="block5">Beriki, vaazını sürdürüyordu:</p>

  <p class="block5">" Emin ol, sana lazım olan bir kadın! Eğer yardıma ihtiyacın varsa, abimin bir...</p>

  <p class="block5">Birden, Brolin’in beyninde bir ışık çaktı: "Ne dediniz, ne dediniz? Meksikalı gözlerini Brolin’e dikti:</p>

  <p class="block5">" Ne olmuş?! Abimin küçük bir barı var, yoksa...</p>

  <p class="block5">" Hayır, o değil, diye sözünü kesti Brolin. Daha önce.</p>

  <p class="block5">" Önce mi? diye şaştı iriyarı Meksikalı. Ha! "Gereksiz risk almamalı" demiştim! Bu benim hayat prensibim.</p>

  <p class="block5">Ama eğer istiyorsan, sen de kul...</p>

  <p class="block5">Oysa Brolin artık dinlemiyordu.</p>

  <p class="block5">Kafasının içinde tek düşünce vardı. Giderek kesinlik kazanan polis ya da profil uzmanı sezilerinden biri.</p>

  <p class="block5">Meksikalı satıcıyı hemen orada bırakıp, rüzgâra doğru daldı. Adımları onu son hızla polis merkezine doğru götürürken, beyni katile doğru gidiyordu; izlerin gösterdiği yolda.</p>

  <p class="block5">Elinde bir şey vardı.</p>

  <p class="block5">Meksikalı’nın sözleri zihninde uçuşuyordu: "Gereksiz yere risk almamak."</p>

  <p class="block5">Araba konusunda yanılmışlardı.</p>

  <p class="softbreak"></p>

  <p class="block9"><br class="calibre5" id="calibre_pb_41" /></p>
</body>
</html>
