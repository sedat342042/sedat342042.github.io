<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kötü Ruh</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block11"></p>

  <h2 class="calibre6">13</h2>

  <p class="block5">Brolin bürosuna girdiğinde geniş pencerenin önünde uslu uslu bekleyen Bentley Cotland’le karşılaştı. Güneş adamın elbisesinin kıvrımlarında parlıyordu. Brolin, Cotland’i kollarını kavuşturmuş, camdaki aksini seyreder görünce yüzünü buruşturmadan edemedi.</p>

  <p class="block5">" Peki, size nasıl hitap etmemi istiyorsunuz? "Savcı Yardımcısı Cotland" mi?</p>

  <p class="block5">"Yo, hayır, aramızda böyle şeylere gerek yok. Bana "Bentley" deyin, yeter. Sizlerin yanında fazla göze batmamak istiyorum.</p>

  <p class="block5">" Aramızda böyle şeylere gerek yok... Yalanda kendisinin takım elbise, benim de boka batırdığı spor ayakkabılar olduğumu anlatmak için bildiği ne kadar güzel söz varsa, onları söyleyecek!" diye düşündü Brolin, soruşturmanın üzerine bir de Bentley’ye katlanmak fikrine bir türlü alışamıyordu.</p>

  <p class="block5">" Pekâlâ Bentley. Ben de Joshua.</p>

  <p class="block5">"Bentley... Fakat bu isim de nereden çıktı?" Brolin karşısındaki genci inceledi. Olsa olsa otuz yaşında, insana tepeden bakan bir ukalanın daniskası; ünlü bir üniversiteden en az bir hukuk mastırıyla yeni çıkmış.</p>

  <p class="block5">Briyantine buladığı siyah saçları madenî telleri andırıyor, yeni oluşmaya başlayan gıdısı adamın daha da korkunç görünmesine sebep oluyordu. "Yoksa bu, gen transferi yapılmış insanların ilk örneği mi?" diye içinden alay etti.</p>

  <p class="block5">" Nereden başlıyoruz? dedi Bentley Cotland.</p>

  <p class="block5">Brolin hemen yüzünün kızardığını hissetti. Bentley belki katlanılması güç, torpilli bir zengin çocuğuydu, ama en azından parmağını esas noktaya basmasını bilmişti. Laklakla vakit harcamak niyetinde değildi. Artık daha fazla zaman kaybetmeden, soruşturmayla ilgilenmek istiyordu. 111</p>

  <p class="block5">" Önce ilgililerle bir konuşacağız.</p>

  <p class="block5">Brolin telefona doğru yürüdü ve Lloyd Meats’i arayarak odasına gelmesini söyledi. Salhindro’yu da çağırdı.</p>

  <p class="block5">" Teğmen Salhindro soruşturma için kurulan birimin üyesi mi yoksa? diye şaşırarak sordu Cotland.</p>

  <p class="block5">Brolin samimi bir cevap vermeyi kararlaştırmadan önce birkaç saniye tereddüt etti:</p>

  <p class="block5">" Larry Salhindro’nun bu kattaki müfettişlerin çoğundan daha iş bilir olduğu kesin, onun yanımızda olması bize çok şey kazandırır. Üstelik kenti herhangi birinden çok daha iyi tanıyor. Bu da işimize yarar.</p>

  <p class="block5">Cotland anladığını belli etmek için başını usulca salladı, ama Brolin adamın bakışını kaçırmamıştı: kurallara göre hareket edilmemesi hiç hoşuna gitmemişti.</p>

  <p class="block5">Lloyd Meats yanlarına geldi, az sonra da dört kişi içinde üniforma taşıyan tek kişi olan Salhindro. Toplantı masasının çevresinde yer aldılar. Brolin’in bürosu genişti; içinde dosyalarla dolu etajerler, uzun geceler için bir kanepe vardı, duvarları da duvar kâğıdıyla kaplanmıştı. Bir balama, Brolin’in yönettiği soruşturmaların sinir merkezi, yani komuta yeri.</p>

  <p class="block5">Lloyd Meats kapkara sakalıyla masanın ucuna, Bentley’nin yanma yerleşirken Salhindro jaluzilerin kanatlarım kapattı, oda daha da dinlendirici bir loşluğa büründü.</p>

  <p class="block5">" Pekâlâ, konuyla ilgili neler biliyoruz? dedi Brolin, önündeki ince dosyayı açarken.</p>

  <p class="block5">Salhindro karnım içine çekti; notlarına, defterine bakmaksızın konuya girdi:</p>

  <p class="block5">" Çarşambayı perşembeye bağlayan gece, bilinmeyen bir kişi tarafından öldürülmüş, kimliği henüz belirlenmemiş, yirmili yaşlarında bir kadın var. Burada önemli olan kadının cesedinin Portland Celladı olarak da bilinen Leland Beaumont’a özgü bir törenselliğin izlerini taşıması. Benim bireyselleştirici olarak tanımlayacağım bir yöntem.</p>

  <p class="block5">" Adlî Tıp raporu elimize geçmeden heyecana kapılmamamız gerek, tamam mı? diye uyardı Meats. Neden öldüğünü ve katilin açtığı yaraların şeklini kesin olarak bilmiyoruz.</p>

  <p class="block5">" Lloyd, ben cesedi gördüm, inan, kollan tam dirsek hizasından kusursuzca kesilmişti, diye somurtarak araya girdi Brolin. Alnında da asit izi vardı. Bunlar, Leland’in imzalarıydı.</p>

  <p class="block5">Meats elini yanaklarını gıdıklayan sakalında gezdirdi.</p>

  <p class="block5">" Kol fetişizmini herkes biliyordu, medya bu konuyu büyük bir keyifle işlemişti zaten. 112</p>

  <p class="block5">Ama alındaki asit? Bizim dışımızda, bunu bilen kimler var? diye sordu.</p>

  <p class="block5">" Pek fazla bilen yok, dedi Salhindro. Geçen yıl konuyu soruşturanlar ki Brolin ve ben dâhil, yirmi kişiyi geçmez. Brolin başını sallayıp ekledi:</p>

  <p class="block5">" Bilgi sızmış olması mümkün. Ağzı gevşek bir morg görevlisini ya da çaktırmadan birkaç kuruş kazanmak isteyen bir polis memurunu önleyemezsiniz, ama eğer medya bundan hiç bahsetmemişse, bu konuda bilgileri yok demektir. Yoksa, genellikle böyle şeyleri kaçırmazlardı.</p>

  <p class="block5">" Daha iyisini bulamadığımız sürece, işte size bir ipucu, dedi Meats defterine bir şeyler karalarken. İşe bu bilgiye sahip olanların listesini çıkarmakla başlayalım, oradan da kaçağın nereden kaynaklandığına bakarız, dedi kendi söylediğine kendisi de pek inanmayarak.</p>

  <p class="block5">" Tam karıncalara göre bir iş, üstelik iş oh iki ay öncesine dayanıyor, asit işini bilen polislerden birkaçının yakınlarına bundan bahsetmiş olmaları kaçınılmaz, diye itiraz etti Brolin. Hayır, bana kalırsa bu imkânsız.</p>

  <p class="block5">" Sen ne öneriyorsun?</p>

  <p class="block5">Meats cevap beklerken, gözlerini Brolin’e dikmişti.</p>

  <p class="block5">" Önce, Adlî Tıp’tan gelecek raporu bekliyorum, ondan sonra katilin Portland Celladı’nın yöntemlerini nereye kadar taklit ettiğini hep birlikte görürüz. Eğer gerçekten benzerlikler varsa, o zaman Leland Beaumont dosyasını yeniden çıkarır ve mercek altına alırız. (Brolin, Salhindro’ya döndü.) Larry, üniformalıların Washington Park çevresinde devriyeye çıkmalarını ve bazı kişilere, özellikle de oranın müdavimlerine somlar sormalarım istiyorum. Belirli saatlerde koşmaya gelen insanlar ya da bebeklerini gezdirmeye gelen anneler.</p>

  <p class="block5">Adamların çarşamba akşamüzeri ya da perşembe sabahı erken saatlerde dikkat çekici bir şeyler görüp görmediklerini sorsunlar. İşe gitmeden önce jogging yapmazlarsa dünyanın yıkılacağına inanan birkaç koşu müptelası vardır muhakkak. Bir de bir polis arabasının sık sık cinayet mahallinin çevresinde dolaşmasını sağlayın. Bana kalırsa, bu cinayet cinsel bir ağırlık taşıyor, onun için katilin fantezisini yeniden yaşamak amacıyla oraya dönmesi hayli muhtemel. Dikkati çekecek ilk kuşkulunun üzerine çullanıp, sorgulamayla sersemletmelerini istiyorum. Eğer sorgulamadan sonra da kuşkulu görünüyorsa, kimliğini araştırırız.</p>

  <p class="block5">Salhindro başını sallayarak onayladı.</p>

  <p class="block5">" Öte yandan, cesedi bulan çocukla da konuşmak gerek. Nerede şimdi?</p>

  <p class="block5">Lloyd Meats kokusu Brolin’in burnuna kadar yayılan bir sigara yakmıştı. Bir buçuk yıldan beri sigara içmemesine rağmen, dumanın gelip onu alaya almasına dayanamıyordu müfettiş.</p>

  <p class="block5">" Galiba bugün okula gitmedi, dedi Meats ağız dolusu duman üfleyerek, bizim psikoloji servisinin uzmanlarıyla birlikte, anlaşılan epey sarsılmış.</p>

  <p class="block5">" Kim sarsılmazdı ki, dedi Brolin. Güzel. Biri çocuğun ifadesini almaya çalışsın, belki bizim kaçırdığımız, ama hâlâ cinayet mahallinde var olan araştırılmamış bir şeyler görmüştür. Bana kalırsa bu işi bir kadına verin, çocuk daha az etkilenir.</p>

  <p class="block5">" Çocuk Masası’ndan Leslie Taudam, dedi Meats, böyle işlerde üzerine yoktur.</p>

  <p class="block5">" Tamam, diye onayladı Brolin. Şimdi Adlî Tıp’a gidiyorum, olup bitenleri görüşmek için akşamüstü burada buluşuruz.</p>

  <p class="block5">Meats ve Salhindro ayaklandı. Brifingin başından beri ağzım açmayan Bentley herkesin hareketlendiğini görünce, tereddütlü bir sesle sordu:</p>

  <p class="block5">" Ya ben? Ben ne yapıyorum? Brolin ve Salhindro bakıştılar.</p>

  <p class="block5">" Siz benimle geliyorsunuz, dedi genç müfettiş, bir otopsiye katılmış olmak ileride işinize yarar.</p>

  <p class="block5">Bentley Cotland güneşin altında kalmış bir dondurma gibi bozuldu.</p>

  <p class="softbreak"></p>

  <p class="block9"><br class="calibre5" id="calibre_pb_18" /></p>
</body>
</html>
