<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kötü Ruh</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block9"></p>

  <h2 class="calibre6">45</h2>

  <p class="block5">Sabahın beşiydi, Juliette yatalı henüz bir saat bile olmamıştı ki, kapı zilinin sesine uyandı. Rüya olup olmadığını anlayamadan, gözlerini açmakta zorlandı. Ne var ki, ikinci bir "ding dong" uykudan sıyrılmasına yetti. Kalp atışları normalinden bir iki kat daha hızlı çarpar oldu. Kalkmak istedi ama kan beynine hücum edince yatağın üzerine devrildi.</p>

  <p class="block5">" Tamam! Hiç olmazsa kendime gelmeme fırsat verin! diye homurdandı, bu kez usulca doğrulmaya çalışırken.</p>

  <p class="block5">Sırtına bir sabahlık geçirdi, ışık yakmadan, hiç gürültü çıkarmadan merdivenlerden indi.</p>

  <p class="block5">Kapının üzerindeki camdan, eşikte duran gölge açıkça seçiliyordu. Birden her şeyi hatırladı. Son kurbanlar, Leland’in Hayaleti, Anthony Desaux’nun cehenneminde yaşadığı çılgın gece. Ya kapıdaki katilse? Ya Leland’in bir yıl önce başladığını tamamlamaya gelmişse? Hayır, kapının önünde nöbet tutan iki polis yaklaşmasına izin vermezdi.</p>

  <p class="block5">"Eğer ölü değillerse!"</p>

  <p class="block5">Juliette sessizce giriş kapısının yanından ayrıldı, panjurun kanatlarının arasından sokağı görmeye çalıştı. Kapının önünde nöbetçi arabası duruyordu mutlaka, belki de bir hareket, bir sigaranın ateşi, adamların hayatta olduğunu kanıtlayan herhangi bir şey görebilirdi.</p>

  <p class="block5">Ne var ki sokağı görmek mümkün değildi, panjurları açmak gerekiyordu.</p>

  <p class="block5">Yeni bir zil sesi. Juliette irkildi, gecenin sessizliğinde zilin sesi öylesine güçlü çıkıyordu ki, heyecandan çığlık atmamak için kendini zor tuttu. 270</p>

  <p class="block5">Joshua mı? Bu saatte? Birden, çok korkunç şeyler olduğunu düşündü. Annesi ile babası!</p>

  <p class="block5">Kapıya koştu, kilitleri çevirdi ve açtı.</p>

  <p class="block5">Joshua Brolin sanki hemen gidecekmiş gibi kapının önünde duruyordu.</p>

  <p class="block5">" Neler oluyor? diye hemen sordu genç kız.</p>

  <p class="block5">Brolin kızcağızı süzdü; sabahlığına, safir gözlerinin önünde birbirine karışmış siyah perçemlerine, yüzündeki uyuşuk ifadeye baktı:</p>

  <p class="block5">" Yoksa seni uyandırdım mı?</p>

  <p class="block5">" Şeyy... Evet, sabahın beşinde, evet.</p>

  <p class="block5">Brolin sanki söylediklerini silmek, aynı zamanda da bütün gece olanları hatırlamak istercesine eliyle yüzünü sıvazladı. Sadece geceyi değil, son on günü.</p>

  <p class="block5">" Ne oldu? Bir kaza mı?</p>

  <p class="block5">Bu kez, Juliette ailesi için endişelenmiyordu, ama Brolin’in yüzünde öylesine yorgun, öylesine üzüntülü bir ifade vardı ki, Brolin için çok önemli şeyler olduğunu anladı. Uzun zamandan beri çok az ya da hiç uyumamış, sıkıntıları yüzünün her çizgisi üzerine öylesine çökmüştü ki, daha bir hafta önce küçücük kırışıklıklar olan yerde şimdi karanlık yarıklar görünür olmuştu. Hareketlerinde her zamanki güven yoktu, Juliette bir an onun sarhoş olduğunu düşündü. Oysa Brolin gün boyunca tek bir damla içki bile içmemiş, sanki yönünü kaybetmişti. Sık düşüncelerinin ormanında yönünü kaybetmiş, bitkinliğin köklerine takılmıştı.</p>

  <p class="block5">Brolin bitkin gözlerini Juliette’e dikti:</p>

  <p class="block5">" Üz... Özür dilerim, gelmemem gerekirdi... Gitmek üzereyken, Juliette onu kolundan yakaladı:</p>

  <p class="block5">" Beni uyandırıp gitmek niyetinde değilsin ya. Gir.</p>

  <p class="block5">Bir çocuk gibi peşinden gitti. Juliette, Brolin’i salona aldı, koşup su kaynatmaya girişti. Geri döndüğünde, Brolin başını ellerinin arasına almıştı. Adamın yanına oturdu, elini omzuna attı:</p>

  <p class="block5">"Josh? Ne oldu?</p>

  <p class="block5">Gözlerini mutfağa çevirdi, destek almak için ışığa baktı:</p>

  <p class="block5">" Çuvalladım... diyebildi sonunda. Karmakarışık bir iş. Juliette kaşlarını çattı. Hâlâ bir şey anlamamıştı.</p>

  <p class="block5">" Yakalayabilirdik, ama parmaklarımızın arasından kaçtı. Çok hızlı gittik, hazırlanmak için sadece birkaç saatimiz vardı, ama bir ayrıntıyı unuttuk. 271</p>

  <p class="block5">Juliette’in gözleri adamın üzerindeydi, konuşmasına yardım […] için gözlerine bakıyordu.</p>

  <p class="block5">" Önlem almam gerekirdi. Aslında besbelliydi, Karga bizi çoktan uyarmıştı, ama bir saniye bile düşünemedim.</p>

  <p class="block5">Başını çevirip, Juliette’e baktı:</p>

  <p class="block5">" Bu gece katile bir tuzak kurduk, ama aldığımız bütün önlemlere rağmen kaçmayı başardı. Kimsenin, bir karıncanın bile kaçamaması gerekirdi oysa. Bütün bölgeyi, her köşeyi, her girişi, hatta gökyüzünü bile dikkate almıştık. Her şey kontrolümüz altındaydı, bir ayrıntı hariç.</p>

  <p class="block5">Mutfakta, su hareketlenmeye başladı.</p>

  <p class="block5">" Bizimkilerden birine ateş edince, hep beraber üzerine atıldık. Ama kayboldu. Kahrolası bir sihirbaz gibi!</p>

  <p class="block5">Juliette ürperdi.</p>

  <p class="block5">" Hemen fenerlerimizi çevredeki arabaların altına tuttuk, ama kimse yoktu, bütün bölgeyi çevirdiğimiz için, kimseye görünmeden kaçması imkânsızdı. Kaybolduğu noktaya geldiğimde, anladım olanı biteni. Her yeri kontrol altına almıştık, ama bir yeri unutmuştuk: kanalizasyonu. Birkaç dakika önce durduğu yerde bir kanalizasyon kapağı vardı. Bu kapağı daha önceden, bir sorun çıkarsa kaçabilmek için mi belirlemişti, yoksa tesadüfen mi üzerine düştü, bilemiyorum, yine de sıvışacak zamanı buldu. Peşinden otuz adam gönderdik, ama çoktan kaybolmuştu. Bizden kurtulmak için kanalizasyonu kullandı; Karga’nın düşsel betimlemesinde cehennemi temsil etmek için kullandığı kanalizasyonu.</p>

  <p class="block5">" Bunu bir öğrenirlerse, medya saldırıya geçecek, diye fısıldadı Juliette. Sesinin daha güvenli çıkmasını tercih ederdi.</p>

  <p class="block5">Yarayı deşmek yerine rahatlatıcı bir şey bulamadığı için hemen dudaklarını ısırdı. Brolin’in dudaklarında umutsuz bir tebessüm belirdi.</p>

  <p class="block5">" Dün akşam haberleri izledin değil mi? diye sordu. Bütün iddialarımızdan sonra, eğer o caniyi kısa zamanda enseleyemezsem, bizi asla rahat bırakmazlar. Bizden daha akıllı bir cani.</p>

  <p class="block5">" Öyle deme, elinden gelen her şeyi yaptığından eminim. Hayat böyle işte, insan her zaman kazanamıyor.</p>

  <p class="block5">Ben sana güveniyorum ve adamı yakalayacağını biliyorum. Seni tanımaya başladım. Eğer o katil arkasında en ufak bir şey bıraktıysa, izini süreceğinden, nerede olduğunu bulacağından eminim.</p>

  <p class="block5">Brolin yorgunluktan bomboş gözlerle Juliette’e baktı. Genç kızın onu kollarının arasına alması için, ona sarılmak, vücudunun güven verici sıcaklığında uyuyabilmek için nesi var, nesi yoksa verirdi. 272</p>

  <p class="block5">Ama, attığı izmariti bulduk. Tükürüğünden DNA tespitinin yapılabilmesi için yeterli. Ama eğer cinsel suçtan hiç fişlenmemişse, dosyalarımızda onun hakkında hiçbir şey bulamayacağız demektir. Parmak izi de yararlı olurdu.</p>

  <p class="block5">" Sonuçlan ne zaman alacaksın?</p>

  <p class="block5">" İzmariti laboratuvara "öncelikli" olarak gönderdik. DNA’sının belirlenip veritabanıyla karşılaştırılması için yarın akşamdan, pardon, bu akşamdan önce bir sonuç alabileceğimi sanmıyorum. En geç, yarın.</p>

  <p class="block5">" öyleyse, her şey yitirilmiş değil. Boşuna gayret harcamış değilsiniz. Ya vurulan polis, o nasıl?</p>

  <p class="block5">" Fena değil, yeleği kurşunun hızını düşürmüş, zaten küçük çaplıymış. Korkusu, yarasından büyük.</p>

  <p class="block5">Yüzünü avuçlarına gömdü. Juliette elini çekingence uzatıp, saçlarım okşadı.</p>

  <p class="block5">" Dinlenmeye ihtiyacın var. Ne zamandan beri uykusuzsun? Brolin omuzlarım silkti. En ufak bir fikri yoktu.</p>

  <p class="block5">" İstersen burada kalabilirsin. Beni mutlu edersin. Yani, bu beni rahatsız etmez demek istedim, diye düzeltti.</p>

  <p class="block5">Gecenin geri kalan kısmını yanında geçirmesinden mutlu olacağını anlamasını istemiyordu.</p>

  <p class="block5">" Gitsem daha iyi olacak, birazdan merkezde olmam gerek.</p>

  <p class="block5">" Eğer biraz uyumazsan, hiçbir yerde olamayacaksın. Starsky ve Hutch bile arada sırada dinlenme ihtiyacı duyar!</p>

  <p class="block5">Adamın yüzünde bir tebessüm oluşturmayı başarmıştı.</p>

  <p class="block5">" Burada kal, sana kentteki tek bağımlıları olduğumuz o uyuşturucudan vereyim, biliyorsun işte, orman meyvesi kokulu çay dedikleri şu yapraklardan.</p>

  <p class="block5">Brolin başını salladı, teşekkür eden dudaklarından hiçbir ses çıkmadı.</p>

  <p class="block5">Juliette mutfağa girip kayboldu, biraz sonra elinde bir tepsiyle yeniden göründü. Salona döndüğünde, Brolin’i başını kanepenin koluna dayamış halde buldu. Çizgileri, sanki ruhun dinlenmesinde erimiş gibi, daha yumuşak. Gözleri kapalı, soluğu hafif, uyuyakalmıştı.</p>

  <p class="block5">Tepsiyi bırakıp, Brolin’in üzerine bir battaniye örttü.</p>

  <p class="block5">Sonra mutfağın ışığım kapattı.</p>

  <p class="block5">Çay fincanlarının dumanı tütüyordu hâlâ.</p>

  <p class="softbreak"></p>

  <p class="block9"><br class="calibre5" id="calibre_pb_49" /></p>
</body>
</html>
