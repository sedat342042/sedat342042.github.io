<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kötü Ruh</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block9"></p>

  <h2 class="calibre6">25</h2>

  <p class="block5">" Şu Parker’a bir kasa şampanya göndersen hiç fena olmaz! dedi Salhindro.</p>

  <p class="block5">Brolin belli belirsiz gülümsemekle yetindi ve buz torbasını şişen yanağına dayadı. Doktor gözlüklerini kılıfına yerleştirirken Brolin’e dönüp onu uyardı:</p>

  <p class="block5">" Kontrol dışı hareket yok, yoksa omzunuz yeniden çıkar. Üstelik bugün zamanınız olmadığına göre (memnuniyetsizliğini göstermek istiyormuş gibi, kelimelerin üstüne basa basa konuştu), en azından akıllı davranın da, yarın sabahtan tezi yok, röntgenlerinizi çektirin. Köprücük kemiğiniz konusunda pek iyi şeyler düşünmüyorum. Yarını beklerken, iltihabı önlemek için Tylenol alın. Müsaadenizle beyler.</p>

  <p class="block5">Eliyle selam verip çıktı. Salhindro, Lloyd Meats, Savcı Yardımcısı Cotland ve Brolin, Wasco bölgesi şerifinin bürosunda toplanmışlardı. Brolin, Salhindro’nun yolda gelirken aldığı yeni gömleği giyerken acıyla yüzünü buruşturdu.</p>

  <p class="block5">" Şerif Hemsey şu anda saldırganın yanında, zaten kimliği belirlendi, dedi Meats, masanın üzerindeki faks kâğıdını alarak. Adı Henry Palernos, Kuzey Dakotalı bir kaçak. Şerifler dört aydan beri peşindeymiş. Hemen açıklamamda yarar var, yakalamaya çalıştığımız katilin o olmadığını düşünüyorum.</p>

  <p class="block5">" Sabıka kayıtlarım inceletiyoruz, ama adam profile uymuyor. Biraz önce Şerif Simons’la telefonda konuştum, Palernos silahlı saldırı, adam kaçırma ve cinayetten iki yıldan beri hapisteymiş. Azılı bir herif olduğu kesin, ama seri cinayetler işleyen birine benzemiyor.</p>

  <p class="block5">Brolin başını salladı: 176</p>

  <p class="block5">" Doğru, diye hak verdi. Yine de geçen çarşamba akşamı için bir tanığı olup olmadığını araştırın. Hiçbir şeyi boş veremeyiz. Bu arada, adam ne durumda?</p>

  <p class="block5">" Beyin sarsıntısı geçirmiş, diye cevap verdi Meats kısa sakalını okşayarak. Ama hayatı tehlikede değil.</p>

  <p class="block5">Aslında, bilinci tümüyle yerinde, sadece "şiddetli bir baş ağrısı". Bentley Cotland sırıttı.</p>

  <p class="block5">" Bana kalırsa, beni rozetimi gösterirken görmüş ve onun için geldiğimi sanmış olmalı, diye açıkladı düşüncesini Brolin. Soru sormadan vurdu, kurnazca...</p>

  <p class="block5">" Eğer, böyle yapmasaydı, hâlâ özgür olacaktı, diye Brolin’i teselli etti Salhindro. Öte yandan, Parker Jeff’e gelince, araştırdık, sabıkası var ama fazla ciddi bir şey değil, biraz marihuana ve bir kavga sırasında kocaman bir av bıçağıyla yakalanmış, ama psikopatlıkla ilgisi yok. Daha fazla araştırmamızı ister misin?</p>

  <p class="block5">" Dosyayı belki lazım olur diye elimizin altında tutalım, ama tipi uymuyor. Yine de, çarşamba akşamı neredeymiş, bir araştırın bakalım. Hurdalığın patronunu da biraz ayıklasınlar, pek sağlam ayakkabı değil, bana kalırsa Palernos’u bile bile saklıyordu.</p>

  <p class="block5">Lloyd Meats izmaritini bir kola kutusunun içine söndürdü ve hemen ardından yeni bir sigara yaktı.</p>

  <p class="block5">" Peki. Şimdi, bu mektup neymiş bakalım? Getirdiniz mi? Meats hemen gitti, deri bir keseden içinde bir kâğıt bulunan plastik bir torba çıkardı. Brolin kâğıdı aldı. Üzerinde birçok kırmızı leke vardı. Kurbanının kanı. Brolin elindeki metni okumaya başladı:</p>

  <p class="block5"><i class="calibre7">Bırak da ilk türküyü ben söyleyeyim: senin ihtiyacın olan bir rehber çünkü, yolunu bulmanı, patikadan ayrılmamanı sağlayacak. Karanlık bir ormanda buldum kendimi, Ah içimdeki korkuyu tazeleyen. Gün bitiyordu, kararan hava sarp, çetin yola girdim ben de. "Burada her türlü korkuyu bırakmalı, Ödlekliğin kökünü kazımak." "Her şeyi anlayacaksın " dedi "Akheron’un hüzünlü kıyısında adımlarımızı durdurduğumuzda.</i> " 177</p>

  <p class="block5">Gözlerini ürkütücü belgeden ayırmadan sordu:</p>

  <p class="block5">" Laboratuvar sonuçlan kesin mi, gerçekten de ormandaki kurbanın kanı mı?</p>

  <p class="block5">" En ufak bir kuşku yok i dedi Meats. Genetik bölümü kesinleştirdi. Kısacası, bu bir şaka değil. Katil bizimle ayrıcalıklı bir ilişki kurmaya karar vermiş.</p>

  <p class="block5">" Bu saçmalıklardan bir şey anlayabiliyor musunuz? diye sordu Cotland.</p>

  <p class="block5">Brolin hiçbir şey söylemedi, mektubu tekrar okuyarak düşündü.</p>

  <p class="block5">" Doğrusunu isterseniz... Beni biraz şaşırttığını itiraf etmeliyim. Meats ve Salhindro bakıştı, Brolin’in bu metinden çözemedikleri bir mesaj çıkaracağını ummuşlardı.</p>

  <p class="block5">Brolin düşüncesini açıkladı:</p>

  <p class="block5">" Bize bir şeyler söylemek, yaptığını anlamamızı sağlamak için yazmış. Bu tip katiller genellikle basını tercih ederler ya, bizimki mektubu bize göndermiş.</p>

  <p class="block5">Meats ve Salhindro içlerine kendilerinden başka kimsenin bilmediği bir şeyler doğmuş gibi, yeniden bakıştılar.</p>

  <p class="block5">" Bence, ne yaptığım gördüğümüz için bize yazdı. Yani, bizimle konuşmak istemesi bir rastlantı değil.</p>

  <p class="block5">Hareketlerinin tanığıyız ve eğer kendini haklı çıkarmak, suçtan arınmak isterse, şaşmayacağım. Geriye, mesajının pek de açık olmaması kalıyor.</p>

  <p class="block5">Brolin yeniden mektuba uzandı.</p>

  <p class="block14">Karanlık bir ormanda buldum kendimi, Ah içimdeki korkuyu tazeleyen.</p>

  <p class="block5">" Bize cinayetinden, gerçekleştirdiği ve onda bir çeşit pişmanlık uyandıran hareketten bahsediyor, öyle değil mi? diye sordu Meats.</p>

  <p class="block5">" Öyle gibi.</p>

  <p class="block5">" Mektubun iki bölümünü birbirinden ayırmak gerek, diye dikkatlerini başka yöne çekti Salhindro, bu iki arada bir derede kalınarak alelacele yazılmış bir şey değil, her ayrıntısını dikkatle düşünmüş olmalı. Öyleyse, italik bölüm belirli bir önem taşıyor.</p>

  <p class="block5">Brolin hırsla kafasını sallayıp bir sıçrayışta kalktı, omzuna yüklenince yüzünü acıyla buruşturdu:</p>

  <p class="block5">"Çok karmaşık! Oluşturduğumuz fikirle uzaktan yakından ilişkisi yok! Fazla biçimli, fazla kesin ve fazla işlenmiş! Şu mısralara, şu kelimelere bakın, senin de dediğin gibi Larry, katil bu işe zaman ayırmış, bu onun için önemli, belirli bir nedenden dolayı italik ve... 178</p>

  <p class="block5">" Belki de bir alıntıdır, diye araya girdi Meats. Bir kitaptan alıntı. Yine de oldukça güzel bağladığını kabul etmeliyiz, peşinde olduğumuz adam gibi bir zavallının böyle bir metin yumurtladığına inanmakta güçlük çekiyorum!</p>

  <p class="block5">" Benim gözüme sorun olarak görünen de bu ya, diye karşılık verdi Brolin. Ormandaki katil hakkında bildiklerimize dayanırsak, dengesiz, cinsel açıdan olgunlaşmamış birinden söz ediyoruz; bütün bunlar beş dakikada olmaz, bizi bunları zavallı birinin yaptığına inandırmak için kurgulanmış bir mizansen de olamaz.</p>

  <p class="block5">O cinayette gerçek bir cinsel anlam vardı, ama cinsel dürtüye hâkim olunamamış, tıpkı kurbana kişilik kazandırılmadığı gibi; kurbandan buruşturup attığı bir kâğıt mendil gibi yararlanmış. Deli izlenimi vermek istemiş olabilirdi, ama o durumda imza farklı olurdu; farklı, sonuca ulaşmış cinsel şiddet izleri görülürdü.</p>

  <p class="block5">" Yine de, bu mektubu bize gönderen her kimse, aradığımız katil o, tahlil sonucuna göre, damlacıkların kurbanın kanı olduğundan kuşku yok, dedi Salhindro. Muhtemelen metni bir yerden kopya etmiştir.</p>

  <p class="block5">Brolin başını salladı, farklı bir durumdan bahsedecekmiş gibi parmağını kaldırdı. " Gerçekten de, eğer bunlar bir alıntıysa, bunu bize göndermeyi düşünecek kadar akıllı olması gerekir, bu da oluşturduğum profile uymuyor! Katil yolunu kaybetmiş bir zavallı, toplumdışı kalmış, hatta belki de paranoyak biri. Aşırıya götürmeye kalkarsak, belki okuması yazması bile yok! Her iki bölümün kendilerine özgü önemleri olmalı, tıpkı ikinci bölüm için italiğin seçilmesi gibi. Bütün bunlar da bir zihin inceliği gerektirir! Bu da katil hakkında çizdiğimiz resme hiç mi hiç uymuyor.</p>

  <p class="block5">" Öyleyse, belki de profil yanlıştır, dedi Cotland, alaycı bir tavırla.</p>

  <p class="block5">" Hayır, doğru olduğundan eminim.</p>

  <p class="block5">Brolin sözlerine devam etmeden önce birkaç saniye duraksadı:</p>

  <p class="block5">" Bize yazan başka biri. Bir suç ortağı ya da tanık. Mesajı açık: "yolumuzu bulmamız için bize rehberlik etmek istiyor" ama kime, neye doğru? Belki de suç ortağı değil, ama katilin kim olduğunu biliyor, teslim etmeden önce de bizimle alay etmek istiyor.</p>

  <p class="block5">" Bu durumda, kurbanın kanını nasıl elde etmiş olabilir? diye sordu Meats.</p>

  <p class="block5">" Hiçbir fikrim yok, dedi açıkça Brolin. Cinayet sırasında o çevrede bulunması, katil gittikten sonra da içeri girmiş olması mümkün, hatta belki de bu ölümcül oyuna katılan bir arkadaştır, nereden bileyim. 179</p>

  <p class="block5">Ama bunun başka birisi olduğundan eminim. Meats ile Salhindro yeniden birbirlerine baktılar. Beriki bir an tereddüt etti sonra elini Brolin’in omzuna koydu.</p>

  <p class="block5">" Öyleyse, bu başka birisi Juliette Lafayette’in varlığından haberdar.</p>

  <p class="block5">Brolin başını hızla göbekli arkadaşına doğru kaldırdı.</p>

  <p class="block5">" Bu sabah bu mektubun aynısını aldı, dedi Salhindro özür diler gibi.</p>

  <p class="softbreak"></p>

  <p class="block9"><br class="calibre5" id="calibre_pb_29" /></p>
</body>
</html>
