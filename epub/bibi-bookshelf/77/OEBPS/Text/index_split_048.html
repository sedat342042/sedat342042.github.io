<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kötü Ruh</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block9"></p>

  <h2 class="calibre6">44</h2>

  <p class="block5">Beş zırhlı personel taşıyıcı, operasyon teçhizatı "Kevlar’dan yapılma kurşun geçirmez yelek, miğfer ve Heckler &amp; Koch MP5" otuz dört SWAT görevlisi ve Portland merkezden gönderilmiş on dokuz polis memuru Shriners Hastanesi’nin ve Tıp Fakültesinin otoparkını çevirmişti. Karayolu polisinin bir helikopteri birkaç yüz metre ötede, üniversitenin arkasındaki terk edilmiş bir benzin istasyonunun arsasında, harekete hazır, bekliyordu. Otoparkın üç ana girişi sürekli gözetim altındaydı, telsizden ya da walkie talkie’den cızırdayarak en ufak bir emirde, personel taşıyıcılardan biri girişi kapayacaktı. Öte yandan, hastanenin girişlerine de bir sürü adam yerleştirilmişti, işler kötüye giderse, zanlının peşindekileri hastanenin koridorlarında ekmek için binaya sığınması da mümkündü. Hastanede bulunan personelin sayısı göz önüne alındığında, böylesi kabul edilemeyecek bir risk olurdu. Eğer arama çuvallarsa, SWAT komandoları hemen bu kapıları kilitleyecekler, böylelikle hiçbir giriş açık kalmamış olacaktı. Zanlı enselenecekti; tuzağa düşürülerek.</p>

  <p class="block5">Tek büyük sorun, otoparkın kalabalık olmasıydı. Her an otoparka girip çıkan oluyordu ve kimse bir rehine alınmasına izin vermek istemiyordu. Özellikle de, her FBI ajanı gibi pazarlık yöntemleri hakkında eğitim görmüş ve işin çözümünün bazen ne kadar önemsiz noktalara bağlı olduğunu bilen Brolin.</p>

  <p class="block5">Her şeyden önce, operasyonun anahtar kavramı, göze batmamaktı. Bütün bölgede tek bir güvenlik görevlisinin görülmesi bile, her şeyi mahvedebilirdi. Zırhlı personel taşıyıcılar, genellikle Seattle’daki ATF’nin<sup class="calibre8"><sup class="noteref" id="back_note_25"><a class="calibre9" href="../Text/index_split_108.html#note_25" title="25">25</a></sup></sup> kamyonlarıydı ve dört saatlik yoldan sonra yeni gelmişlerdi. 263</p>

  <p class="block5">ATF birkaç ajanıyla lojistik destek de önermiş, ancak Yüzbaşı Chamberlin örgütün müdahalede bulunmasına imkân sağlayacak yasal gerekçe olmadığını ileri sürerek, yardımı geri çevirmişti. Aslında, Michael Chamberlin operasyon bölgesinde bu adamları hiç görmek istemiyor, aşırılıklara kaçıp işi foslatacaklarını düşünüyordu. Personel taşıyıcıları yine de hemen teslim edilmişti. En büyük özellikleri, bir beyzbol maçında, tribünlerde bir sosisli sandviç kadar bile göze batmamalarıydı. Pizza servisi, elektrik şirketi kamyonu, işaretsiz araç...</p>

  <p class="block5">Kimse arabanın içinde acil müdahale timinin tecrübeli elemanlarının bulunduğundan, tim üyelerinin kamyonun tavanındaki havalandırma ağzına gizlenmiş periskoptan otoparkı izlediklerinden kuşkulanamazdı. Otoparkın içindeki yollarda sivil giyimli on dört polis devriye geziyordu ki, otoparkın genişliği göz önüne alındığında, bunun dikkat çekmesi söz konusu olamazdı.</p>

  <p class="block5">Sadece birkaç saat önce hazırlanan operasyon otuz altı saat kadar sürecekti... Otuz altı saatten sonra, katilin gelip arabasını alma riskine girmeyeceği kadar çok zaman geçmiş olacaktı. Helikopter pilotlarını da katınca, harekete geçecek uzun vardiyalardan sonra birbirleriyle değişecek elli beşer kişilik iki ekip kurulmuştu.</p>

  <p class="block5">Brolin’in Federal Büro’nun stratejilerine atıfta bulunarak "proaktif yöntem" olarak adlandırdığı operasyon için seferber edilen yüzden fazla güvenlik görevlisi. Katilin kısa zamanda yakalanacağı iddiasının boşa çıkmasının yaratacağı başarısızlığın da ötesinde, eğer adam görünmeyecekse, genç müfettiş altından kolay kolay kalkamayacağı meslekî bir fiyasko yaşamış olacaktı.</p>

  <p class="block5">Mercury Capri’ye en yakın personel taşıyıcısının içinde geçirdiği iki saat boyunca, önemli bir ayrıntı unuttuklarının korkusuyla karnında düğümlenme gibi bir şey hissetmiş, her şeyi baştan ölçüp biçmişti.</p>

  <p class="block5">Yanındaki SWAT başçavuşu dumanı tüten bir fincan uzattı. " Kahve, müfettiş?</p>

  <p class="block5">Brolin kafasını sallayınca başçavuş kamyonun arka tarafına, beş adamının yanma gitti. Gece olmuştu, neredeyse gece yarısıydı ve araba sahipleri giderek seyrekleşiyordu. Brolin brifing sırasında otoparktaki herkesin kuşkulu olduğunda ısrar etmiş ama asıl dikkatin yalnız gelenlere ya da iki kişi olarak dolaşanlara verilmesi gerektiğini anlatmıştı. Mercury’ye birisi yaklaşmadığı sürece, bütün herkesi gözetlemeleri imkânsızdı. Hele kalabalıkken. Ama gece yarısı, gelen geçen herkes izlemeye alınacaktı. Brolin dikkatini hastanenin küçük kapısında beliren gölgeye çevirdi. 264</p>

  <p class="block5">Periskopun zoom ayarıyla oynadı, gölge aydınlatma direklerinden birinin altından geçtiğinde, elli yaşlarında bir kadın olduğunu gördü. Kadını tamamen gözden kaybetmeden, Mercury’yi gözlemeye başladı.</p>

  <p class="block5">Bir kez daha, sessizce küfretti.</p>

  <p class="block5">Otomobil, yüksek direklerin epeyce uzağında, geniş bir gölgeyle örtülüydü. Arabanın yerini değiştirmek mümkün değildi, katil daha otomobilin yanma varmadan, durumun farkına varabilirdi.</p>

  <p class="block5">Brolin’in kulaklığı hışırdadı ve Lloyd Meats’in sesini tamdı:</p>

  <p class="block5">" Josh, güney girişinde biri var. Hızlı adımlarla tek başına size doğru yürüyen bir adam.</p>

  <p class="block5">Brolin periskopu sola çevirdi ve birkaç saniye sonra, söz konusu adamı gördü. Uzun adımlarla kamyonete doğru yaklaşırken, sigarasından da nefes çekiyordu. Sonra izmariti yere attı ve bir Toyota’ya binip arabayı çalıştırdı. İzleme grubu yanlış ikazların hesabını tutmayı uzun zamandan beri bırakmıştı.</p>

  <p class="block5">" Yine boş çıktı, dedi, sivil plakalı bir arabada bekleyen Salhindro. Josh, gerçekten de geleceğine inanıyor musun?</p>

  <p class="block5">Dakikalar saatlerin ibrelerine ağırlık yapmaya başlamıştı. Kamyonetin içindeki kuvars kadran sabahın ikisini gösteriyordu. Sonra, zaman ağır ağır ilerleyerek saat üç oldu. Yorgunluğun, insanın çevresindeki dünyayı dondurduğu, durgunluğun geceye insanlar üzerinde her türlü hakkı, özellikle de korkutma özgürlüğünü tanıdığı o saat.</p>

  <p class="block5">Artık ara sıra gelip asfaltı arşınlayan ender gölgelerden başkası yoktu. Sivil memurlar dikkati çekmemek için arabalarına dönmüş, karanlıkta bekleşiyorlardı.</p>

  <p class="block5">Brolin büroya girmeden önce geçirdiği öğrencilik yıllarını düşünüyordu. Çalışkan, dışarı çıkmaktan fazla hoşlanmayan biriydi; oysa sınıf arkadaşları için fakülte zevk ve neşeyle geçen geceler demekti. Tek abartısı "eğer buna abartı denirse" aynı kızla, siyasal bilimlerde okuyan bir öğrenciyle yaşadığı iki yıllık maceraydı.</p>

  <p class="block5">Her ikisi de kendilerini eğitimlerine adadıkları ve kızın eğitimine Washington’da devam etme fırsatı doğduğu için birbirlerini unutmuşlardı. Brolin gecenin ortasında, kalçalarını gıdıklayan kurşun geçirmez yelekle cebelleşirken, kızın nerede olduğunu düşündü. Doğu yakasıyla aralarındaki saat farkı yüzünden, uyuyor olmalıydı. Gayle’di adı. İyice düşününce de, oldukça sevimliydi, çoğu erkek ondan pek hoş...</p>

  <p class="block5">" Bütün birimlere, otoparka biraz önce giren bir yaya var, dedi bir ses.</p>

  <p class="block5">Josh hemen gerçeğe döndü. 265</p>

  <p class="block5">" Ne taraftan geliyor? diye sordu.</p>

  <p class="block5">" Bilmiyorum, ağaçların arasından çıktı, belki de üniversite tarafındaydı.</p>

  <p class="block5">" Tamam. Diğerlerini de dikkate alarak adamın üzerinde yoğunlaşıyoruz, dedi Brolin. Onu gördüm. Orta boylu, başında kasket, üzerinde de tüylü ceket tipi bir palto var.</p>

  <p class="block5">" Anlaşıldı.</p>

  <p class="block5">" Gözden ayırmıyorum. Lloyd, siz de gözünüzü üzerine dikin, ötekiler bölgeyi taramaya devam etsin. Burada hâlâ yüzden fazla araç var, en ufak bir dikkatsizlik istemiyorum.</p>

  <p class="block5">Gölge, elleri ceketinin cebinde, hızlı adımlarla yürüyordu. Yolunda gitmeyen bir şeyler vardı. Düzenli olarak çevresine bakma şekli Brolin’in hoşuna gitmiyordu.</p>

  <p class="block5">" Bu adam tuhaf, dedi kazağının yakasına takılı mikrofona. Ya kendini güvende hissetmiyor ya da görülmek istemiyor. Helikopter bölgeyi izlemeye hazırlansın.</p>

  <p class="block5">Adam Brolin’in bulunduğu aracın aynı zamanda da Mercury’nin iki yüz metre kadar uzağındaydı. Ama dümdüz gidiyordu, onlara doğru döneceğe hiç benzemiyordu.</p>

  <p class="block5">" Sanki bize doğru yürümüyor gibi, dedi Meats.</p>

  <p class="block5">" Doğru, hastaneye yöneldi. SWAT başçavuşu Brolin’e yaklaştı:</p>

  <p class="block5">" Adamlarımın onu yakalamasını ister misiniz?</p>

  <p class="block5">" Hayır, ona karşı en ufak bir kanıtımız yok. Belki de fazla asabi biridir, bunun için adamı tutuklayamayız ya!</p>

  <p class="block5">Kasketli adam aynı hızla yürümeyi sürdürüyordu, bu kez Brolin adamın ağzından çıkan dumanı gördü.</p>

  <p class="block5">" Sigara tüttürüyor, dedi. Anlaşılan, bu tarafa gelmiyor, işimize yaramaz.</p>

  <p class="block5">Brolin daha sözünü henüz tamamlamıştı ki, adam izmaritini atıp, birden yön değiştirdi. Sağa, Brolin’e doğru saptı. Mercury’ye doğru.</p>

  <p class="block5">" Hah, istikamet değiştirdi, bize doğru geliyor. Meats adamların hazır olsun, ben işaret verince harekete geçersiniz.</p>

  <p class="block5">" Anlaşıldı.</p>

  <p class="block5">Zanlı bu kez, sanki bir eyleme hazırlanıyormuş gibi, kollarım aşağıya doğru sarkıtıyordu. Şimdiye kadar kaçındığının aksine, bu kez bir lambanın altından geçti. Brolin gözlerini periskopa yapıştırdı, ama adam kasketini kafasına iyice geçirdiğinden, çenesinden başka yerini seçemedi.</p>

  <p class="block5">Adam yoldan ayrıldı, park halindeki arabaların arasına girdi. 266</p>

  <p class="block5">Hiç kuşku yoktu, doğruca Mercury’ye gidiyordu.</p>

  <p class="block5">" Suçüstü yakalamak istiyorum, arabanın kapısına dokunur dokunmaz harekete geçiyoruz.</p>

  <p class="block5">SWAT timi daha şimdiden kamyonun arkasında hareketlenmiş, miğferlerinin siperliklerini indiriyor, kaymaması için elmas ucu yöntemiyle işlenmiş silah kabzalarının ellerine iyi oturup oturmadığını kontrol ediyorlardı. Gerginlikle birlikte adrenalin de yükseliyordu. Hepsi biliyordu bunu. Sayıca ne kadar üstün olursanız olun, ne kadar eğitim yaparsanız yapın, içlerinden birinin, beklenmedik biri tarafından vurulması için, küçücük bir şey de yeterliydi. Yine de, işlerini seviyorlardı. Solukları sıklaşıp elleri terlerken, arka kapıdan fırlamaya hazırlardı; işte o zaman hareket üstün gelecek, adrenalin kana karışacak sadece o ana konsantre olacaklardı; sadece o ana, kötü ihtimallere değil.</p>

  <p class="block5">Çavuş bir işaret bekler gibi, başını Brolin’e çevirdi.</p>

  <p class="block5">Adam tam karşılarındaydı, olsa olsa on metre ötede.</p>

  <p class="block5">" Meats, ben işaret verdiğimde, işaret çevirmekte acele edin, siz yaklaşana kadar öndeki gri arabanın ya da Lincoln’ün arkasında siper almasını istemiyorum. İşin bir müsademeye dönmesine izin vermeyelim, belki de silahlıdır. En iyi durumda, hiç itirazsız teslim olacaktır, ama eğer kaçarsa, etrafını çevirecek ve ağın ağzını kapatana kadar yaklaşacağız. O ateş etmedikçe, biz de etmeyeceğiz, tamam mı?</p>

  <p class="block5">" Umarım ateş etmeye niyeti yoktur. Biz hazırız.</p>

  <p class="block5">Kuşkulu adam, Brolin’in canım sıkan gri arabanın arkasından geçip, Mercury’ye yaklaştı. Otoparkta tek bir insan yoktu. Talih onlardan yanaydı.</p>

  <p class="block5">Kasketli adam şoför kapısının yanında durdu. Bakışlarıyla çevresindeki ıssız alanı taradı ve anahtarı kilide soktu.</p>

  <p class="block5">" Anahtarı var! diye mikrofona bağırdı sahneyi dürbünüyle izleyen Salhindro. Anahtarı var!</p>

  <p class="block5">Ne var ki Brolin uyarıya kulak asmadı. Arabanın ruhsatı kurbanın üzerineydi ve kurbanın arkadaşlarından biri bile arabayı masum amaçlarla hareket ettirme aptallığını yapamazdı. Katil anahtarı hatıra olarak saklamıştı. Sakladığı bir sürü hatıradan biri.</p>

  <p class="block5">" Helikopter buraya gelsin, dedi Brolin. Komutumla birlikte, ilgili tüm birimler: Harekete geçiyoruz!</p>

  <p class="block5">SWAT timleri kamyonetlerinden fırlarken, aydınlatma direklerinin arasından bir madenî çarpışma takırtısı yükseldi. Beşi, peşlerinde Brolin’le en yakın kamyonetten çıktı, beşi de yirmi metre daha yukarıdakinden, Meats’le birlikte. 267</p>

  <p class="block5">Çeşitli arabalardan beliriveren sekiz adam Mercury’ye doğru koşup, ilk iki gruptakilere katıldı. Daha şimdiden helikopterin homurtusu karanlık gökte artarak duyuluyor, projektörü akşam güneşi gibi parlıyordu.</p>

  <p class="block5">Daha ilk kapı sesleri duyulur duyulmaz, kasketli adam "çok gergin olmalı ki" kendini arkaya attı ve yakındaki Lincoln’ün kaputunun üzerine sıçradı.</p>

  <p class="block5">Brolin SWAT başçavuşunun arkasından haykırdı:</p>

  <p class="block5">" Sakın kıpırdamayın! Etrafınız çevrildi!</p>

  <p class="block5">Ne var ki zanlı çoktan kendi çevresinde yuvarlanmaya başlamış ve Lincoln’ün burnunun ardında gözden kaybolmuştu. Operasyon timinin bütün üyeleri hemen dizlerinin üzerine çöktü, becerebilenler siper aldı.</p>

  <p class="block5">Hedef gözden kaybolur kaybolmaz, bir yerden fırlayıp insanın üzerine şarjörünü boşaltıp boşaltmayacağını bilmeden üzerine atılmak intihar olurdu.</p>

  <p class="block5">Meats’in grubu arkadan usulca yaklaştı, tüm adamlar hedefi olabildiğince küçültmek için neredeyse dizüstü sürünecek kadar eğilmişti. Brolin’in önünde, SWAT başçavuşu adamlarına el işaretleriyle emirler veriyordu.</p>

  <p class="block5">Ve yüzlerce defa tekrarlanmış bir tatbikat gibi, tim yayıldı, herkes nereye gideceğini, ne yapması gerektiğini eksiksiz biliyordu. Adamı giderek daralan bir çembere alacaklar, sonra da tek bir insan gibi üzerine atılacaklardı. Öndekiler geridekileri korumak için kurşun geçirmez kalkanlarla fırlayacak, on kadar komando da silahlarım adamın yirmi santim yakınından kafasına doğrultacaklardı.</p>

  <p class="block5">Güvenlik güçleri on metre kadar öteden, kendilerine asgarî bir güven sağlayan kalkanlarıyla, koşarak geliyorlardı.</p>

  <p class="block5">Helikopter neredeyse üstlerindeydi, saldırı anında projektörüyle zanlının gözlerini kamaştırabilirdi.</p>

  <p class="block5">Sonra, ilk silah sesi gecenin görece sükûnetini parçaladı.</p>

  <p class="block5">Brolin’in önünde yürüyen adamlardan biri inleyerek yıkıldı.</p>

  <p class="block5">Brolin kendini yere attı ve silahların çığlıkları başladı. On beşten fazla namlu hedefin üzerine madenî bir gayzer yağdırıyordu.</p>

  <p class="block5">En yalan komando timi şarjörlerini Lincolnşün üzerine boşaltırken, müfettişin üzerine yağmur gibi boş kovan yağdı. Patlamalar Vulcanus’un örse çarpan çekici gibi gümbürdüyor, arabanın üzerinde kısa kısa şimşekler çaktırıyordu. Güçlü projektör sahneyi lekesiz bir beyazlıkta dondururken, pilot helikopteri serseri kurşunlardan korumak için yükseliyordu. Rüzgâr olmaması, göz yaşartıcı iki bomba kullanmalarına izin verdi. Ve ateş sesleri bir mucize olmuş gibi birden dindi, tüm şarjörler boşalmıştı. 268</p>

  <p class="block5">İki saniye sonra, otuzar fişeklik yeni bir şarjör MP5’lere takılmış, SWAT timleri ileri atılıyor, dumanı tüten araba enkazının üzerine bacaklarını aynı anda kapatan bir örümcek gibi düşüyordu.</p>

  <p class="block5">Kalkanlar çarpıştı, silahlar doğrultuldu, helikopter yan tarafta yer alarak seçkin birimlere bir yaz öğleden sonrası aydınlığı sağladı. Göz yaşartıcı bombaların dumanı dağılırken, yalnız katilden geriye kalanlar görülmeye başlandı.</p>

  <p class="block5">Sadece bir kovan.</p>

  <p class="block5">Hepsi bu.</p>

  <p class="block5">Helikopter daha da güçlü homurdanarak, boş asfalt üzerindeki beyaz daireyi titretti.</p>

  <p class="block9"><br class="calibre5" id="calibre_pb_48" /></p>
</body>
</html>
