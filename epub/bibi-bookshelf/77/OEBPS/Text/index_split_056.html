<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kötü Ruh</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block9"></p>

  <h2 class="calibre6">52</h2>

  <p class="block5">İmkânsız.</p>

  <p class="block5">En hafifinden, düşünülemez.</p>

  <p class="block5">Leland Beaumont kafasına yediği bir Glock mermisiyle "9 mm’lik parabellum" ölmüştü. Beyni, Brolin’in gözlerinin önünde parçalanmış ve bir et yığını olarak götürülmüştü. Leland birkaç gün sonra da gömülmüştü; cesedinin artık solucanların kemirip bitirdiği bir yığından farksız olması gerekirdi. Sigaranın üzerindeki tükürüğün ona ait olması imkânsızdı. Leland’in Hayaleti üzerinde çalışan birim Yüzbaşı Chamberlin’in bürosunda toplanmıştı.</p>

  <p class="block5">Brolin telefonu kapatır kapatmaz giysilerine koşmuş, sonra da Juliette’i peşinden sürükleyerek polis merkezine gelmişti. Ne kadar saçma olursa olsun, bu haber beyninde neondan bir "tehlike" gibi parıldadığından, gönlü Juliette’ten ayrılmaya bir türlü razı gelememişti. Kızcağız olan bitenden habersiz, Brolin’in bürosunda bekliyordu.</p>

  <p class="block5">Brolin deri ceketini çıkarıp, yüz çizgileri yorgunluğunu açığa vuran Craig Nova’nın karşısına geçti.</p>

  <p class="block5">" DNA testi ne derecede güvenilir? diye sordu.</p>

  <p class="block5">" Yanılma riski taşımadan bir adamı ömür boyu hapse mahkûm edebilecek kadar.</p>

  <p class="block5">" Bu DNA, inanılmaz bir rastlantı sonucu başka bir adamda da bulunmuş olamaz mı?</p>

  <p class="block5">" Tek açıklama, bu! diye homurdandı Bentley Cotland. Craig kuvvetle kafasını salladı:</p>

  <p class="block5">" Kesinlikle imkânsız. İnsanın DNA’sı tektir.</p>

  <p class="block5">" Ama Leland’in hayatta olması da imkânsız! 301</p>

  <p class="block5">" Evet ama, bunun bir açıklaması olabilir, dedi Craig. DNA kesinlikle kişiye özgüdür, çok belirli bir grubun, tek yumurta ikizlerinin dışında başka hiçbir insan aynı DNA’ya sahip olamaz.</p>

  <p class="block5">" Yanlış açıklama, dedi sesini yükselterek Salhindro. Leland ailesinin tek çocuğuydu.</p>

  <p class="block5">" Bundan emin miyiz? diye ısrarla sordu yüzbaşı.</p>

  <p class="block5">" Şeyy... Evet. Nasıl başka türlü olabilir ki? Başka bir kardeşi olsaydı, varlığından haberdar olmamız gerekmez miydi? Kimlik belgesi, ehliyet, iş... En azından, birkaç tanık. Her neyse, demek istiyorum ki, bu duyulurdu! Nüfus idaresi ne de olsa işini biliyor! Günümüzde, insanın çocuğu olup, onu herkesten saklaması imkânsız, en azından yirmi yıl saklaması imkânsız! Hem üstelik, Beaumont ailesi çocuğu bunca zaman neden saklasın? Televizyon dizisi değil ki bu, insanlar gerçek yerine gerçekdışına yönelmiyorlar!</p>

  <p class="block5">" Yine de, suçlar bazen öylesine inanılmaz biçimde işleniyor ki, insan benzerini sinemada görse, saçma buluyor! diye itiraz etti Meats.</p>

  <p class="block5">Yüzler asıldı. Leland Beaumont ailesinin tek çocuğuydu, bulunan DNA’yı açıklayacak bütün izler onunla birlikte ölmeye mahkûmdu.</p>

  <p class="block5">" Bizleri yanlış yöne sevk etmek için saklanmış eski bir sigara izmariti kullanılmış olamaz mı? diye sordu Bentley Cotland.</p>

  <p class="block5">Craig omuzlarım kaldırdı:</p>

  <p class="block5">" Prensip olarak, evet, ama elimizdeki kurumuş bir izmarite benzemiyordu, tabiî eğer buzlukta saklanmamışsa.</p>

  <p class="block5">" Pek mantıklı görünmüyor, dedi Lloyd Meats. Adam tuzaktan hiç kuşkulanmadan geldi, oradan kurtulma şansı hemen hemen yok gibiydi, tuzağın kokusunu almış olsaydı, gelip yakalanma tehlikesini göze alamazdı.</p>

  <p class="block5">" Lloyd haklı, diye onayladı Brolin. Katil bizi yanlış iz üzerine sürmek isteseydi, izmariti kurbanlarından birinin yanma bırakırdı. Böylesi onun için hiç tehlikeli olmazdı.</p>

  <p class="block5">" Öyleyse bütün bunların anlamı ne? diye bağırdı, sabırsızlık ve asabiyetin kopmak üzere olan bir piyano teli gibi gerdiği Yüzbaşı Chamberlin. Bu DNA bir yerden geldi, değil mi?</p>

  <p class="block5">Odaya sessizlik hâkim oldu. Altı adam birbirlerine baktılar. Herkes aynı şeyi düşünüyor, ama kimse düşünüleni söylemeye cesaret edemiyordu. Yine grubun görüşlerini paylaşmayan Bentley’nin dışında.</p>

  <p class="block5">Anlaşılan polis olmak üzere yaratılmamıştı ve her geçen gün öyle yaratılmadığı için kendi kendini kutluyordu.</p>

  <p class="block5">Sonunda, suya ilk atlayan Salhindro oldu: 302</p>

  <p class="block5">" Belki de gerçekten Leland’dir.</p>

  <p class="block5">Hepsi adamın öldürüldüğünü, gömüldüğünü biliyordu ya, kimse bunun imkânsız olduğunu söylemeyi düşünmedi bile. Bunu kendi kendilerine yeterince tekrarlamışlardı.</p>

  <p class="block5">Brolin bulduklarını açıklamanın zamanı geldiğini düşündü:</p>

  <p class="block5">" Dinleyin, Juliette’in yardımıyla bulduklarımı...</p>

  <p class="block5">" Juliette mi? Yanlış hatırlamıyorsam, Leland’in son kurbanı, öyle değil mi? diye sözünü kesti Bentley Cotland.</p>

  <p class="block5">" Size "kurban" dememenizi daha önce de söylemiştim, sağlığı yerinde onun.</p>

  <p class="block5">" Yoksa soruşturmaya bir sivili de kattığınızı mı söylemek istiyorsunuz? diye sordu sesindeki alaycı ama kendisinin çok sevdiği ve onu son derece sevimsiz kılan bir edayla Bentley.</p>

  <p class="block5">" Leland hakkında herkesten daha çok şey biliyor, onu yalandan gördü!</p>

  <p class="block5">" Katille ilgili uzmanın siz olduğunuzu sanıyordum?</p>

  <p class="block5">" Cotland, sinirime...</p>

  <p class="block5">" Sinirinize, ne?</p>

  <p class="block5">Brolin iskemlesinden fırladı, tehditkâr görünüyordu.</p>

  <p class="block5">" Beyler, sakin olun! dedi Yüzbaşı Chamberlin. Joshua, yorgunsunuz, aslında hepimiz öyleyiz, onun için sakinlesin. Siz de, lütfen sözlerinize dikkat edin. Eğer Brolin bir sivile soruşturmayla ilgili bilgiler vermişse, bu beni ilgilendirir, onun için siz bu konuya karışmayın.</p>

  <p class="block5">" İşlerinizi yürütme yönteminiz pek hoşuma gitmiyor.</p>

  <p class="block5">" Olabilir, ama şimdilik Savcı Gleith sizi burada bir şeyler öğrenmeniz için görevlendirdi ve daha savcı değilsiniz, onun için, sesinizi kesin.</p>

  <p class="block5">Cotland’in gözlerinde kıvılcımlar çaktı. Bir gün bunları ödetecekti. Göreve atandığı zaman, onlara hayatı zehir etmek için elinden geleni yapacaktı.</p>

  <p class="block5">" Ne buldunuz? diye Brolin’e döndü Chamberlin. Brolin oturup, sözlerine devam etti:</p>

  <p class="block5">" Katilin kurbanlarının alnını neden asitle yaktığım. Oraya yazdıklarının okunmasını istemiyor. Kazıdıklarını, demek istiyorum"</p>

  <p class="block5">Chamberlin kaşlarını çattı.</p>

  <p class="block5">" Gerçekten de, diye devam etti Brolin, katil kurbanlarının etine gizli bir sembol kazıyor. Eski bir korunma ritüeline ait bir pentagram. Aslında, "büyücüyü" öldüreceği kişinin ruhundan koruyacağı sanılıyor. Leland Beaumont’un kurbanlarının alınları da aynı biçimde asitle yakılmıştı. Yöntemi birbirlerine geçirmişler. 303</p>

  <p class="block5">" Tabiî eğer aynı insandan bahsetmiyorsak, dedi Salhindro somurtarak.</p>

  <p class="block5">" Bu ritüel bize neyi anlatıyor, diye merakla sordu Meats.</p>

  <p class="block5">" Tek başına, pek fazla bir şey anlatmıyor, diye cevap verdi Brolin. Sadece çok ender rastlanan bir tören olduğunu, bu da katilin cinayetlerinin kapsamının anlaşılmayacağına olan inancını kanıtlıyor. Katil özel dergilerin abonesi olabilir. Belki de büyücülükle ilgili malzeme satan dükkânların gediklisidir. Kütüphanelerde bu konuyla ilgili araştırma yapıp çok sayıda kitap okumuş olması da mümkün. Bütün bunlar ilginç çalışma alanları.</p>

  <p class="block5">Yüzbaşı bu konuyla ilgili konuşacakken, Brolin sözlerine devam etti:</p>

  <p class="block5">" Hepsi bu kadar da değil. Bu törenin hayatı ölümün ötesinde arayanlar için yararlı olduğu düşünülüyor.</p>

  <p class="block5">Ritüel kullananı koruyor, ama kurbanının ruhunu yutmasına izin veriyor. Bunlar, büyücü kitabının kendi tanımı. Ekliyor da zaten: "Böylelikle, kurban edilenin ruhunu yutarak, ölümden sonra yaşamanın yolu bulunur. Bu sonsuz hayattır, ölümün yaşayanlar arasına dönmesidir."</p>

  <p class="block5">" Bizimle alay ediyorlar...</p>

  <p class="block5">Lloyd Meats bunu mantığın kıyısındaki çatlağı bekleyen korkuyu itiraf edememenin bir yolu gibi, düşünmeden söylemişti.</p>

  <p class="block5">" Leland Beaumont kurbanlarının alnını yakıyordu. O herif çılgındı, ama aynı zamanda da kara büyü tutkunuydu, diye sözlerini tamamladı Brolin.</p>

  <p class="block5">Yüzbaşı parmaklarının arasındaki silgiyi mıncıklıyordu: " Pekâlâ... Bütün bu satanizm palavralarına inanmıyorum, ama DNA’nın anlattıkları da açık. Onun için, kuşkuyu silmek ve zihinleri yatıştırmak amacıyla, başka bir seçeneğim yok gibi, dedi yüzbaşı boğuk bir sesle.</p>

  <p class="block5">Bundan nefret etmekle birlikte, savcıdan bir mezar açma izni isteyeceğim. En azından, rahat ederiz. Tümüyle imkânsız olduğu halde, Leland’in şu ya da bu şekilde kurtulmayı başarıp başarmadığını veya birinin bize pis bir oyun oynayıp oynamadığını öğrenmiş oluruz.</p>

  <p class="block5">Bentley Cotland şaşkınlıkla yüzbaşıya baktı:</p>

  <p class="block5">" Ama... Bunu yapamazsınız! Leland öldü, dünyadaki insanların en berbatı da olsa, ruhunun huzura ihtiyacı var, mezarına böylesine bir saygısızlıkta bulunamazsınız!</p>

  <p class="block5">" Siz, o izmaritin üzerinde DNA’sının bulunmasını bana siz açıklayabilir misiniz?</p>

  <p class="block5">" Hayır, ama...</p>

  <p class="block5">" O zaman, ben de böylesi bir adamın elini kolunu sallayarak dolaşmasına izin veremem! 304</p>

  <p class="block5">" O adam öldü! Bir kurşunla beyni dağıldı!</p>

  <p class="block5">Chamberlin müstakbel savcı yardımcısının itirazlarını duymazdan gelerek Meats’e döndü:</p>

  <p class="block5">" Lloyd, Leland’in gömüldüğü mezarlıktaki sorumlularla temasa geçip, bu işi ayarla. Otoparktaki (Brolin’e kısa bir bakış attı) başarısızlığımızdan sonra, özellikle de basının ne yaptığımızı bilmesini istemiyorum, yoksa her birimizin kellesi uçar. Mezarı gece, mezarlık kapalıyken açacağız. Belli olmaz, bakarsın bir katilin mezarının başında nöbet bekleyen bir gazeteci...</p>

  <p class="block5">" Tamam, bu akşama ayarlamaya çalışırım. Yüzbaşı devam etti:</p>

  <p class="block5">" Brolin, siz de orada olacaksınız, Lloyd size yardım eder. Bay Cotland’in de sizinle gelmesi iyi olur, böylelikle çalışmalarımızı yakından görme fırsatı bulur. Tabiî, eğer istiyorsa.</p>

  <p class="block5">Cotland başını salladı. Orada olacaktı ve eğer Yüzbaşı Chamberlin gelecekte önemli bir yere gelirse, bu onun kişisel çıkarlarına yarayabilirdi. Belki de bir gün gelir, Chamberlin’i sıkıştırmak gerekebilirdi ve bu mezar açma da onun beceriksizliğinin bir kanıtı olarak bilinirse, görevini kötüye kullanması olarak addedilip, kınanabilirdi... Siyasette ilerlemek için hep hatırda tutulması gereken ayrıntılardan biri işte.</p>

  <p class="block5">Brolin ve Lloyd endişeli gözlerle bakıştı. Bu seferlik de olsa, sahada çalışmaktan rahatsız olan sadece Bentley Cotland değildi. Leland’in gerçekten de mezarının dibinde kalıbı dinlendirdiğinden emin olma fikri, hiç kimseyi heyecanlandırmıyordu. Hele gece yarısı mezar açmak, hiç.</p>

  <p class="softbreak"></p>

  <p class="block9"><br class="calibre5" id="calibre_pb_56" /></p>
</body>
</html>
