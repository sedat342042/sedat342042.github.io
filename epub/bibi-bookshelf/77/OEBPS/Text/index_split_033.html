<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kötü Ruh</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block11"></p>

  <h2 class="calibre6">29</h2>

  <p class="block5">En ufak bir ipucu bulunamadan, iki koca gün geçmişti. Ne cinayet mahallinde önemli bir tanık, ne peşine düşülecek bir iz... Mektubun üzerinde de iplik parçası ve benzeri herhangi bir ipucu yoktu. Meats silahlı saldın nedeniyle hapse atılmış ve son on sekiz ay içinde özgürlüğüne kavuşmuş bölge sabıkalılarının dosyalarını teker teker incelemişti. İçlerinden birkaçı oluşturulan profile az çok benziyor, böylelerinin dosyaları da "sorgulanacaklar" sepetinde bekliyordu. Öte tarafta, Salhindro koordinatörlük görevini yeniden ele alarak Cari DiMestro’nun laboratuvarına ve Doktor Folstom’a Adlî Tıp bölümüne bağlı bir antropolog ekibine destek vermeye girişmişti. Onların görevi, kurbanın, üst bölümü asitle yakılmış yüzü üzerinde çalışmak ve genç kadının saldırıdan önceki yüzünün bir maskını çıkarmaktı. Silikon elastomerden bir mask üretmek olağanüstü bir hassaslık gerektiren, uzun zaman alan bıktırıcı bir işti. İşlemin daha çabuk tamamlanabilmesi için, Portland Üniversitesinden bir plastik deri cerrahı da ekibe katıldı. Ne var ki, kesin bir sonuç elde edebilmek için günlerce beklemek gerekecekti. Diş yapışma dayanarak yapılan araştırma henüz bir sonuç vermemişti ama, genç kadının dişlerini uzak bir bölgede yaptırmış olması da, hiçbir cevap alınamamasına neden olmuştu. Kısacası, kurbanın kimliğiyle ilgili sır henüz çözülememişti. Brolin tüm çarşamba gününü cinayet mahallini incelemekle, sonra da gözüne bir ayrıntı çarpması umuduyla, özellikle de atmosferi daha iyi tanımak isteğiyle, çevredeki ormanı arşınlayarak geçirmişti. Katili yakalamak için ellerinde yeterince bilgi olmadığının farkındaydı. Daha da kötüsü, Brolin başka birinin daha bu hasta herifin saldırısının kurbanı olacağını biliyor, ama hiç bir şey yapamıyordu. 193</p>

  <p class="block5">Ölümcül atılımıyla, öldürme dürtülerine ve şiddetli cinsel tepkilere gömülmüş Leland’in Hayaleti "Leland’e benzerliği sonucunda adama bu adı takmıştı" yeniden vuracaktı, sonra bir daha. Bunlar yaptıklarında yazılıydı, Brolin katliamı gördüğünde bunları okumuştu.</p>

  <p class="block5">Leland’in Hayaleti, yakalanana kadar öldürmeye devam edecekti. Zamana karşı bir yarıştı bu ve geçen her yeni gün de, belki yeni bir kadının can çekişe çekişe ölmesi demekti. Brolin çaresiz olma düşüncesine dayanamıyordu. Bir bakıma, yeterince hızlı ilerleyemediği için, kendini sorumlu tutuyordu. Şu anda elinde başka izler, başka belirtiler olmasını isterdi. Bu yüzden oyun oynayıp, kendini katilin yerine koymak, zamanla onu anlamak böylelikle de yapacaklarını tahmin etmeye başlamak gerekiyordu.</p>

  <p class="block5">Brolin ve Meats perşembe gününü, Bismarck ile Wasco şerifleri ve onların adamlarıyla birlikte, Henry Palernos’u sorgulayarak geçirdiler. Daha önce, Parker Jeff’in cinayet akşamı için gösterdiği kanıtları incelemişler, Salhindro da ondan kuşkulanılmadığını, bunun sadece formalite icabı yapıldığını anlatmak için ter dökmüştü. Parker, Müfettiş Brolin’in hayatını kurtardıktan sonra herhangi bir şeyle suçlanabileceğim kabul edemiyordu.</p>

  <p class="block5">Allah’tan Henry Palernos’la işler çok daha kolay oldu; onunla konuşurken nezakete gerek yoktu. Brolin’e saldıran kişi <i class="calibre7">Fort Knox</i>’tan<sup class="calibre8"><sup class="noteref" id="back_note_17"><a class="calibre9" href="../Text/index_split_100.html#note_17" title="17">17</a></sup></sup> bile daha iyi korunuyordu! Saatler ilerledikçe, Palernos’un cinayet gecesi için gösterdiği tanıklar gerçek çıktı, bu arada başkaları da sorgulandı. Cinayeti Palernos işlemiş olamazdı. Bu sadece kötü bir rastlantıydı, hapishane kaçağı bölge dışından hurdalığa gelip sorular soran aynasızı görünce izinin bulunduğunu düşünüp böyle bir tepki vermişti. Meats ve Brolin bu duruma fazla şaşırmadan akşam Portland’a döndüler. Elleri hâlâ boştu.</p>

  <p class="block5">O akşam, onlar için her zamankinden daha sakindi. Yusyuvarlak ay geceyi aydınlatan bir fener gibi değil, devasa bulutların arasından göz kırpan anlaşılmaz bir tehdit gibi parlıyordu.</p>

  <p class="block5">Juliette, Brolin’e cuma sabahı telefon etti. Heyecandan içi içini yiyor, Brolin’le derhal görüşmek istiyordu.</p>

  <p class="block5">Çok önemliydi.</p>

  <p class="block5">Yarım saat kadar sonra, Joshua’nın bürosunun kapısını tıkırdatıyordu.</p>

  <p class="block5">Geldiğinde, iki şey Juliette’i şaşırttı: meyveli çayın kuvvetli kokusu ve Brolin’in onu karşılamak için gösterdiği tebessüm. Portland’daki bir avuç meyveli çay tiryakisinden biri olduğunu düşünürken, şimdi de Brolin’le ortak bir noktalarını daha keşfediyordu. 194</p>

  <p class="block5">Salı günkü tatsız davranışı kaybolmuş, yerini gergin ama sevimli bir tebessüme bırakmıştı.</p>

  <p class="block5">" Sabah sabah ziyaretini neye borçluyum? diye sordu ayağa kalkarken.</p>

  <p class="block5">" Gös... Sana göstermek istediğim bir şey var, diye kekeledi Juliette.</p>

  <p class="block5">" Telefonda söylediğine bakılırsa, ölüm kalım meselesiymiş, dedi Brolin. Kahve ister misin?</p>

  <p class="block5">Juliette çaydanlığı gösterdi:</p>

  <p class="block5">" Çayı tercih ederim, en sevdiğim de orman meyveleridir, dedi.</p>

  <p class="block5">" Ben de kendimi Whittard of Chelsea’nin tek müşterisi sanıyordum. Demek dükkân bizim sayemizde ayakta duruyor!</p>

  <p class="block5">" Belki de birbirimizi tanımadan önce karşılaştık, dedi Juliette. Brolin kalkmadı, üzerlerinde Trail Blazers’ın<sup class="calibre8"><sup class="noteref" id="back_note_18"><a class="calibre9" href="../Text/index_split_101.html#note_18" title="18">18</a></sup></sup> amblemi olan iki fincana kaynar su doldurmakla yetindi.</p>

  <p class="block5">" Yanağın nasıl? dedi Juliette kırmızıdan yeşilimsi maviye dönüşmüş çürüğe bakarak.</p>

  <p class="block5">" Etrafımdaki insanlara selam verirken yüzümü buruşturduğumda biraz acıyor ama fena değil. Omzum da neredeyse hiç ağamıyor. Otur ve bana her şeyi anlat.</p>

  <p class="block5">Brolin’in bürosuna yerleştiler, Juliette kolunun altındaki karton dosyayı açtı.</p>

  <p class="block5">" Mektuptaki referansların nereden geldiğini buldum, hangi kitaptan alındıklarını biliyorum, dedi girizgâh olarak.</p>

  <p class="block5">Brolin haberi duyunca balyoz yemiş gibi oldu. Kongre Kütüphanesine gönderdiği yardım çağrısı sepetin birinde pinekliyor olmalıydı, birkaç günden önce bir cevap da beklemiyordu. O kadar ki, hafta sonunu kent kütüphanesinde geçirmeyi bile düşünmüştü. Ama asıl şaşırtıcı olan, bu bilgiyi Juliette’ten almaktı.</p>

  <p class="block5">" Söylediğinden emin misin? dedi, cevabın olumlu olacağını bilerek.</p>

  <p class="block5">Juliette’i çok iyi tanımıyordu, ama işleri yarım bırakacak kadınlardan olmadığını da biliyordu.</p>

  <p class="block5">" Kuşkuya yer yok. Bak.</p>

  <p class="block5">Sumenin üzerine Karga’nın mektubunun kopyası ile Brolin’in adım okuyamadığı açık bir kitap koydu.</p>

  <p class="block5">Kitapta, bir bölümün etrafı çizilmişti:</p>

  <p class="block5"><i class="calibre7">Burada her türlü korkuyu bırakmalı, ödlekliğin kökünü kazımalı</i>. 195</p>

  <p class="block5">Mektuptakilerin eşi kelimeler. " Dante Alighieri’nin İlahî Komedyası. Ayrıntılı bilgi istiyorsan, birinci bölümü, yani "Cehennem", diye açıkladı Juliette.</p>

  <p class="block5">" "Cehennem"? diye tekrarladı, yüzü ürküntüyle kararan Brolin.</p>

  <p class="block5">" Evet, İlahî Komedya XIV’üncü yüzyılda yazılmış, manzum bir eserdir. Üç bölüme ayrılır: "Cehennem", "Araf ve...</p>

  <p class="block5">" ..."Cennet" diye tamamladı Brolin, başını sallayarak. Hiç okumamakla birlikte, eseri biliyorum. Dedemin salonunda Botticelli’nin Araf’ı temsil eden bir röprodüksiyonu vardı. O resim yüzünden tüm gençliğim boyunca kâbuslar görmüştüm.</p>

  <p class="block5">" Dün gece okudum, her bölüm otuz üç kantoya ayrılıyor. Galiba katilin mesajını anladım.</p>

  <p class="block5">" Karga’nın, diye düzeltti Brolin. Katil ile mektupları yazanın iki ayrı insan olduğundan neredeyse kesinlikle eminiz; psikotik ile psikopat arası bir katille, sosyopat yaftası yapıştırılabilecek bir Karga, diye açıkladı genç müfettiş, bir "kişiye özel" soruşturmanın gizli bilgilerini açıklamada en küçük bir sakınca görmeden.</p>

  <p class="block5">Juliette bu güvene sevindi, anladığını göstermek için başını salladı.</p>

  <p class="block5">" Bu daha da mantıklı, dedi. Bu durumda, Karga katilin amacını biliyor, ikisi birbirlerine çok yakın olmalı.</p>

  <p class="block5">Karga’nın zekâsını düşününce, onun ikilinin beyni, ötekinin de aşağılık görevlerin uygulayıcısı olması muhtemel.</p>

  <p class="block5">" Bu da düşündüklerimizden biri, dedi Juliette’in kavrayış yeteneğine hayret edip sevinen Brolin.</p>

  <p class="block5">" Mektubun ilk bölümü, kendi eseri, diye açıkladı Juliette. Öyle düşünüyorum, çünkü bunu İlahî Komedyadan almamış.</p>

  <p class="block5">İlk dört dizeyi okudu:</p>

  <p class="block14">Bırak da ilk türküyü ben söyleyeyim: senin ihtiyacın olan bir rehber çünkü, yolunu bulmanı, patikadan ayrılmamanı sağlayacak.</p>

  <p class="block5">Telefon açılınca, Brolin hızlı bir hareketle çağrıyı telesekreterine aktardı.</p>

  <p class="block5">" Kendini bize bir rehber olarak tanıtıyor, diye devam etti genç kadın. Bana kalırsa, niyeti bizi kandırmak değil, izlerini takip ederek yürümemizi, neler hazırladığını bilmemizi istiyor. Açıkça "patikadan ayrılmamaktan" söz ediyor, bana kalırsa, bu anlamaca Efirin narika. Kabul görmek istiyor, olağanüstü şeyler hazırlıyor ve bunlara tanık olmamızı istiyor. 196</p>

  <p class="block5">Brolin başıyla onayladı. Genç kadın onu giderek daha çok şaşırtıyordu. Juliette sözlerini sürdürdü:</p>

  <p class="block5">" İlahî Komedya Dante’nin şair Vergilius’la cehennemden nasıl geçtiğini, Araf Dağı’na nasıl tırmandığını, orada buluştuğu sevgilisi Beatrice’in onu cennete nasıl götürdüğünü anlatır. Öteki dünyada geçen, sonunda sonsuz huzurla son bulan, uzun bir arayış.</p>

  <p class="block5">" Eğer haberleri doğru anlamışsam, kurban geçen çarşamba gecesi ormanda öldürüldü; belki de günbatımında. Bu da İlahî Komedyadan seçtiği dizelere tıpatıp uyuyor:</p>

  <p class="block14">Karanlık bir ormanda buldum kendimi, Ah içimdeki korkuyu tazeleyen. Gün bitiyordu, kararan hava sarp, çetin yola girdim ben de.</p>

  <p class="block5">Bunlar "Cehennem"in birinci ve ikinci kantolarının dizeleri. Daha sonrakiler ise üçüncü kantoya, cehennem kapılarına ait. Sanırım bize cehenneme gireceğini, bizi de yanında götüreceğini anlatmak istiyor. Dante’nin "Cehennem"i, her biri cehennem azabına ve şeytana yani iblise götüren dokuz kattan oluşur.</p>

  <p class="block5">" Ve sana göre, bizi kattan kata şeytana mı götürmek istiyor?</p>

  <p class="block5">Juliette’in heyecanı doruktaydı, kafasında bir atom çekirdeğindeki çılgın elektronlar gibi birbirlerine kenetlenen bütün düşünceleri nasıl kelimeye dökeceğini bilemiyordu.</p>

  <p class="block5">" Şeytana ya da başka bir şeye, bilmiyorum. Ama Akheron’a ulaşıldığında, her şeyin anlaşılacağını söylüyor.</p>

  <p class="block5">Akheron da Ölülerin ruhunu cehennemin derinlikleri e taşıyan nehir. Dün gece aklıma son derecede rahatsız edici bir fikir geldi. Ya sembolik de olsa cehennemin yüreğine dalmak istese ne yapardı?</p>

  <p class="block5">Brolin omuzlarım silkti:</p>

  <p class="block5">" Ne bileyim ben, herhalde satanistçe bir şeyler yapardı, dedi, hazırlıksız yakalanmanın rahatsızlığıyla.</p>

  <p class="block5">" Ya da, cehennemim kalbine, şeytana varmak için Akheron boyunca ilerlemesi de yeterli olurdu. Bana kalırsa, kurbanının Akheron’a giden ruhunu izleyebilmek için öldürüyor.</p>

  <p class="block5">" Kurbandan kurbana giderek mi ulaşacak şeytana? Ölüler nehrim geçmek, dokuz katı aşmak için mi öldürüyor? diye kuşkuyla söylendi Brolin.</p>

  <p class="block5">" Ormanda bir kurban, çünkü Dante’nin macerası da böyle başlıyor, birinci kat için yeni bir kurban daha gerekecek ve […] ve bunlara tanık olmamızı istiyor. 197</p>

  <p class="block5">[…] ulaşıncaya kadar da böyle gidecek. Biraz zorlama gibi geldiğini biliyorum ama, her şey yerine oturuyor!</p>

  <p class="block5">" Her şey yerine oturuyor, hatta kusursuzca oturuyor, diye onayladı Brolin. İlk eşiği aşmak için öldürüyor, kurbanının ruhu cehennemin kalbine erişmek için Akheron’a gidiyor. Belki de kurbanının ruhunu izlemeyi umuyor ya da bir geçiş bedeli ödemek istiyor; hani öteki dünyaya geçmek için ödenenlerden.</p>

  <p class="block5">Yeni bir telefon. Brolin daha önce de yaptığını, çağrıyı telesekretere yönelten hareketini tekrarladı.</p>

  <p class="block5">" Benim asıl merak ettiğim, neden şeytana, yani kötülük meleğine ulaşmak istiyor? dedi Juliette. Bir katilin kötülükle özdeşleşme düşüncesinden zevk alabilmesi için, ne tür fantezileri olabilir?</p>

  <p class="block5">" Belki de kötülüğün kendisi olduğunu hissediyor, dedi Brolin. Her neyse, tebrikler, harika bir işti. Psikoloji öğrencisi, öyle mi?</p>

  <p class="block5">Juliette yanaklarının kızardığını hissetti:</p>

  <p class="block5">" Suç psikiyatrisi konusunda uzmanlaşmak istiyorum, diye açıkladı. Bunların bir işe yaraması gerekirdi zaten...</p>

  <p class="block5">Brolin daha birkaç gün önce hiç de dostça davranmadığını hatırlayınca, dudağını ısırdı. Yapabileceği bir şey yoktu, birkaç dakikada dünyayla ilişkilerini kesip mesleğinin iç karartıcı evrenine dalabiliyor, o zaman da, gözü başka hiçbir şeyi görmüyordu. Kızcağız mektuptaki dayanakları bulmak, bu sonuçlara varmak için büyük sıkıntıya girmiş olmalıydı. Üstelik, bütün bunları, kendine bir yarar sağlamayacağım bile bile, iyilik olsun diye yapmıştı. Brolin ayağa kalktı, eli Juliette’in eline uzandı:</p>

  <p class="block5">" Salı akşamı çok mesafeli durduğum için özür dilerim, bütün bu olanlardan sonra, daha fazla desteğe ihtiyacın olduğunu biliyorum, ama ben beklediğini veremedim. Tamam, söz veriyorum, gelecek sefer elimden gele...</p>

  <p class="block5">Büronun kapısı, sanki bir patlama olmuş gibi, hızla açıldı. Larry Salhindro odaya girdi:</p>

  <p class="block5">" Ne cehennemdeydin, seni arıyor...</p>

  <p class="block5">Juliette’i ve onun elini tutan Brolin’i görüp, durakladı:</p>

  <p class="block5">" Sizi rahatsız ettiğim için özür dilerim, ama yüzbaşının bürosunda seferberlik ilan edildi.</p>

  <p class="block5">Salhindro, Juliette’in yanında konuşup konuşmamakta tereddüt ettikten sonra, kızcağızın da olayın içinde bulunduğunu ve bilmeye hakkı olduğunu düşünerek devam etti:</p>

  <p class="block5">" Karga’dan yeni bir mektup aldık.</p>

  <p class="whitespace3"></p>

  <p class="block9"><br class="calibre5" id="calibre_pb_33" /></p>
</body>
</html>
