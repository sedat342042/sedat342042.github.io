<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kötü Ruh</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block9"></p>

  <h2 class="calibre6">26</h2>

  <p class="block5">Kalabalık grup, Brolin’in Portland’daki bürosuna taşınmıştı. Juliette de yanlarındaydı. Almış olduğu mektup, Brolin’in elindekiyle her bakımdan eşti. O da Portland Merkez Garı’ndan, bir gün arayla postalanmıştı.</p>

  <p class="block5">" Bize haber vermekle iyi ettiniz, dedi Salhindro genç kadına. Yardımınızın bize çok faydası olacak.</p>

  <p class="block5">Juliette cevap vermedi. Hâlâ şokun etkisindeydi. Bir hafta önce ortaya çıkan katilden mektup aldığı için şaşkındı. Korku duymuyordu, endişeli de değildi, sadece anlayamıyordu. "Neden ben?" diyordu, "Neden yaşadığım bu kötü olayı unutmama izin vermiyorlar?"</p>

  <p class="block5">" Üzgünüm ama, üniversitedeki derslerinize ara vermek zorundasınız, dedi Meats.</p>

  <p class="block5">Juliette safir renkli gözlerini Meats’e çevirdi. O gözlerde gök rengi yakutun güzelliği ve parlaklığıyla birlikte, taşın soğukluğu da vardı.</p>

  <p class="block5">" Asla! Tek kelimeyle cevabı buydu.</p>

  <p class="block5">" Bakın, Bayan Lafayette, bu sizin için çok tehlikeli, katilin sizi ne dereceye kadar hedef aldığını bilmiyoruz, anlıyorsunuz değil mi?</p>

  <p class="block5">Brolin söylenenleri işitir işitmez, kabalığından dolayı Meats’e kızdı, her zaman lüzumundan fazla açık sözlüydü, sorgulamaya o denli alışmıştı ki, bazen karşısındakinin suçlu olmadığım unutuveriyordu. Bu davranışın ona bir gün Cinayet Masası’nda yüzbaşılık rütbesine mal olacağına inananların sayısı da yabana atılacak gibi değildi.</p>

  <p class="block5">Genç kadının gözbebekleri iki görkemli yıldız gibi ışıldadı; Meats’in beklediği başka bir cevap yoktu. 181</p>

  <p class="block5">" Peşinizde iki kişi olacak ve güvenliğinizi sağlayacaklar, diye durumu açıkladı Salhindro. Üniversitede de.</p>

  <p class="block5">Juliette öfkeyle içini çekti:</p>

  <p class="block5">" Ne zamana kadar? Ve siz eğer bu herifi yakalayamazsanız, bütün hayatım boyunca iki korumayla mı yaşayacağım?</p>

  <p class="block5">" Tabiî ki hayır, dedi Meats sıkıntıyla, biz... Elini kaldırarak Meats’in sözünü kesti:</p>

  <p class="block5">" Tamam, vazgeçin. Ben... Ben sadece gerekli olduğu zaman evden çıkacağım.</p>

  <p class="block5">Meats teşekkür etme anlamında kafasını salladı, Juliette ayaklandı. Yanağının üzerinde hayli dikkat çekici bir çürük olan Brolin’e baktı. Onunla yalnız konuşmak istiyordu. Neden yalnız? Bilmiyordu, öyle istiyordu, ihtiyacı vardı. İçini açabilir, kendini sıkmadan anlatabilir, bitkin düşene kadar içini boşaltabilir ya da sadece kollarının sessizliğinde teselli bulabilirdi. Oysa genç müfettiş hiçbir şey demeden ona bakıyordu.</p>

  <p class="block5">Duygularından hiçbirini dışa vurmadan.</p>

  <p class="block5">Brolin’e bir şeyler demek için ağzım açtı, ama kelimelerin üstünde tökezledi, hiçbiri söylemek istediklerine uygun değildi. Çenesinin nasıl olduğunu sorarak söze girecekti. Allah’tan Brolin’in yüzüne darbe aldığını söylemişler, aynı zamanda da yarasının önemli olmadığım anlatarak içini rahatlatmışlardı. Sormadı.</p>

  <p class="block5">Denemeye bile çalışmadan vazgeçti, sessizce odadan çıktı. Aslında, kendini Brolin’le uzun uzadıya konuşamayacak kadar yorgun hissediyordu, adamın başka soru sormadan, hiçbir şey demeden onu kollarına alıp sıkmasını, bütün gün ve bütün gece öyle kalmayı istiyordu. Oysa bunun imkânsız olduğunun farkındaydı. Polis merkezinden çıktı, peşinde bir araba, eve döndü. Bütün bunların bilinmemesi için gayret sarf etmeliydi, özellikle de annesi ile babasının meraklanmalarını istemiyordu.</p>

  <p class="scenebreak">*******</p>

  <p class="block5">Brolin buz torbasını yine yanağına götürdü, gözü mektuptaydı.</p>

  <p class="block14">Karanlık bir ormanda buldum kendimi, Ah içimdeki korkuyu tazeleyen.</p>

  <p class="block5">Bütün gün boyunca dinmeyen yağmur anlaşılmaz bir vurmalılar konseri verir gibi, camlara vuruyordu. "Orman onda dehşet uyandırıyor, bu da cinayete tanıklık etmiş olabileceğini düşündürüyor. 282</p>

  <p class="block5">Günbatımından da bahsediyor, […] ne zaman götürdüğünü de biliyor." Terk edilmiş eve ulaşmak için Salhindro’yla geçtikleri patikayı hatırlayınca, Brolin usulca başını salladı. "Kendisinin de belirttiği gibi, sarp ve çetin bir patika, insanın korkularını terk etmesi gereken bir patika. Cinayeti gördü, olup bitenlere tanık oldu. Ormandan, patikadan, günbatımından, yani cinayetin işlendiği ortamdan söz ettiğine göre, cinayet mahallini biliyor. Ama asıl endişe verici olanı, bize Akheron’a ulaşmadan hiçbir şey anlayamayacağımızı açıkça anlatması."</p>

  <p class="block5">" Akheron’un ne olduğunu bilen var mı?</p>

  <p class="block5">Bentley sanki dünyanın en basit sorusuymuş gibi, en sonunda bir işe yaramaktan belli bir mutluluk çıkararak cevap verdi:</p>

  <p class="block5">" Ölülerin, cehenneme girecek ölülerin geçtikleri bir yeraltı nehri. En azından, Yunan mitolojisine göre.</p>

  <p class="block5">Salhindro sıcak kahvesinden bir yudum aldı:</p>

  <p class="block5">" Neden hem bize, hem de Juliette’e gönderdi mektubu? Brolin sükûnetinden bir adım bile ayrılmadan, çevresindeki küçük grubu şaşırtan bir güvenle cevap verdi:</p>

  <p class="block5">" Her şeyden önce olayları birbirinden iyi ayırmak gerek. Bir tarafta psikotik ya da en azından düzensiz karışık bir katil, öte tarafta da imzasız mektubu yazan kişi var ya da isterseniz soruşturduğumuz olay hakkında çok şeyler bilen bir karga diyelim. Katil Leland Beaumont’un izinde yürüyor ve Juliette’in onun hedefi anlaşılır, çünkü Juliette bir bakıma Leland’in ölümünün simgesi gibi bir şey.</p>

  <p class="block5">" Aradığımız katil kurbanlarını kişiliksizleştiriyor, onlar kadın değil, birer zevk aleti ya da belki başka bir duruma erişmesi için birer araç, katil kadınlara en ufak bir değer vermiyor, en ufak bir hayat hakkı tanımıyor. Eğer onun eline düşerseniz, size acıması için en ufak bir sebep yok, çünkü onun kafasında siz ihtiyacı olduğu bir aletsiniz. Oysa bu mektupla karşımıza eğlenmek isteyen, bizimle oyun oynayarak keyif arayan bir sadist çıkıyor. Bu adam bir sadist, demek ki diğer kurbanlardan ve onlara nasıl acı verileceğinden haberdar; oysa bizim katilde bu özelliklerin hiçbiri yok. Bizim katilin kurbanları onun elinde bir alet haline geldiğinden, cinayetten sonra cesetten parçalar kesiyor, ölü kurbanıyla oynuyor. Karga gibi sadistler kurbanlarının acı çektiğini görmek, onun üzerindeki eksiksiz hâkimiyetlerinin tadını çıkarmak, haykırmalarından, yalvarışlarından zevk almak için kurbanının kollarım öldürmeden önce keser. 183</p>

  <p class="block5">" Katil ile mektubu yazanın iki ayrı insan olduğundan emin misin? diye sordu hiç bilimsel olmayan yöntemlerle kesin sonuçlara varıyor olmaktan çekinen Meats. Brolin başını güvenle salladı:</p>

  <p class="block5">" Katil cinsel dürtülerle karışık ölüm ve nefret fantezileri üreten zavallı biri. Kesinlikle karmaşık ve acı dolu bir çocukluk dönemi geçirmiş, terk edilmiş, belki de itilmiş biri. Mektubun yazarı ya da taktığımız adıyla "Karga" çok daha aklı başında, çok daha zeki. Bize bu sır dolu mektubu göndererek, içindeki bir kötülükten arınmak istediğini düşünüyorum. Belki cinayeti görmenin, ya da katili tanımanın doğurduğu bir kötülük. Yine de hiçbir açık bilgi vermiyor, tam tersine, her şeyi yoğun bir bulutun ardına saklıyor. Bütün sadistliğiyle bizi parmağında oynatmaktan zevk alması da muhtemel. Belki katili göstermeye hiç niyeti yok, sadece bizimle eğlenmek, bizi kurnazlığıyla ve kötülüğüyle karşılaştırmak istiyor. Mesajın kalitesi adamın zekâsını gösteriyor, bu mektubu yazan zavallı bir sefil değil.</p>

  <p class="block5">" Belki de bir kitaptan aşırdığı bir alıntıdır, diye itiraz etti Bentley Cotland.</p>

  <p class="block5">" Öyle de olsa, bilerek yapmış bu alıntıyı, demek ki okuduğunu anlıyor, diye karşılık verdi Brolin. Mesaj tesadüfen ikiye bölünmemiş, ben de iki bölümden birinin alıntı olduğunu düşünüyorum. Muhtemelen ikincisi; daha uzun, daha şiirsel, daha anlam yüklü olanı. Nereden alındığını bulalım, bize ne söylemek istediğini anlarız.</p>

  <p class="block5">" Bu kadar emin olmanızın sebebi ne? diye sordu müstakbel savcı yardımcısı.</p>

  <p class="block5">" Seri cinayetler işleyen katiller, caniler ve bombacılarla ilgili yüzlerce olay inceledim. İnanın bana, size kesinlikle söyleyebileceğim iki şey var: birincisi; ormandaki katil çarşamba gecesi belki ilk cinayetini işledi, ama bununla kalmayacak devam edecek. İkincisi; mektubu yazan katil değil, aradığımız adam hakkında pek çok şey biliyor ve başımıza iş açacak, bize gücünü, ne kadar çok şey bildiğini ya da gücünün nerelere kadar uzandığını kanıtlamak isteyecek. Nedenini bilmiyorum, yani şimdilik bilmiyorum. Onu sakın hafife almayalım, mektuplarını birer gün arayla postaladı, çünkü kâğıdın üzerindeki kanı tahlil ettirmemizin, yani onu ciddiye almamızın bir gün süreceğini bilecek kadar akıllı; öte yandan hem Juliette’in, hem de bizim onun varlığından aynı gün içinde haberdar olmamızı istiyordu, muhtemelen bizi etkilemek için, tıpkı sinemada, filmin bitmesine yakın her şeyin üst üste gelmesi gibi. 184</p>

  <p class="block5">" Peki, sizin dediğiniz gibi bizi katile doğru götürmek istiyorsa, neden sadist olsun?</p>

  <p class="block5">Brolin cevap vermeden önce buz torbasını masanın üzerine bıraktı: " Çünkü anlaşılmaz olmak kendi isteği. Oynamak, bizi denemek, onun mu yoksa bizim mi daha kurnaz olduğumuzu görmek istiyor. Ama özellikle, aynı mektubu Juliette’e de gönderdiği için. Juliette’e neden gönderdiğini kendi kendinize bir sorun, tamamıyla gereksiz bir hareket. Onu korkutmak, ürkütmek istiyor, çünkü Leland’le neler yaşadığını biliyor. Katil, Leland’in copycat’i ve Karga bunu biliyor. Katilin Juliette’e karşı bir çeşit saygı duyduğunu sanıyorum, oysa Karga’da böyle bir saygı yok. Bir tek ümidim var, o da iki adamın birbirlerini çok iyi tanımadıkları; yoksa katil mektubu yazan kişiyi Juliette’in üzerine salabilir. Bu katilin gücünü sınaması, ustayı geçmesi için gerekli bir tören olabilir...</p>

  <p class="block5">Dört adam uzun uzun bakıştılar.</p>

  <p class="block5">" Juliette’in evini gözlemek için fazladan adam getirteceğim, dedi Meats asabiyetini gösteren bir hareketle sakalını sıvazlayarak.</p>

  <p class="block5">Brolin başını salladı:</p>

  <p class="block5">" Senden başka şey beklemezdim.</p>

  <p class="block5">" Bir dakika, diye araya girdi Bentley, bu olayda bir çeşit dinamik bulunduğunu görmüyor musunuz? Demek istiyorum ki, bir tarafta Leland Beaumont’u taklit eden bir katil, öbür tarafta aynı Leland’in ölümünün simgesi olarak görebileceğimiz bir insanı korkutmaya çalışan bir Karga. Leland’in yaptıklarım, onun ölümünden sonra da sürdüren iki kişi.</p>

  <p class="block5">" Sözü nereye getirmeye çalışıyorsunuz? diye sordu Meats. Kendi vardığı sonuçlan düşünerek coşan Bentley</p>

  <p class="block5">Cotland, sözlerine devam etmeden önce dudağını ısırdı:</p>

  <p class="block5">" Pekâlâ, kim ya da kimler Leland’e böylesine güçlü bir hayranlık ya da saygı duyar? Ailesi tabiî! Bana kalırsa, olayı bu yönden araştırmamız gerek!</p>

  <p class="block5">Salhindro hızla kafasını salladı:</p>

  <p class="block5">" Hayır, annesi uzun zaman önce öldü, Leland ailenin tek çocuğuydu ve babasının kuş kadar beyni var, daha fazla değil. Aile işi yatar.</p>

  <p class="block5">" Amca filan gibi bir yakım yok mu? diye şaşarak sordu Bentley.</p>

  <p class="block5">" Tek bir kişi bile yok, Beaumont ailesi içedönük, herkesten uzak ve dünyadan habersiz yaşıyordu. Leland’in baba ocağından ayrıldığında bu engeli tek başına aşması başlı başına bir başarı, el kitapları aracılığıyla bilgisayar ve internet kullanmasını öğrenmesi ise şaşırtıcı. 185</p>

  <p class="block5">Psikiyatr da söyledi, eğer Leland bir canavar olarak yetişmeseydi, parlak biri olabilirdi.</p>

  <p class="block5">Bentley umutsuzlukla dudaklarını büzdü. Brolin mektubu masasının üzerine bırakıp ayaklandı.</p>

  <p class="block5">" Bu mektubun bir kopyasını Smithsonian Enstitüsüne göndermek gerek, Kongre Kütüphanesi bunu yazmak için kullanılan referansları bildirsin, dedi. Salhindro, laboratuvara telefon et de, kurbanın kimliğini belirlemekte acele etsinler, işlemleri hızlandırmak için ne gerekiyorsa yap. Bir de Henry Palernos’un çarşambayı perşembeye bağlayan gece için bir tanığı olup olmadığı araştırılsın, aradığımız adam olamaz, ama yine de emin olalım. Aynı şey Parker Jeff için de geçerli.</p>

  <p class="block5">" Tamam, ilgileniriz. Mektuplara gelince; ikisi de Portland Merkez Garı’ndan gönderilmiş, oradaki kalabalığı düşünürsen, araştırma yapmak samanlıkta iğne aramak gibi bir şey, diye yakındı Meats. Sen ne yapacaksın?</p>

  <p class="block5">" O terk edilmiş eve gideceğim. Kim bilir, belki de gözümüzden kaçan bir ayrıntı, takip edecek bir izin belirtisi vardır.</p>

  <p class="block5">Birkaç dakika sonra, her tarafa bilgi salınırken, telefonlar, fakslar ve e-postalar elektronik "bip" sesleriyle çınlamaya başladı.</p>

  <p class="block9"><br class="calibre5" id="calibre_pb_30" /></p>
</body>
</html>
