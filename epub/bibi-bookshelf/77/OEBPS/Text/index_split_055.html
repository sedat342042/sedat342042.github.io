<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kötü Ruh</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block9"></p>

  <h2 class="calibre6">51</h2>

  <p class="block5">Güneş ormanları sütümsü bir tülle örtmeye başlamıştı. Şafak söküyordu.</p>

  <p class="block5">Brolin, Juliette’i evine götürdüğünde, genç kadın onun elini tuttu, birlikte yatak odasına girdiler. Uykuya ihtiyaçları vardı, önlerinde uzanan gün boyunca dayanabilmek, düşünebilmek için yeterli zihin berraklığını yeniden kazanmak için, az da olsa uyumaları gerekiyordu.</p>

  <p class="block5">Ritüeli kopyaladıktan sonra, öğrendikleri korkunç ve şeytanî bilgilerle varlıklı Fransız’ın malikânesinden ayrılmışlardı.</p>

  <p class="block5">Brolin çalar saatini beş saat sonrasına kurdu, konsantrasyonunu bulmak ve gerekirse uykusuz bir gece geçirebilmek için bu kadar süreye ihtiyacı vardı. Birbirlerine sarılarak, tenlerinin çok az kısmını açıkta bırakıp birbirlerinin bitkin vücutlarına yapışarak uykuya daldılar. Uykuda da olsa, ağızlarında birbirlerinin tadı, eksiksiz tadı olsun istiyorlardı.</p>

  <p class="block5">Daha sonra o geceyi düşündüğünde, Brolin sadece belli belirsiz bir yorgunluk hatırlayacaktı. Bunun bir rüya mı olduğunu, yoksa vücutlarının onları uyandırana dek usulca birbirlerinin üzerine gerçekten binip binmediğini hiçbir zaman öğrenemeyecekti. Yumuşak hareketler, iniltiler ve vücudunda ağır çekim bir patlama gibi yayılan bir zevk dalgası hatırlıyordu.</p>

  <p class="block5">Uyanması için çalar saate gerek kalmadı.</p>

  <p class="block5">Onu yataktan çıkaran, cep telefonunun giderek yükselen elektronik zili oldu. Odanın karanlığında yönünü gösteren yapay bir siren sesi. Sonunda telefonu açtığında, tek kelime söyleyecek fırsatı bile bulamadı: heyecandan şaşırmış birisi, art arda, çılgın bir hızla anlaşılmaz laflar ediyordu. 299</p>

  <p class="block5">" Hey, yavaş ol! dedi Brolin esner gibi bir sesle.</p>

  <p class="block5">" Josh, ben Larry. Derhal buraya gelmen gerek! Sesinde korku belirtisi yoktu, olsa olsa derin bir şaşkınlık.</p>

  <p class="block5">" Saat... Saat kaç? Neredesin? diye sordu Brolin.</p>

  <p class="block5">" Merkeze yeni geldim.</p>

  <p class="block5">" Yeni bir şeyler mi var?</p>

  <p class="block5">Salhindro cevap vermeden önce bir boşluk bıraktı:</p>

  <p class="block5">" Öyle de denebilir. Craig Nova’nın yanındayım.</p>

  <p class="block5">" Ha! Şu izmarit, işe yarıyor mu? Kimlik tespiti için yeterli bir DNA çıkarabilecek miymiş?</p>

  <p class="block5">" İşte seni her yerde bunun için arıyoruz ya. Craig DNA’yı çıkarıp, kimlik tespit programını çalıştırmış.</p>

  <p class="block5">Adrenalin Brolin’i kesinlikle uyandırmıştı artık.</p>

  <p class="block5">" Bir sonuç elde edebildiniz mi? diye sordu, pek ihtimal vermeden.</p>

  <p class="block5">" Josh, neredesin?</p>

  <p class="block5">Brolin, Salhindro’nun sesinde garip bir heyecan olup olmadığını düşündü.</p>

  <p class="block5">" Juliette’in evinde, neden sordun?</p>

  <p class="block5">Başka koşullarda, Salhindro, Brolin’in bir pazar sabahı, saat on buçukta Juliette’in evinde bulunmasının ne kadar ilginç olduğunu söylemeden geçemezdi. Fakat böyle bir şey yeltenmemesi, işlerin yolunda olmadığının başka bir belirtisiydi.</p>

  <p class="block5">"Yanında mı?</p>

  <p class="block5">" Hayır, uyuyor.</p>

  <p class="block5">" Güzel. Josh, oturmanı ve söyleyeceklerimizi inanarak dinlemeni istiyorum.</p>

  <p class="block5">" Neler diyorsun sen? DNA’yı belirlediniz mi?</p>

  <p class="block5">Brolin arkasında bir ses duydu; Juliette’in halı üzerinde yürürken çıkardığı ayak seslerini.</p>

  <p class="block5">Salhindro cesaret kazanmak istermişçesine, soluğunu ahizeye boşalttı.</p>

  <p class="block5">" Evet. Veritabanında onun bilgilerine uyan bir dosya var. "Harika!</p>

  <p class="block5">Genç müfettiş binlerce iğne etine batıyormuş gibi, kanının donduğunu hissetti. Juliette kolunu omzuna doladı, yanağına sevgi dolu bir öpücük kondurdu. Brolin’in kucağına oturdu.</p>

  <p class="block5">Bu kez, Salhindro’nun sesi gerçekten titredi:</p>

  <p class="block5">" Josh, sigara izmaritinin üzerinde bulunan DNA var ya... Leland Beaumont’un DNA’sı.</p>

  <p class="block5">Bir yıl önce, kafası pembemsi bir balon gibi patlayan Portland [Celladı’nın.]</p>

  <p class="whitespace1"></p>

  <p class="block9"><br class="calibre5" id="calibre_pb_55" /></p>
</body>
</html>
