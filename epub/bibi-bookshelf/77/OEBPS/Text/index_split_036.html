<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kötü Ruh</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block9"></p>

  <h2 class="calibre6">32</h2>

  <p class="block5">Juliette tramvayda oturuyordu.</p>

  <p class="block5">Karşısında, iki genç adam birbirleriyle alçak sesle konuşuyor, bir yandan da belirgin bir şekilde ona bakıyorlardı. Güzelliğiyle onları hemen etkilemişti, her ikisi de ruhlarıyla olmasa da libidolarını o safir renkli gözlere gömebilmeyi tüm yürekleriyle istiyordu. Kendine daha fazla güvenerek konuşanı bir gözünü kırparak, tavlama skalasında bir numaralı girişim olarak bilinen en etkili tebessümü takınmaya bile kalktı.</p>

  <p class="block5">Juliette adamları görmezden geldi, gözlerini camın ardından akıp giden sokaklardan ayırmadı. Oysa, manzara hiç de ilginç gelmiyordu, bütün aklı daha bu sabah Brolin’le yaptığı konuşmadaydı. Bir de mektubun içeriğinde.</p>

  <p class="block5">"iki kişiler" diye tekrarladı kendi kendine. "Karga ve katil. Eski bir Fransız masalı gibi" diye düşündüğünü fark edip, şaşırdı.</p>

  <p class="block5">MAX Light Rail<sup class="calibre8"><sup class="noteref" id="back_note_20"><a class="calibre9" href="../Text/index_split_103.html#note_20" title="20">20</a></sup></sup> 1. Cadde’den geçiyor, öğrencilerin önlerinde sıcak bir fincan kahve, sohbet ettikleri pubların, sessiz restoranların, vitrinleri sinema afişleri kadar büyük "UCUZLUK" ilanlarıyla kaplanmış dükkânların arasından gidiyordu, ama Juliette bütün bu çağrılara karşı kör gibiydi. Tek düşündüğü şu meşum cinayetlerdi.</p>

  <p class="block5">Brolin’in anlattıklarına bakılırsa, katil Leland Beaumont’un yöntemini daha az incelikle taklit ediyordu. Sanki beceremiyormuş gibi. Oysa, "modeli" gibi uygulama gücü bulmasa da, çalışma yöntemini bildiğini kanıtlamıştı. Katil ya da Karga şu ya da bu şekilde Leland Beaumont’u tanımıştı. Juliette’in bildiği kadarıyla, Leland çok az arkadaşı olan, yalnız biriydi. Brolin meslektaşları arasında bir araştırmaya kalkışmış, sonuç alamamıştı. 210</p>

  <p class="block5">Leland’in "kara büyüye anlaşılmaz göndermeler yapan" tuhaf biri olarak bilindiğini anlatmıştı Joshua. Geriye ne kalıyordu?</p>

  <p class="block5">Ailesi.</p>

  <p class="block5">Oysa Leland yalnızdı. Tek çocuk, beş yıl önce ölmüş bir anne ve biraz safça bir baba, başka akrabası yoktu.</p>

  <p class="block5">Leland Beaumont’u tanıyan başka kim olabilirdi?</p>

  <p class="block5">Bir de o iki çılgın kafa, katil ile Karga, bu meşum fantezide nasıl bir araya gelmişlerdi? İki insan ölümden nasıl konuşmaya başlar, öldürmek için birleşmeye nasıl karar verir?</p>

  <p class="block5">Genellikle, öldürme dürtüleri besleyen bir adam, başkalarına kolay kolay açılamaz. Oysa aynı ortak tutkuyu paylaşmak için, birbirleriyle konuşmuş olmaları gerekirdi.</p>

  <p class="block5">Juliette cevaplar ararken, sorularla karşılaşıyordu.</p>

  <p class="block5">İki insan hiçbir neden yokken öldürmek için nasıl bir araya gelebilir?</p>

  <p class="block5">Karşı koltuktaki iki "damızlık" dikkatini çekmek için kahkahalarının ve el hareketlerinin dozunu artırmıştı.</p>

  <p class="block5">İki insan. Karşılaşan ve ortak bir tutkuları olduğunun farkına varan iki sapık kafa. Ortak tutku: cinayet.</p>

  <p class="block5">Birbirlerini tanımıyorlarsa, iki erkek daha ilk cinayet lafında ötekinin polise koşup, her şeyini anlatmayacağından emin olarak nasıl konuşur ve ölümcül düşüncelerini birbirlerine nasıl açarlar?</p>

  <p class="block5">Eğer birbirlerinin katil olduğunu önceden bilmiyorlarsa!</p>

  <p class="block5">Günün yirmi dört saati boyunca, seri cinayetler işleyen katiller nerede bulunur?</p>

  <p class="block5">Juliette başını hızla karşısında oturan iki gence çevirdi. Kahkahalar hemen durdu. Gözlerinin mavimsi parıltısı karşısındakinin gözüne dikildiğinde, beriki arzusunun gerçekleştiğini sandı. Halbuki kırpılan bir göz göremedi, utanarak gözlerini indirmek zorunda kaldı. Juliette bir şey bulmuştu, Brolin’in üzerinde fazla durmadığı ya da belki atladığı bir ipucu.</p>

  <p class="block5">Günün yirmi dört saati boyunca, seri cinayetler işleyen katiller nerede bulunur?</p>

  <p class="block5">Cevap öylesine açıktı ki, dudaklarında gücenik bir tebessüm belirdi.</p>

  <p class="block5">Cezaevinde.</p>

  <p class="block5">Bir sonraki durakta inip, bindiği andan beri tramvayı izleyen arabaya daldı. Arabanın içinde, onu korumak amacıyla izlemekle görevli iki polis memuru bir an bakıştıktan sonra, başlarına neler geleceğim düşünmeye koyuldu.</p>

  <p class="softbreak"></p>

  <p class="block9"><br class="calibre5" id="calibre_pb_36" /></p>
</body>
</html>
