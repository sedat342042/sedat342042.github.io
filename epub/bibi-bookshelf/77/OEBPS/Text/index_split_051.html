<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kötü Ruh</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block9"></p>

  <h2 class="calibre6">47</h2>

  <p class="block5">Ford Mustang, ambulanslara ve cenaze arabalarına ayrılmış yoldan gürültüyle geçti. Brolin arabayı park etti ve Doktor Folstom’ın bürosuna varmadan önce binayı boydan boya yürüdü. Günlerden cumartesiydi ve hiçbir şey Brolin’e Adlî Tıp yöneticisinin burada olacağı garantisini vermiyordu; yine de içinden bir ses buraya boşuna gelmediğini fısıldıyordu. Kadındaki her şey mesleğine koşulsuz bir bağlılığı işaret ediyordu, o yüzden, Doktor Folstom’ın hafta sonu tatilinin bir bölümünü büroda geçirdiğini görse, şaşmayacaktı.</p>

  <p class="block5">" Yardım edebilir miyim? dedi bir bilgisayarın ardındaki bej tayyörlü kadın.</p>

  <p class="block5">Brolin kimliğini gösterdi:</p>

  <p class="block5">" Müfettiş Brolin, Doktor Folstom’ı arıyorum, çok önemli. Nerede bulabileceğimi biliyor musunuz?</p>

  <p class="block5">" Evet, karşıya, Schiffo Restoranına yemeğe gitti.</p>

  <p class="block5">Brolin kadına teşekkür edip, oradan ayrıldı. Birkaç dakika sonra, söz konusu restorana giriyordu. Burası, görünüşündeki bütün mütevazılığına rağmen, kırmızı ve beyaz kareli masa örtüleriyle, üzerleri donmuş özsu gibi akmış, inanılmaz miktarda erimiş mumla kaplı şişeleriyle, oldukça zarif bir yerdi. Brolin iki erkekle birlikte yemek yemekte olan Sydney Folstom’ı görmekte gecikmedi. Kusursuz kesimlerine bakılırsa, adamların üzerindeki keten takımlar ısmarlama olmalıydı. Muhtemelen, hekimdi her ikisi de. Hippokrates’in himayesinde bir öğle yemeği, harika!</p>

  <p class="block5">Baharatlı bir yemeğin hoş kokusu Brolin’in tükürük bezlerini gıdıkladı.</p>

  <p class="block5">" Doktor Folstom.</p>

  <p class="block5">Beriki başını tabağından kaldırdı, Müfettiş Brolin’i farkedince […]279</p>

  <p class="block5">" Müfettiş, bu ne sürpriz! Beni buraya kadar haklarımı hatırlatmak için mi izlediniz, yoksa yeni bir ceset hakkında bir şeyler mi soracaksınız?</p>

  <p class="block5">Brolin öteki ikisini bir baş hareketiyle selamladı.</p>

  <p class="block5">" Acil bir durum var, yoksa, inanın bana, acele olmasaydı sizi rahatsız etmezdim. Dün öğleden sonra getirilen ceset nerede?</p>

  <p class="block5">" Hangisi? diye sordu kadın alayla.</p>

  <p class="block5">Masadakiler hoşlarına giden bu espriye kahkahalarla güldüler.</p>

  <p class="block5">" Doktor Folstom, hangisinden bahsettiğimi pekâlâ biliyorsunuz. Cesedi görmem gerekiyor, uzmanlığınıza da ihtiyacım olacak. Hemen.</p>

  <p class="block5">Son kelimeye kattığı vurgu kahkahaları dondurmuştu.</p>

  <p class="block5">" Kıvranan midelerimize hiç mi saygı duymuyorsunuz? Başıyla masada oturan arkadaşlarını gösterdi.</p>

  <p class="block5">" Gördüğünüz gibi, burada meslekî bir toplantı yapıyoruz. Siz de bu toplantıyı berbat ediyorsunuz müfettiş.</p>

  <p class="block5">Sözünü ettiğiniz cesedin otopsisi bu sabah, Müfettiş Pein’in gözü önünde yapıldı. Otopsiyi ben yaptım, sonuçlarını büronuza önce faksla, sonra da postayla gönderdim. Açıklayacak başka bir şeyim yok müfettiş.</p>

  <p class="block5">Şimdi eğer bizi yalnız bırakmakta bir sakınca görmüyorsanız...</p>

  <p class="block5">" Alındaki yanık, o konuda ne buldunuz?</p>

  <p class="block5">" Bundan öncekiler gibi, dokular çok güçlü bir asit kullanıldığından başka bir sonuç çıkaramayacak kadar zarar görmüş. Dosyaya bir bakıverin, bütün ayrıntıları yazdım.</p>

  <p class="block5">" Peki, içinde herhangi bir iz yok mu? Bir kelime ya da resim gibi özel bir işaret?</p>

  <p class="block5">" Müfettiş, yemeğimizi keyifle bitirmemize izin verecek misiniz? Brolin’in kan beynine çıktı. Hayatları tehlikede olan insanlar vardı!</p>

  <p class="block5">" Doktor, iki seçenekten biri: ya benimle morga kadar gelip, somlarımı cevaplamayı kabul edersiniz ya da Savcı Gleith’i ararım, o da rahatsız edilmekten öylesine hoşlanır ki, meslek hayatınıza yeni bir düzen vermeye karar verir. Hangisini tercih edersiniz?</p>

  <p class="block5">Sydney Folstom’ın gözlerinde, kelimenin tam anlamıyla şimşekler çakıyordu.</p>

  <p class="block5">" Müfettiş Brolin, gerçek bir baş belasısınız. Çantasına uzandı.</p>

  <p class="block5">Ekim ayı kararsızdı. Kâh rüzgârlı ve yağmurlu, kâh sakin ve ılık. Oysa bu cumartesi iç karartıcı olacak gibiydi. Gök yeknesaktı, ufuktan tepeye kadar griydi. 280 Arada bir ince ince yağan yağmur bir kaç dakikadan fazla sürmüyor, ikindi yaklaştıkça, rüzgâr ağaçları giderek artan bir şiddetle sarsıyordu.</p>

  <p class="block5">Brolin Doktor Folstom’ın bürosundan bakıp sönmüş yanardağıyla Mount Tabor Parkının sınırlarını görebiliyordu. Kendilerini göğün zirvesine erişmeye çalışan insanlar sanabilecek ağaçlar, sanki tabiat ana tarafından alçakgönüllülüğe döndürülmüş gibi, rüzgârın önünde eğiliyorlardı.</p>

  <p class="block5">" Pekâlâ, kafanızı kurcalayan nedir müfettiş? diye sordu Sydney Folstom, kendini geniş deri koltuğa bırakırken.</p>

  <p class="block5">" Düşündüm de...</p>

  <p class="block5">" Balan, yemeğimi böldünüz ve beni buraya neredeyse güç kullanarak sürüklediniz. Onun için nezaket göstermeyi boş verin.</p>

  <p class="block5">Brolin kadının düzeltmesine gerek görmemekle birlikte, başını salladı. Bu kadarı pek önemsizdi.</p>

  <p class="block5">" Katilin kurbanının alnım asitle yakmadan önce bıraktığı bir iz varsa, bunun katilin bulunmasına yardımcı olup olmayacağı merak ediyorum.</p>

  <p class="block5">"Ne demek bu?</p>

  <p class="block5">" Açıklayayım: adamın kurbanının alnına bir şeyler yazdığını düşünüyorum, bir kelime ya da onun gibi bir şey. Sonra, yani onu öldürdükten sonra, kimsenin görmemesi için o işareti asitle yakmış olmalı.</p>

  <p class="block5">" Derinin üzerinde hiçbir şey bulamayacağız. Doku bütünüyle eriyip dağlanmış. Yine de, eğer işareti silmek için asit gerekmişse, o zaman o işareti yazmamış demektir. Eğer keçeli kalem, boya ya da onun gibi bir şey kullanmış olsaydı, aside gerek kalmadan, kolaylıkla silebilmesi gerekirdi. Kadınları kesici ve delici bir silahla öldürdüğüne göre, işareti kurbanının cildine kazımış olmalı. Bu da yanıkların derinliğini açıklıyor.</p>

  <p class="block5">" Yine de, hiçbir şeyin görülemeyeceğim mi söyleyeceksiniz?</p>

  <p class="block5">" Emin değilim. Gücünü kullanmışsa, bıçağının ucu kemiğe ya da kafatasına işlemiş olabilir. Orada bir şeyler bulabiliriz belki.</p>

  <p class="block5">Bakışları yumuşadı. Naneli bir şeker aldı, bir tane de Brolin’e uzattı. " Suratınız karmakarışık müfettiş, uykusuz kalmış gibisiniz. Brolin cevap vermeden bakıyordu.</p>

  <p class="block5">" Tamam, mademki acele, o zaman inip şu kelleye bir baksak? dedi Folstom ayaklanarak.</p>

  <p class="block5">" Ben de bunu söylemenizi bekliyordum.</p>

  <p class="block5">" Bunu söylediğimde, polisler genellikle dördüncü vitese takıp, tüyer...</p>

  <p class="block5">Bodruma indiler. 281</p>

  <p class="block5">Elizabeth Stinger’ı bir morg hademesinin ya da Brolin’in deyimiyle bir "ölü bilimcinin" yardımıyla morg kabininden çıkardılar. Kalın ve kara bir iplik derisine batıp çıkan uzun bir solucan gibi, göğsünü kapatıyor, kısmen saçlarının arasında kaybolmuş biraz daha açık renklisi de kafa derisini yerinde tutuyordu.</p>

  <p class="block5">"Sağlığında oldukça güzel olmalıydı" diye düşündü Brolin, kadının soluk yüzüne bakarak. Otopsiyle birlikte vücudundan tüm kanı çekilmiş, geriye, derisinin hemen altında, sütümsü bir hare bırakmıştı.</p>

  <p class="block5">Sydney Folstom uzun bir skalpel aldı, metal arabayı otopsi odasına kadar itti.</p>

  <p class="block5">" Ne yapacaksınız? diye merakla sordu Brolin; tavandaki ışıklardan parıldayan uzun bıçağa bakıyordu.</p>

  <p class="block5">" Kafasını ayıracağım. "Ne! Böylece mi?</p>

  <p class="block5">Doktor cevap verdiğinde, sesi daha da kararlıydı.</p>

  <p class="block5">" Benden ayrıntılı bir araştırma istiyorsunuz. Ne yapmamı bekliyordunuz peki? Eğer bıçağın kemikte bıraktığı iz derin değilse, ne X ışınlarıyla, ne de skannerde görülebilir. Zaten ailesi de cesedin gösterilmeyeceğini, başta alnı olmak üzere çok zarar gördüğünü biliyor.</p>

  <p class="block5">Otopsilere, ölüm sahnelerine alışık olmasına rağmen, Brolin bacak kaslarının pamuklaştığını hissetti.</p>

  <p class="block5">" Peki bunu nasıl yapacaksınız?</p>

  <p class="block5">" işin acele olduğunu söylediğiniz için, en katı, aynı zamanda da en hızlı yöntemi kullanacağım.</p>

  <p class="block5">Brolin güçlükle yutkundu. Daha şimdiden en çarpıcı görüntüler gözlerinin önünde birbirini kovalıyor, Adlî Tıp uzmanını cesedin yüz derisini portakal soyar gibi kolaylıkla kaldırırken görüyordu.</p>

  <p class="block5">" Kafayı kaynatacağım, etlerin kemikten ayrılması bir buçuk saati bulur. Sonra sulu bölümü atarız, geriye pırıl pırıl ve hiç zarar görmemiş kafatası kalır.</p>

  <p class="block5">Yöntem ne denli iç karartıcı olursa olsun, UCLA mezunu, seçkin Forensic Sciences Academy (Adlî Tıp Bilimleri Akademisi) üyesi ve tanınmış anatomopatolog Sydney Folstom’ın kullandığı yöntem buydu.</p>

  <p class="block5">Akşam oluyordu. Bodrum kapılan, karanlık sedyenin her geçişinde havayı dövüyordu. Buraya kadar inen hiçbir pencere yoktu, burası karanlıkların dünyasıydı, erkeğin, kadının ve çocuğun olgun bir meyve soyar gibi kesildikleri kapalı bir yer. 282</p>

  <p class="block5">Kimse duyarsız değildi tabiî, ama bu dünyada çalışanların hepsi aynı şeyi söylerler: "Sonunda, insan rengi atmadan bakmayı öğrenir." Her tarafta cesetler, bazılarının içi boş, organları yaşamlarında ilk ve son kez, açık havada.</p>

  <p class="block5">Kabuklan soyulmuş, derilerinin oluşturduğu mahfazadan yoksun, iç organlarından arınmış insan vücutları.</p>

  <p class="block5">Şurada burada, otopsi masalarının üzerinde küçük bağırsak tepecikleri görülüyor, ne muslukların akışı, ne de güçlü havalandırma kafataslarını yaran testerenin iç karartıcı çatırtılarım bastırabiliyordu.</p>

  <p class="block5">Brolin boğuluyordu.</p>

  <p class="block5">Otopsilere alışkındı alışkın olmasına ama bu kez gördükleri dayanılır gibi değildi. Elizabeth Stinger’ın kafasını kaynama noktasına getiren tencereden et kokusu yükselmeye başladığında, bir sigara tüttürme bahanesinin ardına sığındı. Doktor, sigara içmediğini bilmiyordu. En yakındaki merdiveni ararken, yanlışlıkla "puzzle"ın kapısını itti.</p>

  <p class="block5">"Puzzle" Adlî Tıp Enstitüsünün bodrumunda, personelin girmekten kaçındığı, kocaman ve karanlık bir salondur. Allah’tan çok seyrek kullanılır ve çoğu zaman tozlanmaktan başka bir işe yaramaz. Orası, bodrum katının geri kalanından hep biraz daha soğuktur. Paslanmaz çelikten büyük masalarla dolu bu oda, büyük bir felaket anında, soğutulmuş bölmelerin yeterli olmadığı durumlarda kullanılır. Adını Portland’ın birkaç kilometre ötesindeki bir uçak kazasından almıştı. Buraya getirilen cesetlerden hemen hepsi onlarca parçaya bölündüğünden, bu buz gibi mekânda parçalan birleştirmek, önce "ailelerden" başlayıp cesetleri yeniden oluşturmak için saatlerce çalışmak gerekmişti.</p>

  <p class="block5">Brolin buradan daha önce bahsedildiği için fazla sarsılmadı, istemeye istemeye, Doktor Folstom’ın yanma dönmek zorunda kaldı.</p>

  <p class="block5">Doktor, kafatası üzerinde birkaç işlem yapmıştı bile. Etler tümüyle ayrılmış, geriye nemden parıldayan, pürüzsüz bir kemik kalmıştı.</p>

  <p class="block5">Sydney Folstom monokl gibi kullandığı büyük ve hareketli bir büyütecin de yardımıyla, eğik ışık veren güçlü lambasıyla kaşlarının arasını tarıyordu. Birkaç dakikalık bir incelemeden sonra, Brolin’e yaklaşmasını işaret etti.</p>

  <p class="block5">" Alın bölgesine bakın, orada muhtemelen sivri bir şeye bağlı bir bozulma izi var. Bu sivri madde, birinci kurbanı öldürmek için kullanılan iki yüzü keskin bıçak olabilir. Sanki karşımızda iki yüzü keskin bıçak meraklısı biri var gibi. 283</p>

  <p class="block5">Brolin daha iyi görebilmek için büyütecin üzerine eğildi. Pek bir şey görülmüyordu ya da sadece profesyonel birinin, uzman gözünün görebileceği belirtiler vardı. " Bir dakika bekleyin, biraz belirginlik kazandıralım.</p>

  <p class="block5">Kafatasının üzerinden cam elyafından yapılmış bir fırça gezdirdi, incecik izlerin içine karbon tozu doluştu.</p>

  <p class="block5">Çiğ ve güçlü ışık kemikte tuhaf bir sembol oluşturan siyah çiziği gözler önüne serdi.</p>

  <p class="block5">" Nedir bu? diye sordu Brolin.</p>

  <p class="block5">" Polis olan sizsiniz, ne olduğunu söylemek de size düşer.</p>

  <p class="block5">" Sanki... Bir çeşit... Beş köşeli bir yıldız. Resmini çıkarmak mümkün olur mu?</p>

  <p class="block5">" Daha da iyisi, size dijital bir fotoğrafım çıkarırız, sonra büyütebilirsiniz.</p>

  <p class="block5">" Doktor, dedi Brolin, durumdan memnun olmasının da etkisiyle, size daha önce baş belası olarak gözükmüş olsam da, bunu bir daha tekrarlamam.</p>

  <p class="block5">Sydney Folstom dijital makineyi almak için ayaklandı.</p>

  <p class="block5">" Bu dediğiniz bir de gerçek olsaydı.</p>

  <p class="block5">Flaşın cızırtısı bodrumun doygun havasında yayıldı.</p>

  <p class="softbreak"></p>

  <p class="block9"><br class="calibre5" id="calibre_pb_51" /></p>
</body>
</html>
