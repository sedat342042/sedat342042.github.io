<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kötü Ruh</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block9"></p>

  <h2 class="calibre6">40</h2>

  <p class="block5">" Merkez, burası 4-01. 871 numaralı devriye bölgesindeyiz ve 10-28 istiyoruz. Kahverengi Mercury Capri otomobil, Oregon eyaletine kayıtlı. Plaka özel: "Wendy 81" Washington Eko New York Delta Yankee 8 1</p>

  <p class="block5">" Anlaşıldı 4-01, ilgileneceğiz.</p>

  <p class="block5">10-28 kodu Portland polisi için plakadan arabanın sahibinin belirlenmesi anlamına gelir.</p>

  <p class="block5">Brolin Mustang’i yolun kenarına park etti, arabadan indiler.</p>

  <p class="block5">" Aradığımız arabanın bu olma ihtimali yüzde kaç? diye sordu Brolin otomobilin çevresinde dönerken.</p>

  <p class="block5">" Bilmem, Portland’da kaç Mercury Capri olabilir M? On? Kırk? Onlardan birini, üstelik aradığımız yerde bulma ihtimali yüzde kaçtır? İhtimal hesabında hiç yetenekli olmadım zaten.</p>

  <p class="block5">" Tamam, hiçbir şeye dokunmuyoruz. Belki de bu araba zavallı bir öğrenciye aittir, bakarsın elimizi arabanın kapısına değdirdiğimiz için bize dava açar. Merkezin cevabını bekleyelim.</p>

  <p class="block5">" Merkezden ne demelerini bekliyorsun? Arabanın belediye başkanına ait olduğunu mu?</p>

  <p class="block5">Brolin cep telefonunu gösterdi.</p>

  <p class="block5">" Arabanın kime ait olduğunu öğrenir öğrenmez, sahibine telefon edeceğim. Eğer telefon cevap verir de, ailede kayıp birinin olmadığını söylerse, o zaman iş tamam demektir.</p>

  <p class="block5">" Ya Craig? Bütün alet edevatıyla çağırırız, o da cinayet mahallinde bulunan lastik izlerinin bu arabaya ait olup olmadığını söyler.</p>

  <p class="block5">" Larry, her Mercury Capri bulduğumuzda, Craig ile adamlarını çağıramayız ki.</p>

  <p class="block5">" Ne var? İşi bu değil mi? 240</p>

  <p class="block5">Brolin cevap vermeye hazırlanırken telsizin statik hışırtısı duyuldu.</p>

  <p class="block5">" 4-01, burası merkez. Beni duyuyor musunuz? Salhindro telsizin mikrofonuna uzandı.</p>

  <p class="block5">" On üzerinden on.</p>

  <p class="block5">" Arabanın sahibini belirledik. Elizabeth Stinger, otuz altı yaşında, doğu bölgesinde, Fremont Drive’da oturuyor.</p>

  <p class="block5">" Otuz altı yaşında, diye tekrarladı Brolin. Kurbanın yaşına uyuyor.</p>

  <p class="block5">" Daha da önemlisi, diye sürdürdü merkezdeki uyuşuk ses, Elizabeth Stinger bu sabahtan beri kayıp kişiler dosyasında.</p>

  <p class="block5">Brolin irkildi. Bir insan eşi ya da ailesinden biri tarafından kayıp olarak bildirildiğinde, hem bir yanlış anlama olup olmadığını belirlemek, hem de sistemi gereksiz yere meşgul etmemek için, kurallara göre adının kayıp kişiler dosyasına alınmasından önce kırk sekiz saat beklenir. Oysa daha bu sabah, buldukları kadının ölümünün üzerinden elli saat geçtiği belirlenmişti, kısacası iki gün. Her şey cuk diye oturuyor gibiydi.</p>

  <p class="block5">920 numaralı bölge karakolunda Elizabeth Stinger’ın kayboluşunun salı akşamı bildirildiğini öğrenmeleri birkaç dakikalarını aldı. Elizabeth Stinger’ın kızının dadısı Amy Frost, Elizabeth’e ulaşmak için boşuna zaman harcadıktan sonra, sah gecesi saat 11’de polise başvurmuştu. Patronu, Elizabeth’i akşamüstü işten ayrılırken görmüş, kadıncağızdan bir daha haber alınmamıştı. Çalıştığı yer kentin kuzeyinde, Columbia Bulvarı’nın yakınlarındaydı.</p>

  <p class="block5">" Columbia Bulvarı mı? diye şaşırarak sordu Brolin. Dünyanın öteki ucu! Kadının işten çıkarken, otoparkta kaybolduğunu kabul etsek bile, katilin buraya gelmek için kenti bir baştan diğer başa kat etmesi mümkün mü?</p>

  <p class="block5">Salhindro omuzlarım silkti:</p>

  <p class="block5">" Profil uzmanı sensin.</p>

  <p class="block5">" İyi ya işte, burada aksayan bir şeyler var. Kadın bürosundan çıkıp doğuya, dadıya gidiyor, yani buradan daha da uzaklaşıyor. Katil kurbanıyla belki de yolda karşılaştı. Sonra da buraya getirdi.</p>

  <p class="block5">" Belki de buradan hoşlanıyordur.</p>

  <p class="block5">" Kadını belirleyip, her şeyi planladı. Kurbanının arabasını da bu yüzden aldı; kentin içinden geçmesi gerekecekse, o zaman hatırlarda kendi arabasının kalmaması gerek. Kafamı asıl karıştıran, kurbanını neden bu kadar uzaktan seçti? Ya da...</p>

  <p class="block5">Brolin’in söylemek istedikleri düşüncelerinin akıntısında kaybolup gitti. 241</p>

  <p class="block5">" Eğer karşımızdaki gerçek bir caniyse, yani seri cinayetler işleyen bir katilse, demek istiyorum, o zaman çoğu katil gibi yapmış olmalı: avare avare geziniyor ve zevkine uyan ilk kadını öldürüyor. Öyle değil mi? diye sordu Salhindro.</p>

  <p class="block5">" Hayır. Kendinden pek emin olmadığım bize daha önce göstermişti, ama kesinlikle aptal değil, üstelik bir de onun yolunu izleyen bir Karga var. Her zaman büyük bir dikkat göstermeyi âdet edinmişken, kenti bir baştan diğer başa geçmek tehlikesini göze aldığına göre, başka seçeneği yoktu, demektir. Peki ama, neden?</p>

  <p class="block5">Arkalarından bir kadınla iki çocuk geçti, çocuklar neler olduğunun merakı içinde gözlerini polislerden ayırmadılar. Anneleri Salhindro’nun üniformasına ve iki adamın ilgilendiği arabaya bakıp, otomobilin arka koltuğunda feci bir manzara olabileceğini düşündü. Elindeki büyük röntgen zarfıyla çocuklarının önüne bir perde kurup, adımlarını sıklaştırdı.</p>

  <p class="block5">" Katil kurbanıyla bütün bir kenti boydan boya geçmek riskine neden atılsın? diye tekrarladı Brolin. Eğer orası bu kadar hoşuna gidiyorsa, kampüsteki öğrenciler ya da hastanedeki hemşireler arasından birini seçemez miydi? Neden kurbanını uzak bir yerde arayıp, buluyor?</p>

  <p class="block5">Brolin zafer kazanmış gibi parmaklarını şaklattı. Aynı anda, Salhindro’nun yüzü sanki Tanrı’nın parmağı değmiş gibi aydınlanıverdi:</p>

  <p class="block5">" Çünkü istediği o kadındı.</p>

  <p class="block5">" İşte bu, dedi Brolin. Sadece cinayet işleyeceği mekânı hazırlamakla yetinmiyor, kurbanının seçimine de dikkat ediyor. Fantezilerine kapılıp, herhangi birini öldürmüyor. Birinci kurbanının kimliğini belirmememiz ve diğerleriyle ortak noktalan bulmamız gerek. Ortak özellikleri olduğundan, eminim.</p>

  <p class="block5">" Cinayetin işlendiği yerin uzak olmasının bir anlamı olmalı, dedi Salhindro. Belki de burayı seçmekle bize bir mesaj vermek istedi.</p>

  <p class="block5">Brolin başını salladı.</p>

  <p class="block5">" İlk mektubu, İlahî Komedyanın dizelerini hatırlasana:</p>

  <p class="block5">Karanlık bir ormanda buldum kendimi.</p>

  <p class="block5">Arkasından ormanda bıraktığı bir ceset. İkinci mektubunda cehennemin ilk katıyla ilgili dizeler var, kurbanını kanalizasyonların girişine bırakıyor. Karanlık ve pis lağımdan başka, cehennemi. 242</p>

  <p class="block5">" Eğer başka cinayet işleyecekse, cesetleri lağımın içine bırakacak.</p>

  <p class="block5">Brolin’in gözlerinin üzerine sanki kapkara bir gölge indi.</p>

  <p class="block5">" Patronu, Elizabeth’in işten altıyı çeyrek geçe ayrıldığını söylemişti, değil mi?</p>

  <p class="block5">Salhindro başını salladı. " Zaten biz de kadıncağızın gece yarısına doğu öldüğünü düşünüyoruz, öyle değil mi? Larry, katilin kadım işten çıkışından hemen sonra yakalamış olması gerekir, yoksa dadı Elizabeth’i görmüş olurdu. Bunun anlamı, katil ile Elizabeth’in saatlerce birlikte oldukları...</p>

  <p class="block5">Brolin’in yüzündeki ifade, aklından geçenleri fazlasıyla belli ediyordu; bir yere kapatma, her çeşit işkence.</p>

  <p class="block5">Kurbanlarını çocuklar arasından seçmek için palyaço kılığına giren katil John Wayne Gacy’yi hatırladı.</p>

  <p class="block5">Kaçırdığı, işkence ettiği, ırzlarına geçtiği, boğazım sıktığı, çeşitli işkenceler yaparak yavaş yavaş öldürdüğü çocuklar... Otuz üç kere. Ya Elizabeth Stinger? O saatler boyunca, neler çekmişti?</p>

  <p class="block5">" Bu herifi yakalamak gerek Larry, hem de hemen.</p>

  <p class="block5">" Tamam da, nasıl yakalayalım dersin? Biz kurbanın bir fotoğrafım Columbia’daki esnafa, dadının mahallesinde yaşayanlara gösterip, en ufak bir bilgi elde edene kadar, o da eğer edinebilirsek, o herif kentin yarısını öldürecek zamanı bulur. Birinin bir erkeğin kullandığı kahverengi bir Mercury Capri hatırlaması için, mucize gerek. Üstelik bu sahip olduğu zekâyla, herifin arabada en ufak bir iz bile bırakmadığına bahse girerim!</p>

  <p class="block5">Brolin arabaya baktı:</p>

  <p class="block5">"Ama katilin karşısında önemli bir avantajımız var, dedi Salhindro’ya. kendi kendine söylendiğim düşündürecek kadar alçak sesle. Eminim, otomobili bu kadar çabuk bulmamızı beklemiyordu.</p>

  <p class="block5">"Ee?</p>

  <p class="block5">" Sadece birkaç saat. Arabanın onun için bir ayrıntı olduğundan eminim: otomobili bulmamızı beklemiyordu; en azından bu kadar kısa zamanda.</p>

  <p class="block5">Brolin söyleyeceklerine ara verip otoparkı bakışlarıyla taradı:</p>

  <p class="block5">" Bunu da, onu kendime çekmek için kullanacağım.</p>

  <p class="softbreak"></p>

  <p class="block9"><br class="calibre5" id="calibre_pb_44" /></p>
</body>
</html>
