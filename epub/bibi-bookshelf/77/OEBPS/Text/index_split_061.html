<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kötü Ruh</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block9"></p>

  <h2 class="calibre6">56</h2>

  <p class="block5">Otuz altı saat.</p>

  <p class="block5">Juliette ancak bu kadar dayanabilmişti. Bir gün öncesinin sabahından beri Joshua’yı görememişti ve daha şimdiden özlemin etkisi altında olduğunu hissediyordu. İnsan iki günde de âşık olamaz ya! "Hayır" diye durmadan tekrarlıyordu kendi kendine, bu aşk değil, bağlılık. En kısa zamanda yeniden buluşma, birbirini tanıma, karşılıklı birbirini hayran bırakma ve birbirine sarılma isteği.</p>

  <p class="block5">Peki, buna ne ad vermeli?</p>

  <p class="block5">Bağlılık mı?</p>

  <p class="block5">Bu sabah uyandığından beri yaptığı gibi, kafasındaki düşünceleri hayalî bir tokatla kovarak, onların yerine yüreğini ezen öteki ağırlığa döndü.</p>

  <p class="block5">Leland Beaumont.</p>

  <p class="block5">Kimdi o canavar? Joshua DNA sonuçlan söylemişti. Adamın bir mezarın orta yerinde, bir ceset çıkarmakla uğraştığını düşününce, Juliette uykuyu ancak gecenin geç saatlerinde tutturabilmiş, kocaman yastıklar arasında Joshua’nın varlığını boşuna arayıp durmuştu.</p>

  <p class="block5">Bütün sabah boyunca, Joshua’dan haber alabilmek için telefonun çalmasını beklemişti. Brolin ancak akşama doğru aramış, yorgunluğunu ve güvensizliğini gizlemekte oldukça zorlanan bir sesle konuşmuştu. Hiçbir şey söylemek istememişti, ama Juliette işlerin yolunda gitmediğinin farkındaydı. Can sıkıntısının Leland’le ve Leland’ın mezarıyla mı ilgili olduğunu sorunca da, bir cevap vermemiş, akşam yemeği için geleceğini söylemekle yetinmişti. Şimdi de, Camelia’nın evinde bir parça anlaşılma isteğiyle arkadaşının peşinde koşuyor, genç müfettiş için hissettiklerinin bir bölümünü bile çıtlatsa, baştan aşağıya anlayışa gömüleceğini biliyordu. 331</p>

  <p class="block5">Saat altı buçuktu, gece karanlık kukuletasıyla göğü kaplamayı tamamlamış gibiydi.</p>

  <p class="block5">Villanın geniş penceresinin öte yanında, West Hills’in tepesinde, Portland, Dickens’varî görsel bir tatla, bir Noel ağacı gibi parıldamaya koyulmuştu.</p>

  <p class="block5">" Annen ile babanın sana destek olmak için gelmemelerine şaşırdım doğrusu, bu hiç onların yapacağı bir şey değil, dedi Camelia, kocaman bir elmayı iştahla dişlerken.</p>

  <p class="block5">Juliette bir kanepeye kıvrılmış, dizlerini göğsüne çekmişti. Omuzlarını silkti:</p>

  <p class="block5">" Doğrusunu söylemek gerekirse, onlara her şeyi anlatmadım. Nasıl insanlar olduklarını biliyorsun, onlar da geçen yıl az acı çekmediler. Aynı şeyi bir daha yaşamalarını istemiyorum.</p>

  <p class="block5">" Yalnızlıktan hoşlandığını biliyorum, ama inan bana, eve eksik olan canlılığı, neşeyi onlar getireceklerdi.</p>

  <p class="block5">Böylesine dünyadan elini eteğini çekerek yaşaman yanlış.</p>

  <p class="block5">" Oh! Lütfen kes, nasıl yaşadığımı biliyorsun... Camelia başını dostça bir acıma ifadesiyle salladı:</p>

  <p class="block5">" Ya Müfettiş Brolin’le? Nasıl gidiyor?</p>

  <p class="block5">Genç adamın mesleğini vurgulamış, her hecenin üzerinde, alay eder gibi ısrarla durmuştu.</p>

  <p class="block5">" İyi. Sanırım.</p>

  <p class="block5">" Hepsi bu mu? Telefonda Anthony Desaux’yla konuştum, kâhyanın anlattıklarına göre oradan oldukça geç çıkmışsınız, herhalde sadece araştırmayla oyalanmadınız?</p>

  <p class="block5">Bir kaşı havada, dudağının kıvrımında alaycı bir tebessüm, Camelia soru sormuyor, sadece doğrulanmayı, ayrıntıları bekliyordu.</p>

  <p class="block5">Bir inilti, vücutlarının üzerinden akan ter, zevkin sıcaklığı, bütün bunlar tatlı ve kırılgan heceler halinde geldi Juliette’in hatırına. Belleğinde eski büyü kitapları özlem buğuları arasında açıldı ve sarhoşluk yerini rahatsızlığa bıraktı. Juliette arkadaşının ufacık bir itiraf beklediğini anlayarak toparlandı.</p>

  <p class="block5">" Meraklı cadaloz! dedi. İnanır mısın, aradığımız her şeyi bulduk, bulduklarımız da insanın kanını donduruyor...</p>

  <p class="block5">" Masal anlatmaya kalkma, bana hikâye anlatma. Nasıl biri? Juliette utançtan çok sıkıntıyla gözlerini indirdi:</p>

  <p class="block5">" Tatlı. Sımsıkı dudaklarının arasından sızan tek söz buydu.</p>

  <p class="block5">" İşte bu kadar! Eğer beni dinleseydin, bu kadar zaman kaybetmezdin! Sana kaç zamandır harekete geçmeni söylüyorum, ama söyleyen ben olunca, dinlemiyorsun tabiî! 332</p>

  <p class="block5">Peki, bir daha görüşecek misiniz?</p>

  <p class="block5">" Bu akşam.</p>

  <p class="block5">" Bu akşam mı? Ve sen burada, yaşlı Camelia cadalozuyla vakit öldürüyorsun, öyle mi? Oysa şu anda duşta olmalıydın, ne giyeceğini kararlaştırıyor olmalıydın, saçlarım kurutuyor, çarşafların arasına parfüm sıkıyor olmalıydın, diye ekledi, dudaklarım sahte bir öfkeyle bükerek.</p>

  <p class="block5">" Bilemiyorum. Hile yapmadan, doğal halimle yüzüme allık dahi sürmeden olduğum gibi kalabilirim.</p>

  <p class="block5">Camelia oturduğu koltuktan fırladı:</p>

  <p class="block5">" Bazen ne kadar da saf olabiliyorsun! Temiz olmak, parfüm kokmak hile yapmak değil, büyüyü daha da güzelleştirmek; elbiseler ancak var olanın altını çizmeye yarar, güzel olmayanı gizlemeye değil, hatta... Her neyse, sende böyle bir sorun yok. Daha da güzelleş, zaten çekicisin, dayanılmaz oluver!</p>

  <p class="block5">Neredeyse on yaş büyüğü ve en iyi dostunun gösterdiği heyecan Juliette’i eğlendiriyordu. Böylesi nutukları yirmi dört yaşındaki biri olarak kendisinin atması gerekirken, tavlama derslerini veren oradaki ikiliden boşanmış olanıydı.</p>

  <p class="block5">" On yıl birlikte yaşamaktan bahsetmiyoruz Juliette, adam dayanamaz hale gelecek kadar çekici olmayı konuşuyoruz. Daha önce hiç yepyeni, taptaze biriyle bir gece geçirip, elindeki bütün kozları kullanmadın mı, yemek boyunca şımarıklığın son haddini de aşıp oyalanarak, çocuğu arzudan kıvrandırmadın mı? İnan bana, hiçbir şey onun kendini tutmaya çalışmasını, baskının arttığını görmek, onun umutla titremesini seyretmek kadar zevk veremez. Hayatında bir daha böylesi bir geceyi hiç yaşamayacaksın, büyücü arkadaşına güven!</p>

  <p class="block5">Juliette’in yüzünden, ne kadar keyiflendiği okunuyordu:</p>

  <p class="block5">" Tam olarak bunu mu istiyorum, bilemiyorum pek...</p>

  <p class="block5">" Artık kendi yaşının kızları gibi davranmaya başlasan? Bir kadın gibi! Tabiî ki istediğin bu, sen sadece gerçekle yüzleşmekten korkuyorsun. Ne düşündüğümü söyleyeyim mi? Bana kalırsa sen, içinde bulunduğun durumdan dolayı keyif almanın doğru olmadığını düşündüğün için mutluluktan kaçıyorsun.</p>

  <p class="block5">" Camelia, şu sırada öldürülmekte olan kadınlar var! Katil de belki... Belki Leland Beaumont’un arkadaşıdır, bu da bana endişeli olma hakkını veriyor. " Hayatını boşa geçirme hakkını da veriyor mu? Yaşadığımız her dakikada kadınlara […] 333</p>

  <p class="block5">Bunlara ne tepki göstereceksin? Kendi moralini bozarak mı? Arada bir biraz bencil oluver, bencillik keyfin temel taşıdır.</p>

  <p class="block5">" Bilemiyorum...</p>

  <p class="block5">Camelia arkadaşına yaklaştı:</p>

  <p class="block5">" Juliette, dedi yumuşak bir sesle ve elini genç kadının yanağına götürerek. O sersem yüzünden hayatını zehir etmeni istemiyorum. Zaten birkaç ay önce, kendin de söylemiştin: "Bu herifin hayatımı mahvetmesine izin vermeyeceğim" demiştin. Ama bugün seni dinledikçe, tedirginliğini üzerinden attığından pek emin değilim. Derin bir soluk al, eski hayaletlerinden kurtul ve yaşamaktan zevk al. Mutlu ol. Juliette başını Camelia’nın omzuna dayadı:</p>

  <p class="block5">" Sanki Scientologie tarikatının bir reklamı gibisin, diye mırıldandı.</p>

  <p class="block5">"Salak!</p>

  <p class="block5">Birkaç dakika sonra, Juliette çıkış kapısını itmiş ve kendine özen göstermek, Brolin’in gelişine hazırlanmak için Shenandoah Terrace yolunu tutmuştu.</p>

  <p class="scenebreak">*******</p>

  <p class="block5">Camelia mutfağın ışığını söndürdü ve televizyonun önünde bir battaniyeye sarınarak uzandı. Parmakları, beyaz camın ardındaki aptallıklardan sıkılana dek, kumandanın tuşlarının üzerinde gezindi. Salonun içinde dönenip durdu, şömineyi yakıp yakmamak arasında bocaladı.</p>

  <p class="block5">"Şu Juliette’e bak" diye düşündü. Onun kadar olağanüstü bir kadın, kendine uygun birini bulamadığı için hayatım tek başına geçirebiliyor! Doğada bir adaletin varlığından söz edilebilir mi? Neden bazıları güzel ve akıllı doğar da, bazıları bunlardan nasibini alamaz? İlahî adalet fikri Camelia’nın hep hoşuna gitmişti. İnsanın bir sürü nitelikle doğabileceği, ama doğanın er ya da geç onun yolu üzerine engeller koyarak eşitsizliğe karşı dengeleyeceği. Mesela çocuğu olmamak ya da hayatının büyük bir bölümünü yalnız yaşamak veya genç yaşta ciddi bir hastalığa yakalanmak... İnsanın sadece üstünlükleri olup, bunun bedelini ödememesi mümkün olamazdı, böylesi ötekiler için kabul edilmez bir şeydi. Doğa böyle bir haksızlığı es geçmeyecek kadar dakik, kusursuz ve hesaplıydı. Eğer insanın içinde er ya da geç eşitliğin sağlanacağı inancı olmasa, doğa diğerlerinin öfkesini çekmeden böylesine kusursuzlar yaratamazdı. 334</p>

  <p class="block5">Ve Juliette de bu kuraldan kaçamazdı.</p>

  <p class="softbreak"></p>

  <p class="block5">Camelia’nın gözleri büfenin üzerinde tozlanmakta olan bir kitabın kapağına kilitlendi.</p>

  <p class="block5">John Kennedy Toole’un Alıklar Birliği.</p>

  <p class="block5">Kitabı ona Juliette hediye etmiş, okuduktan sonra kendisinde büyük değişim olacağını söylemişti. Yazar bunu bir sanatçı heyecanıyla kaleme almış, fakat yazdıkları her yerden geri çevrilince intihar etmişti. Annesi sonunda müsveddeleri bir editöre okutmayı başardığında, eser büyük bir üne kavuşmuş, sonunda da Pulitzer’le ödüllendirilmişti.</p>

  <p class="block5">Hayatın bir cilvesi.</p>

  <p class="block5">Doğal denge gibi.</p>

  <p class="block5">Camelia geceyi kitabı okuyarak geçirmeye karar verdi ve yatağa yatmadan önce güzel bir banyo yapmak için hazırlandı. Buharı rahatlatıcı, sıcaklığı gevşetici güzel bir banyo.</p>

  <p class="scenebreak">*******</p>

  <p class="block5">Juliette salondaki yemek masasının üzerine kocaman lacivert bir örtü yaydı. Uzun düşüncelerden sonra eve teslim pizza ya da Çin yemeği ısmarlamamaya, kendi bir şeyler pişirmeye karar verdi. Annesinin bir zamanlar şöminenin üzerine yerleştirdiği iki şamdanı on dakika kadar aradıktan sonra, bir dolabın dibinde buldu. İki kişiye yetecek, doğru dürüst bir yemek hazırlayacak malzemesi olup olmadığına baktı, gerekenleri mutfak tezgâhının üzerine dizdi. Joshua yaklaşık bir saat sonra burada olacaktı, hızla üst kata çıkıp, sade ama çekici bir elbise seçti. Banyoya girmek üzereyken fikir değiştirdi ve çamaşır çekmecesini açtı. Burada da hafife alınmayacak şeyler vardı, insan bir kez kendine özen gösterecekse en azından sonuna kadar gitmeliydi. Dantelsiz, ama göğsü oldukça açık, siyah bir takım seçti. Banyonun kapısını itti, duşun suyunu açmadan önce anadan doğma soyundu.</p>

  <p class="scenebreak">*******</p>

  <p class="block5">Mahalle ıssız değildi, tam tersine, kalabalık bile sayılırdı. Ne var ki evlerin hepsi kocaman yapılardı, aralarında da bir evi diğerinden ayıran büyük bahçeler vardı. Hayat zemin katındaki ışıklara takılıp kalmıştı, yoldan geçen yoktu. 335</p>

  <p class="block5">Çok iyi.</p>

  <p class="block5">Arabasının kapısını açtı, denizci beresini kafasının üzerine yerleştirerek dışarıya çıktı. Bu bereyi çok seviyordu, iyi bir seçimdi doğrusu. Kaldırımın üzerinde, elleri ceplerinde, uzakta, tepenin eteğinde yayılan ışıklı manzarayı seyrederek yürüdü.</p>

  <p class="block5">Gördükleri hem güzel, hem de iticiydi. Binlerce renkte parlayan yeryüzü yıldızlarından demetler, ama özellikle de temsil ettikleri, yani toplum. İşin, toplumsal hayatın, iyinin ve kötünün dişlileri arasında yaşayan bütün bu insanlar. Onlar iyiden ve kötüden ne anlar? Onlar kim ki neyin iyi, neyin kötü olduğunu söyleyen karşı konulmaz yasalar yapıyorlar? Yoksa onlar Tanrı mı?</p>

  <p class="block5">Hayır, ama Tanrı olduklarına inanmak isterlerdi doğrusu. Ya da olmayı.</p>

  <p class="block5">Oysa onların sıkça anlattıkları gibi, "Tanrı Yun hiçbir yere sığmaz ve sarsıcı görüntüsünden kaçmak isteyen insan, bilimsel gelişmeyi yarattı. Bilim, insanın Tanrı olmak için yarattığı araçtır."</p>

  <p class="block5">O akşam kaldırımın üzerinde yürüyen adam böylesi düşüncelere, böyle ifade edilen fikirlere sahip değil tabiî.</p>

  <p class="block5">Böylesi düşünceleri eksiksiz gerçekleştirmeye, desteklemeye ve kendine özgü kelimelerle düşünmeye çalışsa da, bir kavram haline getiremiyor. Ve öfkesi de giderek artıyor. Uzakta bir köpek havlamaya başlıyor, ama sahibinden azar işitir işitmez susuyor. Denizci bereli adam kimsenin onu görmediğine emin olacak kadar bir süre hareketsiz kalıyor. Bu işin tanığı olmamalı. Onlar öyle demişlerdi, ritüelin devamı için, tanık olmaması gerekli.</p>

  <p class="block5">Sokak boyunca yüz metre daha yürüyüp, aradığı villayı inceledi. Çok büyük bir villa, pencereleri de yüksek ve çok geniş. Gündüzleri bol güneş alıyor olmalı.</p>

  <p class="block5">Birinci kattaki pencere dışında her tarafı kapkaranlık, geceye güçsüz bir ışık yaymaya çalışan o pencere de banyo olmalı.</p>

  <p class="block5">Kurt bağından yapılmış bir çitten geçip, komşu evin yanından dolandı. Böylelikle, yabancı gözlerden ırak, arkadan yaklaşacaktı.</p>

  <p class="block5">Eldivenlerini giydi, bu çok önemli! Böyle öğretmişlerdi. Eldivenler ruha özgürlüğü verildiğinde negatif enerjinin etkisinde kalmayı önlüyordu. Yine de, çalıştığı o iki sefer, o cilde dokunmamak için eldivenleri bir an için de olsa çıkarma arzusuna güçlükle direnmişti. O cildi okşamak, dokusunun nasıl olduğunu anlamak için, parmak ucuyla tadına bakmak isterdi. Oysa bu çok tehlikeliydi, arzusuna uysa, her şey yok olabilirdi. Hepsinin bütün çalışması. 336</p>

  <p class="block5">Yerde küçük bir metal kutu, kutudan çıkıp evin cephesi boyunca yükselen kaim bir tel buldu. Bıçağının yüzü kaçak ayın ışığında, bir buz sarkıtı gibi parıldadı, sonra kabloyu kesti. Telefon yok.</p>

  <p class="block5">Arkadaki kapı kapalıydı. Burada istenmiyordu. Dişlerini sıktı, ama öfkesi hiç de azalmadı. Mutfak penceresi kahverengi bir yapışkan bantla çabucak kaplandı ve bıçağın sapı camı kırdığında, mahallede hiç kimse bir şey duymadı.</p>

  <p class="block5">Mutfağa girdi. Eldivenleriyle buzdolabına yapıştırılmış fotoğrafları okşadı. Derin bir soluk aldı.</p>

  <p class="block5">Tazyikli sıcak suyun sesi evin borularında yankılanıyordu. Üst kattaki banyoda, buhar bulutlarının arasında bir kadın şarkılar söyleyerek yıkanıyordu. Kadın ne parkenin çıtırtılarını, ne de basamaklarda yükselen ayak seslerini duydu.</p>

  <p class="block5">Gecenin ilerleyen saatlerinde, elini ona doğru yönelmiş yumuşak memenin üzerine koydu. Cildi yumuşaktı, ama eldivenler her türlü hissi engelliyordu. Eldivenlerden hiç olmazsa tekini çıkarmayı düşündü, sadece birini; o memeye dokunacak kadar, okşayacak kadar, avucunun içinde hissedecek kadar.</p>

  <p class="block5">Gözlerini kaldırdı, dehşet ve can çekişmeyle kasılmış yüzü ve pentagramı gizleyen asidin yaktığı alnı gördü.</p>

  <p class="block5">Sırrı. Sırları.</p>

  <p class="block5">Karşısındaki bir kadın değildi, sadece bir şey görüyordu. Kendine özgü bir hayatı olmayan bir şey.</p>

  <p class="block5">Arzusunun gücü karşısında şeyleşmiş, yalnız kalınca, istediği gibi yararlanmak üzere saklanan bir oyuncak gibi, fantezilerinin aracı olmuştu.</p>

  <p class="block5">Hafifçe atan yüreği ya da kasların sinirsel kıpırtılarını görmedi. Hayır. Alnın üzerine işlediği sembolden başka önemli bir şey yoktu. Artık ruh yaşamıyordu, artık deri ve etten başka bir şey yoktu. Ona istediğini yapabilirdi, onundu artık.</p>

  <p class="block5">Varlık olmaktan sıyrılmış.</p>

  <p class="block5">Bıçağın soğuk çeliği kalçanın çıplak derisinin üzerinde kaydı. Yavaşça yukarı doğru çıktı ve adam aletinin usulca kabardığım hissetti. Bıçağın keskin yüzü bacakların arasındaki ince ayva tüylerini biçti.</p>

  <p class="block5">Banyonun zemininde yatan kadından bir inilti, bir hırıltı duyuldu. Adam sesi duymazdan geldi. Bıçağı kan sızdırınca, genç kadının yanaklarındaki gözyaşı damlalarını da görmedi.</p>

  <p class="softbreak"></p>

  <p class="block9"><br class="calibre5" id="calibre_pb_61" /></p>
</body>
</html>
