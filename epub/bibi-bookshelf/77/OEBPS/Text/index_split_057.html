<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kötü Ruh</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block9"></p>

  <h2 class="calibre6">53</h2>

  <p class="block5">Leland Beaumont’un ebedî uykuya yattığı yer, Columbia Nehrinin kıyısındaki küçük Latourell kentinin mezarlığıydı. Manzarası dik yarlarla, derin ve karanlık ormanlarla kesilmiş olan bölgede. Aileden geriye kalan son kişi, babası Milton Beaumont, ormandaki evine yakın diye, oğlunun buraya gömülmesini istemişti.</p>

  <p class="block5">Ve Latourell yakın çevrenin nüfusu beş bini aşan tek kentiydi.</p>

  <p class="block5">Brolin toplantıdan sonra Juliette’le biraz vakit geçirmişti. Leland’in DNA’sını anlatmadan önce, uzun süre tereddüt etmişti. Hangisi daha iyiydi? Ona bütün gerçeği anlatıp, bir açıklama bulana kadar korkutmak mı?</p>

  <p class="block5">Yoksa yalan söyleyip genç kadını uzun vadede zararlı olacak bir kozada korumak mı? Sonunda dürüst olmakta karar kılmıştı, artık aralarında çok daha önemli bağlar olduğuna göre, birbirlerine karşı dürüst olmaları gerekiyordu. Juliette olanları, bu son on iki ay boyunca oluşturduğu cesaret ve kararlılıkla, hiçbir heyecan belirtisi göstermeden dinledi. Brolin gece mezarın açılacağından söz ettiğinde de, onaylamakla yetinip, "Bana bir iyilik yap ve hâlâ mezarında yattığından emin ol" dedi. "Bugün artık ondan korkmuyorum, ama eğer geri dönen gerçekten onun hayaletiyse, bana neler olur, bilemiyorum..."</p>

  <p class="block5">Brolin kızı elinden geldiğince rahatlatmaya çalışmıştı, ama kendisinin bile kuşkulandığı bir konuda onu nasıl ikna edebilirdi ki?</p>

  <p class="block5">"Proaktif yöntem" sırasındaki başarısızlıktan resmen kimse sorumlu tutulmamıştı, ama basın yaylım ateşine geçmiş, halkın gözü önünde yerin dibine batıracakları bir isim, bir surat aramaya koyulmuştu, fakat polis önlerine yem olarak kimseyi atmamakta kararlıydı. Eğer hızla alınacak sonuçlar durumunu güçlendirmezse, kendi iş arkadaşlarına karşı gösterdiği bu dayanışma, başta Yüzbaşı Chamberlin olmak üzere yöneticilerin başını yiyebilirdi. 306</p>

  <p class="block5">Özellikle de Chamberlin’in gazetecilerin önünde yaptığı ve katili tuzağa düşüren açıklamalarından sonra.</p>

  <p class="block5">Her zamankinden daha az zamanları, sayılı saatleri vardı şimdi.</p>

  <p class="block5">Geçen her gün, yeni bir kurban anlamına gelebilirdi.</p>

  <p class="block5">Geçen zaman genel sabırsızlığı artıracak, bundan ilk zarar görenler de Chamberlin ve Brolin olacaktı.</p>

  <p class="block5">Soruşturma bu işte daha uzman sayılan ellere geçebilirdi. Hatta yerel FBI bürosuna bile. Eğer bizzat belediye başkam ve Savcı Gleith el ele verirse, işe federalleri katmak için yeterli bahane bulunabilirdi. Lloyd Meats, Bentley Cotland ve Joshua Brolin’i Latourell’e götüren arabada, genç müfettiş biraz önce aldığı pazar gazetesini açtı. Baş sayfa hiç itiraza meydan bırakmadan "inanılmaz fiyasko!" manşetini çekmişti.</p>

  <p class="block5">Alt başlık, çiviyi daha da sağlam çakıyordu: "Leland’in Hayaletini yakalama çabasındaki polis, bizim hayatımız ve bizim paramızla hava aldı." Belediye başkanı da yüksek çevrelerdeki insanlara özgü demagojiyle bir açıklama bile yapmıştı: "Bir kişinin vatandaşlarımızın güvenliğim tehdit etmesine izin veremeyiz; en kısa zamanda yakalanması için elimden geleni yapacağım ve bu amaçla hemen bugün emniyet müdürüyle konuşacağım. Polisin bu operasyonuna gelince, bu konuda bilgim yoktu, ama beraberce bu işi aydınlığa kavuşturacak ve suçluları cezalandıracağız..." Uzun açıklamanın gerisi de vardı.</p>

  <p class="block5">Halkın öfkesini dindirmek için gerekli kurbanı vermeden önce, Chamberlin, Brolin’i daha ne kadar koruyabilirdi?</p>

  <p class="block5">Otomobil akşama doğru Latourell şerifinin bürosunun önünde durdu. Hava serindi. Bir gece önce etkili olan fırtına sanki dağın ardına gizlenmişti ve ortaya çıkmak için fırsat kolluyor gibiydi.</p>

  <p class="block5">Şerif Hogson orada değildi ama yardımcısı şerifin "öteki bürosunda" beklediğini söyledi. Latourell gibi küçük kentlerde şerif, seçimle gelmiş bir görevli olmakla birlikte zamanım resmî görevi ve asıl mesleği arasında paylaştırır. Hogson’ın kent dışında küçük bir bıçkıhanesi vardı.</p>

  <p class="block5">Siyah Ford yasanın üç koruyucusunu kent dışına çıkardığında, diğerleri yolun kenarında bir patika ve yol kenarındaki bir ağaca çivili "Hogson Bıçkıhanesi" yazılı bir tabela gördüler. Küçük bir açıklığa varmadan önce, orman içinde bir süre gitmeleri gerekti. Ağır havada bitkisel bir ölüm esintisi gibi kesilmiş ağaç kokusu asılıydı. Bıçkıhane özellikle Washington eyaletinde, Vancouver yolu üzerindeki kâğıt fabrikası için, az miktarda tomruk üretiyordu. Ne var ki bugün tatlı olduğundan, bıçkıhanede Hogson’dan başka kimse yoktu. 307</p>

  <p class="block5">Testerelerin tiz çığlıkları rüzgârın ve çevreyi saran ormanın yüksek çamlarının tepesindeki hışırtısına karışmıyordu. Özsu kokulan öylesine baş döndürücüydü ki, toprak renginde bir bulut gibi, oldukları yerde duruyor gibiydiler. Arabadan çıkarken, Brolin, Cotland’i uyardı:</p>

  <p class="block5">" Eğer konuşmayı Meats’in ve benim yapmama izin verirseniz, çok sevineceğim, tamam mı?</p>

  <p class="block5">Cotland, Brolin’e bakmaya bile tenezzül etmeksizin, başını sallamakla yetindi.</p>

  <p class="block5">Ana binadan kırk yaşlarında bir adam çıktı. Şerif Hogson orta boyu, kırmızı suratı ve kırlaşmaya yüz tutmuş saçlarıyla sevimli birine benziyordu. Yanlarına yaklaşırken, eliyle bir işaret yaptı:</p>

  <p class="block5">" Portland’dan gelen meslektaşlar, değil mi? Arabanızın sesini duydum.</p>

  <p class="block5">Yanlarına geldiğinde, her birinin elini kuvvetle sıktı. Meats ve Brolin kimliklerini gösterip, kendilerini tanıttı.</p>

  <p class="block5">Bentley onları istemeye istemeye taklit etti.</p>

  <p class="block5">" Savcının bürosundan bir faks mesajı aldım. Benden bu istediğiniz, pis bir iş! Doğrusunu söylemek gerekirse, burada şimdiye kadar hiç mezar açılmadı.</p>

  <p class="block5">" İşte bu yüzden ketumluğunuza ihtiyacımız var, dedi Meats kara sakalını sıvazlayarak. Bu sadece basit bir kontrol, onun için halkı heyecanlandırmaya gerek yok.</p>

  <p class="block5">Anlaşılan bütün bunlar ardı ardına ikinci kez şerif seçilen Dan Hogson için oldukça garipti.</p>

  <p class="block5">" Sorunun ne olduğunu bir anlatsanız? Leland Beaumont adına bir mezar açma izni aldım, bunun işlenen cinayetlerle ilgili olduğunu düşünüyorum, yanılıyorum değil mi?</p>

  <p class="block5">Brolin ve Meats belli etmeden bakıştılar.</p>

  <p class="block5">" Bir bakıma, öyle gibi, dedi Meats. Leland’in cesedinin çalınmadığından emin olmak istiyoruz.</p>

  <p class="block5">Hogson bir eşekarısı tarafından sokulmuş gibi, yerinden sıçradı:</p>

  <p class="block5">" Kimse bir ceset çalacak kadar çılgın olamaz.</p>

  <p class="block5">" Kimseye bir şey söylemeyeceğinize güvendiğimizi biliyorsunuz tabiî, diye ısrar etti Brolin. İnsanların yanlış düşüncelere kapılmasını istemeyiz.</p>

  <p class="block5">" Öyle olsun. Biliyorsunuz tabiî, bu herif, yani Leland demek istiyorum, bölgede epeyce tanınırdı.</p>

  <p class="block5">Brolin irkildi:</p>

  <p class="block5">" Ne demek istiyorsunuz?</p>

  <p class="block5">" Delikanlıyken, yazın iki ay boyunca burada çalıştı. 308</p>

  <p class="block5">Yanılmıyorsam, 1996 yılının temmuz ve ağustosunda. Doğru hatırladığımdan eminim, çünkü o yıl bıçkıhanede bir yangın çıkmıştı, hayır, onunla ilgili değil, yangın sonbaharda çıktı.</p>

  <p class="block5">" Yanınızda çalıştığından haberim yoktu, dedi Brolin şaşkınlık içinde.</p>

  <p class="block5">" Doğrusunu söylemek gerekirse, karşılıklı bir şeydi. O, tomrukları yükleyip indirmede yardım ediyordu, ben de arada bir eline biraz para sıkıştırıyordum, resmî bir iş değildi yani, anlıyorsunuz ya?</p>

  <p class="block5">Brolin başını salladı: "Nasıl biriydi?</p>

  <p class="block5">" O! Kötü biri değildi. Yalnız biri; öyle konuşkan da değildi. Pek içine kapanık da sayılmazdı, ama fazla canlı da görünmüyordu. Ne demek istediğimi anlıyorsunuz, değil mi? Her neyse, bütün dikkatini işe verdiğini söyleyemem. Düşte yaşar gibiydi, hep hayal dünyasında geziyordu. Burada bir iki olumsuz davranışta bulundu, ama hiçbiri ciddi şeyler değildi, en azından, yapacaklarını talimin edemezdim... Öyle değil mi? " Genellikle böyle oluyor. Böylesi insanlar içindeki kini ve doyumsuzluğu başkalarına göstermeyecek kadar kendi içine kapanık yaşar.</p>

  <p class="block5">Şerif Hogson iğrenme ile kavrayamama arasında, kaşlarını kaldırdı, çenesini sıvazladı:</p>

  <p class="block5">" Tamam, eğer karanlık basmadan kentin ekskavatörünü alacaksak, acele etmemiz gerekecek, dedi sonunda.</p>

  <p class="block5">Birkaç evrak alayım, geliyorum.</p>

  <p class="block5">İki müfettiş başlarım salladılar, Hogson yazıhanesine yöneldi. Hiç olmazsa, ikna edilmesi güç birisi değildi.</p>

  <p class="block5">Rüzgâr Douglas çamlarının dallarını birbirine vurdu, yağmurun kocaman ve soğuk ilk damlaları düşmeye başladı.</p>

  <p class="scenebreak">*******</p>

  <p class="block5">Latourell Mezarlığının parmaklıklı kapısı, her pazar günü olduğu gibi, akşamın yedisinde kapanmıştı. Mezarlık bekçisi daha sonra ekskavatörü Leland’ın mezarının bulunduğu yolun ağzına kadar götürmüştü.</p>

  <p class="block5">Brolin bu kadar küçük bir kentin mezarlığının büyüklüğü karşısında şaşırmıştı. Birkaç mezar taşıyla kaplı küçük bir alanla karşılaşmayı beklerken, mezarlığın, Latourell’in iki yüzyıllık sakinlerini, kürk tacirlerim, yolları oradan geçen altın arayıcılarını, çevrede yaşayan avcıları barındırdığını gördü. 309</p>

  <p class="block5">Mezar taşlan topraktan kavruk parmaklar gibi çıkıyor, hüzünle göğe uzanıyordu. Zamanın cilaladığı taşın üzerindeki kitabeler silinmiş, artık adsızlığa mahkûm ölülerin tarihe geçme haklarını sonsuza dek kaldırmıştı. Burası Washington Irving’in romanlarından çıkmış bir ölüm tepesiydi, eksik olan tek şey, yukarıdaki budaklı ağacın dibindeki sis ve darağacıydı.</p>

  <p class="block5">Şerif Hogson geride durmuş, böğürtlenlerin sardığı mezar taşlarının arasında manevra yapmaya çalışan ekskavatörü derin bir sessizlik içinde izliyordu. Mezarlardan çoğuna bakılmıyordu artık, mezarlığın bekçisi bile onları doğanın saldırısından korumuyordu. Tıpkı aklımızdan çıkıp yerini günlük hayatın akışına ve belli bir rutine bırakan geçmişe ait kötü bir anı gibi, unutuluyorlardı.</p>

  <p class="block5">Engebeli araziyi kızıllığıyla renklendiren güneş artık yerini geceye, yağmur ve bulut perdesi ardında gizlenen ay ışığına bırakıyordu. Mezarlığın bekçisi Troy Subertland mezar açmaya yardım etmek için oradaydı; zaten küçük ekskavatörü kullanmayı ondan başka bilen de yoktu.</p>

  <p class="block5">Beşi de kafalarını eğmişler, yağmurun soğuğuna seslerini çıkarmadan katlanıyor, yağmurluklarının altına olabildiğince az su girmesi için kısıtlı hareketlerle çalışıyorlardı. Çevrelerinde, hatta her yerde çamur, suyu yuttukça sıkılan bir sünger gibi ses çıkarıyor ve yağmur suyunu gargara yaptıktan sonra çürümüş derinliklerine göndermek için kolayca yutuyordu.</p>

  <p class="block5">Herkesi yan dinsel bir sessizlik içindeydi. Oysa Meats ve Brolin için söz konusu olan tanrısal bir saygı ya da eski çağlara yönelik batıl bir inanç değildi. Toprak ekskavatörün çeneleri altında açıldıkça, her ikisi de Leland’in varlığım hissediyordu; o varlık büyüyor, atmosferi şeytanî çılgınlığıyla dolduruyordu.</p>

  <p class="block5">Ekskavatörün farlarından başka bir şeyin aydınlatmadığı bu gecenin başlangıcında, Brolin dehşet saldığı zamanlarda Portland Celladı olarak adlandırılan adamın cesedinin altında olduğu topraktan zarif ve ışıltılı buğular tüttüğüne yemin edebilirdi.</p>

  <p class="block5">İyice düşünüldüğünde, her yer ölümün ve çılgınlığın izini taşır gibiydi. Bitkiler birbirlerine sarılmış dişi şeytanlar gibi yıldızlara doğru yükseliyor, gölgeler buradan başka hiçbir yerde olmayacak kadar esrarengiz görünüyorlardı.</p>

  <p class="block5">O yarım saat boyunca kimse edecek tek bir kelime bulamadı, ellerinden bir şey gelmeksizin, kötülüğün uyanışına tanıklık ettiler.</p>

  <p class="block5">Sonra, ekskavatörün dişleri bir boşlukta gıcırdadı. Orada bulunan herkesi, iliklerine kadar bir ürperti rüzgârı yaladı. 310</p>

  <p class="block5">Brolin mezarlık bekçisinin getirdiği küreklerden birine sarıldı, kısa süre sonra Meats de ona katıldı. Deliğe yaklaştılar.</p>

  <p class="block5">Bentley ile Şerif Hogson bir adım bile kıpırdamadı.</p>

  <p class="block5">Çamurlu toprağın dibinde bir zamanlar tabut olan şeyin açık renk köşesi seçiliyordu. İki adam, ellerinde kürekleriyle çukura inmekten çok ölüm yatağına yuvarlandılar.</p>

  <p class="block5">Yağmur suyu, yüzlerce ürpertili damarcık gibi, bölmelerin çatlaklarından sızıyordu. Dakikalar geçtikçe uzun, üzerinde kurumuş bitkilerin yüzdüğü, kahverengi ve karanlık bir gölcük meydana geldi. İki adamın ayakkabılarına yağmur suyu doldu, soğuk, sürüngen dilini sırtlarından yukarı saldı.</p>

  <p class="block5">Çukurun dibine kadar yaptıkları kazı sonucu çamur içinde kaldılar". Orada geçirdikleri on dakika içinde, yağmur ve çamur tüm vücutlarına bulanmış, derilerinin her santimine, elbiselerinin her parçasına kötü bir bataklık kokusu sinmişti.</p>

  <p class="block5">Ve usulca, ölümü ininden çıkardılar.</p>

  <p class="block5">Tabut tümüyle ortaya çıktığında, Meats küreğim dışarı fırlattı. Brolin bir an küreği tutmayı, kapak açıldığı anda silah gibi kullanmayı düşündü. Aptalca bir fikirdi bu, sonunda o da küreği çukurun dışına attı. Çukura hakim bir yerde bekleşen Bentley Cotland, şerif ve Troy Subertland mezara iyice yaklaşıp aşağıya doğru tedirginlikle baktılar.</p>

  <p class="block5">Saçları yağmurun altında alnına yapışmış Brolin, Cotland’e doğru bağırdı:</p>

  <p class="block5">" Bana bir lamba verin ya da burayı yukarıdan aydınlatın! Söylediklerinin yağmurun şakırtısını aşması için bağırmak zorunda kaldı.</p>

  <p class="block5">Cotland denileni hemen yaptı, çukurun üzerinden, meşeden yapılmış çamurlu tabutun üzerine güçlü bir ışık tuttu.</p>

  <p class="block5">" Gerçekle yüz yüze gelme anındayız, dedi alçak sesle Brolin, Meats’e.</p>

  <p class="block5">Kilidini söktüler, ürpertici bir gıcırtıyla kapağı kaldırdılar. Yağmur bütün şiddetiyle yağmaya devam ediyordu. Şıpırtılar insanı sersemletiyor, damlalar su birikintilerine, çamura çarpıyor, toprak daha iyi kusabilmek ve yıkanmak için yutuyordu. Tüm mezarlık terliyor gibi içindeki cesetlerin kokusunu yayıyordu. Soğuk ve karanlık gece çakalların iç karartıcı iniltisine benzeyen rüzgâr çığlıklarıyla bölünüyordu. Ve görecekleri daha çok uzun bir süre hatta hayatlarının sonuna kadar hafızalarından çıkmayacaktı. 313</p>

  <p class="block5">" Boğazımıza kadar boka battık... dedi Meats çaresizlik içinde. Ve yıllardan beri kiliseye ayak basmamış olmasına rağmen, soğuk yağmurun altında istavroz çıkardı.</p>

  <p class="block5">Korkunç görüntü karşısında gözleri bir karış açık kaldı. Süssüz, kaplamasız bir tabut. Bomboş bir tabut.</p>

  <p class="calibre4"><br class="calibre3" id="calibre_pb_57" /></p>
</body>
</html>
