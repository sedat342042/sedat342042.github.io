<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kötü Ruh</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block9"></p>

  <h2 class="calibre6">15</h2>

  <p class="block5">Juliette misafir odasındaki yatakta, durmaksızın yer değiştiriyor, dönüp duruyordu. Gazetecilerden kaçtıktan sonra, geceyi geçirmek üzere Camelia’ya sığınmıştı. Bundan sonra ne yapacağını tanı olarak bilemiyordu, ama basından sonsuza dek kaçamayacağı da açıktı, er ya da geç eve dönmesi gerekecekti ya, şimdilik kendinde o kuvveti göremiyordu. Bütün bunların medyada doğuracağı fırtına yüzünden değil, daha çok sorulacak sorulardan, acısının yeniden uyanacağından korkuyor, onu eve mahkûm edecek bir çeşit agorafobiden çekiniyordu. Kendi payına düşen acıyı ve ıstırabı çekmiş, zihin sağlığını yeniden yakalamak, başkalarına güvenmeyi tekrar öğrenmek için uzun bir mücadele vermişti. Şimdi her şeyi berbat etmenin lafı bile edilemezdi. Camelia her zamanki gibi Juliette’i büyük bir sevgiyle karşılamış, özen göstermiş, önemli ölçüde destek olmuştu. Âdeti olduğu gibi, başlangıçta ciddi ve rahatlatıcı olmayı bilmiş, sonrasında da Juliette’i gevşetmek için esprilerini ustaca kullanmıştı. Sonunda, her iki kadın da kahkahalarla gülmüşlerdi. Juliette de ertesi gün dersi olmamasından yararlanarak, Camelia’nın sunduğu kokteylleri geri çevirmemişti. Çılgın kahkahalardan <i class="calibre7">daiquiri</i>’lere<sup class="calibre8"><sup class="noteref" id="back_note_13"><a class="calibre9" href="../Text/index_split_096.html#note_13" title="13">13</a></sup></sup> gece hızla geçmiş, iki genç kadın yorgunluklarını hisseder olmuşlardı. Biraz da alkolün etkisiyle, Juliette yatar yatmaz uyuyacağını düşünmüştü ya, hiç de beklediği gibi olmamıştı.</p>

  <p class="block5">Kendini yorgun, son olaylardan sonra bitkin hissetmesine rağmen, zihnini düşler ülkesine gitmeye yetecek kadar özgür bırakmayı beceremiyordu. Kafası yastıkta, bugün öğleden sonra cehenneme gönderdiği şu Thomas bilmem neyi düşünüyordu. Çocukcağız Juliette’in bir kötülüğünü istememişti, tam tersine, davranışındaki iyilik Juliette’in de gözünden kaçmamıştı; tek istediği genç kıza yardım etmekti. Juliette de onu başından savmıştı. 127</p>

  <p class="block5">Kendini kontrol etmesini gerçekten öğrenmek zorundaydı; kendini kontrol etmeyi, özellikle de duygularının, korku ve paranoyanın mantığına hâkim olmasını engellemeyi. Hem zaten, söz konusu olan neydi? Bir zamanlar Leland Beaumont’un kullandığı yöntemlerle kadınları öldürmeye takmış bir zırdeli mi? Bir çılgın ya da doğru terimi kullanmak gerekiyorsa, bir <i class="calibre7">copycat katil</i><sup class="text2"><sup class="noteref" id="back_note_14"><a class="calibre9" href="../Text/index_split_097.html#note_14" title="14">14</a></sup></sup> Leland Beaumont değildi, o öldürüleli bir yılı geçmişti ve gömülmüştü.</p>

  <p class="block5">Juliette gözlerini açtı. Oda karanlıktı, sessizlik tüm evi kaplamıştı, Camelia da en azından yarım saattir uyuyor olmalıydı.</p>

  <p class="block5">Yatağında oturup, başucundaki lambayı yaktı. Kısa zamanda uyuyabilmenin kolay olmayacağını anlayarak çantasında taşıyıp durduğu romanı aldı. David Lodge’un kitaplarından birisi. İngiliz romancılara olan bu düşkünlüğünün nereden kaynaklandığını bilmiyordu, ama yutarcasına okudukları onlardı; David Lodge,</p>

  <p class="block5">Nick Hornby ya da Ken Follet... Onlarda her türlü iddiadan uzak bir yazarlık zekâsı buluyordu, bu romanlar hayattan bazen en büyük aforizmalara layık savlarla söz ediyor olmalarına rağmen, iddialı ya da kendim beğenmiş değillerdi. Şimdi de 60’lı yılların sonuna doğru Amerika’da, cinsel devrim günleri sırasında kaybolan İngiliz profesörün hikâyesine dalmasına rağmen gülümsemeyi beceremedi.</p>

  <p class="block5">Birkaç sayfa sonra, gözlerinin kelimeler üzerinde gezindiğini, ama beyninin hiçbir şeyi algılamadığım fark etti. Kafası başka yerdeydi. Bir gece evvel olanları, ormanda ölü bulunan genç kadını düşünüyordu. Durmadan yatağında kıpırdanıyordu, rahat değildi. Medyanın iddia ettiği gibi, genç kadının Portland Celladı’nın kurbanlarınkine benzer biçimde öldürülüp öldürülmediğini merak ediyordu. Bu soru aklını kurcalıyor, daha da kötüsü zihnini bulandırıyordu.</p>

  <p class="block5">Juliette rahat etmek istiyordu.</p>

  <p class="block5">Bu gerçekten de Leland Beaumont’un yaptıklarını taklit eden bir copycat miydi, yoksa bütün bunlar gazetecilerin uydurdukları spekülasyonlardan ibaret olabilir miydi?</p>

  <p class="block5">Bu soruya cevap verebilecek, en azından bilgi edinebilecek tek kişi Joshua Brolin’di. Durmaksızın adamcağızın başının etini yiyemezdi, saygı duyması gereken bir özel hayatı vardı mutlaka. Yine de tek bir telefonla, ziyaretine gelmeyi kabul etmişti. 128</p>

  <p class="block5">Gecenin büyük bir bölümünü konuşarak geçirmişler, sonra aynı odada uyuyakalmışlardı. Bu kadarı bile Brolin’e telefon etmesi için yeterli görünüyordu, ne kadar ince olursa olsun, bir dostluk hakkı işte. Daha bunu düşünmeye başlar başlamaz, yarından tezi yok Brolin’i arayacağından emindi. Ona soracağı pek fazla bir şey de yoktu, sadece bilmek istediği bir şey vardı.</p>

  <p class="block5">Leland Beaumont ölüydü. Ama belki hayaleti yaşıyordu.</p>

  <p class="softbreak"></p>

  <p class="block9"><br class="calibre5" id="calibre_pb_20" /></p>
</body>
</html>
