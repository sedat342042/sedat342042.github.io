<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kötü Ruh</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block9"></p>

  <h2 class="calibre6">46</h2>

  <p class="block5">Işığın, salondaki kaim perdelerin arasından çok az sızıyor olması bile Brolin’in uyanmasına yetmişti.</p>

  <p class="block5">Gözkapakları usulca açılıyor. Sonra, beynine ulaşan bilgileri algılamaya başlıyor. Juliette koskocaman mavi gözleriyle ona bakıyor. Karşıdaki kanepenin üzerine uzanmış, kundaktaki bebeğine bakan genç bir anne gibi, onu gözlüyor. İki gözbebeği de sabit, perdelerin arasından sızıp kurtulmuş bir ışık, gözlerinin mücevher gibi parıltısını yansıtıyor. Tek arkadaş olarak, Brolin’in üzerinde dönenip duran sineğin tiz vızıltısı. Koskoca bir karasinek, birden Juliette’in gözünün kenarına konuveriyor. Güneş Juliette’in olabildiğince açık gözlerini aydınlatıyor, ama genç kadın en ufak bir tepki göstermiyor.</p>

  <p class="block5">Şimdi de, incecik bacaklarıyla Juliette’in pembe teninin üzerinde dans ediyor sinek. Kendi çevresinde dönüyor, bir şeyler arıyor. Brolin, tıpkı zoom yapan bir kamera gibi, gözünün sineğin üzerinde odaklandığını hissediyor, onu bütün ayrıntılarıyla, yakın plan görüyor. Hayvan parlak karnım büküyor, kanatlarım oynatıyor, arka kütlesi büyüyor, deliğinden beyaz sıvı dolu bir torbacık fışkırıyor. Sinek, beyaz torbacık yumuşak dokuya dalana kadar gözün köşesinde salmıyor. Sinek keyiflenmişe benziyor, arka ayaklarını birbirine sürtüyor ve uçmadan önce o iğrenç hortumuyla biraz kan emiyor.</p>

  <p class="block5">Juliette kımıldamıyor, tanrısal bir sükûnetle, kocaman sineğin yumurtalarım gözüne bırakmasına izin veriyor; kısa bir süre sonra o yumurtalardan yemeklerini gözün optik tabakasını kazıyarak çıkaracak onlarca kurtçuk doğacak. Juliette’in hareketsiz gözbebekleri Brolin’e odaklanmış durumda. 274</p>

  <p class="block5">Brolin her şeyi görüyor ve kahroluyor. Yattığı yerden fırlayıp, vücudun geri kalanına bakıyor. Juliette’in kalçalarına düşen örtü, genç kadının bembeyaz göğsünü gözler önüne seriyor. Bir de kanepeyi kaplayan uzun ve kızıl çizgileri. Juliette yatıyor, ölmüş. Gırtlağı kocaman ve iblisçe bir sırıtış gibi açılmış. Brolin böğürüyor. Yanağının üzerine sıcak bir el konuyor.</p>

  <p class="block5">" Buradayım Josh, sakin ol, benim, Juliette, kötü bir kâbus gördün... Benim... Sakin ol.</p>

  <p class="block5">Brolin gözlerini açtı, soluk soluğa, elleri titrek. Başucunda, onu sakinleştirmek için başını eğmiş Juliette.</p>

  <p class="block5">Genç kız iyi. Gözleri yaşama sevinciyle, var olmak hırsıyla pırıl pırıl. Sadece bir kâbus.</p>

  <p class="block5">Yavaşça kafasını toparladı.</p>

  <p class="block5">" Gerçekten dinlenmeye ihtiyacın var, dedi Juliette. Durmadan inledin.</p>

  <p class="block5">" Özür... Özür dilerim.</p>

  <p class="block5">" Önemli değil, inlemen bende analık içgüdüsünü uyandırdı, dedi gözünü kırparak.</p>

  <p class="block5">Karşı kanepedeki örtüyü gören Brolin, Juliette’in başında beklediğini anladı. Tıpkı rüyasındaki gibi.</p>

  <p class="block5">" Seni bütün bunlara karıştırmamam gerekirdi, dedi zihni hâlâ dehşet buğularıyla karmakarışık.</p>

  <p class="block5">" Artık çok geç! Çoktan karıştım bile. Katil, Leland’i taklit ediyor, ben de Leland’in son "kurbanıyım". Bunda senin bir suçun yok.</p>

  <p class="block5">Brolin kalkmaya davranınca, ayağında ayakkabılarının olmadığını fark etti. Onları Juliette çıkarmış olmalıydı.</p>

  <p class="block5">" Benim için gerçek bir anne, dedi.</p>

  <p class="block5">Juliette mutfakta kayboldu, birkaç dakika sonra üzeri çeşitli yiyeceklerle dolu koca bir tepsiyle yeniden göründü.</p>

  <p class="block5">" Saat on biri geçtiğine göre, her şeyden biraz koyuverdim. Hem kahvaltı, hem de öğle yemeği.</p>

  <p class="block5">Koşulları düşününce, inanmayacakları bir iştahla önündekileri yerlerken, Juliette araştırmalarından bahsetme zamanının geldiğine karar verdi.</p>

  <p class="block5">" Biliyor musun, dün gece ben de zamanımı boşa harcamadım. Aslına bakarsan, çok ilginç şeyler bile öğrendim denebilir. 275</p>

  <p class="block5">" Hayır, Leland hakkında.</p>

  <p class="block5">Bir meyveyi ısırmaya hazırlanan Brolin’in ağzı açık kaldı.</p>

  <p class="block5">" Evet, dün akşam Camelia’yla birlikte, bir arkadaşının evine yemeğe gittim. Gizli bilimler hakkında inanılmaz şeyler biliyor. Bu Leland’in de ilgi duyduğu bir şeydi, öyle değil mi?</p>

  <p class="block5">" Evet... Bu onun tutkusuydu, diye kekeledi Brolin.</p>

  <p class="block5">" İyi ya işte, ben de gizli bilimlerin âlimiyle konuştum, bana kara büyünün temellerini öğretti. Her neyse... Teorisini tabiî. Biliyor musun, bana kalırsa Leland aptal olmaktan çok uzak biri.</p>

  <p class="block5">" Doğru, hatta bir ara, seri cinayetlere düşkün bir katil olmasaydı, örnek bir meslek hayatı yaşayacağını söyleyenler bile olmuştu.</p>

  <p class="block5">" Buna hiç şaşırmadım. Büyünün temelleri ve bütün o bilgiler anlaşılması hiç de kolay olmayan eski kitaplarda saklı. Bu kitaplar İngilizceyse, ki böylelerine pek rastlanmıyor, o zaman lirik benzetmelerin ve metaforların cirit attığı anlaşılmaz bir üslupla yazılmışlar; doğruyu söylemek gerekirse, yazılanları anlamak için çok zamana ve çok düşünmeye ihtiyaç var. Anthony Desaux’ya, yani bu işin uzmanına bu dünyada başvuru kitabı olarak kullanılan, bu alanda bilgi sahibi olduğunu iddia etmek için mutlaka okunması gereken bir kitap olup olmadığım sordum.</p>

  <p class="block5">"Ee?</p>

  <p class="block5">" Eğer Leland gizli bilimlerle uğraştığını iddia etseydi, el Azif'i okumuş olması gerekirdi. Ne olduğunu biliyor musun? Kara İncil. İnsan derisinden sayfalara kanla yazılmış, çok eski bir kitap. Bütün büyüler, bütün şeytansı çağrışımlar orada yazık. Efsaneye göre, bu kitabın Palimpsestus olması gerekiyor.</p>

  <p class="block5">" Palimpsestus da ne? " Yeni bir şeyler yazmak için, eski yazılanların silindiği bir elyazması. Bir zamanlar el Azif'in hiçbir insanın bilmemesi gereken sırları içerdiği, okuyanın çıldırdığı bir kitap olduğu söylenirmiş. Bu yüzden, kitaptaki yazılar silinmiş, kitap da iblisin İncili olmuş. Bir Mısırlı olan Abdülazred 700 yılında, orijinal metni yeni bir metnin altına gizlemiş.</p>

  <p class="block5">" Bu kitabın kolayca bulunup bulunmadığını soracaktım ama şimdi hiçbir izinin kalmadığını anladım.</p>

  <p class="block5">" Anlaşılan, yok.</p>

  <p class="block5">" Anlaşılan mı? diye sorarak açıklama istedi Brolin.</p>

  <p class="block5">" Evet, çünkü Anthony Desaux orijinal elyazmasının bir yerde gizlendiğini düşünüyor.</p>

  <p class="block5">" Her neyse, Leland’in gidip başvuracağı bir kitap değilmiş. 276</p>

  <p class="block5">" Ben de öyle dedim, ama sonra yeniden düşündüm. Ya Leland orjinal metni bulmuşsa!</p>

  <p class="block5">" Daha da neler! Sonra da satanist olup, rüyalarımıza girmek için zamanın içinden geçip geliyor olmasın? dedi Brolin gülerek.</p>

  <p class="block5">Juliette bu sanki duyduğu en aptalca şeymiş gibi gözlerini kaldırdı.</p>

  <p class="block5">" Tabiî ki değil, ama bu öyküyü duymuş olabilir. Ve Leland’in Hayaleti de aynı şeyi yaptığına göre, bunun onunla aynı tutkuyu paylaşan birisi olması da mümkün. Bir kütüphanede ya da büyücülük malzemesi satan bir yerde tanışmış olabilirler.</p>

  <p class="block5">Brolin başını salladı. Saçma olmakla birlikte, araştırılmaya değer bir fikirdi bu.</p>

  <p class="block5">" Bravo Juliette. Anlaşılan, beni şaşırtmadığın tek bir gün bile olmayacak.</p>

  <p class="block5">Genç kadın mahcup tebessümünü gizlemek için başını eğdi.</p>

  <p class="block5">Brolin elini Juliette’in masanın ortasında duran elinin üzerine bıraktı. "Ne kadar güzel, ne kadar güzel" diye düşündü. "Ne kadar hayat dolu."</p>

  <p class="block5">Juliette açık renk gözlerini kaldırınca, müfettişin solukları sıklaştı. Ne güzel ve ne canlı. Juliette biraz öne eğilince, Brolin’in tüm vücudu ürperdi. Genç kadının eli Brolin’inkini kavradı.</p>

  <p class="block5">Palimpsestus.</p>

  <p class="block5">Güçlü bir arzunun dürtülerini gemlemek ister gibi, kuvvetle sıkıyordu. Yeni bir şeyler yazmak için, eski yazılanların silindiği bir elyazması. Juliette usulca kafasını Brolin’e yaklaştırdı. Yüreği sanki yerinden fırladı. Oysa Brolin artık orada değildi, ormanda terk edilmiş bir evdeydi. Sarsıcı bir heyecanla, nefretini kusmak için denetlenemez bir ihtiyaçla dolu gibiydi. Fantezilerini uygulayıp rahatlama ihtiyacı. Oysa, böyle yapılamayacak şeyler de vardır. Kurbanını dönüştürmeli, kurbanı sadece dürtülerini tatminle yetinmemeli, aynı zamanda da yerine getireceği eylemde yararlı olmalı. Kurban, mesajını iletmeli. Sonra da, ruhunda neler olduğunu kimsenin bilmemesi için, kurbanını saklamalı.</p>

  <p class="block5">Kurban, katilin Palimpsestus'u.</p>

  <p class="block5">Brolin hemen ayaklandı. 277</p>

  <p class="block5">Genç kadın yıldırımla vurulmuşa döndü. Elleri birbirlerine değdiği için mi gitmesi gerekiyordu? Yok, bu kadar aptal olamazdı.</p>

  <p class="block5">" Ne? Ne yaptım ki? diye sorabildi sonunda.</p>

  <p class="block5">" Sen değil. Leland ile hayaletinin kurbanlarının alınlarını neden yaktıklarını anladım.</p>

  <p class="block5">" Ne... Nasıl... Peki ama, neden?</p>

  <p class="block5">" Mühürlerini basıyorlar. Katil oraya istediğini yazıyor ve izi kaybetmek için asitle yakıyor.</p>

  <p class="block5">Brolin kıyafetine çekidüzen vermek için salona geçmişti bile.</p>

  <p class="block5">" Nereye gidiyorsun? dedi Juliette. Bu ani hareketten rahatsız olmuştu.</p>

  <p class="block5">" Morga, o izin ne olduğunu anlamaya, izini.</p>

  <p class="block5">Zaafını.</p>

  <p class="softbreak"></p>

  <p class="block9"><br class="calibre5" id="calibre_pb_50" /></p>
</body>
</html>
