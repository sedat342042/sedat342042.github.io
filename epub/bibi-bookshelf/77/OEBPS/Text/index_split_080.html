<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kötü Ruh</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block9"></p>

  <h2 class="calibre6">75</h2>

  <p class="block5">Brolin devrilmiş bir kütüğün diğerine oturmuş, manzaranın duruluğunun keyfini çıkarıyordu. Sıra sıra dağlar, tıpkı oldukları yerde kalmış devler gibi, çağın hayhuyunu kütlesel bir sükûnetle karşılıyordu sanki. Hafif bir rüzgâr Brolin’in çadırına sürünüp, tiz bir çığlık attı. Joshua’nın gözleri ufka dikilmişti. Ama aklı başka yerdeydi; çok uzaklarda.</p>

  <p class="block5">Juliette neden yitip gitmişti? Ne biçim bir alınyazısıydı onu ölüme sürükleyen? Hayatı boyunca kimseye zararı dokunmamış, kimseden bir şey istememişti, sadece bir gece bilgisayarının karşısında tanımadığı biriyle sohbet etmek istemiş ama böylece hayatının sonunu hazırlayan hükme bilmeden mührünü vurmuştu.</p>

  <p class="block5">Onun ölümünden nasıl bir ders alınmalı?</p>

  <p class="block5">O ölüme nasıl bir anlam vermeli?</p>

  <p class="block5">Her inançlı kişinin ilk tepkisi de buydu zaten; günlük hayatta karşılaşılan korkunç şeylere tanrısal bir anlam yüklemek. Bahanesize bir bahane, inanmaya inandırıcı bir neden bulmak. Belki de bütün bunlardan alınacak hiçbir ders yoktu. Juliette aşkın geçici, kısacık bir görüntüsü, hayattaki mutluluk payıydı belki de. Juliette onun bilmeden hep bulmaya çalıştığıydı, her erkeğin gerçekten de pek farkına varmadan doldurmaya çalıştığı boşluktu. Erkeğin ruhunu, hayattaki diğer mutluluklarla en ufak bir benzerliği olmayan bir şekilde sakinleştiren, hiçbir zaman, hiçbir yerde sağlanamayacak bir bütünlük. Her geçen gün, daha güçlüleşen ve daha yoğunlaşan, yaşama sevinci olarak tanımlanabilecek bir mutluluk payı.</p>

  <p class="block5">Brolin yaşama sevincinin doruğuna ulaşmıştı. 427</p>

  <p class="block5">Şimdi dünya o koskoca kötülük çuvalında Brolin’e ne gibi sürprizler hazırlayacaktı bakalım? Hayat ona, ne oyunlar oynayacak ne cilveler hazırlayacaktı? Her geçen gün, içteki bu yarayı, dalgalı bir denizin kuma çizilmiş şekilleri silmesi gibi silip yumuşatacaktı. Beyninde sadece güzelliğin resmi kazılı kalacak Juliette sonsuza dek bir anı olacaktı. Belki de bundan alınacak ders falan yoktu. Bunların bir anlam, da yoktu belki. Hayatın da olmadığı gibi. Sonunda hep [iyiler ka]zanmaz, bazen kötüler de cezasız kurtulurlar, ilahî adalet bile eninde sonunda insan için bir avuntuydu, yaşamın ötesinde de sevapların ve günahların tartılacağı bir terazi falan yoktu belki de. Sadece koca bir dünya, aynı anda nefes alan milyarlarca varlık, sonsuz bir evren, bütün bunların ortasında da insan. Tabiatın bir "hatası" gibi galakside tek ba[şına koz]mosun ortasında bir göz kırpış gibi yararsız, yine de, tarafgir bir gücün tutsağı olduğunu bilmek pahasına, bir varlık nedeni olduğuna inanmak zorunda olan insan. Bir kum zerreciği, kısacık bir sure ve başarısızlık! Kimse kalmaz. Koca bir ırk, arkasında pek bir şey bırakmadan kayboluyor. Çalıların arasından sıçrayarak çıkan bir çift karaca Brolin’i düşüncelerinden çekip çıkardı. Hayvanlar oldukları yerde kalın simsiyah gözleriyle Brolin’e baktılar. Tüyleri hafif esen rüzgârda […] Kocaman ve alaycı bir dünya, aynı zamanda acımasız da. Yine de bunca zenginliğe sahip, oysa insanın her şeyi görmek için sadece bir kez yaşama hakkı var. Brolin ayağa kalktı. Hava serinlemiş ve durgunlaşmıştı. Dünya önündeydi. Kollarını açtı, gözlerini yumdu ve yavaşça soluk aldı. Gözünün kenarlarına tomurcuklanan damlayı parmağıyla aldı. Damla derisinin kıvrımlarını izleyerek parmağından aşağı kaydı, sonra da otların üzerine düştü. Juliette’in yüzünün minicik bir billur parçası gibi, sonsuza dek gözyaşlarında yaşayacağını anladı. Eşyalarını katladı, sırt çantasını düzeltti ve vadinin yolunu tuttu.</p>

  <p class="block5">Dünya genişti. Üstelik daha görülecek o kadar çok şey var ki...</p>

  <p class="whitespace3"></p>

  <p class="block9"><br class="calibre5" id="calibre_pb_80" /></p>
</body>
</html>
