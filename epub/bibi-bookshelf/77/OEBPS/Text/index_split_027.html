<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kötü Ruh</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block9"></p>

  <h2 class="calibre6">22</h2>

  <p class="block5">Müfettiş Brolin çamurlu yoldan yürüyordu. Gittikçe yoğunlaşan yağmur, otomobil hurdalığını biraz da bataklığa çevirmişti. Sırılsıklamdı, soğuk yağmur damlaları boynundan aşağı akıyor, saçları alnına yapışıyordu; ağız dolusu küfretti. Yolunun iki yanında her çeşit taşıtın oluşturduğu tepecikler rüzgârın ve paslanmanın ortak etkisi altında inliyorlardı. Çelik gıcırtıları, cam çıtırtıları, kauçuk ıslıklan, tüm hurdalık kocaman ve uğursuz bir soluk boşaltıyordu. Leland Beaumont’un ölümünden sonra, Portland Celladı’na atfedilen her üç cinayetin de Leland tarafından işlenip işlenmediğini anlamak için, bir araştırma yapılmıştı. Bu araştırma, kanıtların çokluğu ve Juliette’in tanıklığı sayesinde kısa zamanda tamamlanmıştı. Oysa Leland Beaumont’un hayatına gereken önem verilmemiş, babası bir kez sorgulansa da, biraz ebleh oluşu nedeniyle ondan fazla bir şey öğrenmek mümkün olamamıştı. Cinayetlerini anlayabilmek için Leland’in üstünkörü bir biyografisi çıkarılmış, sonra da resmî kurumlar başka konularla meşgul olmaya başlamışlardı. Genellikle, medya konulara bu aşamalarda el atar. Böyle bir olay hakkında röportaj yapmak ya da kitap yazmak isteyen bir muhabir hep vardır. Oysa seri cinayetlerde dünya çapında görülen artış, gazetecilerin bu alandaki iştahını kabartmıştı; artık "sadece" üç kurbanı olan bir katille kimse ilgilenmiyordu, başka yerde çok daha iyisi vardı. Brolin iyi düşündükçe duyduklarının ancak bugün su yüzüne çıkmasında şaşılacak hiçbir şey olmadığını görüyordu. Suçluluğu iyice kanıtlandığına göre, kim gelip Leland’in çalışma arkadaşlarına soru sorardı? Öz babası bile oğlunun işlediği suçlan öğrendiğinde fazla şaşırmamıştı, onları baş başa bırakmalarını, yaptıklarından dolayı velede iyi bir kötek atmasına izin vermelerini istemişti. 170</p>

  <p class="block5">Oğlunun öldüğünü anlayabilmesi için koskoca bir öğleden sonra konuşmak gerekmişti onunla. Babayla konuşmanın da öyle imrenilecek bir tarafı olamazdı; böylesi sonsuza dek sürecek bir sayıklamanın ötesine geçemeyecekti. Brolin yürümeye devam ediyor, cebindeki anahtar destesini evirip çeviriyordu ki, telefonunun titreşimini duydu.</p>

  <p class="block5">" Brolin, dinliyorum.</p>

  <p class="block5">" Josh, hemen buraya gelmen gerekiyor.</p>

  <p class="block5">Brolin Salhindro’nun sesini tanıdı. Adam fazlasıyla heyecanlıydı.</p>

  <p class="block5">"Ne var Larry?</p>

  <p class="block5">" Bir mektup aldık. Katilden.</p>

  <p class="block5">O an, iki adamın arasına bir sessizlik akımı yerleşiverdi.</p>

  <p class="block5">" O olduğundan emin misiniz? dedi Brolin. Bir bulut gölgesini müfettişin üzerine yaydı.</p>

  <p class="block5">" Aslında, mektup dün gelmiş. Üzerinde kurumuş kan lekeleri var ve Meats bize haber vermeden önce kanı tahlil ettirmiş. Bizi yanlış iz üstüne sevk etmekten korktuğu için olayın bir aldatmaca olma ihtimalini ortadan kaldırmak istemiş. Laboratuvar sonucu az önce geldi: ormandaki kurbanın kanı. Yüzde yüz güvenilir, genetik uzmanlık raporu dostum.</p>

  <p class="block5">" Serin yerde tutun, bir saate kadar orada olurum. Brolin telefonu kapattı.</p>

  <p class="block5">Üzerindeki gölgeyi gördü ve aynı anda bir çatırtı duydu.</p>

  <p class="block5">Mesleğinin yetkinleştirdiği bir hayatta kalma dürtüsüyle, tüm kasları alabildiğine gerilmişti, başını kaldırdı.</p>

  <p class="block5">Dev gibi bir otomobil kütlesi bir vincin pençesinde üzerinden geçiyordu.</p>

  <p class="block5">İki tonluk hurda metal yığını, tepesindeki vinçten gülle gibi düştü.</p>

  <p class="block5">Düşüş ani oldu.</p>

  <h2 class="calibre11" id="sigil_toc_id_1">23</h2>

  <p class="block5">Juliette fincanına biraz daha çay koydu. Yoğun çalışma günlerinde bardak bardak çay içiyordu. Çay zihnini cardı tutan, onu bekleyen iş kalabalığına istekle yaklaşmasını sağlayan bir uyarıcıydı. Çay odanın içine çiçeksi bir koku yayıyordu. Bilgisayarın mekanik homurtusu genç kadının migrenini azdırmak üzereydi.</p>

  <p class="block5">Ayağa kalkıp, kendine bir mola verdi.</p>

  <p class="block5">Joshua Brolin’in tahmin ettiği gibi, gazeteciler beklemekten usanmış, Juliette de pazar akşamı eve dönerken kimseyle karşılaşmamıştı. İçinde iki kişi, iki polis memuru olan arabanın dışında, hiç kimseyle. Allah’tan üniformalı değillerdi, hiç olmazsa komşuların dikkatini fazla çekmiyorlardı. Bir terslik olmazsa, kimse iki muhafızının farkına varmaksızın yaşayıp gidebilirdi. Pazartesi derslere katılmak için üniversiteye gitmiş, çıkışını bekleyen yerel bir haber kanalının muhabirine yakalanmamak için acil kapısını kullanmak zorunda kalmıştı. Bugünse dersi olmamasından yararlanarak, son günlerde kaçırdığı konuları yakalamak istiyordu.</p>

  <p class="block5">Öğlen olunca, kendine hafif bir yemek hazırladı, arabada bekleyenlere biraz yemek gönderip göndermeme konusunda tereddüt etti. Ne de olsa, böylesi şeyler filmlerde olurdu; peki neden gerçekte olmasın? Bir tepsi dolusu çeşitli yiyecekler hazırladı, yanına iki şişe soğuk bira ekledi; alkolsüz bira, böylece "Görevdeyken, asla" itirazı gerekmeyecekti. Selofan ambalajlarına sanlı biberli sandviçi yemeye hazırlanan iki memur, son derece sevindiler, Juliette’e tekrar tekrar teşekkür ettiler.</p>

  <p class="block5">Genç kadın durumdan yararlandı, posta kutusuna baktıktan sonra komşusunun labrador cinsi köpeği Roosevelt’i sevdi. Salona döndüğünde, evi ısıtmak için şömineyi yakmaya çalıştı. 172</p>

  <p class="block5">Sonra bir kanaldan diğerine zaplayarak tabağındakileri atıştırdı, televizyon programlarının her biri diğerinden daha fazla sıkıcıydı. Çalışmaya devam etmek için üst kata çıkmak üzereyken, mutfak masasının üzerinde mektupları gördü; postayı tümüyle unutmuştu. Faturalar, bir milyon dolarlık ikramiyenin talihlisi olabileceğinizi belirten reklamlar, bir de üzerinde hiçbir yazı olmayan bir mektup; neredeyse "profesyonelce" diye tanımlanabilecek bir şey. Zarfı açtı, bilgisayarda yazılmış ve kırmızı mürekkep lekeleriyle kaplı tek bir sayfa buldu:</p>

  <p class="softbreak"></p>

  <p class="block13">Bırak da ilk türküyü ben söyleyeyim: senin ihtiyacın olan bir rehber çünkü, yolunu bulmanı, patikadan ayrılmamanı sağlayacak. Karanlık bir ormanda buldum kendimi, Ah içimdeki korkuyu tazeleyen. Gün bitiyordu, kararan hava sarp, çetin yola girdim ben de. "Burada her türlü korkuyu bırakmalı, Ödlekliğin kökünü kazımak." "Her şeyi anlayacaksın " dedi "Akheron’un hüzünlü kıyısında adımlarımızı durdurduğumuzda."</p>

  <p class="softbreak"></p>

  <p class="block5">Juliette içinde tuhaf ve tatsız bir his oluşmadan önce, metni iki kez okudu. Damlalar belki de kırmızı mürekkep lekesi değildi...</p>

  <p class="softbreak"></p>

  <p class="block9"><br class="calibre5" id="calibre_pb_27" /></p>
</body>
</html>
