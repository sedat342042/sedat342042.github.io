<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kötü Ruh</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block9"></p>

  <h2 class="calibre6">27</h2>

  <p class="block5">Beyaz flaşlar Elizabeth Stinger’ın retinalarında bindirmeler halinde parlamayı sürdürüyordu. Fotoğraf çekimi her zamanki gibi bitmişti ve kendine gelebilmesi için bir saate ihtiyacı vardı. Verdiği poza yoğunlaşıp, her fotoğrafın çekiliş anındaki sabit duruşa şartlandıktan sonra Elizabeth’in kendini, doğal halini ve hareketlerindeki olağanlığı yeniden bulması güç oluyordu. Makyajcının hazırladığı çantaya koyduğu portatif aynaya bakarak makyajını sildi. Arkasında, insanlar birbirlerini kutlayarak, gerginlik azalıp, sinirler gevşedikçe şakalaşarak, malzemeleri topluyorlardı.</p>

  <p class="block5">Elizabeth hızlandı, bir an önce çıkabilmek için hızla üzerini değiştirdi. Talihi varsa, Sally’yi yatmadan yakalar, onunla birkaç dakika geçirirdi. Sally hepi topu sekiz yaşındaydı, ama daha şimdiden okulda belirli bir beceri ve istek gösteriyor, Elizabeth için dünyada değerli ne varsa, onu temsil ediyordu. Kızı için her şeyini verebilirdi. Hayatının çok kötü dönemlerinde, kızma güzel bir gelecek sağlamak için, vücudunu satmayı bile düşünmüştü. Uzun bir süre, ünlü bir aktris olmanın çılgın düşünü görmüş, hatta uykusuzluk çekenler ile depresyon geçirenler için çevrilen pembe dizilerde birkaç küçük rol bile kapmıştı. Düş orada sona ermişti, Hollywood’dan ağzında sadece birbirini izleyen sefil rollerin acı tadı kalmıştı. Oysa Sally’nin babasını, Elizabeth’in dikkat, çekecek derecede fotojenik olduğunu gören o gözde fotoğrafçıyı, çöküşe geçtiği sırada tanımıştı. Bu sefer de, moda dünyası, şöhret basamaklarım hızla tırmanamamasına rağmen düzgün bir hayat yaşamasını, Sally doğunca da, bir kişi daha doyurabilmesini sağlayabilmişti. Şöhret Elizabeth’ten sanki vebalıymış gibi kaçarken, Sally’nin şov dünyasının en gözde fotoğrafçısı olarak görülen babasının çekip gitmesi normal karşılanmalıydı. 187</p>

  <p class="block5">Adamcağız bir elinde kokain dolu pipo, kolunun altında bir telekız, daha henüz otuz birindeyken şöhretin ilk basamaklarında tökezleyivermişti. Liz ve Sally için, Portland’a taşınıp yeni bir hayata başlamaya karar vermeden önce, yoksulluk yıllan vardı. Otuz iki yaşında, bir mankenlik işi buldu Liz; oldukça farklı bir mankenlik. Mektupla satış yapan bir firmaydı bu; ev aletleri olduğu gibi, giysi de satıyorlardı; özellikle de kadınlar için, bir çeşit "Tupperware kulübü" gibi bir şey. Şirket bastırdığı kataloglar için sadece olgun yaşta kadınlar kullanıyordu; aynı zamanda da müşterileriyle özdeşleşmek için gerçekçi olmaya oynuyor, mankenlerinin ideal vücutlu, zayıf olmalarını da istemiyordu. Ve Elizabeth, küçük işler peşinde geçmiş yıllardan sonra, yeniden manken oldu. Şirket için çalışmaya başlayalı dört yıl oluyordu, yıllık anlaşmalar imzalıyor, günü geldiğinde Sally’ye üniversite eğitimi sağlamaya yetecek kadar para biriktirmesine imkân veren ve bazı "ekstralarla" takviye edilmiş düzgün bir maaş alıyordu.</p>

  <p class="block5">Liz altıyı geçerken stüdyodan çıktı, otoparka varmak için acele etti. Cep telefonunu çıkarıp, Sally’nin dadısı Amy’nin numarasını tuşladı. Zil uzun uzun çaldı. Belki de Amy, hiç âdeti olmasa da, Sally’yle parkta gezintiye çıkmıştı. Liz telefonu kapattı, ısrarın anlamı yoktu, nasılsa yarım saate kalmadan, kızının yaranda olacaktı.</p>

  <p class="block5">Sevgili Sallysinin.</p>

  <p class="block5">Arabasına döndü, anahtarı kilide sokmak için eğilmek üzereyken duyduğu acı onu inanılmaz bir şiddetle yere yıktı.</p>

  <p class="block5">Burnu korkunç bir kemik çatırtısıyla patladı.</p>

  <p class="block5">Dudağına boşalan kanını kaynıyormuş gibi hissetti.</p>

  <p class="block5">Boğuluyordu.</p>

  <p class="block5">Burnunu ve ağzını tıkayan ipliksi maddenin baskısı dayanılır gibi değildi. Koku acıyı anında bastırdı. Ne olduğunu anladığında, debelenmek için artık çok geçti.</p>

  <p class="block5">Bağırmak için çok geç.</p>

  <p class="block5">Sally geriye kalan günlerini yalnız yaşayacaktı.</p>

  <p class="block5">Elizabeth Stinger’ın çığlığı kendi zihninde birkaç saniye yankılandı, sonra tüm umutlarıyla birlikte kayboldu.</p>

  <p class="block5">O çığlığı hiç kimse duymadı.</p>

  <p class="softbreak"></p>

  <p class="block9"><br class="calibre5" id="calibre_pb_31" /></p>
</body>
</html>
