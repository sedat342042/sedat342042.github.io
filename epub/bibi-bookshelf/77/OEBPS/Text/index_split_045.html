<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kötü Ruh</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block9"></p>

  <h2 class="calibre6">41</h2>

  <p class="block5">" FBI’de buna "proaktif yöntem" diyorlar, diye bilgi verdi Brolin meslektaşlarına.</p>

  <p class="block5">Lloyd Meats sakalını sıvazladı; kuşkulu görünüyordu.</p>

  <p class="block5">" Tamam da, bu anlattığın yöntem nedir? diye sordu Yüzbaşı Chamberlin.</p>

  <p class="block5">" Karşımızdaki hakkında bildiklerimizden yararlanarak, zaaflarını göz önüne alarak, bize gelmesini sağlamak ve tuzağa düşürmek için kullanılan bir teknik, diye izah etti FBI’nin eski memuru.</p>

  <p class="block5">" İyi ama, hakkında hiçbir şey bilmiyoruz ki! diye itiraz etti Bentley Cotland. Hangi zaafını kullanacaksınız bakalım?</p>

  <p class="block5">Brolin koltuğundan kalkıp, gözlerini büroda bulunanların üzerinde gezdirdi. Yüzbaşı Chamberlin ve yardımcısı, Müfettiş Lloyd Meats, müstakbel savcı yardımcısı Bentley Cotland ve Larry Salhindro. Hepsi de, sanki ender rastlanan bir kuş görmüş gibi ona bakıyordu.</p>

  <p class="block5">" Belki de, bu soruşturmanın başından beri söylediklerimi iyi dinlemediniz, dedi gözlerini Cotland’e dikerek.</p>

  <p class="block5">Cinayetleri bize bir şeyler anlatıyor, kendisi farkında olmasa da cinayetleri üzerinden bizimle iletişim kuruyor, yaptıkları bilinçaltının ve fantezilerinin sembolü. Bir de, kendine âşık. Bunlar kendine âşık birinin cinsel cinayetleri. Sadece kendi ihtiyacını, kendi zevkini algıladığından, kurbanını bir insan olarak görmüyor.</p>

  <p class="block5">Karşısındakini zevkini tatmin edecek bir araç olarak gördüğü için, onun acı çekebileceğini düşünemiyor. Üstelik, ikinci mektuptan sonra, yanında bir de Karga olduğunu biliyoruz. Belki cinayeti işleme aşamasında değil ama, Karga katilin […] 244</p>

  <p class="block5">Sonra daha ciddi bir sesle konuşmayı sürdürdü:</p>

  <p class="block5">" Aklımdan geçeni söylemek gerekirse, katilin Karga’nın emrinde olduğunu düşünüyorum. Bunlardan biri beyin, öteki de uygulayıcı. Birinci kurbanda, katil cinsel bakımdan olgunlaşmadığını gösterdi, kendine önem vermiyor ya da bütünüyle güvenemiyor; kadınlara karşı inanılmaz bir kin biriktirmiş bir sapık. Bu tipler, birikmiş bütün öfke ve kini patlatacak sarsıcı bir olay yaşamadan, harekete geçmezler. İşte o zaman, kendini artık tutamaz ve harekete geçer; ama, kontrolsüz bir biçimde, hazırlıksız. Oysa bu cinayetin hazırlıkları önceden tamamlanmıştı: cinayetten birkaç gün önce yıkıntıya serpilen merkaptandan bahsediyorum. Üstelik orada tek bir ize bile rastlamadık, zaten o yıkıntı da bu nedenle seçilmişti. İkinci cinayette de, aynı şey. Tek fark, katilin bu kez kendini daha iyi kontrol etmesi. Kendine biraz daha güvense de, yine de kendini kurbanının meme uçlarını kesmekten alamıyor. Ne kadar dirense de, sapık doğası dörtnala geri dönüyor. Eğer Karga düşündüğüm gibi biri, ikilinin düşünen kafasıysa, o zaman onu tuzağa düşürme şansımız var.</p>

  <p class="block5">" Nasıl düşüreceğimizi hâlâ anlayamadım, diye umutsuzca sızlandı Meats. Bize pek bir şey bırakmadı ki, bir ayak izi, bir de lastik, bunlar pek bir şey ifade etmez!</p>

  <p class="block5">" Öyleyse kendine şu soruyu sor: Karga bize o mektupları neden gönderiyor?</p>

  <p class="block5">" Kasılmak için, dikkatleri üzerine toplamak için, varlığını dünyaya kanıtlamak için, dedi Meats tecrübelerine dayanarak. " Pek değil, eğer varlığını dünyaya kanıtlamak istiyor olsaydı, bu mektupları medyaya gönderirdi, polise değil; çünkü mektupları gizli tutacağımızı biliyor, dedi Brolin. Bana kalırsa, bizlerle alay etmek istiyor. Bizi sınıyor. O da kendine âşık cinsel bir sapık, üstüne üstlük, hâkim olma, insanları yönetme dürtüsü var, zaten kadınlara saldırıp onlara acı çektirmelerinin nedeni de bu. Neden Dante’nin "Cehennem"i, bilmiyorum, bunların cehennemin dokuz katını aşarak erişmeye çalıştıkları nedir, bilemiyorum, belki kötülüğün doruğuna ulaşmak ya da onun gibi bir şey. Ama Karga’nın polise meydan okumasının temelinde kendini bizden daha güçlü ve daha akıllı görmesi ve bunu bize kanıtlama isteği var. Polis toplumun eli kolu, yani bizler, toplum adına toplumun dirliğini sağlayan yasaları uygulamakla yükümlüyüz. Eğer polise meydan okuyorsanız, toplumun dışındasınız demektir, sizi ıslah edecek ve vatandaş yapacak tek yer, hapishane. 245</p>

  <p class="block5">Ama polisten […] olursunuz, en güçlü olursunuz. O da kendini böyle görüyor, kendinden emin. İşte yararlanacağımız zaafı bu.</p>

  <p class="block5">" Sizin ipucu dediğiniz bu muydu? diye haykırdı Cotland. Kriminal psikiyatri dersiniz için teşekkürler, ama bütün bunlar bize neyi anlatıyor ki? O caninin nerede yaşadığım mı? Hayır! Tamam, peki, öyleyse ne yapmak niyetindesiniz?</p>

  <p class="block5">" Saygısızlık etmek istemem Bay Cotland, ama eğer siz bir sonuca varamıyorsanız hiç olmazsa bırakın da ben sözümü bitireyim.</p>

  <p class="block5">Bentley Cotland’in gözlerinden ateş fışkırıyordu. Bu kez, bu kez fazla olmuştu! Bir savcı yardımcısıyla dalaşmanın nelere mal olacağını görecekti bu polis bozuntusu! Göreve atanır atanmaz, Joshua Brolin’in boktan soruşturmalarla uğraşması, zamanını Portland sokaklarındaki ayyaşların ve orospuların peşinde koşarak geçirmesi için ne gerekiyorsa yapacaktı. Allah’ın köylüsü, kendini ne sanıyordu ki?</p>

  <p class="block5">" Başlangıçta, Craig Nova ve arkadaşlarının çalışması sayesinde, tekerlek izlerini belirlemeyi başardık, diye devam etti Brolin. Sonra Larry’ye bakıp göz kırptı. Çıkardığımız sonuçlar ve kaderin olumlu bir cilvesi sayesinde kurbanın otomobilini, hem de biraz önce bulduk. Tekerlek izlerinden de görüldüğü gibi, katil kurbanını cinayet mahalline götürmek için bu otomobili kullanmış. Arabayı bu kadar çabuk bulmamızı beklemediğinden eminim.</p>

  <p class="block5">" Asıl sorun, bulunanın kendi arabası değil, kurbanınki olması, dedi Chamberlin. Tabiî bütün izleri yok etmiş!</p>

  <p class="block5">" Yüzbaşı, elimizde proaktif bir yöntem başlatmak için gerekli yeterli malzeme var. Açıklayayım: kurbanın arabasının etrafında bir tuzak kurup, otomobile gelmesi için adamın egosunu tahrik edeceğiz. Oyun oynamak istediğine göre, bir parti de biz teklif edelim.</p>

  <p class="block5">" Yani tam olarak, ne yapıyoruz? diye sordu lojistikten olsa olsa pragmatizmden etkilendiği kadar etkilenen Salhindro.</p>

  <p class="block5">Brolin, Yüzbaşı Chamberlin’e döndü:</p>

  <p class="block5">" Yüzbaşı, siz basını, habercileri davet edip çok önemli bir iz üzerinde bulunduğumuzu, katilin yakalanmasının artık an meselesi olduğunu söylersiniz. Sizden ayrıntı istediklerinde de lastik izlerini anlatır, katilin ya da kurbanın 1977 model bir Mercury Capri’ye sahip olduğunu belirtirsiniz. Bir de, önümüzdeki günlerde bütün Mercury Capri’lerin izinin sürüleceğini, sahiplerinin sorgulanacağını ve eğer terk edilmiş Mercury Capri’ler bulursak, en ufak bir iz elde etmek için arabaların inceden inceye gözden geçirileceğini bildirirsiniz. 246</p>

  <p class="block5">Benzer bütün lastik izlerini inceleyeceğiz, muhtemel tarakları sorgulayacağız, falan. Burada niyetimiz elimizdeki teknolojik imkânlarla ve kendimize güvenimizle katili etkilemek olduğuna göre örgüte çok güvendiğinizi gösterin, kısa zamanca demir parmaklıkların ardında olacağını tekrarlayıp, onu sinirlendirin. Kurbanın arabasını bu kadar çabuk belirlememize şaşıracak, belki de korkacak, üstüne üstlük hor görüldüğü duygusuna da kapılınca, risk almaya başlayacak.</p>

  <p class="block5">" O zaman da hemen bir başkasını öldürecek! İstediğiniz bu mu? diye itiraz etti Bentley.</p>

  <p class="block5">" Hayır, onun için önce ardında bıraktıklarını mercek altına alacak! Böylelikle Mercury’yi kısa zamanda bulacağımızı anlayacak; arabadaki izleri kusursuzca sildiğinden emin bile olsa, eğer polis değilse, elimizdeki teknolojiyi bilemez. Arabayı bu kadar kısa zamanda belirlememiz onu ürkütebilir. Eğer biraz talihimiz varsa, çok uzun yol yürümemek ve otoparktaki insanların fazla dikkatini çekmemek için, kendi arabasını Mercury’nin çok uzağına bırakmamıştır. O zaman, kendi arabasının lastik izlerini de bulacağımızdan korkacaktır. Lastik izlerinin ve bu izlerin önemi üzerinde durmayı unutmayın. Yüzbaşı, en ufak bir belirtiyi görmemize yarayacak ayrıntıları da unutmayın, tek bir saç telinin bile bize umduğumuzdan fazla bilgi verebileceğini anlatın. Hemen otoparka giderek Mercury’yi alacak ve arabadan kurtulmaya çalışacak kadar korkması lazım.</p>

  <p class="block5">Bentley başını salladı, böylesi teoriler kurulması karşısında şaşkınlığa düşmüştü.</p>

  <p class="block5">" Eğer seni yanlış anlamadımsa, diye araya girdi Salhindro, yüzbaşı basın toplantısı yapıyor, toplantıya katılanlar bütün anla" ş filanları habercilere aktarıyor, o sırada da biz otoparkta saklanıp herifin gelip zokayı yutmasını bekliyoruz, öyle mi? Brolin başını salladı:</p>

  <p class="block5">" Tamamen. Biz bir SWAT<sup class="calibre8"><sup class="noteref" id="back_note_23"><a class="calibre9" href="../Text/index_split_106.html#note_23" title="23">23</a></sup></sup> timiyle gözetlemede kalıyoruz, herhangi biri Mercury’ye dokunur dokunmaz çevreyi sarıp, üzerine atılıyoruz.</p>

  <p class="block5">Yüzbaşı Chamberlin canı sıkılmışçasına dudaklarını ısırdı.</p>

  <p class="block5">" Bara göre buradaki sorun, bölgenin önemi ve oradaki insan sayısı.</p>

  <p class="block5">" Evet, bu bir kaygı sebebi. Otoparka girişleri dikkatleri üzerimize çekmeden kısıtlayanlayız. Yine de adamımız dikkat çekmemek için elinden geleni yapacak, oradan geçenlere fazla görünmeyecektir. 247 Bana kalırsa gece gelmesi de kuvvetle muhtemel. Odayı sessizlik kapladı. Havalandırma bir köşede homurdanıyor, uzaklarda, öteki odalarda da telefonlar çalıyordu. Meats farkında değildi ama, sigarası tablada bitmek üzereydi.</p>

  <p class="block5">Sessizliği ilk bozan Bentley oldu:</p>

  <p class="block5">" Yüzbaşı, herhalde böylesine çılgınca bir planı onaylamayacaksınız!</p>

  <p class="block5">" Yoksa daha güzel bir öneriniz mi var Bay Cotland? Ya da bir sonraki kurbanı beklemeyi mi tercih edersiniz? Eğer öyleyse, o zaman bir sonraki basın açıklamasını da siz yapın, hatta onunla da yetinmeyin, kurbanın ailesiyle de siz konuşun, ne dersiniz?</p>

  <p class="block5">Bentley homurdanmakla yetindi. Yüzbaşı Chamberlin, gözleri düşüncelerinin akımına dalmış, bıyığını sıvazladı. Söze başladığında sesi, sanki tedirgin olmuş gibi kısıktı:</p>

  <p class="block5">"Brolin?</p>

  <p class="block5">" Evet yüzbaşı?</p>

  <p class="block5">" Bu proaktif yöntem, FBI’de genellikle iyi sonuç verir mi? Brolin omuzlarım silkti:</p>

  <p class="block5">" Aslına bakarsanız, değişir. Bazen, evet. Biraz şanslı da olmak gerekir.</p>

  <p class="block5">Yüzbaşı yumruklarını sıktı:</p>

  <p class="block5">" Bana kalırsa, zaman kaybetmeden harekete geçmek gerek. Brolin, ben basını toplarken, siz de SWAT timiyle temasa geçin. Üç saat içinde, Oregon’da yaşayan her vatandaş iki kadını öldüren katili birkaç gün içinde yakalayacağımızdan emin olduğumuzu öğrenecek.</p>

  <p class="block5">Gözlerini kapatıp, ekledi:</p>

  <p class="block5">" Tökezlemeyeceğimizi umuyorum. Ortaya iter şeyimizi sürüyoruz.</p>

  <p class="softbreak"></p>

  <p class="block9"><br class="calibre5" id="calibre_pb_45" /></p>
</body>
</html>
