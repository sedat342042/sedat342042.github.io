<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kötü Ruh</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block9"></p>

  <h2 class="calibre6">14</h2>

  <p class="block5">İki adam morgun bodrum katında, yeşil linolyumla kaplı zeminin üzerinde yürüyordu. Bentley kendini güvende hissetmiyor, ayak seslerinin yankısının, bodrum katma neredeyse masalsı, devasa bir boyut verdiğini düşünüyordu. Kırmızı tuğlayla örülmüş bu duvarları, tavana asılarak uzayıp giden, her bölmenin ardından yeniden beliren bu kalorifer borularını da sevmiyordu. Aslında, soluk bir ışık yayan, ona göre yeterince aydınlatmayan bu küçük ve beyaz tavan lambalarım da sevmiyordu. Tamam, ortalık temizdi temiz olmasına ama çevrede boğucu bir atmosfer hâkimdi, bir... Evet, ölüm atmosferi. Brolin birkaç adım önde gidiyordu, Bentley biraz hızlandı, rahatsızlığını gözler önüne sermeyi hiç istemiyordu. Brolin birdenbire durdu ve sola saptı. "Mekânın karmaşık mimarîsine hâkim gibi görünüyor" diye düşündü Bentley. Geldiklerinde, müfettiş sadece bir gece önce gelen kolinin nerede inceleneceğini sormuştu. Nöbetçi onu tanıyor ve neden söz edildiğini anlıyor olmalıydı ki istenen bilgiyi almak için bir telefon etmekle yetinmişti. Bu arada otopsiyi bizzat Doktor Folstom'ın yapacağını eklemesi Müfettiş Brolin’i derin bir sessizliğe sürüklemişti, s Bentley bu haberin müfettişin hoşuna gitmediğini düşündüyse de, nedenini sormaya cesaret edemedi. Sorun yaratmak istemiyor, Cinayet Masası’ndaki varlığının iyi bir şey olarak algılanmadığını hissediyordu; şimdilik tek dileği Cinayet Masası’nın çalışma sistemi hakkında olabildiğince bilgi sahibi olmak ve başına dert açmamaktı.</p>

  <p class="block5">Savcı yardımcısı olarak başarısının anahtarı da buydu. Yardımcılığı sırasında başarılarıyla dikkat çekerse, bir sonraki seçimlerde aday olabilmesi muhtemeldi. Uzun vadeye gelince; Bentley kendini adliye sisteminde parlak bir meslek hayatı yaşarken düşlemekten hoşlanıyordu, daha sonra da, neden 3115 olmasın, bir belediye başkanlığı ya da senatörlük görevi.</p>

  <p class="block5">Daha modern morglarda, bir düğmeye basıldığında kapılar mekanik bir ses çıkararak otomatik olarak açılır, koridorlara bir <i class="calibre7">Star Trek</i> dekoru havası verirlerdi. Oysa Portland morgu hâlâ çarpma kapı döneminde kalmıştı; hani o kovboy barlarındaki kapıların benzerleri.</p>

  <p class="block5">Brolin geniş bir odaya girdiğinde, Bentley meslek hayatım planlamakla öylesine meşguldü ki, kapanan kapının suratının ortasında patlamasına ramak kalmıştı.</p>

  <p class="block5">Ayaklarının altındaki linolyum yerini kahverengi karolara bırakmıştı. Girişteki küçük dolaplarıyla, mikroptan arınmak için kullanılan iki geniş tekneli, paslanmaz çelik malzemesiyle; güçlü aydınlatması ve özellikle de ortadaki otopsi masasıyla oda tümüyle işlevseldi. Bentley sanki üzeri kanlı bir Aztek sunağının karşısındaymış gibi dondu kaldı.</p>

  <p class="block5">" Hoş geldiniz, dedi bir kadın sesi biraz önünde.</p>

  <p class="block5">Sydney Folstom elini uzatarak iki erkeğe doğru yürüdü. Adlî Tıp uzmanının delici bakışı bir an Bentley Cotland’in üzerinde durakladı. Beriki onu incelemekte olan canlı ve keskin gözü görür görmez, Berkeley Üniversitesi yıllarından beri alışkın olduğu yırtıcılara özgü bakışı tanıdı.</p>

  <p class="block5">" Amiriniz Bay Cotland’in geleceğini haber vermişti, dedi Doktor Folstom, bizim için güzel bir sürpriz, savcının bürosuna mensup birinin bilgilenmesine katkıda bulunma onuruna her gün erişmiyoruz...</p>

  <p class="block5">Siyasetçilere özgü kendine güven birden yeniden su yüzüne çıktı ve Bentley uzatılan eli kuvvetle sıkarken doktorun sesindeki alaycılığı kaçırmadı.</p>

  <p class="block5">" Biz kanun adamları için adlî sisteme hizmet eden bütün unsurları yakından tanımak bir görevdir, dedi her kelimeye aşırı bir vurgu yükleyerek.</p>

  <p class="block5">" Güzel, öyleyse otopsi sırasında her şeyi açıklamaya çalışacağım, diye karşılık verdi Doktor Folstom, sesinde en az Bentley’ninki kadar bir güvenle.</p>

  <p class="block5">Bu kadarı bile, berikinin benzinin biraz daha solması için yeterliydi.</p>

  <p class="block5">Sydney Folstom, Brolin’e dönüp ekledi:</p>

  <p class="block5">" Bu kadar zamandan beri ilk kez birlikte çalışacağız müfettiş! Brolin kadının sesinde çalımlı bir alay duyar gibi oldu; şimdi artık son görüşmelerini kabaca bitirmesinin kadında hiç de olumlu etki bırakmadığından emindi. Hiçbir şey söylememeyi yeğledi. 116</p>

  <p class="block5">" Tamam, artık başlayabiliriz, hazırlanmak istiyorsanız, dedi girişteki dolapları göstererek, orada tek kullanımlık eldivenler ve muşamba bir önlük bulacaksınız. Yüz maskesini unutmayın sakın.</p>

  <p class="block5">İkisi de söylenenleri yaptıktan sonra aletlerini hazırlayan Doktor Folstom’ın yanma döndüler. Brolin aletlerden önemli olanlarım biliyordu: tek kullanımlık uzun bıçaklı bisturi, Kocher pensleri, eğri makas, Farabeuf ekartörü, koroner makası ve Karındeşen Jack’i kıskançlıktan öldürecek bir sürü başka alet.</p>

  <p class="block5">Adlî Tıp uzmanı daha sonra içinde ön raporun ve cinayet mahallinde çekilen fotoğrafların bulunduğu polis dosyasını açtı. Daha birkaç dakika önce, dosyadaki raporu etraflıca incelemişti.</p>

  <p class="block5">" Beni bağışlayın ama bir iki ön inceleme yaptım, dedi duvara asılı radyografi lambasını yakarken.</p>

  <p class="block5">Gözlerinin önünde bir dizi radyografi aydınlanırken, Sydney Folstom tavandan bir adaptör kablosuyla sarkan küçük diktafonu çalıştırdı.</p>

  <p class="block5">" Radyografiler cesette herhangi bir mermi çekirdeği bulunmadığını gösteriyor. Şahıs beyaz ırktan, yaklaşık yirmi beş yaşında bir kadın. Boyu 1,76 metre, ağırlığı da 59 kilo.</p>

  <p class="block5">Diktafonu durdurup, interfonun düğmesine bastı.</p>

  <p class="block5">" Jose, cesedi getirir misiniz lütfen.</p>

  <p class="block5">İki dakika kadar sonra beyaz önlüklü bir adam, önündeki üzeri örtülü sedyeyi iterek içeri girdi. Sanki altındaki kadavrayı rahatsız etmemek onun için son derecede önemliymiş gibi, çarşafı dikkatle kaldırdı.</p>

  <p class="block5">Ceset neredeyse Brolin’in bir akşam önce bulduğu pozisyondaydı: çıplak, kollar dirsek hizasında kesik, ama asıl önemlisi bacaklar açık, cinsel organında da siyah bir bıçağın sapı görünüyordu. Ayaklan, plastik poşetlere sarılmıştı. Çıplak vücudu bir sürü kırmızı krater ve uğursuz gözleri andıran sayısız siyah delikle kaplıydı.</p>

  <p class="block5">Bentley hemen arkasını döndü, yüzünde ameliyathane maskesi olduğunu unutup, elini ağzına götürdü.</p>

  <p class="block5">"Ne kadar insan!" diye düşündü.</p>

  <p class="block5">Kendi hakkında kötü bir izlenim bıraktığım fark edince, içinden küfretti ve toparlanmaya çalıştı.</p>

  <p class="block5">"iyi de, ne bekliyordun ki? Tabiî insana benzeyecek!" diye bağırdı içindeki kısık bir ses.</p>

  <p class="block5">Oysa kadının böylesine gerçek, bu kadar yakın olacağını beklememişti. Derisi beklediği gibi tebeşir beyazı değil, pembemsiydi. Allah’tan gözleri kapalıydı, en azından gözlerine bakmak mecburiyeti olmayacaktı. 117</p>

  <p class="block5">Sydney Folstom ve yardımcısı cesedi basit bir seyahat çantasıymış gibi kaldırdılar, otopsi masasının soğuk çeliğinin üzerine bıraktılar.</p>

  <p class="block5">" Hâlâ şu tekerlekli otopsi masalarından edinemedik. Bunlar biraz antikadır ya, kendiniz de göreceksiniz, burada en son teknoloji ürünleriyle çoktan değiştirilmesi gereken emektar aletleri yan yana kullanıyoruz.</p>

  <p class="block5">Gerekli parayı bulmaktan umudumu kestim. İlgililere bir iki kelime söyleseniz? dedi maskesinin üzerinden Cotland’e bakarak.</p>

  <p class="block5">Beriki kadavranın karşısında donup kalmıştı.</p>

  <p class="block5">Cesedi sedyeden masaya öylesine fütursuzca aktarmışlardı ki! En ufak bir özen göstermeksizin, sanki sıradan bir iş yapıyorlarmış gibi. Bentley gözlerine inanamıyordu, sanki önünde herhangi bir et parçası taşmıyor gibiydi.</p>

  <p class="block5">" Oh! Az kalsın unutuyordum, diye haykırdı Adlî Tıp uzmanı. Önlüğünün cebinden bir Vicks merhem kavanozu çıkardı.</p>

  <p class="block5">" Bundan burnunuzun altına sürmenizi tavsiye ederim. Cesedi açtığımızda, etrafa oldukça güçlü bir çürümüş et kokusu yayılır...</p>

  <p class="block5">Bentley sözü ikiletmedi, merhemi üst dudağının üzerine sürmek için eldivenlerini çıkardı.</p>

  <p class="block5">" Siz sürmeyecek misiniz? dedi şaşkınlıkla.</p>

  <p class="block5">Doktor Folstom soğuk ve düzen âşığı gözlerini Bentley’ye dikti.</p>

  <p class="block5">" Eğer bir Adlî Tıp uzmanı maskesinden geçecek kokuya dayanamıyorsa, başka bir iş düşünüp, canlılarla ilgilenmesi daha iyi olur diye düşünüyorum, dedi sertçe.</p>

  <p class="block5">Bentley Cotland doktorla aynı düşüncede olmadığı halde başını salladı. Folstom küçük bir kas içi şırınga aldı, paslanmaz çelik masanın üzerinde yatan soğuk kadavranın gözünü açtı.</p>

  <p class="block5">" Şimdi ne yapıyorsunuz? diye sordu Brolin. Daha önce bunu hiç görmemişti.</p>

  <p class="block5">" Saydam tabakadan sıvı alıyorum. Yarım milimetre bile ölüm saatini kesin olarak belirlememizi sağlar.</p>

  <p class="block5">Şimdilik en kesin ve en güvenilir yöntem bu. Çürüme sırasında alyuvarlardan çok düşük ve sabit hızda salgılanan potasyum saydam tabakada birikir. Bu miktarı inceleyerek, kolaylıkla ölüm ânına varırız.</p>

  <p class="block5">Kas içi iğne şimdi soluk gözakına saplanmıştı. Küçük cam tüpün içinde kalın bir sıvı yükselmeye başladı, doktor minicik çelik iğneyi çekip, eviyenin kenarındaki kabın içine bıraktı.</p>

  <p class="block5">Kadavra hiç kıpırdamadı, ne bir ürperme, ne bir kendini sakınma arzusu, hiç; bu da Bentley’yi şaşırtıyordu.</p>

  <p class="block5">Neredeyse eldivenleri atmalarını, maskeleri çıkarmalarını, "ölünün" doğrulmasını. 118</p>

  <p class="block5">[…] mobilyaların arkasından insanların çıkıp, zavallının saflığını alkışlamasını bekleyecekti. Bunlardan hiçbiri olmadı tabiî, doğruydu, bu rutubetli, mikroptan arınmış bodrumda, ölüm varlığıyla üçünün birden tenini okşuyordu.</p>

  <p class="block5">" Zaman kazanmak için bazı fotoğraflar çektim, vücudun ölçülerini aldım, diye bilgi verdi Doktor Folstom.</p>

  <p class="block5">Otopsi sırasında alacağı örnekler için yeterince kap olup olmadığını hızla kontrol etti ve diktafonu yeniden çalıştırdı. Sonra cesede yaklaşıp, dikkatlice incelemeye başladı.</p>

  <p class="block5">" Göze ilk çarpan, her iki kolun da önkol kemiğinin başı ve dirsek ucu hizasından kesilmiş olmaları; bu yüzden toplardamar ve damarlar da kesilmiş, bu da önemli bir kan kaybına neden olmuş.</p>

  <p class="block5">Sydney Folstom, Brolin’e dönüp sordu:</p>

  <p class="block5">" Bulduğunuzda, cesedin etrafında çok kan var mıydı?</p>

  <p class="block5">" Büyük miktarda, hayır, ama kan vardı ve kurumuştu; aslında, bu dediğiniz tutuyor. Çünkü cinayetin işlendiği yer ile cesedin bulunduğu yerin aynı olduğu anlaşılıyor.</p>

  <p class="block5">Müfettiş bu ayrıntının ne denli önemli olabileceğini biliyordu. Önce, laboratuvarın gün ışığına çıkaracağı ipuçları, daha sonra da oluşturulacak profil açısından. Brolin, katilin cinayetini orada gerçekleştirdiğinin bilincinde olarak, cinayet mahalline dönebileceğini düşündü; o havayı orada solumuştu çünkü. Herhangi bir başka yerin değil de, özellikle oranın seçilmiş olması da profil oluşturulması sırasında önemli olacaktı.</p>

  <p class="block5">Sydney Folstom cesedin sağ kalçasını yoklayarak ve bacağını hafifçe kıvırarak sözlerine devam etti:</p>

  <p class="block5">" Ölüm katılığı "rigor mortis" neredeyse tümüyle yok olmuş. Ölüm morlukları cesedin bulunduğu sıradaki pozisyonuyla uyum içinde, demek cesedin yeri değiştirilmemiş. Cesedin bulunduğu yerin, aynı zamanda cinayet mahalli olduğu doğru.</p>

  <p class="block5">Bentley kaşlarını çattı:</p>

  <p class="block5">" Cesedin bulunduğu yer, cinayet mahalli, ölüm morlukları mı? diye sordu. Yasaları ezbere bilmesine rağmen, Adlî Tıp konusunda en ufak bir bilgisi yoktu.</p>

  <p class="block5">" Ölüm katılığı bir kadavranın canlı asit durumdan, alkali bir duruma geçtiği zaman gerçekleşir: kaslar gerilir ve cesedin evirilip çevrilmesini güçleştirir. Eğer cesedin başka bir pozisyon almasını isterseniz, bu katılıkları "kırmak" gerekir. Bu aşama, kimyasal değişimler organizmayı eski asit durumuna, yani esnek haline döndürünceye kadar on iki ile kırk sekiz saat arasında sürer. 119</p>

  <p class="block5">Cesedin sırtım gözler önüne sermek için kadavrayı biraz kaldırdı, eldivenli elini böbrek hizasındaki kırmızı lekelerin üzerinde gezdirdi: " Livor mortis ya da ölüm morlukları, burada ve burada gördüğünüz kırmızı lekelerdir, dedi. Bu düzenli dolaşımın durmasının sonucudur. Diğer bir deyişle, kan dolaşımınız durduğunda, yerçekimi görevini yapar ve kanı vücudunuzun alçak bölgelerine çeker; yani örneğin yatıyorsanız sırtınıza, ayaktaysanız da bacaklarınıza Vücudunuzun yere dayandığı bölgeler "sırtüstü yatan birinin örneğinde omuzlarla kalçalar" etkilenmez, yerin deri üzerindeki basıncı nedeniyle, kan buralarda toplanamaz. Bizim için önemli olan, bu soluklukların ölümden on beş yirmi dakika sonra "sabitleşmeleridir". Bunun için, bir ceset solukluklar sabitleştikten sonra başka yere taşınsa da, beyaz izler ile morlukların yeni dayanak noktalarıyla uyuşmadığını görürüz.</p>

  <p class="block5">" Cesedin bulunduğu yer ile cinayet mahalli arasındaki fark çok büyüktür, diye araya girdi Brolin. Çünkü cesedin cinayetin işlendiği yerden farklı bir mahalde bulunması sık görülen bir şeydir.</p>

  <p class="block5">" Anlıyorum. Dediğiniz gibi, bu morluklar çok önemli! diye söylendi savcı yardımcısı.</p>

  <p class="block5">" Bu arada, size oldukça kaba bir resim çizdiğimi ve istisnaların oldukça sık görüldüğünü eklemek zorundayım. Adlî Tıp’ta kolay olan hiçbir şey yoktur, sakın unutmayın. Devam edelim.</p>

  <p class="block5">Bentley Cotland doktorun uzun bıçaklı bir bisturi aldığını görünce biraz geriledi.</p>

  <p class="block5">" Cesedin üzerinde çürükler görülüyor, parlak kırmızı renkler, çürüklerin ölümden kısa süre önce oluştuğunu gösteriyor; kurban muhtemelen dövülmüş. Sayısız yara izi var, keskin ve madenî bir aletle, muhtemelen bir bıçakla gerçekleştirilmiş ve...</p>

  <p class="block5">Doktor Folstom kalçalardaki sayısız kırmızı krateri daha yakından inceleyebilmek için cesedin üzerine eğildi.</p>

  <p class="block5">" Sanki ısırık izi gibi küçücük, büyük olasılıkla kemiriciler ya da bir tilki.</p>

  <p class="block5">" Bunda şaşılacak bir şey yok, diye sözünü kesti Brolin, cesedi ormanın ortasında bulduk, orada neredeyse yirmi dört saat kalmış.</p>

  <p class="block5">" Evet, diye cevap verdi Adlî Tıp uzmanı. Ama bir de yumruk büyüklüğünde kraterler var. Bunlar bir hayvanın bıraktığı izler değil, üstelik bol miktarda kan bulunmaması da bu izlerin post mortem olduklarını düşündürüyor. Katilin kurbanının vücudundan parçalar kesmiş olması muhtemel. Burada ve burada, karın hizasında, böğürlerde iki tane; hepsi de öldükten sonra. 120</p>

  <p class="block5">Gözlerini Brolin’e dikti.</p>

  <p class="block5">" Sizin adınıza üzgünüm baylar, ama bundan sonraki bölüm uzun sürebilir. Bıçakla açılmış her yaranın boyunu ve derinliğini ölçmek, raporumda her yaranın ayrıntılarını anlatmak zorundayım. Burada en azından yirmi delik var, onun için işim biraz uzun sürecek.</p>

  <p class="block5">Doktor Folstom ondan sonraki on beş dakikayı elinde çektiği fotoğrafların flaşım yansıtmayacak bir cetvelle, her yarayı inceden inceye araştırmakla geçirdi. Bütün gördüklerini yüksek sesle diktafona okuyordu. Bentley söylenenlerin çoğunu anlamamıştı, kullanılan sözcüklerin bazılarına yabancıydı.</p>

  <p class="block5">" Hipokondriyum bölgesinde, kolonu enine delmiş derin yara.</p>

  <p class="block5">"Üç santime yarım santim. Bıçağın sapının deri üzerinde bıraktığı belirgin iz ve yaklaşık on dört santim derinliğinde yara. Daha ayrıntılı inceleme ceset açıldığında yapılacak. Dudaklar düzgün ve yassı, iki tarafı keskin bir bıçakla açılmış yumurtamsı yaralar."</p>

  <p class="block5">Bentley bütün bunları ne anlama geldiğini tam olarak kavrayamadan dinliyordu. Sabretmeye çalışırken Brolin’in doktorun yaptıklarını büyük bir dikkatle izlediğini, sanki konuşulan dil ona tümüyle yabancı değilmiş gibi arada sırada başını usulca salladığını, önemli bilgileri sindirdiğini fark etti. O sırada Sydney Folstom ilk izlenimini açıklamak için başını kaldırdı.</p>

  <p class="block5">" Demek cesette kesici bir aletle, bence aynı bıçakla gerçekleştirilmiş yirmi iki yara izi var. On dört ya da on beş santim uzunluğunda, üç santim eninde ve her iki yüzü de keskin bir bıçak. Bu yaraların bazıları ölüm sebebi olabilir, bunu ancak cesedi açtıktan sonra doğrulayabilirim. Onun da sırası gelecek. Bir de, bizi fazla ilgilendirmeyen, kemirgenlerin ya da bir tilkinin bıraktığı sayısız iz var; ama beni asıl rahatsız edenler, kalçaların üst bölgesindeki iki delik. Yaralar simetrik değil, fazla derin de değil, sanki katil bu bölgeyi kendine ayırmış gibi.</p>

  <p class="block5">" Belki de kalçanın iki yanında katilin alelacele yok etmek istediği dövmeler vardı, diye şansını denedi Bentley.</p>

  <p class="block5">" Ben daha çok ısırılmış olmasına ihtimal veriyorum, dedi Brolin büyük bir ciddiyetle. Adamımız kızcağızı iki kere ısırmış, işin tam ortasındayken, kudurmuş gibi ısırmış. Daha sonra, bize diş izleri bıraktığının farkına vararak, dişlerinin deride bıraktığı izleri yok etmek için o bölgeleri kesmiş. Böylesi bir cinsel cinayet için tipik bir davranış. Doktor bir düğmeye bastığında güçlü bir havalandırma sistemi […] 121</p>

  <p class="block5">[…] belli belirsiz bir gürültü çıkararak çalışmaya başladı.</p>

  <p class="block5">" Gerçekten de dediğiniz gibi olabilir, dedi.</p>

  <p class="block5">Bu kez, kurbanın yüzünü incelerken, dikkatini bir şey çekti. Burnunu ölünün ağzına değdirecek kadar eğildi.</p>

  <p class="block5">Parmaklarıyla çeneyi açtı, sonra de bir cımbızla dudağın kenarındaki beyaz ipliği aldı.</p>

  <p class="block5">" Nedir o? diye sordu Brolin.</p>

  <p class="block5">" Bir iplik parçası, belki de pamuk. İpeksi iplik parçası etiketli bir plastik poşetin içine yerleştirildi; daha sonra nereden geldiğinin ve orada bulunma nedeninin anlaşılması için dikkatle incelenecekti. Doktor Folstom uzun bıçaklı bisturiyi alıp kurbanın kalçasının üzerine değdirdi. Sonra da kararlı ve ani bir hareketle deriyi ikiye böldü. Tıpkı olgun bir meyve gibi, dokular yan dinî bir tören sessizliğiyle açıldı, kırmızı kaslan ve çok ince bir sarı yağ tabakasını gözler önüne serdi. Sydney Folstom aynı işi öteki kalçada, sonra da kollarda, pazı hizasında tekrarladı. Orada durdu, kolun dokusunu incelemek için, derinin iki kenarını kabaca birbirinden ayırdı.</p>

  <p class="block5">" İşte, şu koyu kırmızı renge bakın. Yüzeyden görülmeyen, bir iç bere.</p>

  <p class="block5">Bentley Cotland’e dönüp, ekledi:</p>

  <p class="block5">" Kollar, "kavrama bölgesi" olarak adlandırdığımız bir bölgedir. Katil kurbanına kötü davrandı mutlaka, onu çekmek ya da sürüklemek için kollarından tuttu, bu çürük de parmaklarıyla uyguladığı baskının izi. Deri üzerinden görünmeyen böylesi izleri belirlemek için dokuyu keseriz. Doku, şiddet izlerini daha uzun süre korur.</p>

  <p class="block5">" Peki, bunu görmeniz ne işe yarar? diye sordu savcı yardımcısı.</p>

  <p class="block5">" Bütün bunların yapılmasından önce ölmüşse, vücudu böylesi izler barındırmazdı, diye açıkladı Brolin.</p>

  <p class="block5">Şimdi artık herifin ona kötü davrandığım, kızcağız canlıyken vurduğunu, çekiştirdiğini ya da kolundan şiddetle yakaladığını biliyoruz; üstelik bütün bunlar sırasında kurbanın bilinci de yerindeydi, yoksa katilin kadıncağızı kolundan yakalaması gerekmezdi. Kurban debelenmiş olmalı, ama bunu kesinlikle bilmemiz için ellerini ve tırnaklarını incelememiz gerekirdi.</p>

  <p class="block5">" Bu arada, diye söze girdi o sırada kesik dirsekleri inceleyen Doktor Folstom, adamımızın biyolojiden az çok anladığını söyleyebilirim. Kesim çalışması çok temiz, bir bisturi ya da skalpel kullanmış ve dirsek ile kol kemiğini ortaya çıkarmadan önce deriyi ustalıkla kesmiş. 122</p>

  <p class="block5">Öte yandan, eklem yeri ve pazıların olduğu bölümlerle fazla oyalanmamış.</p>

  <p class="block5">" Bunun anlamı ne? diye sordu, cevabı önceden tahmin eden Brolin.</p>

  <p class="block5">" Deri ve kemiklere fazla zarar vermek istemediği, geriye kalanlarla pek ilgilenmediği.</p>

  <p class="block5">Brolin gözlerini yumdu.</p>

  <p class="block5">Leland Beaumont, bir yıl önce, alınlarını asitle yakıp, kollarını dirsek hizasından keserek üç genç kadını öldürmüştü. Her seferinde Adlî Tıp yetkilisi bunun biyoloji konusunda bir şeyler bilen, bisturiyle ve skalpelle çalışmaktan ürkmeyen birinin gerçekleştirdiği "temiz bir iş" olduğunu söylemişti. Ama daha da ilginç olanı, Leland’ın deriyi kesme ve kemikleri çıkarma aşamasını büyük bir dikkatle gerçekleştirdiği, kaslarla ve bağlarla üstünkörü ilgilendiğiydi. Tarih, başrol oyuncusu olmamasına rağmen, kendini tekrar ediyordu.</p>

  <p class="block5">Sydney Folstom eldivenlerini çıkardı, alnını kuruladı, yeni bir çift eldiveni şaklatarak ellerine geçirdi.</p>

  <p class="block5">" Her neyse, alındaki asit yanığı makroskopik incelemede bir şeyler anlatamayacak kadar büyük, onun için yarayı daha sonra mikroskopla inceler, sizi de bulduklarımdan haberdar ederim. Şimdi cinsel organdaki yaraya geçelim.</p>

  <p class="block5">Eğildi, kalçaları biraz daha aralarken ürkünç bir gürültü çıkmasına neden oldu, birkaç örnek aldıktan sonra cinsel organının iki dudağının arasından dışarı taşan siyah sapı çıkarmaya başladı. Otopsi masasının paslanmaz çeliği üzerine ince ince siyah ve sulu kan sızdı. Doktor Folstom vajinadan, yaklaşık yirmi santim uzunluğunda, üzeri çeşitli biyolojik maddeden, özellikle de kandan yapış yapış olmuş iki yüzü keskin bir bıçak çıkardı.</p>

  <p class="block5">Bentley sabah kahvaltısının boğazına doğru yükselmeye başladığını hissettiğinde, odada boğuk bir çığlık yükseldi. Sydney Folstom genç savcı yardımcısının çökeltme eviyesine doğru koşup kustuğunu görünce, içini çekti. Ağzını çalkalarken belli belirsiz özürler kekeledi, ama otopsiyi sonuna kadar izlemek zorunda olduğunu söyleyerek dışarı çıkma teklifini reddetti.</p>

  <p class="block5">" Sanırım, vücudun geri kalanı üzerinde kullanılan bıçağı bulduk, dedi Doktor Folstom, pek şaşırmaksızın.</p>

  <p class="block5">Biraz önce cinsel cinayet olup olmadığım mı sormuştunuz Müfettiş Brolin?</p>

  <p class="block5">" Evet. Irzına geçilmiş mi? Sperm kalıntısı var mı?</p>

  <p class="block5">Brolin sperm varlığı konusunda olumlu bir cevap almayı umuyordu; böylece DNA sayesinde katilin kimliğinin belirlenmesini sağlayabilirdi. 123</p>

  <p class="block5">Hemen ardından, umutlandığını fark etti; genç kadının ırzına geçilmiş olduğunu umması, katili bulabilmek içindi. "Tanrım, nasıl böyle bir canavar oldum?" diye düşündü. Meslekî biçimlenmenin duygularını etkilemesi, durumu kavramasını güçleştiriyordu. Acı çekmemek için kendini kurbandan öylesine soyutluyordu ki, acıma hissi nedir, unutmuştu.</p>

  <p class="block5">" Sanmıyorum, dedi Adlî Tıp uzmanı. Birkaç dakika içinde kesin cevabımı veririm.</p>

  <p class="block5">Yeniden bisturisini aldı ve yaraların çevresinden dolanarak çeneden göbek deliğine kadar indi. Bentley Cotland göğüs kemiğini kırmak için Doktor Folstom’ın bahçıvan makasına benzer bir alet kullandığım görünce, arkasını dönmeden edemedi. Çelik çenelerin ısırığı altında bel veren kaburgaların çıkardığı ses, ayak altında kalıp ezilen bir tavuk iskeletini anımsatıyordu. Sonra, yüzü bembeyaz kesilerek tüm iç organların boşaltılmasını izledi; Doktor Folstom bıçağın açtığı her yaranın üzerinde ayrı ayrı duruyor, öldürücülük derecesini belirlemeye çalışıyordu.</p>

  <p class="block5">Kadavradan yayılan koku ameliyat maskesinden geçiyor ve Bentley’nin dudaklarını yakan Vicks tarafından bile önlenemiyordu. Her tarafa doluşan, elbiselerine sinen bir ölü et, eski ve küflü bir şey kokusu. Yine de en korkuncu bu içgüdüsel ölüm algılamasıydı; sanki tüm vücudu insan ölümünün kokusunu duyuyor, söz konusu olan aynı türden bir varlık olduğundan, tüm benliği ürperiyordu. Bu hissi asla unutmayacaktı, ölüm bilinci ve kokusunun tüm vücuduna, genlerine kazındığım biliyordu; bu koku ile bu bilinç her erkekte, her kadında mevcuttu ve hiçliğin çağrısını duyar duymaz uyanacaktı.</p>

  <p class="block5">Sydney Folstom, Bentley’ye ve Brolin’e plastikten yapılmış bir siperlik verip, alçı testeresini andırır bir alete uzandı. Testere hemen her tarafa kemik parçacıkları saçarak kafatasını açtı, beyni ortaya serdi. Doktor başta sertzardan örnek almanın önemi olmak üzere, anlaşılmaz yorumlar yaptı. Aynı zamanda ağızdan örnekler alıp, yeniden göğsün derinliklerine döndü.</p>

  <p class="block5">Sydney Folstom rahmi bir eldiven gibi tersyüz ettiğinde, Bentley bayılacak gibi oldu; çevresinde olan biteni anlayacak kadar kendini toparladığında da, Adlî Tıp uzmanının yaranın dibindeki kanı kepçeye benzeyen küçük bir araçla boşaltmaya çalıştığını fark etti.</p>

  <p class="block5">Bentley yanındaki iki kişiye baktı. Görünüşlerinden hiçbir şey anlaşılmıyordu, en ufak bir heyecan belirtisi bile yoktu. 124</p>

  <p class="block5">Oysa dikkatli bakıldığında, kurbanın oldukça güzel, uzun boylu, zarif hatlı ve ince yüzlü bir genç kadın olduğu görülüyordu. Şaşkınlığını daha fazla saklayamadı ve biraz ürpererek sordu:</p>

  <p class="block5">" İyi de, böylesi bir manzara karşısında bir şey hissetmiyor musunuz?</p>

  <p class="block5">Doktor Folstom, bakışlarında her zamanki soğuk ifade, ona döndü:</p>

  <p class="block5">" Bu meslekte, açtığınız her kurbana acımaya zamanınız olamaz. Her birine olabildiğince saygılı davranmaya çalışıyorum, ama mesleğim ailelerin bilmek istemeyeceği yöntemler kullanmamı gerektiriyor. Olaya teknik açıdan bakmak, sağlığında çok güzel olan ve erkekleri oldukça etkileyen bir genç kadın olarak düşünmemek gerekiyor.</p>

  <p class="block5">Bentley kadın hekimin kendi özel hayatında en ufak bir duyguya sahip olup olmadığını merak etti, ama daha fazla soru sormadı; kadının, gözlerini gözlerine dikip, derinliğini ölçmeye kalkma âdetini sevmemişti. Öte tarafta Brolin daha ölçülü görünüyordu, hatta olan biten karşısında daha da duyarlı; ama mesleği zaaf göstermesini yasaklıyordu. Genç müfettişle tanıştığından "bu sabahtan" beri ilk kez ona karşı sempati gibi bir şey hissetti. Aslında kötü biri değildi, sadece meslekî biçimlenmenin etkisindeydi, o kadar.</p>

  <p class="block5">" Evet, artık eldekilerin bir özetini ve zamanlamasını çıkarabilirim. Tabiî histoloji ve histoimünoloji testleri çıkardığım sonuçlan daha da kesinleştirmemi sağlarlar, ama bu gibi yöntemler, yani fibronektin ve çok çekirdekli nötrofiller hem çok sıkıcı, hem de çok zaman alıyor. Şimdilik size söyleyebileceklerim özellikle göğüs bölgesine, en azından dördü ölümcül olan yirmi iki bıçak darbesi almadan önce dövülmüş olduğu.</p>

  <p class="block5">Daha sonra olanlar konusunda, Anatomopatoloji testlerini görmeden fazla bir şey söylemek istemiyorum.</p>

  <p class="block5">Yine de adamın çıldırıp kadıncağızın vücuduna saldırdığını düşünüyorum, ısırıklar ve cinsel organdaki yara bunun göstergesi, sonra da cesedi terk etmiş olmalı. Alındaki asit yanığı izine gelince; örnek alıp, her şeyi inceleyeceğim. Olabildiğince ayrıntı bulmaya çalışırım ya, siz yine de benden bir mucize beklemeyin; bu yaradan dişe dokunur sonuçlar çıkaramamaktan korkuyorum.</p>

  <p class="block5">Bentley Cotland masanın üzerindeki cesede döndü. En azından insan vücuduna benzeyen bir bölüm vardı, gerisi kızıl renkli bir et yığını. Boşaltılmış kafatası, ortadan ikiye yarılmış kollan ve bacakları, göbek deliğinden çeneye kadar kesilmiş göğüs bu siluetin bütün hayat kalıntılarını silip süpürmüştü. Masanın iki yanından sarkan ila deri parçası, yağ tabakasının tavandan gelen bembeyaz ışık altında güçsüzce parıldaması, bütün bunlar göğsün uzun ve açık bir çanta gibi görünmesine neden oluyordu. 125</p>

  <p class="block5">Doktor Folstom’ın eldivenlerini biyolojik atık tenekesine atması, Bentley’yi şaşkınlığından kurtardı.</p>

  <p class="block5">" Vardığım sonuçlan zaman kaybetmeden faks ve e-postayla gönderirim Müfettiş Brolin.</p>

  <p class="block5">Beriki başını salladı, yeniden cesede döndü.</p>

  <p class="block5">Katilin uyguladığı yöntemde tuhaf bir şeyler vardı. Yaralamadaki çılgınlık, rahim çevresinde görülen sayısız bereler, bütün bunlara rağmen geride hiçbir şey, ne sperm, ne tükürük, ne de iz bıraktırmayan bir zekâ. Eğer kalçanın iki yanındaki ısırıklarla ilgili teori doğruysa, katil işlediği cinayetten sonra yeniden bilincine kavuşuyor demekti. Çılgın bir dürtüye uyuyordu kısacası.</p>

  <p class="block5">Önüne geçilemez bir yaralama, nefret ve öldürme dürtüsü. Yine de, akıllıydı ve cinayeti işledikten sonra kendini toparlamayı beceriyordu.</p>

  <p class="block5">" Teşekkürler doktor, ne kadar çabuk gönderirseniz, o kadar iyi, diye kekeledi. İçimde, zamanımızın kısıtlı olduğu gibi tuhaf bir his var.</p>

  <p class="block5">Tekrarlayacaktı.</p>

  <p class="block5">Ve kurbanına korkunç şeyler yapacak, ona hiçbir yaşama şansı bırakmayacaktı.</p>

  <p class="whitespace1"></p>

  <p class="block9"><br class="calibre5" id="calibre_pb_19" /></p>
</body>
</html>
