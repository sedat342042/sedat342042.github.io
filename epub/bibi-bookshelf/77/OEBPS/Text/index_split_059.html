<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kötü Ruh</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block9"></p>

  <h2 class="calibre6">54</h2>

  <p class="block5">Gece, çevrede dönenip duran ölümün huzursuzluğuyla Portland’ın uçurumlarının ve ormanlarının üzerinden kayıp gitti. Devasa siyah bulutlar sessiz hayaletler gibi süzüldü, iç karartıcı pelerinleriyle bölgeyi soluksuz bıraktı.</p>

  <p class="block5">O gece, Brolin, Juliette’in evine gitmedi. Leland Beaumont’un mezarının açılmasından sonra, korkunun önünden kaçarak soluğu kendi evinde almıştı. Genellikle çok az içki içtiği için tozlanmaya yüz tutmuş bir şişe Jack’s’in üçte birini devirdi. Sıcak suyla bir duş yaptı, sonra üzerine Quantico Akademisi döneminden kalma, kocaman harflerle FBI’nin arması basılı eski tişörtünü geçirdi. O tişörtün içinde kendini iyi ve güvende hissediyordu; geçmişte yaşadıklarıyla beslenen bir güven duygusu... Nereye gittiğini, ne yaptığını bildiği ve inandığı bir dönem. Meslekî düş kırıklıklarından önceydi bu.</p>

  <p class="block5">Brolin salonunun yanındaki küçük holden, ceketinden düşen su damlalarının sesini duyuyordu. Başını çevirdiğinde, çamura bulanmış ayakkabılarını gördü ve Leland’in boş mezarının görüntüsü, bütün gerçekliğiyle gelip gözünün önüne yerleşti.</p>

  <p class="block5">Hiç zaman yitirmeden, Leland’in cesedinin kaybolmasıyla ilgili ek bir soruşturma başlatılmalıydı.</p>

  <p class="block5">Saygısızlıktan söz etmek imkânsızdı. Leland gömülmüştü ve ölüydü.</p>

  <p class="block5">Bundan gerçekten emin misin bakalım? Gömüldüğü sırada orada mıydın?</p>

  <p class="block5">Hayır, Leland kellesine bir kurşun yemişti, şöyle ya da böyle kurtulmuş olamazdı. Hekimler soğuk cesedini muayene etmişlerdi. Teşhislerinde en ufak bir farklılık yoktu.</p>

  <p class="block5">Peki, tabut toprağa verildiğinde, içinde ceset olup olmadığını gördün mü? 316</p>

  <p class="block5">Beyni, kafatasının bir bölümüyle birlikte dağılmıştı.</p>

  <p class="block5">Leland kara büyüye tutkundu. Ölümsüz olmak istiyordu.</p>

  <p class="block5">Zihinsel işkence, Brolin oyun konsolunu çalıştırıncaya kadar, birkaç dakika sürdü. Uzun zamandan beri oynamamıştı... İki haftadan beri! Katodik ışınlar ile oyunun titreşimli heyecanı onu gerçeklerden kopardı. İlk yaşayan ölüler meydana çıktıklarında, Brolin "off" düğmesine bastı. Az uyudu; bomboş, düşsüz, huzursuz bir uyku.</p>

  <p class="block5">Yedide uyandı, kendine ancak duşa girecek kadar zaman ayırdıktan sonra, Mustang’ine binip polis merkezine doğru yola koyuldu. Midesinin iniltilerini dinlerken Juliette’in evinde geçirdiği gecenin, genç kılan güven verici kollarının ve sabahlan taze sıkılmış portakal sularının özlemini yaşadı.</p>

  <p class="block5">Müfettiş bürosuna girdiğinde, Salhindro telefonu kapatıyordu. Soruşturmayla görevli olmasına karşın, Salhindro işe ancak hastalık derecesinde bir fedakârlık ya da en azından mazoşizm diye tanımlanabilecek bir bağlılıkla sarılıyordu. Ne Yüzbaşı Chamberlin, ne de Cinayet Masası’nın herhangi bir müfettişi bir yorumda bulunmamıştı. Katil ile Karga’yı yakalamak bu işle görevlendirilenlerin dışındakilerin bile birinci ödeviydi.</p>

  <p class="block5">Meats ve Brolin mezarın boş olduğunu gördüklerinde telefonla yüzbaşıya ve Salhindro’ya haber verdikleri için, Meats koridorda karşılaştığı genç müfettişe başıyla bir selam vermekle yetinmişti. Konudan bahsetmeye niyetli değillerdi pek; şimdilik değillerdi.</p>

  <p class="block5">Sabahın ilk saatleri, yorgunluk kendini hissettirmeden geçiverdi. Brolin sabah ilk iş olarak şimdiki bekçi ile selefini mezara bir saldırıyla ilgili olarak sorguya çekmek için Latourell Mezarlığına giden Lloyd Meats’le telefonda konuşmuştu. Ne var ki, o taraftan hiçbir şey öğrenilememişti. İki bekçi de, gömülmesinden sonraki on iki ay boyunca Leland Beaumont’un mezarında hiçbir olağanüstülüğe rastlamamışlardı.</p>

  <p class="block5">İyi haber, on buçuğa doğru telefon eden Cari DiMestro’dan geldi:</p>

  <p class="block5">" Birinci kurbanın yüzünü yeniden oluşturmaya çalışan ekip, işini dün akşam tamamladı. Yedi günden beri durmadan çalıştılar ama ortaya çıkan sonuçtan memnunlar, onlara göre, bu canlandırma işlerine yarayabilirmiş.</p>

  <p class="block5">" Tamam Cari, yüzün fotoğrafını çeksinler, sonra o fotoğrafları eyaletteki tüm polis karakollarına dağıtalım.</p>

  <p class="block5">Bu arada, Washington eyaletindekilere de; bakarsın, oralı çıkar. Çok belirgin bir portresini de Portland ve Salem’deki küçük büyük bütün gazetelere göndersinler. 317 İlgilenebilir misin?</p>

  <p class="block5">" Bizim Bayan X çok yakında tüm Oregonluların kahvaltısına konuk olacak.</p>

  <p class="block5">" Sağol Cari.</p>

  <p class="block5">" Bekle, daha bitmedi. Alnı yakmak için kullanılan aside gelince, kütle spektrometresi anhidrit ve hidrojen gibi kolay rastlanabilir maddeler belirledi. Aslına bakarsan, kurbanın dokusunu oluşturan ile sonradan eklenenleri birbirinden ayırmak gerek. Ama oksijene eklenen hidrojen, H<sub class="calibre12">2</sub>SO<sub class="calibre12">4</sub>, yani sülfürik asit için yeterli suyu oluşturabilir. Bu pek işine yaramayacak, çünkü bu liseler dahil, hemen her yerde bulunabilecek bir asit.</p>

  <p class="block5">Öte yandan, Craig’in Elizabeth Stinger’ın öldürüldüğü yerde yaptığı araştırmanın sonucunu gördüm.</p>

  <p class="block5">Aspiratörle yapılan örnek almada belirli bir miktar tebeşir bulunmuş.</p>

  <p class="block5">"Tebeşir mi?</p>

  <p class="block5">" Evet. Anlaşılan yerde, kurbanın çevresinde karanlıkta ve çıplak gözle görülmeyecek kadar az da olsa, beyaz tebeşir tozu var.</p>

  <p class="block5">" Ayakkabısından dökülmüş olabilir mi? Mesela, sanki bir kireç ocağından geliyormuş gibi?</p>

  <p class="block5">Brolin, Cari raporun sayfalarını çevirirken çıkan sesi duydu.</p>

  <p class="block5">" Dur bakayım... Hayır, bulunan miktar ayak izlerinden kalacak gibi değil, çok fazla, üstelik de sadece belirli yerde. Tebeşir tozu sadece cesedin çevresinde ve... Ve... Kurbanın bacaklarının bulunması gereken yerde.</p>

  <p class="block5">Craig’e kalırsa, tebeşiri katil getirdi, tebeşir kullanınca da tozu yere döküldü.</p>

  <p class="block5">Brolin söylenenleri not aldı ve Cari DiMestro’ya tüm bilimsel ekip çalışanlarının başardığı iş için içten bir teşekkür etti.</p>

  <p class="block5">Sonra koltuğuna gömüldü ve farkında olmadan dudağını ısırmaya başladı. Asit izi onları hiçbir yere götüremeyecekti, alman yeri bulacak kadar nadir bir madde değildi kullanılan. Öte yandan, diğer konu çok daha ilgi çekiciydi. Tebeşir tozunun orada ne işi vardı? Üstelik, az miktarda, sanki katil tebeşirle bir şey yazmış gibi, polis bir şey bulamadığına göre, sonradan sildiği bir şey.</p>

  <p class="block5">Tıpkı, kurbanlarının alnına bıçakla bir pentagram kazıyıp, sonradan silmesi gibi.</p>

  <p class="block5">Düşerken yanındakini de deviren bir domino gibi, bu benzetme Brolin’in aklına başka bir düşünce getirdi. Katil zemine, Elizabeth Stinger’ın bacaklarım kestiği yere de bir pentagram çizmiş olmalı. Anlamı esrarlı, şeytanî sembollerinden birini.</p>

  <p class="block5">Brolin elleriyle yüzünü kapadı. Öncekilere eklenen, ama doğrulanmadıkça bir anlam ifade etmeyecek yeni bir varsayım daha vardı. 318</p>

  <p class="block5">Sembolün kesin metni olmadan, elindeki ipucu anlamsız kalıyordu, onun için bu bilgiyi kafasının bir köşesine yerleştirip, bir sonrakine geçmeye karar verdi. Karton kapağında "Leland Beaumont" yazılı dosyayı açtı, aradığını buluncaya kadar sayfalan çevirdi: "aile adresi" bölümünü:</p>

  <p class="softbreak"></p>

  <p class="block5"><i class="calibre7">Crow Farm</i><sup class="text2"><sup class="noteref" id="back_note_28"><a class="calibre9" href="../Text/index_split_111.html#note_28" title="28">28</a></sup></sup><i class="calibre7">, Bull Run road, Multnomah county.</i></p>

  <p class="softbreak"></p>

  <p class="block5">Bir ev için ne tuhaf bir isim. İç karartıcı ve bularak, Adams ailesinin kuzenlerinin evine hoş geldiniz. Brolin parmaklarını masasının üzerinde trampet çalar gibi tıkırdattı, sonunda başını salladı.</p>

  <p class="block5">Gidip, Milton Beaumont’u ziyaret edecekti. Bunu çok daha önceden yapması gerekirdi, ihtiyar ne denli saf olursa olsun, adamın belki de gün ışığına çıkaracağı sırları vardı. Brolin köşedeki dolabı açtı, içinden plastikten küçük bir valiz çıkardı. İçindekileri kontrol etme lüzumunu bile görmedi, oradakileri ezbere biliyordu.</p>

  <p class="block5">Bürosunun kapısı çarptı, asansörlere doğru yola koyulmuştu ki, Yüzbaşı Chamberlin’in sert sesi yankılandı:</p>

  <p class="block5">" Josh! Bir saniye!</p>

  <p class="block5">Sesinden bir umutsuzluk seziliyordu.</p>

  <p class="block5">" Yeni bir mektup daha aldık.</p>

  <p class="block5">" Ne? Adamlarımızca doğrulandı mı?</p>

  <p class="block5">" İçeriği gerçek olduğunu kanıtlıyor. Gelin.</p>

  <p class="block5">Yüzbaşının bürosunda, mide bulandırıcı bir tütün kokusu salınıyordu. Bentley Cotland oturmuştu, Salhindro ise çok geçmeden göründü. " Mektup elimize adi postayla, bir saat önce ulaştı, diye açıkladı Chamberlin. Fred Chwimsky mektubu Polilight ve luminolle taradı ama bir şey elde edemedi. Anlaşılan, bir önceki gibi gizli mesaj yok bu kez.</p>

  <p class="block5">Zaten, insanın içinin ürpermesi için, gizli mesaj da gerekmiyor.</p>

  <p class="block5">Mektubu Brolin’e uzattı. Öncekiler gibi, yazıcıdan çıkmıştı.</p>

  <p class="softbreak"></p>

  <p class="block13">Sevgili Müfettişler,</p>

  <p class="block13">Bu kez şiir filan yok, bırakacağım iz de yok.</p>

  <p class="block5"><span class="text5">Hile yaptınız. O tuzak akıl almaz bir tuzaktı ve ne denli beceriksiz olduğunuzu gösteriyordu. Eğer görevimi yerine getirmemi önleyebileceğinizi düşünüyorsanız, size iyi şanslar dilerim. Yine de beni sıkıştırılıp aptalca bir tuzağa düşürülmek istenen adi bir hayvan</span> <span class="text5">gibi görmenize kırıldım. Beni hor gördünüz. Bunun için sizi cezalandıracağım. 319</span></p>

  <p class="block13">Şefiniz Bay Chamberlin’in küstahlığı beni derinden sarstı, böylesine acınacak bir sonuç almak için bu kadar kendini beğenmişlik bende sadece küçümseme ve itiraf etmeliyim, zavallı ve acınacak planınız başarısız olduğunda, uzun süren bir sevinç duygusu uyandırdı. Aklıma gelseydi, sahneyi filme alırdım, böylesi bir şey televizyonda insanları gerçekten eğlendirirdi. Bunun dışında, şimdi artık "eser"ime dönüyorum. Cezamı uyguladıktan sonra, çalışmamın geri kalanını izlemeniz için belki sizinle yeniden temasa geçerim.</p>

  <p class="block13">Size karşı duyduğum şaşmaz bir tiksintiyle,</p>

  <p class="block13">Ben</p>

  <p class="whitespace3"></p>

  <p class="block5">Chamberlin asabîce bıyığını sıvazlarken, Brolin mektubu plastik mahfazasına yerleştirdi.</p>

  <p class="block5">" Sizin dışınızda kimse bu caninin bize gönderdiklerinden haberdar olmadığına göre, bu mektubun kişisel addedilecek kadar özellikli ve kesin olduğunu düşünüyorum. Joshua, siz ne diyorsunuz.</p>

  <p class="block5">" Evet, haklısınız, ipuçlarına, şiirlere, yani önceki mektupların içeriğine atıf. Bu bir kandırmaca değil. Onun dışında, bazı kanıtlar da var. Kendini çok ciddiye aldığı bir görev üstlenmiş gibi hissediyor, "eserinden" ve "ödevinden" falan söz ediyor. Ötekinden, ağır işlerini gördürdüğünü sandığımız kişiden hiç bahsetmiyor.</p>

  <p class="block5">Sanki başkası yokmuş gibi, sanki basit bir aletmiş gibi, sadece birinci tekil şahısla yazıyor, asla "biz" demiyor.</p>

  <p class="block5">Kurbanlarından hiçbirine en ufak bir saygı bile duymuyor, ona göre kurbanları canlı varlıklar değil, sadece üzerlerinde tüm gücünü gösterdiği birer tatmin aracı. Bunun kanıtı olarak da onun deyimiyle "adi bir hayvan gibi" sıkıştırılmasından söz ederken gösterdiği öfke; oysa kurbanlarına yaptığı kesinlikle farklı değil.</p>

  <p class="block5">Kurbanlarının bir değeri yok, ama işin ucu ona dokunduğunda, öfkeleniyor.</p>

  <p class="block5">Brolin şimdiye kadar verecek bir cevap bulamamış olmasına şaşırarak, bir an Bentley Cotland’e baktı.</p>

  <p class="block5">Sözlerini sürdürdü:</p>

  <p class="block5">" Bize karşı beslediği tüm bu öfkeye rağmen, yine de mektup gönderiyor, hatta devam edebileceğini de düşünüyor. Yaptıklarının hayranlık uyandırmasına ihtiyacı var. Kullandığı sözcüklerde, seri cinayetler işleyen ve genellikle zavallı bir insan olarak tanımlanacak katilden beklenmeyecek bir kültür görülüyor. Tam tersine, burada karşımızda çok akıllı biri var, üstelik iyi eğitim almış ve çok kurnaz biri. Çok seçkin, hatasız deyimler kullanıyor, mektubunu da artık pek geçerli olmayan, son derecede edebî bir terimle bitiriyor: 320</p>

  <p class="block5">"Size karşı". Belki de kendi kendim yetiştirdi, eğitimini kitaplarla gerçekleştirdi. Dağarcığını okuduklarıyla zenginleştirdi, bu da hem edebî üslubunu, hem de takdir görme isteğini açıklıyor. Ya yalnız yaşıyor ya da dehasını değerlendiremediği için kötü davrandığı "maşasıyla". Bunca bilgi depolayıp bildiklerini kimseye gösteremediği için, kuşkusuz anlaşılmadığını düşünüyordur. Çekingen ya da toplum dışı biri, çok az insanla görüşüyor, kimse de ne kadar akıllı olduğunu kabul etmek istemediği için, tatminsiz. Bu da onu sinirlendiriyor, toplumun dışına itildiği için de herkese karşı belirli bir nefret duyuyor. Bizimle bunun için oyun oynuyor zaten. Kendini kesinlikle fazla yetenekli gördüğü bir işte çalışıyor, iş arkadaşlarının onu çok iddialı, tatlı kaçık ve tehlikesiz birisi olarak gördüklerinden eminim. İnsanları çekip çevirmeyi bir sanat haline getirdiği kesin. Bir de, bu daha önce söylenenleri tekrarlıyor, kendine aşın derecede âşık. Mektubun altına "Ben" diye imza atıyor ve sanki onu yakalamaya layık değilmişiz gibi, böylesine gülünç bir tuzak kurmamamız gerektiğini düşünüyor.</p>

  <p class="block5">" Beni şaşırtıyorsunuz, dedi Cotland. Bütün bunlar, bir mektup sayesinde!</p>

  <p class="block5">Küstahlığını ve insanları tahrik eden özelliğini yitirmişti; gece sağanağı altında boş mezar görüntüsü onu belirgin bir biçimde yerine oturtmuştu. Oysa Brolin artık hayal falan kurmuyordu; tıpkı otopsi sonrasında olduğu gibi, sarsılıyor ve saldırganlığını unutuyordu ya, çok kısa zamanda aynı tek ve benzersiz Bentley Cotland olacağı kesindi. Gururlu. İnsanın temel özelliklerini değiştirmek imkânsızdır.</p>

  <p class="block5">" Burada yaptığım yorum değil, ama elimizdeki ayrıntılar arttıkça profili daraltabilir, sonunda nasıl biri olduğuna, neler düşündüğüne kadar indirgeyebiliriz.</p>

  <p class="block5">Cotland’in alaylı ve keskin bir cevap vermek üzere olduğunu anlayan Chamberlin aceleyle söze girdi:</p>

  <p class="block5">" Beyler, yeni birini öldüreceğini açıkça ilan ediyor. Kimi, ne zaman, nasıl? Bunu söylemiyor.</p>

  <p class="block5">" Eğer yeni bir cinayet işlerse, bu sefer yaptığı öncekilere benzemeyecek. Bu kez, bizim için öldürecek; bize acı çektirmek için. Amaçlarına hizmet etmek için değil, doğrudan bizi sarsmak için. Bu cinayeti tamamlamaya çalıştıklarının arasına yazmamak gerek, dedi Brolin, kararmış bakışlarıyla. " Bu herif bizimle alay ediyor! diye öfkelendi Bentley. Bir şeyler yapmalı, gözlerimizin önünde birini öldürecek ve biz parmağımızı bile oynatamıyoruz! 321 Portland polisi dedikleri bu mu?</p>

  <p class="block5">Salhindro ayağa kalktı, elleri kol dayanaklarında, Cotland’in üzerine eğildi:</p>

  <p class="block5">" Zavallı adam, elimizden ne geliyorsa yapıyoruz! O herif rasgele öldürüyor, kurbanlarını kendi kişisel ölçütlerine göre seçiyor, herhangi bir ilişki, göze çarpan bir neden yok; böylesi her soruşturmacının kâbusudur. Yoksa hepimizin bir sonraki kurbanı görmekte acele ettiğimizi mi düşünüyorsunuz? Olanı aileye anlatmak istediğimizi mi? Herif arkasında iz bırakmayacak kadar akıllı olduğu için medyanın öfkesiyle karşılaşmak! John Wayne Gracy gibi katiller rastlantı sonucu yakalanmadan otuz üçten fazla insan öldürdü.</p>

  <p class="block5">Zodyak katili kim olduğu anlaşılmadan kaybolana kadar kırk üç kişiyi katletti. Burada, sadece iki kurban var ve hepimiz hasta olduk, ama soruşturma dediğiniz maalesef yavaş ve adım adım gelişen bir şey. Sizin, sizin bu konulara ilişkin en ufak bir bilginiz yok ve...</p>

  <p class="block5">" Larry... Larry! diye sakinleştirdi Chamberlin. Salhindro doğruldu, Cotland’in yüzüne aynı zamanda hem ışık, hem de kan geldi.</p>

  <p class="block5">" Beyler, öfkeye kapılmayalım, dayanışma içinde olalım, zafiyet göstermenin zamanı değil şimdi, dedi Cinayet Masası şefi. Larry, önümüzdeki kırk sekiz saat için devriyeleri iki katına çıkaracağız, izinli kim varsa çağır. Hastalık izninde olanlar bile, imkân dahilinde, bize yardım etmeli. Demek istiyorum ki, kenti sürekli gözetim altında tutacağız; özellikle de katilin hoşlandığı ıssız bölgeleri.</p>

  <p class="block5">" Bir sonraki kurbanın lağımlarda öldürüleceğini düşünüyorum, dedi Brolin. Adam Dante’nin "Cehennem"ine göre, yeraltındaki dokuz kata göre öldürüyor, Elizabeth Stinger da kanalizasyon girişinde bulunmuştu. Benzerlik oldukça çarpıcı.</p>

  <p class="block5">" Josh, çocukları devriye gezmeleri için aşağıya göndermemiz imkânsız, bunun için ordu gerek! diye üzülerek itiraz etti Chamberlin.</p>

  <p class="block5">" Ancak, "eserine" devam etmeden önce, bizi cezalandırmak için birini öldürmeye çalışacak ve böylelikle bizi zor durumda bırakacak. Gazete ve televizyonlara haber vererek, bunun medyatik bir cinayet olması için uğraşacak. Eğer milletin alay konusu olursak, onunla kamuoyu arasında sıkışıp kalır, neredeyse onun kadar yalnız ve marjinal oluruz. Kafasından bunların geçtiğini öğrenirsem, hiç şaşırmayacağım.</p>

  <p class="block5">" Öyleyse, devriyelerin sayısını artırır, ek telefon santrallarını devreye sokarız; her şikâyet olabildiğince ciddiye alınır. 322</p>

  <p class="block5">" Kolay olmayacak! dedi Salhindro.</p>

  <p class="block5">" Yüzbaşı, önümüzdeki birkaç saat boyunca Juliette’in korunmasının daha da yoğunlaştırılmasını istiyorum, dedi Brolin daha kısık bir sesle. O kız... Önemli bir sembol. Katil bizi Leland’in izinde sürüklemek için onunla aynı yöntemleri kullanıyor; Juliette de Portland Celladı’yla karşılaşıp, hayatta kalan tek kişi. Ne demek istediğimi anlıyorsunuz, değil mi?</p>

  <p class="block5">" Joshua, adamlarımızdan ikisini sürekli olarak onu korumakla görevlendirdim, vardiyaları hesap edersek, bu altı adam eder! Siz de biliyorsunuz, çoğu kez üniformalı bir polisle yetiniyoruz. Elimizde yeteri kadar adam yok...</p>

  <p class="block5">Yüzbaşı ile müfettiş göz göze gelip, dikkat ve saygıyla birbirlerini tarttılar, sonra Brolin usulca başını salladı.</p>

  <p class="block5">" Tamam... Anladım.</p>

  <p class="block5">Salhindro kapıya yöneldi:</p>

  <p class="block5">" Birlikleri harekete geçireyim.</p>

  <p class="block5">Hızlı adımlarla çıktı. Brolin ayaklanmak üzereyken, yüzbaşının bir el işaretiyle durakladı:</p>

  <p class="block5">" Elinizde bir şey var mı? Bir ipucu, beni rahatlatacak herhangi bir şey?</p>

  <p class="block5">Brolin tereddüt etti, sonra omuzlarını silkti:</p>

  <p class="block5">" Her şeye sıfırdan başlamak zorundayım. Kötülüğün kaynağına, cinayetin doğduğu yere dönüyorum.</p>

  <p class="block5">Plastikten yapılmış küçük valizini aldı ve kalabalıkta kayboldu.</p>

  <p class="softbreak"></p>

  <p class="block9"><br class="calibre5" id="calibre_pb_59" /></p>
</body>
</html>
