<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kötü Ruh</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block9"></p>

  <h2 class="calibre6">31</h2>

  <p class="block5">Polis arabası Shriners Hastanesi’nin önünden lastik çığlıkları arasında geçti. Brolin kalbinin hızla attığını hissediyordu. Çok yakındaydılar. 10’uncu Sokak’ın köşesine varıncaya kadar Gibbs boyunca ilerlediler, köşeye geldiklerinde Salhindro yavaşladı. Mahalle geniş bahçeler, bomboş bırakılmış araziler ve kulübelerden oluşuyordu.</p>

  <p class="block5">Sağ tarafta Nuh’tan kalma bir katranla kaplı yol kaldırımı keserek, penceresiz ve tek katlı bir yapının çalılıklar arasından göründüğü boş bir alana doğru gidiyordu. Arazi, kapısı uzun zamandan beri kayıp bir çitle çevriliydi. Bir karayolu işareti bölgenin tehlikeli ve yasak olduğunu belirtiyordu.</p>

  <p class="block5">Salhindro yola girmek üzere dönüyordu ki, Brolin elini arkadaşının omzuna koydu:</p>

  <p class="block5">" Buraya park et. Eğer içeride tahmin ettiğim varsa ve eğer adamımızı iyi tamdıysam, cesedi göz göre göre binaya taşıma riskine girmemiştir. Böylesi kulübelerle dolu bir bölgede, arabasını kapının önüne kadar getirmiş olmalı.</p>

  <p class="block5">Çukurlarla ve tümseklerle dolu yola bakan Bentley müfettişe döndü:</p>

  <p class="block5">" Bu toprak değil ki, katran. Burada nasıl bir ipucu bulmayı umuyorsunuz?</p>

  <p class="block5">" Hiç belli olmaz, izmarit, kan izi, her şey bulunabilir. Brolin başka bir şey eklemeden arabadan çıkarken, Meats’in arabası arkalarında durdu. Yüzbaşının yardımcısı Sular İdaresinin yapısını görünce yüzünü buruşturdu.</p>

  <p class="block5">" İç karartıcı, diye boğuk bir ses çıktı dudaklarının arasından. Salhindro arabasındaki telsize uzandı:</p>

  <p class="block5">"Merkez, burası 4-01, kod 10-23. Bir 10-85 yapacağız. 206</p>

  <p class="block5">Portland polisinde 10-23 kodu, olay yerine varıldığını, 10-85 de bir güvenlik araştırmasına başlanacağını belirtir. Bu ikinci kod genellikle polislerin duyarlı bir bölgeye geldikleri ve saldırganın, katilin ya da herhangi birinin orada bulunup bulunmadığını bilmedikleri zaman kullanılır. Bir ön uyandır ve eğer merkez beş dakika içinde bir haber almazsa, en acil kodla takviye gönderir: 10-0 ihtimali, adamlarımız tehlikede. 10-0 genellikle üstün bir sorumluluk duygusu uyandırır ve polis memurlarına meslektaşları tehlikeden kurtuluncaya kadar süren, karşı konulmaz bir çeşit girişkenlik kazandırır. 10-0 polis teşkilatını birkaç saniyede bir kardeşlik cemiyetine dönüştüren bir koddur.</p>

  <p class="block5">" Tamam 4-01, dikkatli olun. Bekledikleri üçüncü araba fazla gecikmedi, alüminyum valiz yüklü steyşından Craig Nova’yla birlikte yardımcısı Scott Scacci ve Paul Launders diye biri indi.</p>

  <p class="block5">" Craig, binaya giden yolu taramanızı istiyorum, en azından girişten önceki son bölümü, adamımızın orada arabasını bir süre park etmiş olması muhtemel, dedi Brolin.</p>

  <p class="block5">Craig Nova başını salladı ve yardımcısına döndü. Beriki de başını sallayıp steyşının arkasına yöneldi, arabadan üzerinde öğle güneşinin kıvılcımlar çaktırdığı iki ağır valiz indirdi. Craig de Brolin’e cesedin bulunduğu yeri etkileyecek hiçbir elyaf bırakmayan, özel bir tulum uzattı.</p>

  <p class="block5">" Bir tane de Larry’ye ver, o da bizimle geliyor, dedi Brolin.</p>

  <p class="block5">" Ya ben? diye sordu Bentley şaşkınlıkla. Sizinle gelmem gerek, bu benim için çok eğitici olur!</p>

  <p class="block5">Brolin dişlerini sıktı. "Benim için çok eğitici olur" diye öfkeyle tekrarladı. "Her şey öldürülmüş bir kadının cesediyle karşılaşacağımızı söylüyor, o hâlâ işin eğitici tarafına bakıyor!" En ufak bir yeteneği olmadan, Piston AJ tarafından savcılık makamına paraşütle indirilmiş zengin çocuğu Bentley Cotland birden Brolin’in gözüne sırıtan bir yırtıcı sonradan görme olarak göründü. Müfettişin içinde Bentley’nin meslek hayatının egosunu asla tatmin edemeyeceği hissi uyandı; bu onu daha da tehlikeli kılacak, umudu kırılmış, kısacası kötü bir köpekbalığına dönüştürecekti. Babasının desteğine rağmen, yüksek güç çevrelerine kendini kalıcı olarak kabul ettiremeyecek kadar aptal bir köpekbalığı.</p>

  <p class="block5">Brolin’in sinirlendiğini gören Salhindro, plastik galoşlarını giyerken açıkladı:</p>

  <p class="block5">" İçeriye ne kadar az kişi girerse, etrafı o kadar az etkiler.</p>

  <p class="block5">" Ama... 207</p>

  <p class="block5">Savcı yardımcısının gözleri Brolin’inkilerle karşılaşınca, Bentley susmak zorunda kaldı.</p>

  <p class="block5">" Siz en iyisi Müfettiş Meats’e yardım edin de, yolun girişinde bir güvenlik çemberi oluştursun.</p>

  <p class="block5">Bentley Cotland içini çekti, sonra üzüntüyle başını salladı.</p>

  <p class="block5">Brolin, Craig Nova, Scott Scacci ve Salhindro binanın girişinde duruyorlardı. Demir kapıya varana dek, yolun açığından, çalıların arasından, göze batacak izler arayarak dönmüşlerdi. Arkalarında Paul Launders yavaş yavaş, burnunu katrana dayamış, otuzar santimlik mesafeler alarak ilerliyor, hem yoldan, hem de yolun tabanını ortaya çıkaran çukurlardan örnekler alıyordu. Uzakta, Lloyd Meats ile Bentley çevreyi san bir şeritle kapatıyor, bir yandan da merkezle iletişimi sağlıyordu.</p>

  <p class="block5">Craig ağır valizini kenara koyup, içinden Polilight fenerini çıkardı. Fener ufak bir aspiratöre benziyor, hatta bu benzerlik, fenerin arkasından çıkan uzun ve esnek hortumla daha da pekişiyordu.</p>

  <p class="block5">" Bu andan itibaren eldivenlerinizi kesinlikle çıkarmıyorsunuz ve ellerinizi Polilight’la taradığım yerlerin dışından hiçbir şeye sürmüyorsunuz, diye uyardı Craig. Sonra çantasından üç çift koruyucu gözlük çıkarıp, arkadaşlarına dağıttı.</p>

  <p class="block5">Brolin de, Salhindro da uyulması gereken kuralları ezbere biliyorlardı. Polilight fener kriminal polisin başlıca aletlerinden biri olmakla birlikte, ışığı öylesine güçlüdür ki, eğer insanın gözünde camı özel olarak işlenmiş gözlükler yoksa, retinayı zedeleyebilir.</p>

  <p class="block5">Craig feneri çalıştırınca, havalandırma sistemi türkü söyler gibi vızıldamaya başladı. Polilight değişken dalga boylu, tek ışıklı bir fenerdir, ışınlan morötesi ile kızılötesi arasında değişebildiğinden kandaki, spermdeki, hatta mememsi kalıntılarda yani izlerdeki proteinleri fosforlaştırır. Güçlü ışığı yere ya da kuşkulu bir noktaya tutulduğunda, birkaç saniye önce çıplak gözle görülmesi zor ya da imkânsız olan izlerin birden belirginleştiği fark edilir.</p>

  <p class="block5">Girişin önündeki zemin, içinde hiçbir ayak izinin bulunamayacağı çakıl taşlarıyla kaplıydı. Craig, Polilight’ın ışığıyla önce kapıyı, sonra da tokmağı taradı. Sonuçsuz.</p>

  <p class="block5">" eğer buraya son günlerde birisi gelmişse, eldiven kullanıyormuş, dedi Craig üzüntüyle. Doğruldu.</p>

  <p class="block5">" Sabit bir nesne üzerindeki izler, kaybolmadan ne kadar kalabilir? diye sordu Brolin. 208</p>

  <p class="block5">" Teoride haftalar, aylar, hatta çok daha uzun bir süre. Tabiî izlerdeki proteini bozan her türlü erozyonun, ışığın ya da ısının etkisinden korumak şartıyla. Kapının üzerinde, dışarıdaki hava şartlarına bakarak, birkaç günden daha eski bir iz bulunabileceğini sanmıyorum.</p>

  <p class="block5">Kilidi incelemekte olan Scott başını kuvvetle salladı.</p>

  <p class="block5">" Zorlanmış. Ustaca, yine de mekanizmada kertikler var.</p>

  <p class="block5">" Tamam, giriyoruz. İçeride neyle karşılaşacağımızı bilmiyoruz, ama eğer bir kurban daha varsa, daha fazla zaman kaybetmek istemiyorum, dedi Brolin kapıya yaklaşırken.</p>

  <p class="block5">" "Hayatta olabilir" mi diyorsun? dedi Craig ilk kez her zamanki neşeli görünüşünden uzak.</p>

  <p class="block5">" Bilmiyorum. Meats’in çağırdığı ambulans gelmek üzeredir. Ne olur ne olmaz.</p>

  <p class="block5">Brolin elini kapının tokmağına götürüp, çevirdi.</p>

  <p class="block5">Kapı artık kilitli değildi.</p>

  <p class="block5">Genç müfettiş, güvenlik önlemi olarak Glock’unu kılıfından çekip, içeriye ötekilerden önce girdi. "İzlere yazık olacak" diye düşündü. Ayağı kapkara bir birikintiye bastı, vücudu odada kayboldu. Birkaç saniyede çevresini bir rutubet bulutu sardı ve işte o zaman karanlıklardan meşum bir homurtu yükseldi.</p>

  <p class="softbreak"></p>

  <p class="block9"><br class="calibre5" id="calibre_pb_35" /></p>
</body>
</html>
