<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kötü Ruh</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block9"></p>

  <h2 class="block4">Sonsöz</h2>

  <p class="block5">Salem, Oregon’daki Eyalet Hapishanesi</p>

  <p class="whitespace3"></p>

  <p class="block5">Carter Melington 65 numaralı hücrenin gözetleme deliğini kapattı, elindeki yoklama listesinde, hücredeki mahkûmun adının karşısındaki bölümü işaretleyip, bir sonrakine geçti.</p>

  <p class="block5">66 numaralı hücre.</p>

  <p class="block5">Oradaki heriften hiç hoşlanmıyordu. Dediklerine göre, bir dizi cinayet işlemiş. Muz soyup da doğrar gibi kadınların ellerim ayaklarını kesen canilerden biri. Carter hapishanede çalıştığı yedi yıldan beri sabah yoklamalarından keyif alırdı, iş yorucu değildi, tutuklular hücrelerinden dışarı salıverilmedikleri için onlarla uğraşmak gerekmezdi ve insan elini çabuk tutarsa, duş nöbetinden önce mutfakta koca bir saat geçirebilirdi. Ama 66’daki tutuklu geldiğinden beri, Carter sabah yoklamasından da hoşlanmaz olmuştu. Adamın hâlâ orada olup olmadığını sürekli olarak kontrol etmek zorundaydı, bu basit bir emniyet önlemiydi. Bazen adamın bakışlarını üzerinde hissediyordu. Bu adamın bakışlarının üzerinde olması Carter’ı rahatsız ediyordu. Sanki birden gülümsemeyi hatırlıyormuş gibi, garip bakışları vardı. Aslına bakılırsa, Carter kendini gardiyandan çok, bir yırtıcının saldırmadan önce gözleriyle tadına baktığı bir ceylan ya da geyik gibi görüyordu. Herif sanki parmaklıkların ardında olan o değilmiş gibi davranıyordu, sanki kodeste olduğunu bilmiyor ya da bunu öylesine basit buluyordu ki, önemsemiyordu. Carter çelik kapının önünde durdu. Gözetleme deliğinin kapağını çekip, hücreye bir göz gezdirdi. Bu sefer de, hücrenin diğerlerinden daha karanlık olduğu hissine kapıldı. Sanki hücre kalın ve daha geniş gölgelerle doluydu. 430</p>

  <p class="block5">Herif oradaydı, ranzasının üzerine oturmuş, elleri dizlerinde, kafası eğik. Adam, Carter’ın açıkça duyduğu ve çok tatsız bir duygu yaratan bir ses çıkardı. Ve adam konuştu:</p>

  <p class="block5">" Gardiyan Melington. O yontulmamışlara başkalarını da yetiştirdiğimi söyleyin.</p>

  <p class="block5">Carter ellerinin buz kestiğini hissetti. 66’daki tutuklunun hiç konuşmayacağı söyleniyordu.</p>

  <p class="block5">" Onlara Leland ile Wayne’in birer örnekten başka bir şey olmadıklarım anlatın. Dehşetin başlangıcı. Ülke üzerinde yetiştirdiğim daha birçok insan var. Zamanımı esirgemedim, çok özen gösterdim. Yakında, yaptıkları konuşulmaya başlayacak. Çok yakında.</p>

  <p class="block5">Sonra başını Carter’a çevirdi ve bakışlarını onun gözlerine dikti. Carter elindeki kalemi düşürmek üzereydi, gözetleme deliğini kapayacak gücü zar zor bulabildi. Hayır, bu imkânsız. Düş görmüş olmalı. Eliyle yüzünü ovuşturdu. Titriyordu. Gördüğü düşten uyanmak, kuşkudan sıyrılabilmek için birkaç kere soludu. Evet, tamam işte, boktan bir sanrıydı bu! Aklın artık sana oyun oynamaya başladı oğlum! Biraz daha fazla uyuman ve akşamları daha az baharatlı şeyler yemen gerek! Yoklama kâğıdının takılı olduğu dosyayı alıp, adımları biraz daha sarsak bir şekilde yeniden yürümeye koyuldu. Elleri rahatsız edici bir biçimde terliyordu. Bir saniyeliğine de olsa, Milton Beaumont’un gözlerinde kırmızı bir ışığın yandığını görür gibi olmuştu. Ve o kısacık süre içinde adamın ruhunu da görmüştü.</p>

  <p class="block5">Kötü Ruh.</p>

  <p class="block5">Kimseye tek bir kelime söylememeye yemin ederek, 67 numaralı hücreye geçti. Adımları sert zeminde yankılandı ve başını sallayarak uzaklaştı.</p>

  <p class="block5">Kötü Ruh...</p>

  <p class="whitespace2"></p>

  <p class="calibre4"><br class="calibre3" id="calibre_pb_81" /></p>
</body>
</html>
