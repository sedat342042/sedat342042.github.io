<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kötü Ruh</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block9"></p>

  <h2 class="calibre6">11</h2>

  <p class="block5">Daha yeni tıraş olduğu için, yanakları sürdüğü kolonya yüzünden kaşınıyordu. Brolin sadece beş saatlik bir uykudan sonra saat yedi buçukta, görünüşte dinç, ama hâlâ uykulu bir halde, polis merkezine geldi. Giriş katında fazla oyalanmadı, gece gözaltına alınanların çığlıklarını duymamak için hemen asansöre girdi. Beşinci kattaki Cinayet Masası’nda atmosfer daha sakindi; en azından, öyle görünüyordu. Brolin bürosuna bile uğramadan, doğruca kimlik tespit bölümüne gitti. Bundan daha birkaç saat önce, eve gitmeden buradan geçmiş, kayıp insanlar dosyasındakilerle karşılaştırılması için, kurbanın Polaroid fotoğrafım bırakmıştı.</p>

  <p class="block5">Nöbetçi Max Leirner’dı, zaten gecenin ortasında fotoğrafları teslim alan da oydu. Brolin’in girdiğini görünce yüzünü yorgunluğun daha da belirginleştirdiği bir umutsuzlukla buruşturdu.</p>

  <p class="block5">" Üzgünüm, ama hiçbir şey çıkmadı. Verdiklerini bütün verilerimizle, hatta çocuk bölümündeki dosyalarla karşılaştırdım, ama hiçbir şey bulamadım, diye bilgi verdi, Brolin’e tek bir şey söylemek fırsatı bile bırakmadan.</p>

  <p class="block5">" Ulusal veri tabanında bir sorgulamaya giriştin mi? diye sordu Brolin.</p>

  <p class="block5">" Evet, şimdilik bir sonuç yok.</p>

  <p class="block5">Brolin dişini dudağına bastırdı. Eğer kadın Kaliforniya’da yaşar da Idaholu çıkarsa FBI’nin federal sınırların aşılması bahanesiyle konuya el koyması kesin gibiydi.</p>

  <p class="block5">" Bir şey bulur bulmaz bana haber ver, birazdan işe başlayacaklara da aynı şeyi söyle.</p>

  <p class="block5">Max Leirner başını salladı, Brolin bürosuna doğru yürüdü. 100</p>

  <p class="block5">Gergindi, uykusunu alamamıştı ve kendisini uzun, sıkıcı bir günün […] kimlik tespit bölümünden vb. Brolin sıkıntıyla bekliyordu, bir soruşturmanın gerçek bir araştırma ile dipsiz bir bok çukuru arasında nasıl bir seyir göstereceği genellikle ilk yirmi dört saatte belli olurdu.</p>

  <p class="block5">Bürosuna girdiğinde, masasının üzerinde bir kutu donut bulunca şaşırdı. Bir saniye bile tereddüt etmedi, kutuyu kimin getirdiğini biliyordu. Yoksa Salhindro uyumaz mıydı? Daha şimdiden merkezin çeşitli servisleriyle gece devriyelerinin raporlarım görüşüyor olmalıydı. Brolin kutunun üzerine, aceleyle yazılmış notun arkadaşının elinden çıktığını anladı: "8’de yzb’nin odasında brfg."</p>

  <p class="block5">Birkaç dakika sonra, lüks baskıyla yazılmış "Yzb. Chamberlin" tabelasının onun nerede olduğunu belli eden kapısını itiyordu. Yüzbaşı ellilerinde biriydi. Uzun boylu ve sıska, sinirli insanın tipik bir örneğiydi. Kaslı ve bir keman teli gibi gergin bir vücut, çizgilerle dolu bir yüz, ince ve siyah bir bıyık. Oysa sorumluluğu altodaki bölümü çelik bir el ve adamlarının saygısını kazanmasına yetecek kadar ilgiyle yönetmenin ustasıydı. Brolin daha bu bölüme gelir gelmez amiriyle iyi anlaşacaklarını hissetti; ikisinin arasında önemli bir dostluk bağı kurulmamış olmasına rağmen burada geçirdiği iki yıl bu duyguyu doğrulamaya yetti.</p>

  <p class="block5">Sabahın erken saatine rağmen, odada daha şimdiden bir sürü insan vardı ve başlarının üzerinde ağır bir tütün kokusu salınıp duruyordu. Cinayet Masası’ndan Yüzbaşı Chamberlin’in etrafında yardımcısı Lloyd Meats, müfettişler ile üniformalılar arasındaki iletişimden sorumlu Salhindro ve Brolin’in şimdiye kadar hiç görmediği, yelekli takım elbise giymiş iki kişi vardı. Brolin herkesi bir baş hareketiyle selamladı ve kendine geniş masanın çevresinde bir yer buldu.</p>

  <p class="block5">" Müfettiş Brolin, bu beyler bölge savcıları<sup class="calibre8"><sup class="noteref" id="back_note_12"><a class="calibre9" href="../Text/index_split_095.html#note_12" title="12">12</a></sup></sup> Gleith ve Bentley Cotland...</p>

  <p class="block5">Yüzbaşı Chamberlin bir süre ne konuşacağım düşündü, sonra hemen toparlandı:</p>

  <p class="block5">" Bay Cotland çok yakın zamanda savcı yardımcısı olacak. Brolin irkildi. Savcı Gleith’in burada bulunması açıklanabilirdi, adam kentin adalet mekanizmasının göbeğindeydi, ama henüz yardımcılığa atanmamış birinin burada, özellikle de bir soruşturma toplantısında hiç işi olamazdı. Sanki bunu doğrulamak istermiş gibi, Yüzbaşı Chamberlin, Brolin’e döndü:</p>

  <p class="block5">" Beyler yöntemlerimizi denetlemek ve özellikle de Bay Cotland’a göreve başlamadan önce çalışma sistemimiz hakkında bir […] Brolin içinden bir küfür savurdu. 101</p>

  <p class="block5">Bu bürokratlar gelip onun islerine burunlarını sokmaktan ne zevk alırlardı ki? İşi zaten başından aşkınken.</p>

  <p class="block5">Chamberlin, Brolin’in gerginliğinin farkına vardı ve ağır bir bakışla susmaya davet etti.</p>

  <p class="block5">Söze bölge savcısı Gleith başladı. Her şeyden önce bir bürokrat olarak, yumuşak, saldırgan olmamakla birlikte kararlı bir ses tonuyla konuşuyordu ve kırk yaşının sağlıklı görünüşünü yansıtan yüzünün arkasında parlayan, hırslı insanlara özgü o ikiyüzlü ışık Brolin’in gözünden kaçmadı.</p>

  <p class="block5">" Amacımız sizi rahatsız etmek değil, yardımcımın eğitimine bir katkıda bulunmak. Görevine polisimizin sistemim gerek teorik, gerek pratik alanda iyi tanıyarak başlamasını istiyorum, işte bu yüzden, bütün bu soruşturma boyunca sizinle birlikte olacak Müfettiş Brolin. Bu sürenin de çok uzun olmayacağını düşünüyorum, öyle değil mi?</p>

  <p class="block5">Brolin öfkesinin kabardığını hissetti. Ama karşısında kimin olduğunu iyi bildiğinden, kendini frenledi.</p>

  <p class="block5">" Savcı Gleith, şu anda size kesin bir şey söyleyemem; bir soruşturmanın politik bir plana benzemeyeceğini siz de bilirsiniz, bir soruşturma bütün ayrıntılarıyla önceden hazırlanamaz. Ancak bulacağımız izlerin hızıyla ilerleyeceğimizi söyleyebilirim.</p>

  <p class="block5">Bu kelimeleri duyunca savcının kasıldığım hissetti, ancak adamın yüzünde politik bir tebessüm oluştu.</p>

  <p class="block5">" Bu arada eklemem gereken bir şey daha var, diye devam etti Brolin. Bu soruşturma tehlikeli olabilir ve bu arada kimsenin güvenliğini...</p>

  <p class="block5">Savcı Gleith bir el hareketiyle müfettişin sözünü kesti: " Bentley sizinle olay mahalline gelmeyecek; en azından, suçluyu yakalamaya gittiğinizde. O soruşturmayı biraz geriden izleyecek. Ben sizden sadece onun aranızda bulunmasını kabul etmenizi istiyorum; gözlemci olarak, çırak olarak, siz nasıl isterseniz.</p>

  <p class="block5">Bu bir rica değil, bir emirdi, kimse bunu anlamayacak kadar aptal olamazdı. Ama en önemlisi Brolin savcının samimiyetini fark etmişti: Gleith yardımcısından bahsederken önadım kullanmış ve babacan bir ifade takınmıştı. Birkaç saniye boyunca, biri diğerinden en az yirmi yaş daha genç olan bu iki kişi arasında nasıl bir ilişki olduğunu düşündü. Akraba mıydılar, yoksa... Amirinin sesi Brolin’i düşüncelerinden çekti aldı. 102</p>

  <p class="block5">Akşam, saat beşten biraz sonra büyükçe bir çocuk, kimliği henüz belirlenememiş ve çok kötü şekilde hırpalanmış bir kadın cesedi buldu, ilk incelemeden sonra, kadının vücudundaki yaraların Portland Celladı olarak bilinen Leland Beaumont’un geçen yıl kurbanlarının üzerinde açtığı yaralarla benzer olduğu belirlendi. Güneybatı bölgesindeki meslektaşlarımız o soruşturmanın Müfettiş Brolin tarafından sonuçlandırılmış olduğunu göz önünde bulundurarak bize haber vermenin daha doğru olacağını düşündüler.</p>

  <p class="block5">Chamberlin Brolin’e döndü:</p>

  <p class="block5">" Eğer yanılmıyorsam, bana yara izlerinin birbirinin eşi olduğunu söylemiştiniz, değil mi?</p>

  <p class="block5">Brolin başıyla onayladı:</p>

  <p class="block5">" Kesin sonuç için otopsi raporunu bekliyorum, ama izler gerçekten Leland’ın yaptıklarına benziyor. Tam dirsek hizasında çok temiz bir kesik, ama en önemlisi, alındaki asitle gerçekleştirilmiş yanık izi. Şimdilik asıl endişe verici olanı bu.</p>

  <p class="block5">O ana kadar bir şey söylemeden dinleyen Bentley Cotland sessizliğinden sıyrıldı:</p>

  <p class="block5">"Neden?</p>

  <p class="block5">Brolin gözlerini hemen ona çevirdi. Onu hiç tanımıyordu, ama daha şimdiden ondan hiç hoşlanmayacağını biliyordu. Kusursuz bir çizgiyle ikiye ayrılmış saçlarıyla, ısmarlama dikilmiş yelekli takım elbisesinin içinde, kendinden fazlasıyla emindi. Çok genç görünüyordu; sanki üniversiteden yeni mezun olmuş gibi. Kendi de fazla yaşlı olmamasına rağmen, Brolin’de hiç böylesi bir kendini beğenmişlik yoktu.</p>

  <p class="block5">Ne olursa olsun, savcı yardımcısı olmak için çok genç.</p>

  <p class="block5">" Çünkü Portland Celladı’nın kurbanlarının alnına asit döktüğünü kimse bilmiyordu, diye araya girdi Salhindro. Tüm soruşturma boyunca bu ayrıntıyı basından gizlemek için akla karayı seçtik; dosya kapandıktan sonra da böylesi iç karartıcı bir ayrıntıya girmeyi hiç istemedik.</p>

  <p class="block5">Bentley Cotland şaşırmış görünmüyordu:</p>

  <p class="block5">" Bana kalırsa çağrışımları kolaylaştırmak için. Eğer sizden ve katilden başkasının asitten haberi yoksa, böylesine özel bir iz taşıyan bir ceset bulduğunuzda, bu cinayeti onun işlediğinden emin olmanız gerekir.</p>

  <p class="block5">Bunun anlamı da... İyi ama, Leland Beaumont’un öldürüldüğünü sanıyordum?</p>

  <p class="block5">Brolin sessizce soluğunu boşalttı. "Bu kadarı da fazla!" dedi. 103</p>

  <p class="block5">" Bu doğru, dedi Salhindro. Leland Beaumont öldü ve gömüldü.</p>

  <p class="block5">" Öyleyse, asitten başka kimin haberi olabilir? Bir polisin? diye sordu Bentley Cotland; soruşturmanın ilk adımlarına katıldığı için oldukça gururluydu.</p>

  <p class="block5">Brolin, Bentley Cotland’in neden onlara emanet edildiğini anlamaya başlamıştı. "İşte hiç tanımadığı bir ortama torpille, paraşütle indirilen, orada felaketler yaratacak bir zengin çocuğu" diye düşündü.</p>

  <p class="block5">" Her neyse, şimdilik acele sonuçlar çıkarmayı düşünmüyoruz, dedi Yüzbaşı Chamberlin gözlerini herkesin üzerinde gezdirerek. Brolin, işi siz yapıyorsunuz, Meats yardım etmek için yarımızda olacak, eğer araziyi düzeltmek için üniformalılara ihtiyacınız olursa, Salhindro’ya başvurursunuz. Baylar, bu işi olabildiğince çabuk kapatmanızı ve özellikle de bir hata yapmamanızı istiyorum; böylesi bir işten sonra basının peşimizden bir adım bile ayrılmayacağından eminim. Onun için, aymazlığa yer yok.</p>

  <p class="block5">Gözlerini bölge savcısına dikti:</p>

  <p class="block5">" Savcı Gleith, eklemek istediğiniz bir şey var mı? Savcı ayaklandı:</p>

  <p class="block5">" Sadece her birinize teşekkür etmek ve basanlar dilemek istiyorum.</p>

  <p class="block5">Bakışı Brolin’in üzerinde herkesten fazla durdu. Sonra herkesi selamladı ve odadan çıktı. Ötekiler de aynı şeyi yapmaya hazırlanırken, Chamberlin, Brolin’e seslendi.</p>

  <p class="block5">" Evet yüzbaşı?</p>

  <p class="block5">" Biraz bekleyin, size söyleyeceklerim var.</p>

  <p class="block5">Brolin herkesin çıkmasını bekledi, sonra kapıyı kapattı.</p>

  <p class="block5">" Şu Bentley denen adamı yanınızda istemediğinizi biliyorum. Brolin başını salladı, cevap vermek istedi, ama Chamberlin sesini yükselterek müfettişi susturdu:</p>

  <p class="block5">" Ama seçim hakkınız yok, çünkü benim de yok. Bentley Cotland Savcı Gleith’in yeğeni, zaten genç yaşına rağmen bu göreve atanmasının nedeni de bu.</p>

  <p class="block5">Tabiî ya, savcı ve genç yardımcısı arasındaki samimiyetin sebebi de buydu işte. Brolin kafasını salladı ve</p>

  <p class="block5">Chamberlin sözlerine devam etti:</p>

  <p class="block5">" Gleith bu kentin gerçek hakimi, hatta yerel seçimler döneminde verilmiş sözde bir rüşvet nedeniyle valiye arka çıktığı bile söyleniyor. Unutmayın, vali aynı zamanda bizim de amirimiz.</p>

  <p class="block5">Chamberlin masasının çevresinden dolaşıp, Brolin’in yanına […] 104 " Sizden tek istediğim, ona birkaç gün dayanmanız, onu peşinizden sürükleyin, göreceksiniz, otopsilere, cinayet tatbikatlarına katıldığı için bir hafta boyunca doğru dürüst uyumadığını gördüğünde, amcasından yeniden masa başına gönderilmesini isteyecektir.</p>

  <p class="block5">Brolin bir şey söylemeden yutkundu.</p>

  <p class="block5">" Gerçekten başka seçeneğimiz yok, onun için size güveniyorum Brolin.</p>

  <p class="block5">Chamberlin dostça omzunu sıvazladı:</p>

  <p class="block5">" Ve size yalvarıyorum, kavga yok.</p>

  <p class="softbreak"></p>

  <p class="block9"><br class="calibre5" id="calibre_pb_16" /></p>
</body>
</html>
