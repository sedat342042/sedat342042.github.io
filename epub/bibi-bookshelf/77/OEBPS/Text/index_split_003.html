<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kötü Ruh</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"></p>

  <h2 class="block4">Giriş</h2>

  <p class="block5">Miami banliyösü, 1980</p>

  <p class="whitespace3"></p>

  <p class="block5">Kate Phillips arabanın kapısını açıp, Josh’ın inmesini bekledi. Küçük çocuk elinde Kaptan Future’ı temsil eden ve sanki bir masal hazinesiymiş gibi göğsüne bastırdığı plastik bir figür tutuyordu. Park yerinin boğucu havası hemen çevrelerini sardı. Hiç kuşku yok, yaz bütün şiddetiyle gelmişti.</p>

  <p class="block5">"Gel meleğim," dedi Kate, güneş gözlüklerini başının üzerine yerleştirerek.</p>

  <p class="block5">Josh alışveriş merkezinin cephesine bakarak indi. Buraya gelmekten çok hoşlanıyordu; öylesine çok görecek şey vardı ki, burası onun için zevkle, düşle eşanlamlıydı. Yüzlerce oyuncak, metreler ve metreler boyu sıralanmış bütün kahraman dizileri, televizyonda ya da kataloglardaki gibi değil, gerçek, elle tutulabilir. Josh sabahın daha erken saatlerinde, annesinin alışveriş merkezine gideceğini duyunca, fırsatı kaçırmamış ve sevimliliğini de kullanarak, birlikte gelmeyi başarmıştı, işte şimdi de, binanın karşısında dikildiğini gördükçe, içindeki heyecanın kabardığım hissediyordu. Buradan yeni bir oyuncakla çıkabilecek miydi?</p>

  <p class="block5">Eksikliğini çektiği bir Majorette kamyonu ya da Kaptan Future’ın arması! Ne olursa olsun, gün iyi başlıyor gibiydi. Yeni bir oyuncak, işte bu heyecan verici bir düşünceydi! Tabiî iş, Kate’i razı etmeye kalıyordu.</p>

  <p class="block5">Annesine döndü, kadının elinde tuttuğu ve gazetelerle reklamlardan özenle kesilmiş indirim kuponlarım incelediğini gördü.</p>

  <p class="block5">" Bana bir oyuncak alacak mısın anne? dedi, dört yaşına basmış bir çocuğun ince sesiyle.</p>

  <p class="block5">" Hemen başlama Josh. Hem üstelik acele et, yoksa seni buraya bir daha hiç getirmem. 12</p>

  <p class="block5">" Ne sıcak! " diye söylendi Kate elini yelpaze gibi sallayarak, yarım yamalak serinlemeye çalışırken. Sallanma güzelim, güneşin altında biraz daha kalırsak eriyeceğiz!</p>

  <p class="block5">Josh, annesinin ne demek istediğini pek iyi anlamadığı halde adımlarını sıklaştırdı, birlikte mağazalarla dolu geniş binaya girdiler. Gazete satılan tezgâhlar ortadaki yolun iki kenarı boyunca uzayıp gidiyor, hepsinin birinci sayfasında da Amerikalıların Moskova Olimpiyatları’nı boykot haberi veriliyordu. Bundan başka bir şey konuşulmuyordu artık. Bazıları, ufukta Küba füze bunalımına benzer bir kriz görür olmuşlardı. Oysa Kate için, bütün bunlar siyasetçilerin yol açtığı sorunlardan başka bir şey değildi. Kocası Stephen’ın da dediği gibi, hepsi dümen. "En iyisi" diyordu Stephen, "bunlara hiç karışmadan bir köşeye çekilip yaşamayı sürdürmek, benzin istasyonundaki işini yapmak, beş yıldır bitmeyen piyesi yazmayı sürdürmek ve arada sırada da bir iki cıgaralık tüttürmek. Ama kesinlikle siyasetle ilgilenmemek." Kate de aynı fikirdeydi.</p>

  <p class="block5">Stephen’ın dediklerinden çoğunu uygun görürdü, adama âşık olmasının asıl nedeni de buydu zaten.</p>

  <p class="block5">Gazetelere son bir göz atıp daha fazla gecikmeden yürümeye koyuldu, zavallı Josh geride kalmamak için koşmak zorunda kaldı.</p>

  <p class="block5">Daha şimdiden yazın ve turist kalabalığının habercisi plaj eşyasıyla tıka basa dolu sayısız tezgâhın önünden geçtiler. Geniş holde sürekli bir uğultu duyuluyor, yüzlerce müşterinin sesi birbirine karışıyordu.</p>

  <p class="block5">Josh, Kate’in ittiği alışveriş arabasına, televizyonda, eski bir otomobile binerken gördüğü bir gangster gibi tutunmak zorunda kalıyordu. Oyuncaklarla dolu uzun koridordan geçerlerken, çocuk annesinin eteğini çekiştirdi:</p>

  <p class="block5">" Bak, oyuncaklara bakmak istiyordum anne, bakabilir miyim, söylesene n’olur? "</p>

  <p class="block5">Kate içini çekti. Alışveriş genç kadın için başından beri sıkıcı olmuştu; bu dev gibi tezgâhların arasında amaçsızca dolanmak, neredeyse birbirinin eşi yüzlerce mal arasından birini seçmek... Dondurma almayı unutmamasını söyleyen Stephen’ı hatırladı, bu öğlen yapılacak barbeküyü düşünerek neşelendi. Salinger’lar gelecekti yemeğe, iki yıldan beri görmediği Dayton ve Molly sonunda geri dönmüşlerdi. Bu düşünceyle canlandı, ızgarada pişen hamburgerlerin kokusunu duyar gibi oldu, çocukluk arkadaşlarıyla yeniden buluşacakları aklına gelince keyiflendiğini hissetti. 13</p>

  <p class="block5">[Bir yanıt beklerken Josh eteğini çekiştirdi. Josh küçük bir] yalvaran çocuk ifadesine bürünüverdi:</p>

  <p class="block5">" Lütfen anne, söz veriyorum, bakacağım sadece, burada durup bakacağım...</p>

  <p class="block5">Koridorun her iki tarafında da alışveriş arabaları, iş çıkışı saatinde tıkanan otoyoldaymış gibi, ağır ağır ilerliyorlardı.</p>

  <p class="block5">Josh yalvaran gözlerini annesine dikmişti. "Bana böyle bakmasına dayanamıyorum" diye geçirdi içinden genç kadın.</p>

  <p class="block5">Josh’ın alışverişin geri kalan kısmında surat asıp somurtmasına yol açacak azarlara da, ağlayıp sızlanmalara da sürüklenmek için en ufak bir istek hissetmediğinden, omuzlarını silkti. Her şeyden önce eve dönmeye, küçük bahçesine rahatça yerleşip, arkadaşlarıyla buluşmaya can atıyordu. "Onu burada bırakırsam, tezgâhların arasında daha hızlı gezinip bu alışveriş sıkıntısını daha çabuk bitiririm" diye düşündü.</p>

  <p class="block5">" Tamam, beni burada beklersin; ama bak, söylemedi deme, yaramazlık yapmak ya da oyuncaklara dokunmak yok. Tek bir oyuncak bile almayacağım. Bütün bunları bil, ona göre. "</p>

  <p class="block5">Josh son cümleye fazla üzülmeksizin, sevinçle başını salladı. Hep böyle olurdu zaten, eğer zamanında istemeyi bilirse, sonunda Kate alışveriş arabası tepeleme dolu gelip zaman geçirmeden eve dönmek istediğinde, yeni bir şeye sahip olacağından emindi. Plastik figürlere doğru yola koyulmuştu ki, annesinin arkasından seslendiğini duydu:</p>

  <p class="block5">" Hey, süper çocuk, anneye teşekkür öpücüğü yok mu? "</p>

  <p class="block5">Josh geri döndü, dudaklarının kenarında afacanca bir gülümsemeyle, Kate’i hızla yanağından öptü, sonra da kahramanlarına doğru yürüdü. Kate Phillips, daha yirmi üçüne yeni basmış genç anne, uzaklaşan oğluna gülümseyerek baktı.</p>

  <p class="block5">Onu bir daha hiç görmeyecekti. [14]</p>

  <p class="whitespace3"></p>

  <p class="calibre4"><br class="calibre3" id="calibre_pb_3" /></p>
</body>
</html>
