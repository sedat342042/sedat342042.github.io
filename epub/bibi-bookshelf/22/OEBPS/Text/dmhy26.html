<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2>1</h2>

  <p>Tren yıllar gibi kâh alçalıp kâh yükselen otlakların yanından geçiyordu.</p>

  <p>Bazen de Caspar’ın kılavuzunda <i>yurt</i> olarak adlandırılan yuvarlak çadırlardan oluşmuş yerleşimlerin yanından gidiyordu. Atlar otluyor, yaşlı erkekler çömelmiş, pipolarını tüttürüyorlardı. Bizler geçerken, kötü kötü bakan köpekler trene havlıyor, çocuklar bizi seyrediyordu. Hiçbiri Caspar’ın el sallamasına karşılık vermedi, tıpkı büyükbabaları gibi, bakmayı sürdürdüler. Telgraf direkleri karayolu yönünde ilerliyor, yönünü çiziyor, daha sonra uzaklaşıp, huzursuz ufkun üzerinde gözden yitip gidiyordu. Uçsuz bucaksız gök Caspar’a büyüdüğü topraklan, Shetland diye bir yerleri hatırlattı. Caspar kendini yalnız, evini özler hissetti. Bendeyse hiç beklenti yoktu, sadece sonsuzluk.</p>

  <p>Büyük Duvar saatler önce arkamızda kalmıştı.</p>

  <p>İçinde kendimi arayacağını geniş, yolu izi olmayan bir ülke.</p>

  <p>Kompartımanı paylaştığımız iki dev Avusturyalı durmadan geğiriyor, votkayı litre hesabıyla içiyor ve birbirlerine Caspar’dan iki hafta önce öğrendiğim Alman dilinde osuruklu fıkralar anlatıyorlardı. İçlerinden birinin Şanghay’daki bir İrlandalıdan öğrendiği bir çeşit iskambil oyununu oynarken Moğol parası tugrikten desteler bastırıyor, bu arada renkli küfürler etmekten de geri durmuyorlardı. En üst ranzada kendini <i>Savaş ve Barış</i>'a kaptırmış Avustralyalı bir kız, Sherry oturuyordu. Caspar ayrılmadan önce üniversitede agronom olarak çalışmış ve ömründe Tolstoy okumamıştı. Okumadığına hayıflanırken yakaladım onu; pişmanlığının nedeni edebî değildi. Başka bir kompartımandaki bir İsveçli arada bir kendini davet ettiriyor ve Caspar’a Çin’de kazıklanmakla ilgili öykülerden ziyafetler çekiyordu. İsveçli ikimizin de canını sıkmaya başlamıştı ve Caspar bile Çinlilerin tarafını tutuyordu. Aynı İsveçlinin kompartımanında, pencereden dışarıya bakan ya da kara kaplı bir deftere sayılar yazan orta yaşlı İrlandalı bir kadın vardı. Öteki tarafımızdaki kompartıman dört İsrailliyi -iki kız ile erkek arkadaşlarını- barındırıyordu. Caspar’la Xi’an’daki otel fiyatları ve Filistin’deki yeni şiddet olaylan hakkında terbiyelice sohbet etmenin dışında, kendi içlerine kapanmışlardı.</p>

  <p>Gece yine gelip manzarayı çaldı, gölgeleri ve maviyi içinde eritti. Her on ya da yirmi milde bir alevden diller karanlığı yalamayı sürdürdü.</p>

  <p>Caspar’ın zihin saati oldukça ileri olduğundan, yatmaya karar verdi. İsteseydi saatini ayarlayabilirdim, ancak uyumasının daha iyi olacağını düşündüm. Tuvalete gitti, yüzüne su çarptı ve iyodinle dezenfekte ettiği şişe suyuyla dişlerini fırçaladı. Caspar döndüğünde Sherry kompartımanın dışında, yüzünü pencerenin camına yapıştırmış duruyordu. Caspar, “Ne kadar güzel” diye düşündü. “Selam” dedi.</p>

  <p>“Selam.” Sherry’nin bakışları ev sahibime döndü.</p>

  <p><i>“Savaş ve Barış</i> nasıl? İtiraf etmeliyim ki, hiç Rus yazarı okumadım.”</p>

  <p>“Uzun.”</p>

  <p>“Konusu ne?”</p>

  <p>“Olayların neden böyle geliştiği.”</p>

  <p>“Peki, olaylar neden böyle gelişiyor?”</p>

  <p>“Bilmiyorum, henüz. <i>Çok</i> uzun.” Soluğunun pencere camını buğulandırmasını izledi. “Şuraya bakın. Bunca toprak ve üzerinde hemen hemen hiç kimse yok. Bana biraz evimi hatırlatıyor.”</p>

  <p>Caspar pencerenin yanına geldi. Bir mil geçtikten sonra, “Neden buradasın?” diye sordu.</p>

  <p>Genç kız bir süre düşündü. “Burası son durak, biliyor muydun? Asya’nın ortasında bir yerde kalmış, ne doğuda ne batıda. <i>Moğolistan kadar kayıp,</i> güzel bir benzetme olabilirdi. Peki sen niye buradasın?”</p>

  <p>Koridorun ilerisinde birkaç sarhoş Rus kahkahayla böğürdü.</p>

  <p>“Aslında, bilmiyorum. Bu dürtü birden geldiğinde, Laos yolundaydım. Kendimi burada görülecek bir şey olmadığına inandırmaya çalıştım, ama direnemedim. Moğolistan! Burayı daha önce düşünmemiştim bile. Belki de Dal Gölü’nde gereğinden fazla esrar içtim.”</p>

  <p>Yarı çıplak Çinli bir çocuk bir helikopter ya da belki bir at gibi <i>run rıın</i> sesleri çıkararak koridorda koştu.</p>

  <p>“Ne kadar zamandır seyahat ediyorsun?” diye sordu Caspar. Sohbetin soğumasını istemiyordu.</p>

  <p>“On aydır. Sen?”</p>

  <p>“Bu mayısta üç yıl olacak.”</p>

  <p>“Üç yıl! Yemin ederim, uç vakasın!” Sherry ağzını sonuna kadar açarak esnedi. “Özür dilerim, bitkinim. Hiçbir şey yapmadan oturup kalmak, yorucu bir iş. Avusturyalı dostlarımız kumarhaneyi bu gecelik kapadılar mı, dersin?”</p>

  <p>“Ben sadece fıkra fabrikasını kapattıklarını umuyorum. Almanca bilmediğin için ne kadar talihli olduğunun farkında değilsin.” Kompartımana döndüklerinde, Avusturyalıları stereo horlamaya başlamış buldular. Sherry kapıyı sürgüledi. Trenin hafif sarsıntısı Caspar’a ninni gibi geldi. Sherry’yi düşünüyordu.</p>

  <p>Sherry üstteki ranzadan aşağıya sarktı. “Uyku için güzel bir masal biliyor musun?”</p>

  <p>Caspar iyi bir öykücü olmadığından, araya girdim. “Ben bir masal biliyorum. Bir Moğol masalı. Şeyy, aslında gerçek bir masaldan çok, efsane gibi bir şey.”</p>

  <p>“Bayılırım” diye gülümsedi Sherry ve Caspar’ın yüreği bir kez boşa attı.</p>

  <p class="alinti">Dünyanın kaderini sadece bu üçü düşünüyor.</p>

  <p class="alinti">Birincisi, turna nehirdeki kayalar arasında yolunu nasıl kolay bulup, ne kadar rahat yürüdüğünü görüyor musun? Kafasını kaldırıp, arkaya yatırarak. Turna eğer sert tek bir adım atarsa dağların yıkılacağına, toprağın sarsılacağına ve binlerce yıldır duran ağaçların devrileceğine inanır.</p>

  <p class="alinti">İkincisi, çekirge. Çekirge bütün gün boyu bir taşın üzerinde oturur, bir gün tufan olup bütün dünyayı su basacağını ve bütün canlıların anaforlarda, köpüklerde ve kapkara dalgalarda kaybolacağını düşünür. İşte çekirgenin gözlerini yüksek tepelerden ayırmamasının, oralarda toplanacak yağmur bulutlarım gözlemesinin nedeni budur.</p>

  <p class="alinti">Üçüncüsü ise, yarasa. Yarasa göğün çöküp tuzla buz olacağına ve bütün canlıların öleceğine inanır. Yarasa bu yüzden yüksek bir yerden sarkar, kanatlarını çırparak bir göğe yükselir, bir yere yaklaşır, her şeyin yolunda gidip gitmediğine bakar.</p>

  <p>İşte masal buydu, daha ta başlangıçta böyleydi.</p>

  <p>Sherry uykuya dalmıştı, Caspar bir an için bu masalın nereden çıktığını düşündü. Zihnini kapatıp, onu uykuya doğru yaklaştırmaya çalıştım. Kısa bir süre, düşlerinin geliş gidişini izledim. Kumların üzerine bilardo istekalarıyla inşa edilmiş gotik bir sarayı savunmakla ilgili bir düş vardı, bir tane de ablası ve yeğeniyle ilgili bir düş. Sonra rüyaya babası girdi: Transsibirya ekspresinin koridoruna bir motosikletle daldı; yanındaki sepeti dolduran banknotlar etrafta uçuşuyordu. Her zamanki sarhoş ve talepkâr tavrıyla Caspar’a neyin peşinde olduğunu sordu ve Caspar’ın hâlâ çok önemli video kasetlerine sahip olduğunda ısrar etti. Caspar yarı çıplak bir çocuk olmuştu ve video kasetleri hakkında hiçbir şey bilmiyordu.</p>

  <p>Benim bebekliğim Kutsal Dağ’ın dibinde geçti. Sonradan yıllarca sürdüğünü öğrendiğim bir boşluk vardı. Nasıl hatırlayacağımı öğrenmek o kadar zamanımı aldı. “Ben” diye başlayan bir kuş düşlüyorum. Zamanla, kuş kabuğunun “şeyinden” farklı bir şey olduğunu öğrenir. Kuş hapisliği hisseder ve duyularının harekete geçmesiyle aydınlık ve karanlığın, soğuk ve sıcağın bilincine vanr. Duyular keskinleşince, dışarı çıkmanın yollarını arar. Sonra bir gün, yapışkan sıvıyla ve kırılgan duvarlarla mücadele etmeye başlar ve çıkıp, kendini mucizelerden ve korkudan ve renklerden ve bilinmedik şeylerden oluşan baş döndürücü dünyada yapayalnız buluncaya kadar mücadelesini kesemez.</p>

  <p>Ve daha o zamanlarda bile merak ederdim: <i>Ben neden yalnızım?</i></p>

  <p>Güneş Caspar’ı uyandırdı. Gözlerindeki yaşlar kurumuştu ve ağzında meşin tadı vardı. İçinden, keşke yenecek taze meyve olsa, diye şiddetle geçirdi. Üstelik Avusturyalılar tuvalet sırasını da kapmışlardı. Yatağından kaydı ve Sherry’nin meditasyon yaptığını gördü. Caspar blucinini giydi ve genç kızı rahatsız etmeden kompartımandan çıkmaya çalıştı.</p>

  <p>“Günaydın ve Güneşli Moğolistan’a hoş geldin” diye mınldandı Sherry. “Üç saat sonra oradayız.”</p>

  <p>“Rahatsız ettiğim için bağışla” dedi Caspar.</p>

  <p>“Etmedin. Ve eğer şu kancaya asılmış naylon torbaya bakarsan, birkaç armut görürsün. Birini kahvaltı için al.”</p>

  <p>“İşte” dedi Sherry dört saat sonra. “Merkez Garı, Ulan Bator.”</p>

  <p>“Tuhaf’ dedi Caspar, kendini Danca ifade etmeyi isteyip.</p>

  <p>Saf öğle güneşinin altında, badana parıldıyordu. Hiçbir zaman susmayan rüzgâr ovaların üzerinden rayların gittiği sonsuzluk noktasına doğru esiyordu. İşaretler ne Caspar'ın ne de ondan önceki ev sahiplerimin bildiği Kiril alfabesiyle yazılmıştı. Çinli işportacılar, satacakları mallarla dolu torbaları sürükleyerek, birbirlerine tanıdık Mandarin diliyle seslenerek trenden indiler. Askerliğini yapmakta olan iki huzursuz genç Moğol, asıl olmak istedikleri yeri düşünerek tüfeklerini kavradı. Çelik gibi sert yaşlı kadınlardan bir grup Irkutsk’a gidecek treni bekliyordu. Aileleri kadınları geçirmeye gelmişti. İstasyonun her iki ucunda siyah kostümlü ve güneş gözlüklü iki tip bekleşiyordu. Bazı gençler duvarın üzerine tünemiş, kızlara bakıyordu.</p>

  <p>“Kendimi karanlık bir kutudan çıkıp, dünya dışı yaratıkların karnavalına gelmiş gibi hissediyorum” dedi Sherry.</p>

  <p>“Sherry, biliyorum, şeyy, genç bir kadın olarak, yolculuk sırasında kime güveneceğin konusunda dikkatli olman lazım, ama, düşündüm de...”</p>

  <p>“Göçmenler gibi endişelenmeyi kes. Tabiî, tamam. Eğer sen beni atlatmazsan, ben de seni atlatmam. Senin şu <i>Lonely Planet</i> rehberine göre Sansar Mahallesi’nde, Sambuu Caddesi’nin doğu ucunda şöyle böyle bir otel varmış... Benimle gel...”</p>

  <p>Sherry’nin ev sahibimle ilgilenmesine izin verdim. İlgilenmem gereken şeylerden biri azalırdı hiç olmazsa. Avusturyalılar vedalaşıp Kubilay Han Holiday Inn’e yollandılar; artık gülmüyorlardı. İsrailliler başlarıyla bir selam verip, öteki yöne gittiler. Caspar İsveçliyi çoktan unutmuştu bile.</p>

  <p>Sırtlarında çantalarıyla yolculuk edenler tuhaftır. Onlarla bir sürü ortak yanımız var. Hiçbir yerde oturmuyoruz, ama her yerde yabancıyız. Genellikle gelip geçici bir hevese kapılıp, oradan oraya gider, aranacak bir şeyler ararız. Her ikimiz de asalağız: Ev sahiplerimin zihinlerinde yaşar, dünyayı anlamak için o kadının ya da erkeğin anılarını süzerim. Caspar’ın ırkı hiç onların olmayacak ev sahibi bir ülkede yaşar ve öğrenmek ya da sıkıntıyı uzaklaştırmak için o ülkenin kültürünü ve manzarasını kullanır. Etrafımızdaki dünya için, her ikimiz de önemsiz ve görünmeziz. Yalnızlığını çiğniyoruz. Benim saf Çinli ev sahiplerim, sırt çantalıları ilk gördüklerinde onlara başka dünyadan gelme yaratıklar gibi baktılar.</p>

  <p>Bütün zihinler kendilerine özgü bir biçimde depreşir; tıpkı dünyadaki her deniz fenerinin kendine özgü bir imzası olduğu gibi. Bazı zihinler düzenli, bazılarıysa kararsızdır. Bazıları ılıktır, bazıları sıcak. Bazıları Dışarıya taşar, kimileri neredeyse yok gibidir. Bazıları, quasar’lar gibi evrenin kenarında durur. Benim için insan ve hayvan dolu bir oda farklı büyüklük, renk ve ağırlıkta güneşlerle dolu bir oda gibidir.</p>

  <p>Caspar da insanların çoğuna radar ekranındaki ışıklar gibi bakmaya başladı. Caspar benim kadar yalnız.</p>

  <p>“Gözlerim mi görmüyor?” diye sordu Sherıy. “Kent nerede? Pekin bir kentti, Şanghay da öyle. Burası ise bir hayalet şehir.”</p>

  <p>“Doğu Almanya’nın Demirperde dönemini andırıyor.”</p>

  <p>Duvarlarında çatlakları, pencerelerinin yerinde kartonlarıyla sıra sıra apartman blokları. Beton ayaklar üzerine oturtulmuş geniş bir boru. Üzerinde bir avuç hurda otomobilin gidip geldiği, kraterlerden delik deşik yollar. Kent meydanındaki çalılan kemiren keçiler. Sessiz fabrikalar. At ve küçük oyuncak tank heykelleri. Parçalanmış parke taşların ve şişe kırıklarının ve sarsak sarhoşların arasından dikkatli adımlarla geçmeye çalışan, kolunda yumurta dolu bir sepet taşıyan bir kadın. Devrilmeye hazır sokak lambaları. Kentin üzerine kapkara bir duman salan, bir zamanlar güçlü olduğu kesin bir elektrik santralı. Kentin diğer ucunda Caspar ile benim bir daha döneceğinden kuşku duyduğumuz dev bir dönme dolap vardı. Yanımızdan siyah takım elbiseli üç Batılı geçti. Caspar adamların yanlış zamanda, yanlış yerde olduklarını düşündü.</p>

  <p>Ulan Bator, Kutsal Dağ’ın dibindeki köyden çok daha büyüktü, ama burada gördüğümüz insanlarda bir amaçsızlık seziliyordu. Sanki sadece bekliyorlar: bir şeyin açılmasını, günün sona ermesini, şehirlerinin düğmesinin çevrilmesini ya da sadece beslenmeyi.</p>

  <p>Caspar sırt çantasının kayışlarını sıkılaştırdı. <i>“Cengiz Han’ın Gizli Tarihi</i> kitabım beni bütün bunlara hazırlamamış.”</p>

  <p>Caspar o akşam soğanlı koyun yahnisine büyük bir keyifle daldı. Yıkılmak üzere olan bir binanın altıncı ve yedinci katlarını işgal eden otelde akşam yemeği yiyen sadece o ve Sherry’ydi.</p>

  <p>Mutfaktan yemeğini getiren kadın Caspar’a bomboş gözlerle baktı. Caspar parmağıyla tabağını gösterdi, başparmağını kaldırarak memnuniyetini bildirdi, gülümseyip beğeniyle homurdandı.</p>

  <p>Kadın Caspar’a delinin birine bakar gibi bakıp gitti.</p>

  <p>Sherry burnundan soludu. “Sınırdaki gümrükçü kadın kadar konuksever.”</p>

  <p>“Yıllar süren gezintilerimden öğrendiklerimden biri de, ülke ne denli güçsüzse, gümrükçülerinin de o kadar tehlikeli olduğudur.”</p>

  <p>“Bizi odaya aldığında bana sanki buldozerle bir bebek ezmişim gibi baktı.”</p>

  <p>Caspar yemeğinden bir tutam koyun tüyü ayıkladı. “Hizmet sektörü komünizmi. Gerçek bir mirastır bu. Unutma, kadın buraya tıkılıp kalmış. Biz ise istediğimiz zaman çıkıp gidebiliriz.”</p>

  <p>Pekin’den getirdiği limonlu çay poşetini çıkardı. Servis masasının üzerindeki termostan sıcak su alarak kendine ve Sherry'ye birer fincan çay hazırladı, ardından çadırların ve kamp ateşlerinin üzerinden balmumu gibi yumuşacık yükselen mehtabı izlediler. “Pekâlâ” dedi Caspar, “Bana Hong Kong’da çalıştığın şu pub’daki işini anlatsana. Neydi adı? Çılgın Köpekler miydi?”</p>

  <p>“Oysa ben Okinava’da mücevher satarken tanıştığın acayip tiplerle ilgili öykülerini dinlemeyi yeğlerdim. Haydi, Viking Erkeği, sıra sende.”</p>

  <p>Ev sahiplerim bir dostluğun başlamakta olduğunu bir yaşam boyunca o kadar sık hissediyorlar ki. Benim tek yapabileceğim, oturup izlemek.</p>

  <p style="text-align: center">***</p>

  <p>Çocukluğum ilerledikçe, “kendi” bedenimde başka bir varlığın farkına varmaya başladım. Tel tel renk buğuları, anlayış damlacıkları içinde yoğunlaşan heyecan duygusuna dönüştü. Bahçeler, patikalar, havlayan köpekler, pirinç tarlaları, kentin sıcak esintilerinde kuruyan, güneşin ışıttığı çamaşırlar görüp, usulca selam verirdim. Bu görüntülerin nereden çıktığı hakkında en ufak bir fikrim yoktu. Senaryosuz bir filme takılıp kalmak gibi. Bütün insanların adımladığı patikadan usulca inmeye başladım: efsanevî olandan bayağı olana. İnsanların tersine, patikayı hatırlıyorum.</p>

  <p>Benim algılama ekranımda da bir şeyler oluyordu. Hafifçe açılan bir radyo gibi; öylesine hafif ki, başlangıçta insan bir şey duyup duymadığından emin olamıyor. Yavaşça ben olmayan bir varlığın sonradan bağlılık, sevgi, öfke, kötü niyet olarak adlandırabileceğim duygular yarattığım hissettim. Bu ötekinin berraklaşmasını, odaklanmasını izledim. Korkmaya başladım. Bunun, davetsiz konuk olduğunu sandım! İlk ev sahibimin guguk kuşu yumurtası olduğundan, çatlayıp beni dışarı atacağından ürktüm. O yüzden bir gece, ev sahibim uykudayken, öteki varlığın içine girmeye çalıştım.</p>

  <p>Ev sahibim bağırmak istedi, ama uyanmasına izin vermedim. Aklı içgüdüsel olarak katılaştı ve geçirmez oldu. Ne denli güçlendiğimin farkına varamayarak, beceriksizce çıkmaya uğraştım: anıları ve sinir denetimini parçalayarak, kocaman bölümler kopararak kendime bir yol açtım. Kavgayı kaybetme korkusu istediğimden çok daha şiddetli davranmama neden oldu. Boyun eğdirmek istemiştim sadece, yok etmek değil.</p>

  <p>Gün ışıyınca gelen doktor, ev sahibimin hiçbir uyarıcıya tepki vermediğini gördü. Doktor hastasının vücudunda herhangi bir yara izine rastlamadı tabiî, ne var ki koma durumunu görür görmez tanımıştı. Ellili yıllarda, Güneybatı Çin’de komadaki hastalar için hiçbir imkân yoktu. Ev sahibim birkaç hafta sonra ölürken, onunla birlikte gömülen anılarında nereden geldiğimin ipuçlarını da götürdü. Çılgın haftalardı. Hatamı anlamıştım: Davetsiz misafir <i>bendim.</i> Hasarın birazını düzeltmeye, yaşamsal etmenler ile anıları bir araya getirmeye çabaladım; oysa yok etmek yeniden yaratmaktan çok daha kolaydı ve o zamanlar her şeyden habersizdim. Kurbanımın Kuzey Çin’de, kötü dönemlerde haydut, iyi dönemlerde de asker olarak dövüştüğünü öğrendim. Daha sonra Moğolca ya da Korece olduğunu öğreneceğim bölük pörçük lisanlar buldum; oysa ev sahibimin okuması yazması yoktu. Hepsi bu kadar. Embriyo olarak ne kadar kaldığımı bilemiyorum.</p>

  <p>Ev sahibim ölürse, ölümünü paylaşacağımı sanıyordum. Tüm gücümü şimdi artık ruh göçü olarak adlandırdığım değişimi nasıl gerçekleştireceğimi öğrenmeye verdim. Ölümünden iki gün önce başardım. İkinci ev sahibim, birincisinin doktoruydu. Dönüp asker olanına baktım. Lekeli yatağın üzerinde, derisi kemiklerinin üzerinde gerilmiş, orta yaşlı bir adam yatıyordu. Suçluluk ve rahatlama hissettim, güç duygusu da.</p>

  <p>Doktorda iki yıl kaldım, insanlar ve insandışılık hakkında çok şey öğrendim. Ev sahibimin anılarım nasıl okuyacağımı, onları nasıl silip yerine başka anılan nasıl yerleştireceğimi öğrendim. İnsanlık oyuncağımdı. Ama dikkati de öğrendim. Bir gün, ev sahibime zihninde iki yıldır bedensiz bir varlığın yaşadığını bildirdim; benden istediği bir şey var mıydı?</p>

  <p>Zavallı adam tümüyle delirince, yeniden göç etmem gerekti. İnsan zihni öylesine kırılgan bir oyuncak ki. Öylesine çelimsiz ki!</p>

  <p>Üç akşam sonra, kadın garson Caspar’ın önüne bir kâse koyun eti attı. Caspar homurdanma fırsatı buluncaya kadar, kadın dönüp gitmişti bile.</p>

  <p>“Yemeğe koyun yağı” dedi Sherry. Yüzü parlıyordu. “İşte buna güzel sürpriz, derim ben.”</p>

  <p>Kadın öteki masaları topladı. Caspar koyun etinden hindi tadı alabilmek için zihin denetimi denemesi yapıyordu. Başarmasına yardım etme hevesime güçlükle direndim. Sherry yüksek sesle bir şeyler okuyordu. “Şu Sovyet kandırmacılığına bir bak. Bin dokuz yüz kırklardan, Çoybalsan’ın başkanlık döneminden. Bak, ne diyor: ‘Son tahlilde, günlük yaşam, Rus alfabesinin kullanılmasının ne denli yararlı olacağını göstermiştir.’ Burada yazarın anlatmak istediği, eğer Moğol alfabesini kullanırsan, seni vuracakları. Anlayamıyorum, insanlar böylesi bir üstün ırkın boyunduruğunda nasıl <i>yaşar</i> ve neden...”</p>

  <p>O anda, binadaki bütün ışıklar ölüverdi.</p>

  <p>Pencerenin ötesinden, dumanlı yıldızların ve çorak arazinin uzak tarafındaki Kiril alfabesiyle yazılmış kırmızı tabeladan loş ışıklar geldi. Tabelanın ne anlama geldiğini daha önce de düşünmüştük, şimdi yine merak ediyorduk.</p>

  <p>Sherry kıkırdayıp bir sigara yaktı. Gözlerinden minik alevler yansıdı. “Bence bu karartmayı ayarlamaları için elektrik santralına on dolar verdin; benimle bu erkeksi koyun kokulu karanlık odada baş başa kalabilmek için.”</p>

  <p>Caspar karanlıkta gülümseyince ondaki sevgiyi fark ettim. Bir hava tabakası gibi şekilleniyordu. “Sherry, cipi yarından itibaren kiralayalım. Tapınağı, eski sarayı gördük. Kendimi ne istediğini bilmeyen bir turist gibi hissediyorum. Kendimi ne istediğini bilmeyen bir turist gibi hissetmekten nefret ederim. Alman Büyükelçiliğindeki <i>Fraulein</i> yarın sabah benzin geleceğini söyledi.”</p>

  <p>“Bu acele neden?”</p>

  <p>“Burası zamanın içinde geri geri gidiyor. Dünyanın sonunun o dağlarda bir yerde beklediğini hissediyorum sanki... On dokuzuncu yüzyıla dönmeden, buradan çıkıp gitmeliyiz.”</p>

  <p>“Ulan Bator’un sevimliliğinin bir nedeni de bu ya: köhneliği.”</p>

  <p><i>“Köhneliğin</i> ne anlama geldiğinden haberim yok, ama buranın sevimlilikle de en ufak bir ilgisi olamaz. Ulan Bator Moğolların kent kuramadıklarının kanıtı. Burada biyolojik savaştan arta kalanların kurduğu koloniyle ilgili bir film seti kurabilirsin. Çıkalım buradan. Buraya neden geldiğimi bile bilmiyorum. Burada oturanların da bilmediklerinden eminim.”</p>

  <p>Garson kadın yemek salonuna girip masalarına bir mum bıraktı. Caspar Moğolca teşekkür etti. Kadın dönüp çıktı. “Devrim geliyor, sevgilim...” diye düşündü Caspar.</p>

  <p>Sherry elindeki iskambil destesini karıştırmaya girişti. “Demek Moğolların sadece hayvancılık, çocuk büyütme, parmak donması, cehalet ve <i>Giardia lamblia</i><a href="../Text/dipnot.html#_edn10" id="_ednref10"><sup>[10]</sup></a> ve çadır kurmaktan ibaret güç bir hayat için <i>tasarlandıklarını</i> düşünüyorsun, öyle mi?”</p>

  <p>“Tartışmaya hiç niyetim yok. Ben sadece Hangay Dağları’na gitmeyi, dağlara tırmanmayı, ata binmeyi, göllerde çırılçıplak yıkanmayı ve Dünya’da ne aradığımı öğrenmeyi istiyorum.”</p>

  <p>“Pekâlâ, Viking Erkeği, yarın yola çıkıyoruz. Haydi kâğıt oynayalım. Yanılmıyorsam otuz yediye dokuz öndeyim.”</p>

  <p>Benim de yakında taşınmam gerekecekti. Bu ülkedeki arayışım, bir Moğol’un ev sahipliğinde, harika olurdu. Bir yabancının ev sahipliğindeyse, maceram kısaca imkânsızdı.</p>

  <p>Buraya, öykümün buradaki kökleri için, “Ben’in” altmış yıl önceki başlangıcı için geldim. Öykü, <i>“Dünyanın kaderini sadece bu üçü düşünüyor..."</i> diye başlıyordu.</p>
</body>
</html>
