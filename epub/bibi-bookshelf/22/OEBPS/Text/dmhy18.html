<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2>3</h2>

  <p>Anlaşılan, Katy hizmetçiyi göndermeyi unutmuş.</p>

  <p>Katy’nin gitmesinden bir hafta sonra, bir gece eve döndüğümde çamaşırlarının yıkanmış, bulaşıklarının temizlenip düzgünce yerleştirilmiş, banyonun silinmiş, pencerelerin parlatılmış olduğunu gördüm. Gömleklerimi bile ütülemişti, Tanrı ekşi erik misali küçük Çinli memelerini kutsasın.</p>

  <p>Bu işi iptal etmeyeceğim kesindi. Çarşambaları, Filofax’ımda<a href="../Text/dipnot.html#_edn8" id="_ednref8"><sup>[8]</sup></a> ne zaman sıçmaya gideceğimi planlamalıydım. Ciddiyim.</p>

  <p>Hizmetçinin Katy’nin gittiğini anlaması pek uzun sürmedi.</p>

  <p>Bir pazar sabahı geldi. Kanepenin üzerine uzanmış, <i>Susam Sokağı’nı</i> izliyordum. Anahtar sesini duydum, sonra kadın sanki buraların sahibiymiş gibi içeri girdi. Üzerinde önlüğü yoktu.</p>

  <p>Kapıyı arkasından kilitledi, ben hareketsizmişim gibi bana doğru yürüdü, üzerime çöküp bir eliyle kamışımı ovuşturmaya başladı. Büyük Kuş, Erme ve Bert “A”ya adını söyleten büyülü “E” hakkında bir şarkı söylüyordu. Onu öpmeye çalıştım, ama bir eliyle yüzümü itti ve elini orada tutarak aletimi sıktıkça sıktı. Tişörtümü çıkarıp ayağıyla pantolonumu indirdi. Atletik kız. Öküzün burnuna takılan halka gibi, taşaklarının arasındaki deriyi çimdikledi, beni yatak odasına götürdü ve yatağın Katy’ye ait olan tarafına yatırdı. Pantolonlarının içinden çıkıp kaburgalarımın üzerine diz çöktü. Düğmelerini çözmeye çalıştım, ama ağzından cık cık sesleri çıkardı, bir tokat atıp ben teslim bayrağını çekene kadar tırnaklarını testislerime batırdı. Ve işte o zaman ilk ve neredeyse son kez konuştu.</p>

  <p>“Söyle: Seni istiyorum, Katy Kancığını değil.”</p>

  <p>“Evet, istiyorum.”</p>

  <p>“Söyle!”</p>

  <p>“Seni istiyorum, onu istemiyorum.”</p>

  <p>“Söyle. Katy Kancığı, kancık pisliği. Ben gerçek kadın.”</p>

  <p>Bunu söyleyemem.</p>

  <p>Taşaklarımı hâlâ rehin tutarak, bir eliyle bluzunu çıkardı ve sutyeninin kopçasını açtı. Öteki odada Onun kıkırdadığını duydum. Memelerinin uçları masaldaki bir şey gibi kalkıp karardı. “Kancığın tekiydi. Süprüntü. Sen gerçek bir kadınsın.”</p>

  <p>“Para veriyordun. Bir şeyler veriyordun. Hepsini. Armağan.”</p>

  <p>“Çoğunu yanında götürdü.”</p>

  <p>“Çok şey bıraktı. Şimdi benim. Söyle.” Eli kamışıma dolandı. Sıkı, daha sıkı.</p>

  <p>“Şimdi senin.”</p>

  <p>Elimi göğsüne koydu. “Söyle: Sen benden güçlü.”</p>

  <p>“Sen benden güçlüsün.”</p>

  <p>Formaliteler, ritüeller ve kontrat imzası tamamlandığında, üzerime atıldı. Saniyenin kısacık bir anında korunmayı hatırladım ama sıcaklığı, ıslaklığı ve ritmi bu düşünceyi durmadan uzaklaştırdı.</p>

  <p>Bir keresinde üste çıkmak istedim ama beni ısırdı, dirsekledi ve sırt üstü devirdi.</p>

  <p>Sonra, vantilatör vücutlarımızı serinletti. Bütün o yangından alçalan denizin kokusu dışında hiçbir şey kalmamıştı. Hislerim... ne hissettiğimi bilmiyorum. Belki hiçbir şey hissetmedim. <i>Susam Sokağı</i>'nın tanıtım müziği sona erdi.</p>

  <p>Kalktı ve Katy’nin tuvalet masasına oturdu. Çekmeceyi açtı, bir mercan kolye alıp boynuna taktı. Boynu Katy’ninkinden inceydi.</p>

  <p>Onu yeniden arzuladım. Bu bana paradan fazlasına mal oluyordu, onun için azamî kâr için uğraşıp pisliğe gerektiği gibi batabilirdim. Ayağa kalktım ve onu arkadan, tuvalet masasının üzerinde becerdim. Aynayı kırdık.</p>

  <p>Hizmetçiyle seks uyuşturucu gibiydi. Bir kez deneyince bağımlısı olmuştum. İşteyken, onu düşünüyordum. Akşam eve döndüğümde, kamışım daha anahtarı kilide sokarken kalkıyordu. Eğer girişte Katy’nin kolonyasını duyarsam, beni bekliyor demekti. Yoksa işte, yoksa o zaman viskiyle idare edecektim. Bürodayken Hugo Hamish ve Theo, Katy’nin gitmesine dayanamadığımı düşünerek, onlarla birlikte Mad Dogs’a içmeye gitmem için beni kandırmaya çalıştılar ama gerçeği söylemek gerekirse, Katy’yi pek de sık hatırlamıyordum. O farklı bir kompartımanda yaşıyordu ve gidip onu aramadıkça, onunla karşılaşmak zorunda değildim. Hizmetçi farklıydı: O gelip, beni arıyordu.</p>

  <p>Bir gece eve dönüp girişte Bayan Feng’in ayakkabılarını görünce, dertlerin konuk geldiğini anladım. Yemek masamızın başında Bayan Feng ile Katy oturuyordu. Yüzlerinde o şeytanca ifadeyle. Neal Brose’un son hükmü biraz önce açıklanmıştı.</p>

  <p>“Neal” dedi Katy, son derecede sinirli olup da kendine hâkim görünmek istediği durumlarda çıkardığı başöğretmen sesiyle. “Bayan Feng bana konuğumuzdan söz etti. Otur.”</p>

  <p>Bir bira istiyordum, duşa girmek istiyordum, bonfile ve patates kızartması yemek istiyordum, uydu televizyonda Manchester United-Liverpool maçını izlemek istiyordum.</p>

  <p>“Bayan Feng’i dinle! Herhangi bir şey yapmadan önce.”</p>

  <p>Bu dert ne kadar çabuk biterse, akşam programıma o kadar çabuk başlayabilecektim.</p>

  <p>Bayan Feng oturmamı ve kıpırdanmayı kesmemi bekledi. Bana bakışlarından, kendimi teşhis salonunda bir zanlı gibi hissettim. “Bu dairede yalnız değilsiniz.”</p>

  <p>“Biliyoruz.”</p>

  <p>“Şu anda saklanıyor. Küçük bir kız ve benden de korkuyor.” Neden korktuğunu çok iyi anlıyordum. Bayan Feng’in gözleri füme cam gibiydi. Yemin ederim, gözlerini kırpıştırdığında tıslayarak kapanan kapıların sesini duyuyordum.</p>

  <p>“Üç ihtimal var. Yüzyıllar var ki, istenmeyen çocuklar Lantau Adası’na bırakılıp kış gecelerinin ve vahşi hayvanların insafına terk edildi. Bu kız da onlardan biri olabilir. Ama onlar modern binalarda pek ender görülürler. İkinci bir ihtimal, savaş sırasında Japonların Hong Kong’da topladıkları sakıncalılardan olması. Bu sakıncalıları Discovery Körfezi’ne götürüp, yetmişli yıllarda Birinci Aşama inşaatlarının yapıldığı yerde, kendi mezarlarını kazmalarını istediler ve zavallıları mezarların içine düşecek biçimde vurdular. Belki de ıvır zıvır bir şeyler çalmıştı. Üçüncü ihtimale göre bu kız... İngilizcesini bilmiyorum. Bu kız bir <i>gıvai lo</i> adamın ve bir bakirenin çocuğu. Adam gidince, bakire kızı bu binalardan birine fırlatmış olabilir.”</p>

  <p>“Çağdaş çocuk bakımı.”</p>

  <p>“Neal, kes sesini!”</p>

  <p>“Erkek olsa, utanç getirirdi, ama kız çocuk çok daha beter. Böylesi sıkça olur, hatta anne babanın Çinli olduğu hallerde de; özellikle varlıklı değillerse. Çeyiz masrafları bir çiftin evlilik hayatım batırabilir. Bana kalırsa, bunlardan biri olmalı.”</p>

  <p>Neden ikisi de bana bakıyordu? Benim hatam mı?</p>

  <p>“Bir şey daha var” dedi Katy. “Bayan Feng kızın erkeklere düşkün olduğunu söylüyor. Sana.”</p>

  <p>“Neye benzediğinin farkında mısın?”</p>

  <p>“Bayan Feng kızın beni bir rakip olarak gördüğünü ve biz burada oturdukça asla çocuk sahibi olamayacağımı söylüyor. Lantau’dan ayrılmalıyız. İnsanın peşinden suyu geçemezmiş.”</p>

  <p>“Dr. Chan, Brose-Forbes çiftinin bebeğinin olmamasının nedeni olarak biraz daha mantıklı bir açıklama yapmıştı, unuttun mu?” Kahretsin, bunu yanlışlıkla söyledim.</p>

  <p>“Yani, bunun benim düş gücümün bir uydurması olduğunu söylemek istiyorsun.”</p>

  <p>“Hayır. Arada bir, burada bir varlık görünüyor. Ama Central’da ve Victoria Peak’teki stratosferik kiralar çok daha elle tutulur bir gerçek. Öneri parayla ilgili olunca, kendi kahrolası kutsal <i>feng shui</i>'lerini ilk unutanlar yine Çinliler. Unut gitsin, Katy. Taşınmanın masrafını karşılayamayız. Hem kalkıp Kowloon’a, Triad’ın, Pleblerin ve Göçmenlerin yanına taşınmamız söz konusu olamaz. Orada bir çocuk doğursan, anında doğrayıp, ilaç yapmaya kalkarlar.” Bayan Feng bizi izliyordu. Gördüklerinden hoşlandığına yemin edebilirdim.</p>

  <p>“Bayan Feng” dedim. “Bilinmesi gereken her şeyi biliyorsunuz. Ne yapmalıyız? Ruh kovucu mu çağıralım?”</p>

  <p>Alaycılığım ölü doğmuştu. Bayan Feng başını hafifçe salladı. “Normal koşullarda, evet, size tavsiye edebileceğim bir sürü medyum var. Ama bu bina öylesine talihsiz ki, bence kurtulmanız mümkün değil. Taşınmalısınız.”</p>

  <p>“Taşınmıyoruz. Taşınamayız.”</p>

  <p>Bayan Feng ayağa kalktı. “Öyleyse, izninizle.”</p>

  <p>Katy de ayaklanıp, “Biraz daha çay almaz mıydınız?” patırtıları yaptı, ama Bayan Feng eşikten geçmişti bile. “Dikkat edin” diye uyardı, bize dönerek. “Kapının ardındakine dikkat edin.”</p>

  <p>Ben bunun ne anlama geldiğini çıkarmaya çalışırken, Katy ayağa kalkıp, misafir yatak odasına gitti. Kapıyı kilitlediğini duydum.</p>

  <p>Çılgınlık, kahrolası bir çılgınlık. Kendime bir bira açtım, yiyecek bir şeyler hazırlayamayacak kadar yorgun olduğumdan, kanepeye uzandım. Teşekkürler, Katy. Bir şeyler hazırlamak için önünde koskocaman bir gün vardı. Pekâlâ, kahrolası bir hayalet varsa ne olmuş?</p>

  <p>Burada bu kadar çok kaçık olacağını hiç tahmin etmemiştim.</p>

  <p style="text-align: center">***</p>

  <p>Dün gece gördüğüm çocuk ve kızla durmadan karşılaşıyoruz.</p>

  <p>Katy ve ben. Sevgiye ne oldu?</p>

  <p>Şeyy, Sevgi yatmaya gitti. Düzüştü, durmadan düzüştü, doğrusunu istersen tomurcuğu sızlayıp sıkılana kadar düzüştü. Bunun üzerine Sevgi yapacak başka bir şey bulabilmek için çevresine bakındı ve sevgili arkadaşlarının sevgili bebekleri olduğunu görüverdi. Böylece Sevgi aynısını yapmaya karar verdi, ama ne kadar tohumlanırsa tohumlansın, Sevgi eski âdet kanamalarını görmeyi sürdürdü. Sevgi bunun üzerine bir kısırlık kliniğine gidip, gerçeği öğrendi. Benim bilebildiğim kadarıyla, Sevgi’nin durumu bugün de aynı. İşte, bayanlar baylar, Sevgi’ye Ne Oldu öyküsü bu.</p>

  <p>O kahveye geri dönüp onlara, “Siz ikiniz, beni iyi dinleyin. İkiniz de hastasınız” demek istiyorum. “Olayları olduğu gibi görmüyorsunuz.”</p>

  <p>Sen kimsin de başkalarına hasta olduklarını söyleyebiliyorsun, Neal?</p>

  <p>Katy o akşam telefon etmişti. Hizmetçi evden çıktıktan iki dakika sonra. Çok yapış yapıştım, duşa girmek üzereydim. Kadınlar bu zamanlamayı nasıl ayarlar? Telesekreterime bir şeyler söyledi. Sarhoştu. Mesajını kesmedim, oturma odasında çırılçıplak, Katy’nin nefret ettiği hizmetçiyle birkaç kez üst üste sevişmenin kokusuyla, söylediklerini dinledim.</p>

  <p>“Neal, orada olduğunu biliyorum. Hissediyorum. Burada saat öğleden sonra beş, orada kaç bilmiyorum, on bir falan olmalı.” Saatin kaç olduğunu ben de bilmiyordum. “Wimbledon’da İngilizlerin perişan olmasını izledim... sana merhaba demek istemiş olmalıyım, yoksa neden telefon ettiğimi gerçekten bilmiyorum, teşekkürler, iyiyim, sen nasılsın? Ben iyiyim. Ev arıyorum. Gelecek hafta bu zamanlar Islington’da küçük bir dairem olacak. Borular çok gürültülü, ama en azından hayalet mayalet yok. Özür dilerim, pek komik değildi. Cecile’in Temp Ajansı’nda sıradan halkla ilişkiler çalışması yapıyorum, işin içinde kalmak için. Vemwood, Wall Street’e gitti. Onun yerine London School of Economics’ten yeni mezun olmuş bir dâhiyi oturttular. O Kraliçe Anne iskemlesini boş bir zamanında bana gönderirsen iyi olur diye düşünüyordum, birkaç kuruş eder de. Geçen hafta kız kardeşinle konuştum, tuhaf bir şekilde Harvey Nichols’ta karşılaştık, tesadüfen... Anlaşmanı on sekiz ay daha uzattığını anlattı... Noel’de gelecek misin? Yeniden buluşmak çok hoş olurdu, diye düşündüm; ama diğer yandan buluşacağın bir sürü başka insan vardır... Mücevherlerimden bazıları hâlâ sende. O hizmetçinin mücevherleri iç edip Çin’e kaçmasını istemeyiz, değil mi? Kadından evin anahtarlarını geri aldığımı sanmıyorum. Kilitleri değiştirsen iyi olur. Ben iyiyim, ama iyi bir tatile ihtiyacım var. Kırk yıl falan, iyi olurdu. Her neyse, eğer döndüğünde çok yorgun değilsen beni ara, iki saat boyunca çiftler finalini izleyeceğim... Ha, bu arada, kız kardeşin anneni araman gerektiğini söylememi istedi... Babanın pankreas sorunu yeniden başlamış... Hoşça kal, öyleyse...”</p>

  <p>Katy’yi aramayı beceremedim bir türlü. Ne diyecektim ki?</p>

  <p>Bir mezar. Sırtı dağa, yüzü denize dönük. Güneş tepede ve yakıcı. Kravatımı çıkarıp dikenli bir ağaca astım. Mezarda yatanın adını okumaya çalışmak anlamsız. Bu Çin hiyerogliflerinden binlercesi bir araya gelip, dünyanın en karmaşık yazı sistemini oluşturuyor. Beş tanesini biliyorum: alkol, dağ, nehir, aşk, çıkış. Bazen düşünürüm de, bu hiyeroglifler <i>gerçek</i> Çinliler olmalı, yüzyıllardan beri yaşamış, yabancıyı kandırmak için anlamlarım benzerliklerde saklamış, kurcalamaya dayanıklı. Bizzat Mao bile dili çağdaşlaştırmayı beceremedikten sonra.</p>

  <p>Tepeden aşağı inen patikayı izledim. Bulanık bir dere, bir kuş yuvası, salata tabağı büyüklüğündeki kanatları zebra gibi çizgili bir kelebek vardı. Bir iki kere patikayı kaybettim, beni bulmak için her seferinde yaklaşması gerekti. Bana Brecon Beacons’ı hatırlattı. Her yerin temelde aynı olduğunu, kadınların da bu kurala uyduğunu öğrendiğimde, artık büyümüştüm.</p>

  <p>Bu kez, önümde yol falan yoktu. Sahte bir patika. Dikenli çalılar ve ayrıkotlarından bir labirentin içinden geri basmam gerekecekti. Oturup, manzarayı seyrettim. Deniz doldurulmuş, havaalanı için genişletme çalışmaları başlatılmıştı. Balçık katmanlarının içinde, minicik buldozerler parıldıyordu. Bileklerimden, göğsümden, kalçalarımın arasındaki yarıktan ter akıyordu. Pantolonum kaşıklanma yapışmıştı. Şu anda ilaçlarımı almalıydım, ancak hepsi de çantamın içinde, körfezin dibinde bir yerdeydi.</p>

  <p>Acaba beni bulup getirmesi için birini gönderdiler mi? Muhtemelen Ming’i. Avril herhalde sabit diskimin derinliklerini karıştırıyordur, yanı başında Theo’yla. Bütün bunlar bizi nereye götürecek? Sen Petersburg’dan gelen bütün bu elektronik posta mesajları, bilinmeyen-yerlere-yapılan yedi-ya-da-sekiz-haneli kötülüğügörme-duyma-havaleleri?</p>

  <p>Bir hayaletle yaşamadıkça, onun gerçeğini anlayamazsınız. Sabah, öğle, akşam takıntılar ve korkular içinde, ruh kovucunun telefonunu bekleyerek dolaşacağınızı sanırsınız. Aslında, pek öyle olmaz. Hayaletle yaşamak, daha çok özel bir kediyle yaşamak gibidir.</p>

  <p>Son birkaç ay boyunca, üç kadınla yaşadım. Biri, şimdi bir kadın olmuş bir hayalet. Biri kadınken, şimdi hayalet oldu. Biri hayalet ve hep öyle kalacak. Ama bu bir hayalet öyküsü değil: Hayalet arka planda, olması gereken yerde. Zaten ön planda görünseydi, insan olurdu.</p>

  <p>Katy’yle saçma sapan bir Cavendish partisinden dönüyorduk. Birlikte lobiye girdik, ben evrak çantamı yere bırakıp, posta kutusuna baktım. Bir iki mektup vardı. Zarfları yırtıp açarak asansöre bindik. Yan yoldayken, evrak çantamı lobide, posta kutularının yanında bıraktığımı fark ettim. On dördüncü kata vardığımızda, Katy asansörden indi, ben tekrar aşağı katın yolunu tuttum, evrak çantamı alıp, dairemize döndüm. Asansörün kapıları açıldığında, Katy’nin hâlâ dairenin önünde beklediğini görünce, bir şeylerin hiç de yolunda gitmediğini anladım.</p>

  <p>Yüzü bembeyaz, titriyordu. “Kapı kilitli, sürgülü. İçeriden.”</p>

  <p>Hırsızlar. On dördüncü katta? Hâlâ içeride olmalılar.</p>

  <p>Hırsızlar değildi, bunu ikimiz de biliyorduk.</p>

  <p>Geri dönmüştü.</p>

  <p>Ne yapmam gerektiğini, nasıl bulduğumu hâlâ bilmiyorum, ama anahtarlarımı çıkardım, birkaç kere şakırdattım. Sonra da kilide soktum.</p>

  <p>Kapı karanlığa açıldı.</p>

  <p>Gecenin büyük bölümünde uyanık olduğunu bilmeme rağmen, Katy benimle konuşmadı. Şimdi geriye bakınca, sonun başlangıcı olduğunu görüyorum.</p>

  <p>Kısacası, geri bastım.</p>

  <p>İçi meraklı insanlarla, her zamanki gibi tıka basa dolu bir otobüs geçti. Kahretsin, şu Çinlilerin insana bakışları yok mu? Ne kaba! Daha önce hiç öğle yürüyüşüne çıkmış, takım elbiseli ve güneş yanığı bir yabancı görmemişler mi?</p>

  <p>Güneş! Boks eldiveni tadında. Kavrulmuştum. Helikopter geri döndü. Vadinin kenarları mırıldanıp ıslıklandı. Buraya aylar önce gelmeliymişim. Bekliyordum ve Styx Nehri’ndeki türbo feribotla işe gidip gelmekten başka hiçbir şey yapmamıştım.</p>

  <p>Hizmetçi nasıl bir yerde oturuyordu? Kowloon’da mı, yoksa Yeni Topraklar’da bir yerde mi? Limandan otobüse ya da tramvaya biniyor ve doğru dürüst dükkânların bittiği yerin çok ötesinde bir yerlerde iniyordu herhalde. Ming’in oturduğuna benzer bir yer, sanırım. Bir arka sokaktan içeri, duvarları on dördüncü kata kadar sağlıksız işyerleri ve striptiz kulüpleri ve bankerler ve restoranlar ve kim bilir daha nelerle ilgili kirli reklamlarla dolu bir binada. Pis bir gökyüzünden başka çatı kirişi olmayan bir yerde. Tabiî, susmayan bir gürültü. Çinlilerin beyninin sadece duymak istedikleri patırtıyı işitmelerini sağlayan bir ses filtresi var mutlaka. Taksiler, küçük getto patlamaları, tapınaktan ilahiler, uydu televizyonlar, megafonlardan yayılan pazarlama sloganları. Bir ara sokağa girmeye gör, kir ve sidik ve <i>loş güneş</i> kokusuyla karşılaşırsın. Kapı aralıklarında, temiz bir gömleğe ve tıraş olmaya şiddetle muhtaç, uyuşturucu satıcıları. Merdivenlerden çıkıp -böyle yerlerde asansörler hiç çalışma- zyedi kişilik bir ailenin çekişip televizyon izlediği ve içtiği minicik bir daireye. Aynı kentte çalıştığımı düşünmek, ne tuhaf. Yukarıda, Victoria Peak’teki küçük sarayları düşünmek ne tuhaf. O Japon oğlan saat farkını oralarda bir yerde atlatıyor olmalı. Gümüş tepside limon çayı getiren kız arkadaşıyla. Ya da, daha doğrusu, limon çayını hizmetçi getiriyor. Nasıl tanıştılar acaba? Merak ediyorum.</p>

  <p>Hong Kong’a ilk geldiğimde, Katy bana katılmadan önce, saat farkını atlatmak için bir gün tatil vermişlerdi. Kendimi iyi hissediyordum, onun için tatilden yararlanıp kenti tanımaya karar verdim. Tramvaylara bindim, gördüğüm yoksulluktan sarsıldım, üstgeçitlerde yürürken takım elbiselerin ve evrak çantalarının arasında kendimi güvende hissettim. Teleferiğe binip Victoria Peak’e çıktım, etrafı gezdim. Zengin kadınlar gruplar halinde geziniyordu. hizmetçiler çocuklarla, gençler de kol kola, öteki genç çiftlere bakarak. Tekerlek üzerine yerleştirilmiş bir iki tezgâh vardı, bahamın pazar arabası dediklerinden. Bu tezgâhlarda haritalar, kabuklu yerfıstığı ve Çinliler ile Hintlilerin düşkün olduğu hafif tuzlu çıtırlar sarılıyordu. Tezgâhlardan birinde İngilizce haritalar sarıldığını görünce, birkaç tane aldım. Birden, tezgahın yanındaki teneke kutu yığını harekete geçip Çince bir şeyler havladı. Yılların kırışığını taşıyan, yağlı bir surat kutuların arasından çıkıp bana nefretle baktı. Derimin içinden fırlayacaktım. Satıcı güldü ve “Endişelenme” dedi. “Zararsızdır.”</p>

  <p>Çöp adam homurdandı ve bana bakıp aynı sözleri daha tane tane, daha yüksek sesle tekrarladı.</p>

  <p>“Ne diyor?”</p>

  <p>“Dileniyor.”</p>

  <p>“Ne kadar istiyor?” Ne aptalca bir soru.</p>

  <p>“Para dilenmiyor.”</p>

  <p>“Ya?”</p>

  <p>“Zaman dileniyor.”</p>

  <p>“Neden öyle yapıyor?”</p>

  <p>“Sizin zamanınızı boşa harcadığınızı, onun için fazla zamanınız olduğunu sanıyor.”</p>

  <p>Dilim kavruluyordu. Saatlerdir... kahvaltıdaki bir bardak sudan beri bir şey içmemiştim. Genelde sadece kahve ve viski içerim. Yaşlı bir çiftçi, maytap gibi patırdayan bir şeyler yakıyordu. Bambu mu? Yolun üzerini kumlu ve mor bir duman kapladı. Gözlerimi sulandırdı. Göğe doğru yayılıp, tıpkı kelimelerin arkalarındaki anlamı sakladıkları gibi, üzerine uzandığı göğü saklayan geniş bir ağacın altodaydım.</p>

  <p>Parçalanıp yeniden toprak olan tuğla duvarın üzerine yabanî kırmızı güller dikiliyordu. Ben geçerken, iple bağlanmış bir köpek çıldırdı. Bir diş ve havlama kalabalığı. Kendimi hayalet sandım. Havalandırılan şilteler. Çince popüler bir şarkı. Mobilyadan arınmış bir odada, ellerindeki çay fincanlarından dumanlar yükselen yaşlı bir çift. Hareketsiz ve ifadesiz. Sanki bir şey bekliyorlardı. Onların yanına gitmek, onlarla oturmak isterdim. Bunun için, onlara Rolex’imi bile verirdim. Keşke bana gülümseseler ve bir fincan yasemin çayı verseler. Keşke dünya böyle olsaydı.</p>

  <p>Gece yolunun iki tarafında inip çıkan arabaları, insanları ve apartman katlarını seyrettim. Uzakta dev bir bisiklet pompası dönerek yükseliyor, ıslıklanarak iniyordu. Tekdüze mesajlarını birbiri ardına patlatan neon tabelaları seyrettim. Japon çocuk ile kız arkadaşı kim bilir hangi cehenneme kaybolmuştu, Lionel Richie de sakarin banyosuna girip erimiş olmalıydı. İkinci hamburgerimi, soğuyup yağı donduğundan bitiremedim. “Bohemian Rhapsody”nin bambaşka bir versiyonu çalınıyordu, inanmayacaksınız ama Çince sözlü. Bay Wae’nin brifingine dönmezsem, Avril Kutsal Şehit Oyunu’na başlayacak. Bir şarkı daha; çok şekerli bir kahve daha, sonra da uslu bir çocuk gibi giderim. Beatles’tan “Black Bird”. Bunu daha önce hiç doğru dürüst dinlememiştim. Harikaydı.</p>

  <p>“Neal Brose?”</p>

  <p>Bilmediğim ama tanıdık, bir Galli sesi. Bay Ajan kılıklı, kısa boylu, bağa çerçeveli bir herif.</p>

  <p>“Evet?”</p>

  <p>“Adım Huw Llewellyn. Theo ve Penny Fraser’ın yılbaşı partisinde tanışmıştık.”</p>

  <p>“Ah, tabiî, Huw... Tabiî, tabiî...” Adamı Âdem’den ayırt edecek durumda değildim.</p>

  <p>“Bir iskemle çeksem?”</p>

  <p>“Tabiî... Tabiî eğer dökme demir çerçevelere dökülmüş, kalıplanmış plastik oturaklara iskemle diyebiliyorsanız. Hafızamdaki delikleri bağışlamalısınız, Huw. Kimlerle çalışıyorsunuz?”</p>

  <p>“Jardine-Pearl’le çalışıyordum. Şimdi artık Capital Transfer İncorporate şirketindeyim.”</p>

  <p>Kahretsin. Şimdi hatırladım. Önce rugby’den, sonra da işlerden konuşmuştuk. Onu doğuştan bir uzlaşma meraklısı olarak gördüğümden, hiç önemsememiştim. “Yasak avcılıktan, orman bekçiliğine, öyle mi?”</p>

  <p>Huw Llewellyn gülümseyerek tepsisinin üzerindekileri boşalttı, dirsekleri deri yamalı kadife ceketini çıkarmak için debelendi. Sebzeli hamburger, kaynar su dolu plastik bir bardak ve kanı sızan bir çay poşeti. “İnsanlar genellikle ‘Hırsızı hırsıza yakalatmalı’ derler.”</p>

  <p>Babam da öyle derdi. “Yaptığınız baskınları okudum -kimdi? Silk Road Grubu mu?”</p>

  <p>“Evet. Ketçapı uzatır mısınız, lütfen?”</p>

  <p>“Kâbil’in en büyük uyuşturucu kaçakçısı adına kara para akladıklarına dair ilginç söylentiler duymuştum. Doğru mu? Haydi, anlatın, kimseye söylemem.”</p>

  <p>Huw hamburgerinden bir ısırık aldı, gülümseyerek birkaç kez çiğneyip yuttu. “Ben de 1390931 sayılı hesap hakkında ilginç söylentiler duydum.”</p>

  <p>Kahretsin. Birden bokburgerimi kusmak istedim. Hafifçe güldüm. “Neden söz ettiğinizi anlayamıyorum.”</p>

  <p>Kahretsin. Tam da yalancıların söylediği şey.</p>

  <p>Huw plastik çatalıyla çay poşetini sıktı. “Devam edin, kimseye söylemeyeceğim.”</p>

  <p>“Bisiklet için şifreli kilit falan mı?”</p>

  <p>“Hayır, anahtarı sizde olan bir Cavendish Holding hesabı.” Ortadaki parayı yükseltmişti. “Bu bir balığa çıkma gezisi mi, yoksa elinizde beni tutuklama emri var mı?”</p>

  <p>“Bunu arkadaşça bir sohbet olarak görmeyi tercih ederim.”</p>

  <p>“Bay Llewellyn, kiminle iş yaptığınızın farkında değilsiniz.”</p>

  <p>“Bay Brose, Andrey Gregorski hakkında sizden çok daha fazlasını biliyorum. Tuzağa düşürüldünüz. Bunu daha önce yaparken de izledim onu. Pekâlâ, öyleyse adının -hatta Denholme Cavendish’in adının- ne tek bir belgede ne de herhangi bir bilgisayar dosyasında görülmemesini nasıl açıklayacaksınız? Sizi sevdikleri için mi? Yoksa güvendiklerinden mi? Siz onların kurşun geçirmez yeleğisiniz.”</p>

  <p>Ne kadarını biliyor olabilirdi? “Bu sadece fazla konuşulmayan bir...”</p>

  <p>“Bay Brose, yalanlara dolanmanızı seyretmek niyetinde değilim. Özel hayatınızın altüst olduğunu biliyorum. Ama benimle işbirliği yapmadıkça, hafta sonuna kalmadan işler çok kötüye varacak. Ben sizin son çıkış kapınızım.”</p>

  <p>“Çıkış kapısına falan ihtiyacım yok benim.”</p>

  <p>Omuzlarım silkip, son lokmasını yuttu. Ben farkına varmadan bütün burgerini bitirmişti. “Öyleyse, arkadaşça sohbetimiz sona erdi, demektir. İşte kartvizitim. Yarın öğlene kadar fikrinizi değiştirmenizi kuvvetle tavsiye ederim. İyi geceler.”</p>

  <p>Kapı arkasından kapandı. Bokburgerimin yıkıntılarıyla baş başa bırakılmıştım.</p>

  <p>Cavendish Kulesi’ne döndüm, lobideyken fikir değiştirdim. Gece bekçisine beş dakika kadar beklemesini, ardından da Avril’e eve döndüğümü bildirmesini söyledim. Suyun öbür tarafındaki pırıl pırıl gökdelenlere bakarak, limanda bir sonraki feribot için yirmi dakika bekledim. Lantau Adası’na dönünce -sadece önlem olarak- kredi kartımın dondurulması ihtimali karşısında, bankanın ATM makinesinden hesabımın dörtte üçünü çektim. Bir sonraki otobüse yarım saat kaldığından, soğuk gecenin içinden Birinci Aşama’ya yürüdüm.</p>

  <p>Evde beni bekliyordu. Klima buz gibi bir hava üflüyordu yine. “Tanrı aşkına, özür dilerim! Çok işim vardı!”</p>

  <p>Pişmanca bir sessizlik.</p>

  <p>“Kafamda bir sürü şey var! Tamam mı? Yatmaya gidiyorum.” Bütün paramı Katy’nin tuvalet masasının dibine, bir ayakkabı kutusunun içine sakladım. Hizmetçi gelmeden, daha iyi bir yer bulmalıydım. Gerekli bir uyuşturucu olabilirdi, ama hâlâ hırsız orospunun tekiydi.</p>
</body>
</html>
