<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2>2</h2>

  <p>Londra’da oturanlar iyi bilir, her metro hattının kendine özgü belirgin bir kişiliği ve ruh hali değişiklikleri için belirgin bir alanı vardır. Örneğin, Victoria Hattı, esintili ve güvenli. Ailenin genç düş kırıklığı Jübile Hattı, banliyölere gitmek için dışarı sapar, durmadan genişletilmesi konu edilir, dönüp Greenwich’e yollanır, sonra da doğuda bir yerde yine nehrin altına dalar. District ve Circle<a href="../Text/dipnot.html#_edn15" id="_ednref15"><sup>[15]</sup></a> hatlarına gelince, eğer acelesi varsa Ölüm bile taksiyle gitmeyi yeğler bence. King’s Road ve Paddington’a giden çalışanlarla tıka basa dolu; kestirmelerden habersiz müze meraklısı turistlerle tıka basa dolu, gözümün önüne getirmeye çalıştığım Tokyo kadar kötü olmalı. Bir zamanlar, öğretmenlerimizden biri, Circle Hattı’nın gerçekten de daire çizdiğini kanıtlamamızı istemişti. Kimse kanıtlayamadı. O zamanlar deli gibi etkilenmiştim. Şimdi beni asıl etkileyen, böyle saçmalıklar anlatması için para vermeyi kabul eden birini bulması. Sonradan görme yeni komşu Docklands Light Railway<a href="../Text/dipnot.html#_edn16" id="_ednref16"><sup>[16]</sup></a> ve istasyonları Prince Regent, West İndia Quay ve Gallions Reach ve Royal Albert. Ne güçlü Piccadilly, ne de ikiz amcası Bakerloo böylesi afra tafradan hoşlanmazdı. Orta yaşlı kuzenleri Central gerçekçi, dolambaçsız, yolu uzatmaz. Güzel küpeçiçeği rengi ve ölmek üzere olanları ziyarete gitmek için binmenin dışında, sözü edilmeyecek kadar sıkıcı Metropolitan hariç, ana hatlar için söylenecekler bu kadar.</p>

  <p>Ondan sonra, Shakespeare’in Züppelik Oyunları gibi, Züppelik Hatları var. Pericles, Hammersmith ve City, Doğu Verona Hattı, Titus ve Waterloo.</p>

  <p>Kuzey Hattı haritalarda siyah görünür. En derin hat budur. En fazla intihar orada gerçekleşir, orada gaspa uğrama olasılığın çok yüksektir ve sanat öğrencilerinin geleceğin Bond kızları olması pek muhtemeldir. Kuzey Hattı’nın meşum bir yükü var gibidir ve bu istasyon adlarından da anlaşılır: Morden, Brent Cross, Goodge Caddesi, Archway, Elephant and Castle, yeniden diriltilen Mornington Crescent. Yıllar boyunca kapalıydı ve bir tren geçerken kendimi Titanic’e indirilmiş bir araştırma denizaltısında düşlerdim. Evet, Kuzey Hattı ailenin delisidir. Thames Nehri’nin güneyindeki bu çıplak duvarlı istasyonların reklamcılara çekici gelmesi imkânsız. Kennington Tünel İstasyonu’nda merdiven-asansör üreticileri bile reklama kalkmaz. Hayatımda Kennington’a gitmedim, ama bahse girerim, orada ellilerden kalma yıpranmış konut bloklarından, kapanmış bingo salonlarından ve eski püskü bayrakların yurtsuz rüzgârda uyuşukça dalgalandıkları ikinci el otomobil dükkânlarından başka bir şey yoktur. İngiliz rock yıldızlarını işçi sınıfı kahraman karşıtları olarak oynatan, en iyisi unutulması gereken filmlerin çekildiği yerler gibi bir yer, işte.</p>

  <p>Londra bir dildir. Bence, bütün kentler de öyle.</p>

  <p>Vagonların sarsıntısında güzel bir ritim yakalıyorum. Tepesinde de bir caz nakaratı... ya da İranlı bir şey... Elimin arkasına not ediyorum. Bir tuzlu bataklık ve çayır kokusu... Ah, evet, Katy Forbes’un parfümü.</p>

  <p>Şuna bak! Şu kadına bak. Ateşli. Karga gibi. Siyah kadife giysili, üzerinde bir gram orospuluk yok. Akıllı ve uyanık, okuduğu kitabın adı ne? Ve cildi -o kusursuz Batı Afrika siyahı, o kadar siyah ki, mavi mavi menevişleniyor. O harika, gururlu dudaklar. Okuduğu ne? Bana doğru biraz eğ şunu, güzelim... Nabokov! Biliyordum. Bu kızın kafası çalışıyor! Ama eğer o kuralı bozar ve onunla konuşursam, hatta orta koltuk kuralına karşı gelir ve ona gereğinden fazla yakın bir koltuğa kayarsam, onu tehdit ettiğimi sanacak ve bütün savunması ayaklanacak. Bir partide, tesadüfen karşılaşsaydık, bütün bu sorunlardan hiçbiri yaşanmayacaktı. Aynı o, aynı ben. Oysa şans bizi buraya, tanışamayacağımız bir yere getiriyor.</p>

  <p>Yine de, yukarıda, dünyanın yüzeyinde, güzel bir sabah. Kırk dakika önce, birinin hayatını kurtardım. Evrenin bana bir borcu var. Ayağa kalkıyorum ve hiç düşünmeden ona doğru yürüyorum.</p>

  <p>Tam “Affedersiniz” demek üzereyken öteki kompartımanın kapısı açılıyor ve içeriye bir evsiz giriyor. Gözleri, benimkilerin hiçbir zaman görmeyeceğini umduğum şeyler görmüş olabilir. Kaşının yarısının bulunması gereken yerde, kocaman bir yarası var.</p>

  <p>Etraf bir sürü sahtekârla dolu, ama bu onlardan değil. Yine de. Gerçekten evsiz binlerce kişi varken, her birine birazcık vermeye kalksan, sonunda kendini sokakta bulursun. Ve eğer bir Marco’ysan, yoksulluk karşısındaki son savunman bencilliktir.</p>

  <p>“Özür dilerim” sesinde taklit edilemeyecek derin bir yorgunluk var, “rahatsız ettiğim için gerçekten özür dilerim, bunun hepimiz için rahatsız edici olduğunu biliyorum. Ama bu gece hava dondurucu olacak ve benim de kalacak bir yerim yok. Summerford Oteli’nde bir yatak var, ama beni içeri almaları için 12,50 pound vermem gerek. Eğer yardım edebilecek durumdaysanız, lütfen bir şey yapın. Hepinizin derdi olduğunu biliyorum ve bunun için de çok üzgünüm. İnsanlara başka ne diyeceğimi bilemiyorum...” insanlar yere bakıyor. Evsiz bir adama bakmak bile, onunla bir anlaşma imzalamak gibi. Bir keresinde Samaritenlere<a href="../Text/dipnot.html#_edn17" id="_ednref17"><sup>[17]</sup></a> katılmak fikriyle oyalanmıştım. Yöneticileri üç yıldan beri evsizdi. En kötüsünün görünmezlik olduğunu söylerken hatırlıyorum onu. Bu ve başka hiç kimsenin gidemeyeceği gidememe. Bir düşünün, bir tarafta bir uyuşturucu bağımlısı, diğer yanda kulübede yaşayan bir çift arasında, King’s Cross Tren İstasyonu’nda minicik bir dolap dışında, kilidi olan hiçbir şeye sahip olmamak.</p>

  <p>Siktir et. Roy bana sonra biraz para verir.</p>

  <p>Adama bir cappuccino içmek için ayırdığım iki tekliği uzatıyorum; zaten kahve sağlığa zararlıdır; üstelik hâlâ Katy’nin kahvesi içimde vızıldıyordu.</p>

  <p>“Çok teşekkür ederim” diyor adam. Başımı sallarken, gözlerimiz bir an karşılaşıyor. Kötü durumda. Ayağını sürükleyerek bir sonraki vagona gidiyor. “Herkesten özür diliyorum. Sizi rahatsız ettiğim için çok üzgünüm...”</p>

  <p>Siyah kadifeler giymiş kız bir sonraki istasyonda iniyor. Artık onunla birlikte dilimden aşağıya kayan istiridyelerin tadını hiç öğrenmeyeceğim.</p>

  <p>Bu arada, Samaritenleri hiç çekemedim. Sonraları, başlanan hikâyelerin muhtemel sonuçlarından endişelenerek, bir türlü uyku tutturamadım. Belki de başkası adına yazmamın nedeni bu. Sonuçların benimle hiç ilgisi yok.</p>

  <p>Kuzey Hattı’nda tek bir düzgün yer var, şimdi de oraya gidiyorum zaten: Hampstead. Asansör bir dakikadan da kısa bir sürede adamı sokak seviyesine sürükleyiveriyor. Zaman kazanmak için burgu gibi tırmanan merdivenlere yönelmeye kalkma sakın. İnan bana, yolu kazarak çıkmak çok daha hızlı.</p>

  <p>Asansörlerin zorunlu sessizliği. Şans Müziği için güzel bir şarkı adı olurdu.</p>

  <p>Fikri olmak da bir şans işi. Gibreel bile asansörde susuyor.</p>

  <p>Poppy bir keresinde bana çapkınların kurbanı olduğunu söylemişti.</p>

  <p>“Neyin kurbanı?”</p>

  <p>“Kadınlarla başka herhangi bir yoldan iletişim kurmakta beceriksizlik olanların.” Bir de çapkınların ya annelerini hiç tanımadıklarım ya da anneleriyle aralarının iyi olmadığını ekledi.</p>

  <p>Tuhaf biçimde tongaya düşmüştüm. “Yani, çapkın bir erkek yattığı her kadını annesinin yerine koyuyor, öyle mi?”</p>

  <p>“Hayır” dedi Poppy, savunmaya geçeceği yerde mantık yürütmeyi yeğleyerek. “Bizden ne istediğinizi pek bilemiyorum. Ama takdir edilmekle ilgili bir şey olduğu kesin.”</p>

  <p>Asansörün kapıları açıldığında, kendini, çevredeki kitapçı dükkânlarının arasında göze batmamak için McDonald’s’ın bile sarı ve kırmızısını siyah ve altın rengiyle değiştirdiği, yapraklı bir sokağa çıkmış buluveriyorsun. Eski zenginler Hampstead’de yaşıyor. İmparatorluk zenginlerinin son kalıntıları. Torunlarını doğum günlerinde British Museum’a götürürler, birbirlerinin karılarını zarafetle zehirlerler. Bir bahçecilik merkezinin teslimatçısı olarak çalışırken, burada Samantha ya da Anthea veya Panthea adlı bir kadınım vardı. Annesinin karşısındaki bir evde oturur ve sadece midillisini benden çok sevmekle -bunu anlayabiliyorum- kalmaz, hasır oturaklı iskemleleri onarmayı da benden fazla severdi. Aman Tanrım, Marco, ne kadar çok zaman geçmiş.</p>

  <p>Gökyüzü bulutlanıyor, kazılmış porselen renginde boz ve kıvrım kıvrım bulutlarla kaplanıyordu. İstemeden içimi çektim, bütün dünya ağlamak üzereydi. Dün akşam son derecede seksi küçük bir şemsiyem vardı, ama ya Katy’de ya galeride ya da herhangi bir yerde unuttum herhalde. Boş ver, zaten bulduğumda da, birisi unutmuştu. Rüzgâr kuvvetleniyor ve kocaman yapraklar bacaların üzerinde makinedeki çamaşırlar gibi uçuşuyordu. Edward döneminden kalma, muhtemelen hiçbir zaman yürümeyeceğim bütün bu sokaklar.</p>

  <p>Alfred’in evine vardığımda ilk yağmur damlaları asfaltı benek benek lekelemeye, bahçeleri kokuya boğmaya başlamıştı bile.</p>

  <p>Alfred’in evi, köşesinde, içinde düşleyebileceğin her türlü edebiyat akşamının düzenlendiği bir kulesi bulunan, yüksek ve kitap desteği kılıklı evlerden biriydi. Aslında, burada bir zamanlar edebiyat akşamları düzenlenirdi de. Genç Derek Jarman burayı saygıyla andı, ondan önce de bir sürü ikinci sınıf filozofun ve bir zamanlar ünlenmiş edebiyatçının yanı sıra, Francis Bacon ve Joe Orton da büyük üne kavuştu. Alfred’in evinin ziyaretçileri üniversite turnesine çıkmış orkestralar gibidir: gösteriye sadece ünlü -olacaklar ile bir-zamanlar-ünlüydüler katılır. Geçmiştekiler ve gelecektekiler. Alfred altmışlı yıllarda burada bir hümanizma hareketi başlattı. O hareketin sonu, kendi idealizmi oldu. Nükleer Silahsızlanma Kampanyası piskoposları ile şu Colin Wilson gibi herifler hâlâ arada bir uğrar. Adını duydun mu? Ne demek istediğimi anladın öyleyse...</p>

  <p>Birinin gelip kapıyı açması genellikle çok uzun sürer. Roy, kapı zili gibi şeylerin farkına varamayacak kadar bu dünyadan uzaktır; özellikle de beste yaptığı sırada. Alfred de fazlasıyla sağır. Zili terbiyelice beş kez çalar, basamakların arasındaki çatlaklardan çıkan otlara bakar, sonra da kapıyı yumruklamaya başlarım.</p>

  <p>Loşlukta Roy’un yüzü beliriyor. Beni görünce gülümsüyor ve peruğunu düzeltiyor. Kapıyı neredeyse burnumun ucunu koparacak kadar hızla açıyor. “Ah” diyor, “Merhaba! İçeri gel... şey...” İsim konusunda aynı sorunu paylaştığımı fark ediveriyorum. “Marco!”</p>

  <p>“Merhaba, Roy. Bu hafta nasılsın bakalım?”</p>

  <p>Roy’da şu Andy Warhol aksanlarından var. Sanki sözcükleri Andromeda'nın da ötesinden geliyormuş gibi konuşuyor. “Üff, Marco... Doktor gibi konuşuyorsun. Doktor değilsin... değil mi?” Gülüyorum.</p>

  <p>Roy paltomu almakta ısrar ediyor, sonra da gidip merdiven tırabzanının ananas biçimindeki topuzuna asıyor. O topuzun asıl adı için sözlüğe bakmalıyım. “Şans Müziği nasıl gidiyor? Birlikte çalıp, birbirinize esin veren siz gençler var ya... size bayılıyoruz.”</p>

  <p>“İki hafta önce iki parça kaydettik, ama şimdi yine prova yapmak için Gloria'nın amcasının antreposundayız.” Kronik bir ödeme sıkıntısı yüzünden. “Basçının yeni kız arkadaşı zil çalabildiği için, repertuvarımızı biraz genişletmeye çalışıyoruz... Beste işi nasıl?”</p>

  <p>“Pek iyi değil, bestelemeye çalıştığım her şey sonunda ‘A Well Temper’d Clavier’a dönüveriyor.”</p>

  <p>“Bach’ın nesini beğenmedin?”</p>

  <p>“Hiçbir şeyini. Sadece duyduğumda gözümün önüne hep birbirlerinin kuyruğunu kovalayan, iyi ayarlanmış Escher kedileri geliyor. Pekâlâ, buna ne diyeceksin bakalım? Clem adında aşağılık genç bir arkadaşım var, ondan geldi.” Bana bir Dünya kartpostalı uzatıyor. Arkasını çevirip, üzerindeki mesajı okuyorum: “Burada olmanı çok isterdim. Clem.”</p>

  <p>Roy sadece başkalarını güldürür; kendini asla. Oysa bu kez mahcupça gülümsüyor. “Şimdi. Senin ellerin beceriklidir. Kahve makinemizin nasıl çalıştırıldığını anlayabilir misin? Çok uğraştım ama, beceremedim. Alman malı. Almanya’da Kuzey Amerikalılara dirençli kahve makineleri yapıyorlar. Yoksa savaşı hâlâ unutmadılar mı, dersin?”</p>

  <p>“Sorun neymiş?”</p>

  <p>“Üff, işte şimdi <i>gerçekten</i> Doktor Marco gibi konuştun. Taşıp duruyor işte. Damla damla akacak yeri var ya, akmaya direniyor.” Roy’u Alfred’in mutfağında ilk kez gördüğümde, ortalık bir deprem filminin setini andırıyordu. Hâlâ öyle görünüyor, ama arada ben alıştım. Kahve makinesini kafes telinden yapılmış koca bir kafanın altında buldum. “Ölü bir makineye biraz kişilik katar, diye düşündük” diye açıkladı Roy. “Üstelik, böylece makineyi kaybetme ihtimali ortadan kalkıyor. Bir ilkbahar hafta sonu boyunca, Alfred için Volk’la yaptık bu kafayı.”</p>

  <p>Volk Sırbistan’dan başka gidecek yeri kalmadığında bazen gelip Alfred’in evine yerleşen, kuşkulu görünüşlü bir vizeye sahip, harika bir Sırp genciydi. Sürekli deri pantolonlar giyer, Alfred de ona “bizim genç kurdumuz” derdi. Daha fazla soru sormadım.</p>

  <p>“Eveet, bana kalırsa sorun, filtreye kahve yerine çay yaprağı koymandan kaynaklanıyor.”</p>

  <p>“Ne diyorsun! Bakayım, üff, haklısın... Dur bakayım, kahve neredeydi? Kahvenin nerede olduğu hakkında bir fikrin var mı, Marco?”</p>

  <p>“Geçen hafta tenis topu fırlatıcısının içindeydi.”</p>

  <p>“Hayır, Volk oradan kaldırdı... Dur bakayım...” Roy mutfağa sanki artık yaratılışı durdurması imkânsız karmaşık bir dünyayı gözleyen Tanrı gibi baktı. “Ekmek sepeti! Bu arada, sen Alfred’in yanına, çalışma odasına gitsen, ha? Hayatıyla ilgili geçen haftaki bölümü okuması için bırakmıştım ona. ikimiz de harika bulduk. Damlaması bitince kahveyi getiririm.”</p>

  <p>Roy’un acıklı bir öyküsü vardır. Bir zamanlar kompozisyonları yayınlanırmış. Sahaflardaki dergileri karıştırırken, arada bir de olsa o bestelerinin kopyalarını bulup çıkarır, sevinçle bana gösterir. Besteler birkaç sefer çalınmış ve radyo için kaydedilmiş. Amerikan Halk Radyoları, Roy’un Birinci Senfonisi’ni çalmış, Lyndon Johnson da Roy’a eşiyle birlikte senfoniden çok hoşlandıklarını anlatan bir mektup göndermiş. Böylesi bir başarı beraberinde olumsuz eleştiriler de getirmiş ve müzik dünyasının orostopolluklarından bazıları Roy’un kulağına kadar gelmiş. Duyduklarına öylesine bozulmuş ki, ondan beri bir daha hiçbir şey yayınlamamış. Artık sadece defterler dolusu beste yapıyor ne var ki onları sadece kendisi ve Alfred, bazen Sırbistanlı genç bir kurt ve benden başka kimse dinlemiyor. Oysa on üçüncü senfonisine geldi.</p>

  <p>İnsanların Şans Müziği hakkında söylediklerinden bazılarını duysaydı keşke. Duydukları midesindeki safrayı dondururdu kuşkusuz. <i>The Evening News'</i>ün yorumcusu, hepimiz müziğimizi benzettiğimiz dev yiyecek mikserine düşsek, dünyanın çok daha güzel bir yer olacağını bile yazdı. Mutluluktan pespembeydim.</p>

  <p>En üst kata varmak üzereyken kafamın hâlâ Poppy’yle ilk karşılaştığımızdaki bir konuşmaya takılı kaldığını fark ettim. Partideki diğer herkes bilinçsizdi ve çisentili bir sabah geceyi sulandırıyordu.</p>

  <p>“Fethettiklerin üzerinde bıraktığın etkiyi hiç düşünür müsün?”</p>

  <p>“Nereden çıktığını anlayamıyorum, Poppy.”</p>

  <p>“Bir yerden çıktığım falan yok. Sadece birden hep nedenden bahsettiğini fark ettim. Sonuçtan hiç söz etmiyorsun.”</p>

  <p>Alfred’in çalışma odasının kapısını vurup girdim. Odayı, hiçbiri de yeni olmayan arkadaşlarının fotoğrafları dolduruyordu. Alfred pencereden Dışarıya bakıyordu, tıpkı yaşlı erkeklerin yaptığı gibi. Çarşaf çarşaf bir yağmur Hampstead Heath’den aşağı akıyordu.</p>

  <p>“Kış yakında bizimle olacak, <i>gustviter</i><a href="../Text/dipnot.html#_edn18" id="_ednref18"><sup>[18]</sup></a> dostumuz.”</p>

  <p>“Selam, Alfred.”</p>

  <p>“Bir kış daha. Acele etmeliyiz. Hâlâ... şeyy... kaçıncı bölümdeydik?”</p>

  <p>“Altıncı bölüm, Alfred.”</p>

  <p>“Pekâlâ, evdekiler nasıl?”</p>

  <p>Beni başka biriyle mi karıştırıyor acaba? “Son baktığımda iyilerdi.”</p>

  <p>“Daha ancak altıncı bölüme geldik, anlıyor musun? Acele etmeliyiz. Vücudum hızla bozuluyor. Geçen haftanın işi güzeldi. Bu, iyi. Sen yazarsın, genç dostum. Bugün daha da ilerleyebiliriz. Gözden geçirmeni istediğim bölümleri yeşil kalemle işaretledim. Her neyse, artık başlayalım. Defterin yanında mı?”</p>

  <p>Defterimi salladım. Alfred en yakınındaki koltuğu işaret etti. “Oturmadan önce lütfen gramofona Vaughan Williams’ın <i>Üçüncü Senfonisi’ın</i> koy. ‘V’ harfinin altında bulacaksın. Pastoral.” Alfred’in plak koleksiyonuna bayılıyorum. Gerçek, büyük, siyah, plastik plaklar. Kalın. Ellerim onlara dokunmaktan hoşlanıyor, eski bir dostla karşılaşmaya benziyor. CD’leri burnumuza rezilce bir güvenle dayadılar; insanlar seslerini çıkardığındaysa artık çok geçti. Tıpkı hazır kahveyi gerçeğiyle karşılaştırmak gibi. Bu Williams’ın müziğini tanımıyordum, ama başlangıcı güzeldi. Bana kalsa detone bir basla belki bir de kirişli davul eklerdim ya. “O halde başlayalım, tamam mı?”</p>

  <p>“Sen ne zaman ‘hazırım’ dersen, Alfred.”</p>

  <p>Kasetimi çalıştırdım ve defterimde yeni bir sayfa açtım. Üstündeki her şey hâlâ kusursuz.</p>

  <p>“Yıl 1946. Berlin’de oturuyor ve İngiliz Haberalma adına çalışıyorum. Şimdi sana bir çelişki. Amerikalıların ne pahasına olursa olsun bulmak istedikleri roket bilimcisi Mausling’in peşindeyiz, çünkü adamın...”</p>

  <p>“Bana kalırsa, Londra’ya dönmüş olmamız lazım, Alfred.”</p>

  <p>“Ah, evet... Mausling’i teslim ettik... 1946...”</p>

  <p>“Öyleyse ben de devlet hizmetine döndüm. Ah, tabiî, 1947. On yıldan beri ilk sakin yılım. Hindistan’dan gürültüler geliyor, bir de Mısır’dan. Doğu Avrupa’dan karanlık söylentiler. İnsanlar Ermenistan’da ceset dolu çukurlar bulunca, Sovyetler ile Nümberg’de yargılanan Naziler birbirlerini suçluyorlar. Churchill ve Stalin Avrupa’yı bir kâğıt peçetenin üzerinde paylaştırınca, bu ciddiyetsizliklerinin sonuçları korkunç görünüyor. Senin de anlayacağın gibi, Whitehall’da biraz rahatsızlık yaratıyordum. Oxford’dan yeni mezun olmuş kalem açıcılarının arasında Berlin’den gelme bir Macar Yahudisi. Devletin bana borcu vardı, borçlu olduklarını biliyorlardı, ama beni istemiyorlardı artık. Böylece Great Portland Caddesi’ne, karaborsacılarla uğraşan bir bölümde bir masa başı görevine atandım. Orada tek bir operasyona bile tanık olmadım. Ben sadece bugün bilgisayarlar ve bloknottu genç hanımlar ne yapıyorsa, onu yapıyordum. Karne düzeni hâlâ yürürlükteydi, ama kenarlarından aşınmaya başlamıştı. Savaş zamanı beraberliği bomba kraterlerinden sızıp akıyor, insanlar savaştan önceye, her zamanki küçük hesaplarına dönüyorlardı. Roy’un başı hâlâ babasıyla ve Toronto’daki avukatlarla dertteydi. Graham Greene’in en sıkıcı romanlarından birini düşün, sonuna doğru gelecek güzel kısımlarını at ve bütün öyküyü yüzlerce sayfa boyunca sürükle. Keyif alınacak tek şey, bir göçmen tutkusuyla izlediğim kriketti. Kriket, bir de pazarları istediğim dilde Nietzsche’yi ve Goethe’yi ve Kant’ı ve Stalin’i tartışabildiğim, hava güzelse adam gibi bir parti satranç oynayabileceğim Speaker’s Corner<a href="../Text/dipnot.html#_edn19" id="_ednref19"><sup>[19]</sup></a>. 1947’de Londra Alfred doluydu.”</p>

  <p>Son bölümü tamamlayınca parmaklarımı açıp bıraktım. Alfred’in bakışlarını izleyerek yolun öteki tarafında dallarından yağmur damlayan kâfuru ağacına baktım. Hampstead Heath’in köşesinde, ötedeki boşlukta bir gölcük görüyordum. Alfred düşüncelere daldığında, Betrand Russell’ın imzalı fotoğrafının yanından bu gölcüğe bakardı.</p>

  <p>“Ömrümde hayalet görmedim, Marco. Ölümden sonra hayata inanmam. Tanrı kavramım, iyi tarafından alırsam, çocukça bir yaramazlık; kötü tarafından alırsam da, muhtemelen şeytanın sapkınca bir şakası olarak görürüm ve evet, biri olmadan öteki olabilir. Senin Buddha’ya ve şu kafası karışık Hesse’ye bağlılık bildirdiğinin farkındayım, ama ben hayatınım son gününe kadar kararlı bir ateist olarak kalacağım. Yine de, 1947 yılında bir yaz akşamı, başımdan tuhaf bir şey geçti. Bunu otobiyografime almak istiyorum. Yazdığında, bundan tuhaf bir öyküden bahsedermiş gibi bahsetme. Bir açıklama yapmaya da kalkma. Sen sadece bu öyküyü nasıl açıklayacağımı bilemediğimi belirt, okuyucunun karar vermesi için, sana anlattığım gibi yaz. Hayalet birinci paragrafta gelecek.” Şimdi gerçekten meraklandım. “Ne oldu?”</p>

  <p>“İşten çıkmıştım. Güney Kensington’daki bir restoranda Profesör Baker’la yemeği henüz bitirmiştim. Orada öylece oturmuş, kalabalık sokağa bakıyordum. Şelaleler de insanı aynen böyle şaşırtır, değil mi? Her neyse. Kendimi gördüğüm an o andı.” Alfred’in gözbebekleri büyümüş, tepki ve etkileri gözlüyordu. “Kendini görünce mi?”</p>

  <p>Alfred başını sallayarak onayladı. “Kendimi gördüm. Bir akis değil, bir benzerlik ya da bir ikiz kardeş değil, ruhanî bir şey falan değil, balmumundan heykel hiç değil. Ben sana ucuz bir palavra atmıyorum. Kendimi, Alfred Kopf'u gerçek boyutlarıyla gördüm.”</p>

  <p>“Ne yapıyordun?”</p>

  <p>“Pencerenin önünden seğirtiyordu! Ani bir rüzgâr çıkıp, şapkasını uçurmasa, kaçıracaktım onu. Koca Londra’da o şapkanın bir benzeri daha yoktu. Tıpkı benim yapacağım gibi, eğilip şapkayı aldı. Babamın şapkasıydı, Naziler gelip onu eritme kazanlarına götürmeden birkaç gün önce vermişti bana. Eğildi, ve sanki birisini arıyormuş gibi, gözlerini kaldırdı. Şapkasını başına geçirdi. Sonra yine koşup kayboldu, ama yüzünü görmüş, kendimi tanımıştım.”</p>

  <p>Psikiyatrlar gibi hayalet yazarlar da ne zaman susmaları gerektiğini bilirler.</p>

  <p>“Senin iyiliğin için Marco, kendinle hiç karşılaşmamanı umarım. Böyle bir şey sağlıklı bir insan hayatının repertuvarına dahil olamaz. Yine de, bu sadece bana özgü bir tecrübe değil. Benzer bir olay yaşamış üç farklı insanla tanıştım. Başta nasıl bir duyguya kapıldığımı tahmin et.”</p>

  <p>Tahmin etmeye çalıştım. “İnanmamak mı?”</p>

  <p>“Bilemedin. Hepimiz aynı keskin öfkeyi duyduk. Hepimiz ayağa fırlayıp o sahtekârın peşine düşmek ve onu yere devirmek istedik. Benim de yaptığım buydu. Babanım şapkasına <i>-benim</i> babamın şapkasına yapıştım ve arkasından koştum. Brompton Yolu’ndan, Knightsbridge’e doğru. Gücü kuvveti yerinde bir gençtim. Onu görüyordum -koşarken, <i>benim</i> bej yağmurluğum peşinden dalgalanıyordu. Hafif bir yağmur vardı. Kaldırımlar yağmurdan kayganlaşmıştı. Neden mi koşuyordu? Peşinde olduğumun farkındaydı tabiî. Farklı bir Londra’ydı; otobüslerin, atlı polislerin ve başı eşarplı kadınların Londrası. Bir arabanın ön camına toslamadan, sokakta karşıdan karşıya geçebiliyordun. Gölgem hâlâ önümdeydi ve benimle aynı hızda koşuyordu. Hyde Park Comer’a vardığımızda ciğerlerim bir körük gibi şişip şişip indiğinden, yavaşlayıp yürümek zorunda kaldım. Ve sanki beni yemlemek istiyormuş gibi, gölgem de yavaşladı. Grovemor Meydanı’nı geçtik, Buckingham Sarayı'nın arkasındaki bahçeleri sıradan halka kapatan uzun duvar boyunca yürüdük. Bu yol insanı Victoria’ya çıkarır. O günlerde Victoria küçücük bir meydandı. Orada, Royal Mews’u geçince saptı, Birdcage Walk boyunca yürümeye başladı. St. James Parkı'nın kenarından. Artık öfkem de dağılmaya yüz tutmuştu. Artık olanlar saçma sapan bir masala benzemeye başlamıştı. Bir Poe ıskartasına. Soluğumu biraz düzenleyince, birden ona doğru koşmaya başladım. O da hızlanıverdi! Westminster’a doğru: Ben yavaşlamak zorunda kalınca, gölgem de yavaşlıyordu. Embankment boyunca yürüdük. Köprünün üzeri işlerine gidip gelenlerle tıklım tıklımdı. Bazen onu gözden kaybettiğimi sanıyor, sonra birden o şapkayı elli metre önümde, kalabalığın içinde inip çıkarken görüveriyordum. Benim saç kesimin, benim ensem. Mantıklı bir açıklama bulmaya çalıştım. Aktör falan olmasın? Ya da geçici bir serap? Çılgınlık? Temple’ı geçtik. Doğuya doğru yürüyorduk. Biraz endişelenmedim değil, o günlerde oraları tehlikeliydi. Hatırlıyorum, sadece Londra’nın becereceği türden duygusal yeşim ve reçel karışımı Doğulu bir günbatımı vardı. Mansion geçtik, House’u Cannon Caddesi’ni geçtik, Londra Kulesi’ne yaklaştık. İşte orada gölgemi bir taksiye binerken gördüm! Hemen koşup sıradaki ikinci taksiye atladım. ‘Bakın’ dedim, ‘tuhaf geleceğini biliyorum ama, lütfen şu arabayı takip edin.’ Taksi şoförleri böyle bir istekle sıkça karşılaştıkları için midir bilmem, adam sadece, ‘Baş üstüne, Beyefendi’ dedi. Aldgate’ten yukarı. Liverpool Caddesi’nin parke taşı kaplı arka sokaklarından Moorgate’e. Bugün Barbican’ın olduğu yere. Blitz<a href="../Text/dipnot.html#_edn20" id="_ednref20"><sup>[20]</sup></a> sayesinde, o günlerde koca mahalle bir inşaat şantiyesi gibiydi. Farringdon da öyleydi. Hoş, Farringdon hâlâ şantiye ya. Trafik sıkışıklığından yararlanarak, arabadan atlayıp gölgemin bindiği taksiye koşmayı düşündüm, ama her seferinde, ben karar verene kadar, araba dizisi hareket ediyordu. Dura kalka, dura kalka, King’s Cross’a ulaştık. Euston Meydanı’ndan aşağı, oradan da Great Portland Caddesi’ne. Hâlâ taksinin arka penceresinden şapkasını görüyordum. Gölgemin zamanını doldurmak için yapacak daha iyi bir şeyi yok muydu? Ya benim? Baker Sokağı’ndan sonra, Edgware Caddesi’ni ve Paddington’ı geçince yeşillikler yine görünmeye başladı. Bayswater’ı geçtik. Notting Hill Gate’te taksiden inip Kensington Gardens’tan geçip yürüdüğünü gördüm. Taksinin parasını ödedim ve peşinden fırladım. Yağmurdan sonraki tatlı ve akşam yüklü havayı hatırlayabiliyorum. ‘Hey!’ diye bağırınca, köpeklerini gezdiren zarif hanımlar çığlığımdan pek hoşnut kalmadılar. ‘Alfred Kopf!’ diye seslendim ve ağacın birinden bir adam çimenlerin üzerine atladı. Gölgem kafasını bile çevirmedi. Neden koşuyordu? Edebî örnekler en azından iyinin ve kötünün özellikleri konusunda heyecan verici bir sohbet yapmamızı gerektirir. Kensington Caddesi’ni aştık, müzeleri ve o akşam Profesör Baker’la bir buluşma ayarladığım o restoranı geçtik. Ani bir rüzgâr şapkamı başımdan düşürdü. Almak için yere eğildim. Ve kafamı kaldırdığımda, gölgemin kaybolmak üzere olduğunu gördüm.”</p>

  <p>Hâlâ orada olduğumu unutmuşum. “Öylesine, hiç iz bırakmadan?”</p>

  <p>“Hayır, 36 numaralı bir otobüste. Gitti.”</p>

  <p>“İyi ama, ben Profesör Baker’la daha önce buluştuğunuzu sanmıştım.”</p>

  <p>Cama bir şey çarpıp kütledi. Ben ne olduğunu anlayamadan, düşüp kayboldu. Güvercin? Roy koşarak geldi; gözleri dolmuş, titriyordu. “Aman Tanrım, Alfred. Biraz önce Morris aradı.”</p>

  <p>Bir trajedinin ortasına düşmüştüm, yoksa bir farsın mı?</p>

  <p>“Sakinleş, Roy. Sakinleş. Ben de tam Marco'ya çiftimi anlatıyordum.” Alfred piposunu yaktı. “Şimdi, söyle bakalım, Büyük Morris mi, Küçük Morris mi?”</p>

  <p>“Büyük Morris, Cambridge’den. Jerome öldürülmüş!”</p>

  <p>Alfred’in parmaklan pipoyu unutuverdi. Sesi bir karganınki gibi çıktı. “Jerome mu? İyi ama, dokunulmazlık tanımamışlar mıydı?”</p>

  <p>“Morris, bakanlığın, Sen Petersburg mafyasını suçladığını söyledi. Dediğine bakılırsa, Jerome bir çeşit sanat eseri hırsızlığına bulaşmış.”</p>

  <p>“İmkânsız!” Alfred masanın üzerine yaşlı parmaklarını acıtacak güçle vurdu. “İşi örtbas etmek için uyduruyorlar. Bizleri teker teker toplamaya başladılar. O bakanlıklar ne zaman duracaklarını hiç bilmez. Cehennemde yanasıcalar!” Alfred bana göre Macar Kilise yasasının en ağır lanetini okuyordu. <i>Noşferatu'nın<a href="../Text/dipnot.html#_edn21" id="_ednref21"><sup>[21]</sup></a></i> laneti.</p>

  <p>Roy’a baktım. “Haberler kötü, öyle mi?”</p>

  <p>Roy başıyla onaylama gereği duymadan gözlerimin içine baktı. “Üstelik mutfağın zemini kahveye battı. Galiba iki filtre birden koydum.”</p>

  <p>Uzun bir sessizlik yayıldı. Alfred mendilini çıkarırken yere madenî bir para düştü. Tahta zeminin üzerinde giderek ufalan daireler çizdi ve sonunda yıllarca kalmak ya da Volk bir daha gelince çıkmak üzere bir sandığın altına saklandı.</p>

  <p>“Marco” dedi Alfred, gözlerini uzaklara dikerek, “geldiğin için teşekkürler. Ama galiba artık gitmelisin.” Sesi titriyordu. “Gelecek hafta devam ederiz.”</p>
</body>
</html>
