<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2>1</h2>

  <p>Soluğumun kararttığı yüzüm bana bakıyor. Ayağımın dibinde duran spor çantasının içindeki cihaz ölü saniyeleri kovmaya başladı. Kronometre, solenoidler, yay içinde yaylar. Muhterem Serendipity’nin kutsal eserine başlamadan önce, Tanrı’nın eli parmaklarıyla trampet çalıyor.</p>

  <p>Metro istasyonuna girdiğimizde, tren yavaşlıyor. Yıldızsız bir gece dışında hiçbir şey görmüyorum. Sıra sıra yolcular, peron, yürüyen merdivenler, yukarıdaki dünyaya çıkış kapım nerede? Yolunda gitmeyenin ne olduğunu anlamak için değerli saniyelerimi harcıyorum.</p>

  <p>Kompartımanın yanlış tarafında bekliyorum! Burada, açılmayacak kapılara sımsıkı yapışmış duruyorum! Kirlenmişler, kirin ve iç çamaşırlarının bir arada tuttuğu bagajları ve vücutlarıyla beni içeriye hapsettiler.</p>

  <p>Paniğe gerek yok, Quasar. Vagonun öteki ucundaki kapılar tıslayarak açılıyor. Bir saniye sonra kirlenmişler perona akacak, akıntı beni de taşıyacak. Bekle. Bekle.</p>

  <p>Bekle. Dehşet, kusursuzca bilenmiş bir keski gibi saplanıyor. Trenden inen yok -beyaz eldivenli görevliler yeni kirlenmişleri <i>içeri,</i> tıkmaya girişti bile! Gecikmiş bir hamleyle akıntıya karşı ilerlemeye çalışıyorum, ama akıntının da kendine özgü bir iradesi var, tek başarabildiğim, olduğum yerde kalmak. Kalp krizi geçiriyormuş gibi mi yapsam? Ya da bir manyak gibi bağırmaya mı başlasam? Cesaret edemiyorum -nasıl sonuçlanacağını kim bilir? Muhterem Serendipity’nin mücadelesini tehlikeye atabilirim. Burada ölsem daha iyi olur. <i>Ne?</i> Okinava’da sahilde köpeklerini gezdiren bir çifti izliyorum. Ali Nippon Havayolları’yla, cennet sadece doksan dakika ötede. Yırtılarak batan güneş dün-yarıın sonunu boyuyor. Ya da başlangıcını.</p>

  <p>Bu metronun bana mezar olmasını istemiyorum. <i>Savaş.</i></p>

  <p>Kirli dalgaları bana çarpıp dağılırken, nefesimi daraltıyor. İşadamları, büroda çalışan kadınlar, cinselliğin dudaklarının yuvarlaklığını belirginleştirdiği okul kızları. İtiyorum, bir kol yol veriyor, bir vücut azıcık geriliyor. <i>Savaş,</i> Quasar! Savaştasın! Bir de alfa katsayım kendimi yukarıdaki sokaklara ışınlamama izin verseydi! Kulağım bir kirlenmişin kulağına değip eziliyor. Walkman’den müzik sızıyor, uzun zaman öncesinden bir saksofon havada döneniyor, öylesine yaslı ki, yerden yükselmekte bile zorlanıyor.</p>

  <p>Geriye doğru, spor çantasının da ötesine itiliyorum. Saniyelerin fermuardan boşaldığını görebiliyorum. Dominolar, serçeler, güneşli bir günde sinekler. Bebek artık onun olmayan gözleriyle beni izliyor. Minnie Mouse da sırıtarak izliyor beni. Neşeyle? Kinle? Ne söylemeye çalışıyor?</p>

  <p>Kaslanma kramplar giriyor ama bir kez daha ileriye yüzmeye çalışıyorum. Elindeki viyola kutusunu, lanetli çiçek buketini ve kitabını göğsüne bastırmış genç bir kadının yanından sıkışarak geçiyorum. Viyola kutusu kasığıma batıyor. Yüzünü sakınmak için kitabını kaldırıyor, burunlarımızın arasında bir parmak var. <i>Zeri Gözü.</i> Mavi bir tepenin üzerinde, dudaklı ve gözkapakları olan gümüşten bir Buddha, trombonun şamatasından bir ada boyu uzakta, oturuyor. Hep kelimelerin kıyısında.</p>

  <p><i>Çıkar bizi çıkar bizi çıkar bizi.</i> Ciğerlerim göğüs kafesimin parmaklıklarına sarılmış. Solenoidler arındırıcı sıvı dolu şişecikleri parçalayınca, yüreğim de çekiçleyerek kendine bir yol mu arayacak? Peki, ya ruhum? Ruhum bu tünellerin içinde çıkış yolunu bulabilecek mi? Viyola kutusu ile bir sırt çantasının etrafından dönüyorum ve iki yağmurluğun arasından sızıyorum. Doğrulmaya çalışıyorum, ama yolum saçı çay renginde olan, uyuyan bir dev tarafından kesiliyor. İşte çay, işte çaydanlık, işte Çayhane, işte dağ, en duru gökte kayanın yüzleri. <i>Gördün mü? Gördün mü? Uzak değil, uzak değil.</i> Devin altına çömeliyorum ve dönerek doğruluyorum. Kompartımanın tavanı boyunca yıllar gibi alçalıp yükselen otlaklar görüyorum, o otlaklardan yıllarcasını ve yıllarcasını. Büyük Kağan’ın atlıları batıya, Moskova’nın kürklerine, altınına, Beyaz Kadınlarına doğru gök gürültüsü gibi yol alıyor. Yol gösteren de yepyeni bir Toyota Landcruiser, yüzde sıfır faiz, geri ödemesi kırk sekiz ay, başvuranların kredi geçmişleri incelenecek.</p>

  <p><i>Kıpırda! Kirlenmişlerin gözlerini kamaştırıyor!</i> Kendini kendinden boşalt, o zaman bir çığlığın bile sızamayacağı yerden geçersin. Bir denizci yolumu kesiyor. Buralarda bir denizci? Bu yükselip alçalan tabut denizin tam zıddı olmalı. Üniformasının üzerine yayılmış rengârenk bir kitapçık var. Kitapçığın sırtı çatlamış, ayrılmış. <i>Sen Petersburg, Şaheserler Kenti.</i> Şekerli kremadan bir saray, nehir boyunca bir cadde. Bu treni kendi ağırlığı altında kalmaktan alıkoyan ne? Dünyayı alıkoyan ne?</p>

  <p><i>Burası benim durağım,</i> diye açıklıyorum ayaklarına bastığım kirlenmişlere. <i>Burada ineceğim.</i></p>

  <p>Kirlenmişler bir ağızdan cevap veriyor. <i>Kompartımanın ön tarafına yürü.</i></p>

  <p>Yolumu kestikleri gibi, onların yolunu kesmeye çalışıyor, zayıf noktalarını araştırıyorum. Damarlarımdaki adrenalin, kahvedeki krema gibi dolaşıyor. Hayata bir metre daha yaklaştım. Rafların birinden sunî deriden yapılmış bir alışveriş çantası düşüyor. Üzerinde bir bilgisayarın kolaylıkla <i>Londra Metrosu</i> olarak adlandırabileceği kalemle çizilmiş bir tümsek var. Dirseğimle çantayı yüzümden uzaklaştırıyorum. <i>Burada ineceğim.</i> Ocaktaki ateş kardeşliğin renginde. Tebessümleri <i>Auld Lang Syne<a href="../Text/dipnot.html#_edn41" id="_ednref41"><sup>[41]</sup></a></i> kadar sıcak ve yapışkan. Kilmagoon viskisinin etiketinde, dünya kadar yaşlı bir ada var.</p>

  <p>Ve daha ileri gidemiyorum. Sadece bir metre var ama, bir sürü kirlenmiş daha kompartımanın içine itilince, kehribarın içindeki batmış bir an gibi, yapışıp kalıyorum. Dalgaların üzerindeki ışığa bakıp batarken, vücudumun geri kalanının mücadeleden vazgeçmesine rağmen, kolum çıkışa doğru uzanıyor.</p>

  <p><i>Kapılardan uzak durun,</i> diyor kirlenmişler. Başka tüplerin içine kilitlenmiş tüpler ve Quasar, uzaktaki haberci, en içtekinin içine kilitlenmiş. Kapılar hidrolik bir ıslıkla kirlenmişlerin ve temizleyicinin üzerine kapanıyor.</p>

  <p>Kolumdan bir acı tırmanıyor. Nereden? Parmaklarımdan. Kapılar elimin üzerine kapandı! <i>Kapılardan uzak durun!</i> Kirlenmişlerin sesi şimdi eskisi kadar güvenli çıkmıyor. Evet! Bütün kapılar kapanmadan, tren hareket edemeyecek.</p>

  <p>Bir yay gibi gerilirken, kimin ya da neyin üzerine bastığıma aldırmıyorum. Sahip olduğumu hiçbir zaman bilemediğim bir güçle kapılan yumruk girecek kadar aralıyorum. Kulağıma bir panik homurtusu geliyor. Bu, benim. Kolumu aralıktan geçiriyorum. Lastik contalar deri ceketimin üzerinde ciyaklıyor. Dizim, kasığım, böğrüm. Nöbetçi kızgın gözlerini bana dikmiş, dudaklarıyla <i>Bu yaptığın yasak</i>, çiziyor, ama sesi kaybolmuş. Beni zombi vagonun içine tıkmaya çalışacak mı? Endişe yersiz. Öne doğru düşüyorum ve kafam, çevresinde albino bir yarasanın döndüğü Empire State Binası’na çarpıyor, kelimeleri ve yıldızları gecenin içine saçıyor. <i>Geceyi 97.8 FM’de Bat Segundo’yla geçirin.</i></p>

  <p>Dizlerimin üzerinde peronda ve güvendeyim; yukarı bakıyorum, aşağı bakıyorum. Uzun ve sıska yabancı bana elini uzatıyor ama başımı sallayınca, bir sonraki metroyu bekleyen kirlenmişlerin arasına karışıyor. Kuyrukluyıldız bekle, Beyaz Geceleri bekle. Yan tarafımdaki tren hareket etmeye başlıyor.</p>

  <p>Bitkin ve titrek, ayaklarımın üzerinde doğruluyorum. Gerçek olan hangisi ve hangisi gerçek değil?</p>

  <p>Enseme üfleyen de kim?</p>

  <p>Hızla arkama dönüyorum -karanlığa doğru hızlanan trenin arkasından başka bir şey yok.</p>
</body>
</html>
