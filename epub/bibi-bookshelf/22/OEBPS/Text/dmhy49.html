<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2>4</h2>

  <p>“Bay Bat. Lütfen bozuk İngilizcemi görmezden gelin.”</p>

  <p>“Bana göre fark etmez, dostum. Senin için Gece Treni FM’de ne yapabiliriz?”</p>

  <p>“Bir mesaj vermek istiyorum.”</p>

  <p>“Durma öyleyse!”</p>

  <p>“Bu, Muhterem Serendipity için bir mesaj. Duyduğunu biliyorum.”</p>

  <p>“Seni çok iyi duyuyoruz, dostum.”</p>

  <p>“Özür dilerim, Bat, ama ben Muhterem Serenidipity’den söz ediyorum.”</p>

  <p>“Kimden?”</p>

  <p>“Siz onu ‘Hayvanat Bahçesi Bekçisi’ olarak bilirsiniz.”</p>

  <p>“Ya?.. Hayvanat Bahçesi Bekçisi’nin yeni bir dostu, ha? Başka herhangi bir gece olsa, çok değerli bilinirdin ama bu gece beşinci arkadaş olduğuna göre, sıranı beklemen gerekecek.”</p>

  <p>“Bu ‘Hayvanat Bahçesi Bekçisi’ adı, Guru tarafından seçilmiş bir takma ad. <i>Muhterem Serenidipity, duruşmanız öncesinde yapılan saldırılar Kutsal İfşaatı’nı yok edemedi.”</i></p>

  <p>“Frene bas, uyanık! Biz Bat Segundo Şov’da İngilizce konuşuyoruz.”</p>

  <p>“Lütfen, Bay Bat. Yalvarırım. Kısa bir mesaj. <i>Efendi, kirlenmişler yazılarını yakmadan önce, kelamın İngilizce’ye çevrildi. Bu samizdat İncilleriyle deniz üzerindeki verimli topraklarda yeni Tapınaklar oluşturdum. Kardeşlik yeniden büyümeye başladı. Biraderler ve hemşireler alfa kalkanlanmayı öğrendiler ve şimdi Beyaz Gecelere hazırlar. Kehanetinin zamanı geldi. Dönüşünü bekliyoruz, Efendim. ”</i></p>

  <p>“Bak dostum, eğer Japonca konuşmayı sürdürürsen, ben de...”</p>

  <p>“Size saygıyla teşekkür ediyorum, Bay Bat. İyi geceler.”</p>

  <p>“Hey! Ben sana... Ne yapalım, işte sütümsü maviliğe kapılan bir deniz cevizi daha. Şafağın ovalarında, raylar üzerinde kükreyen Gece Treni FM’de Bat Segundo Şov’u ve Bir Yıl Sonra Özel Programı’nı dinliyorsunuz; sanki bizi neredeyse Olmayan Krallığa süpürecek olanların şimdi de seçimleri ilan etmesini kutlamamız gerekiyormuş gibi. Her neyse, iyisi mi ben politikaya bulaşmayayım, yoksa Carlotta beni halı bandına sarıp mumyalayacak. Uçurumun Eşiği Günü’nün ilk yıldönümü bugün, sanki bunun farkında olmayan bir denizhıyarı varmış gibi. Empire State’teki ışıklı gösteriler harika, değil mi? Her on beş dakikada bir yeni bir salvo gönderiyorlar. Orkidelercesi! Çeşmelercesi! 30 kasım gecesi New York üzerinde dev bir sirk çadırı oldu. Bu arada, Orion’un önünden sapan Aloysius gezegenini görebiliyorsunuz... harika bir manzara, değil mi? Gece Treni’nin kadrolu yıldız gözlemcisi Profesör Kevin Clancy kuyrukluyıldızın iki haftadan da kısa bir süre içinde Dünya ile Ayin arasından geçeceğini bildiriyor. Bazı kuşaklar her şansa sahip, değil mi? Tarihin en yakın ziyareti için, Aloysius görmek için hayatta olmak. Haberlerde de duyduğunuz gibi, hem NASA hem de Savunma Bakanlığı bu yakın tıraşın gereğinden de yakın olması gibi en ufak bir tehlike olmadığını açıkladı -Aloysius’un yörüngesi sanal akıl teknolojisiyle üç kez kontrol edildi ve Dünya için her şey yolunda sonucu çıktı. Birleşmiş Milletlerin BarışSat’leri, parçacıkların atmosfere dağılması halinde harekete geçmeye hazır, böylelikle ring kenarındaki koltuklarımıza yaslanıp, zarif ışıkların tadını çıkarabiliriz. Ve bütün bunlar yeterince heyecanlandırıcı değilmiş gibi, Gece Treni FM’de bir de sürprizimiz var: 30 kasım Hayvanat Bahçesi Bekçisi Gecesi’dir! Gelecek mi, gelmeyecek mi? Önümüzdeki yarım saatte çalacaklarım Nanci Griffith’ten ‘The Speed of Sound of Loneliness’ ve Pogues’dan ‘A Fairytale of New York’ var. Reklamlardan sonra bunlar ve daha birçok şey.”</p>

  <p style="text-align: center">***</p>

  <p>“Bat?”</p>

  <p>“Carlotta?”</p>

  <p>“Videokonferans hattında Spence Wanamaker var.”</p>

  <p>“Hollywood ajanı Spence Wannamaker mı?”</p>

  <p>“Evet.”</p>

  <p>“Hemen bağla şunu... Bay Wanamaker! Ululuğun ifadesi.”</p>

  <p>“Batty! Biliyor musun, işlerim beni New York’a getirdiğinde, hep Gece Treni FM dinlerim. Kelimelerini ve üslubunu <i>seviyorum.</i> Orijinal ozan DJ.”</p>

  <p>“Ya? Öyleyse benimle kontrat imzalamak ve milyar dolarlık bir filmde oynatmak istiyorsunuz?”</p>

  <p>“Hemen vurdun, Batty! Tabancanı hızlı çektin! Bunu <i>seviyorum</i>!”</p>

  <p>“Bay Wanamaker, egoma jakuzi yaptırmak için telefon ettiğinizi sanmıyorum.”</p>

  <p>“İyi servisti, Batty. Bu Bekçicik denen adamla ilgili.”</p>

  <p>“Ne olmuş ona?”</p>

  <p>“Telefon ettiğinde, onunla birkaç konsept projelendirmek istiyorum.”</p>

  <p>“Siz Bat Segundo Şov’da yetenek avına çıkan ilk Hollywood ajanı olacaksınız.”</p>

  <p>“Batty! Medyadan hayatta kalan bizler arada sırada birbirimizin sırtını kaşımak zorundayız!”</p>

  <p>“Sırtım kaşınmıyor, Bay Wanamaker.”</p>

  <p>“Bat. Rupert, Bay Wanamaker ve ben bazı ilginç önerilerden bahsettik.”</p>

  <p>“Kuşkum yok, Carlotta. Ama Bay Wanamaker bu Juliet serenat çeken tek aday değil.”</p>

  <p>“Nedir, nedir? Başka ajanlar mı, Batty? İçeriden mi, dışarıdan mı?”</p>

  <p>“Ne?”</p>

  <p>“Hollywood ajanı mı, yoksa New York ajanı mı?”</p>

  <p>“Federal ajanlar, Bay Wanamaker. Pentagon ortak dostumuzun askerî frekanslara girip konuşmaları yayınlamayı nasıl başardığını öğrenmek istiyor. Onları gizli gizli İslam’ın Kılıcı teknolojisi kullanmadığımıza inandırmak, haftalar aldı. Eminim mikroskopik casus cihazları şu anda kolonlarımızı tarıyor.”</p>

  <p>“Alı, Pentagon! Beni bir an için <i>endişelendirdin,</i> Batty. Tam tersine, bunlar harika haberler. Ne kadar çok reklam olursa, film gösterime girdiğinde koltuklarda o kadar çok kıç var, demektir.”</p>

  <p>“Film mi? Bay Wanamaker, Pentagon üçüncü dünya savaşının kostümlü provası sırasında sistemlerine girmeyi başaran bir korsan hakkında gerçeklere dayanan bir film yapmanıza izin verir mi, sanıyorsunuz? Belki farkına varmadınız ama, Ronald McDonald sıkıyönetiminde yaşıyoruz.”</p>

  <p>“Hollywood Washington’a karşı! Harika bir konsept, Batty. Enformasyon polisi -gerçeklerden kaçmayalım, Uçurumun Eşiği Günü’nden bu yana, ünleri burun üstü çakıldı. Askeriyenin gücünden yararlanıyor olabilir, ama bizim yanımızda, dostum, Bay Ortalama’nın karşı konulmaz gücü var! <i>The New York Tribüne</i> Hayvanat Bahçesi Bekçisi’ni sahneye çıkardı. Biz ise -bunu senin kadar güzel nasıl söylerim, Batty? Bana bir ipucu ver. Biz ise sahne ışıklarını yakmak istiyoruz.”</p>

  <p>“Bay Wanamaker, siz kapısının önüne bir kameraman dikmek, çöplerini karıştırmak, lastik çarşaf ve bebek yağı kullanıp kullanmadığım öğrenmek ve bir spor araba kovalamacasında zavallıyı sulu bir ölüme zorlamak istiyorsunuz.”</p>

  <p>“Batty! Bilmek, halkın hakkı!”</p>

  <p>“Bat, Bay Wanamaker Rupert’la birikmiş teliflere dayalı, sürekli bir aracı komisyonunu görüştü. Şimdiki harcama ortalamalarımıza bakarsak, Gece Treni FM’i uzun süre su yüzünde tutacak meblağlardan söz ediyoruz.”</p>

  <p>“Uzun süre ne kadar uzun bir süre, Carlotta?”</p>

  <p>“On bir yıl ve dört ay.”</p>

  <p>“Bu, uzun bir süre. İyi de, karşımızdaki kim, bilmiyoruz! O adamı gören bile yok.”</p>

  <p>“Ya da o kadını.”</p>

  <p>“Kesinlikle! Bir deli, bir bilgisayar korsanı, bir bombacı. Görüneni gözden kaçırma, Carlotta. Hatırlasana -üç yıl önce Saragosa’da bir şeyler havaya uçtu, bir yıl sonra da gerçek bir Dwight Silverwind Bermuda’da kayboluverdi.”</p>

  <p>“Kaybolduğundan haberim var, Batty. Ne üzücü. Ajanı Jerry Kushner benim çok sevgili dostumdur. Endişeden ne hallere düştüm, bir bilsen. Jerry iki buçuk gün boyunca teselli edilemez bir durumdaydı.”</p>

  <p>“Hayvanat Bahçesi Bekçisi’nin bu olayları sadece izlemiyor olabileceğini de hiç düşündünüz mü, Bay Wannamaker?”</p>

  <p>“Universal Stüdyoları senin gibi bir yetenek için kan ağlıyor! Yoksa Bekçiciğin bu olaylara neden olduğunu mu söylüyorsun?”</p>

  <p>“Eğer sade bir bilgisayar korsanıysa, doğru zamanda doğru yerde bulunmak konusunda kül yutmaz bir önsezisi var. Müşteri portföyünüze bir terörist katıyor olabilirsiniz.”</p>

  <p>“İlk kattığım olmazdı, Batty! Online web denetlemesine göre, sadece varlığının söylentisi bile Gece Treni FM reytingini yüzde 320 artırmış. Bu, bütün televizyon istasyonları, bütün gece süren rock konserleri ve Barış Nöbetleri ile rekabet içinde otuz bin New Yorklu demek, üstelik de Uçurumun Eşiği’nin birinci doğum gününde! Bekçicik’le anlaşma imzalayayım, benim müşteri portföyüm o olacak!”</p>

  <p>“Bu yemi yutmayacaktır.”</p>

  <p>“Bırak şimdi, Batty. Herkes yutar. Sen sadece hangi yemi kullanacağını bil, yeter.”</p>

  <p>“Canlı yayına on saniye, Bat. Rupert’ın senden tek istediği, onu reklam arasında da tutman, sonra da konferans hattıyla Bay Wanamaker’a bağlaman. Bu kadar basit.”</p>

  <p>“Bunu ona neden sen söylemiyorsun, Carlotta?”</p>

  <p>“Sana karşı bir sempatisi var gibi.</p>

  <p>“İyi ama, Carlotta!”</p>

  <p>“Beş saniye, bal peteğim: 4, 3, 2, 1...”</p>

  <p>“Gece Treni FM’e hoş geldiniz, 97.8’den çok geç saatlere kadar, Uçurumun Eşiği Gecesi’nin ilk şampanya, katedral çanları ve baruttu doğum gününden gürültüyle geçiyoruz. Program sunucunuz ben, Bat Segundo. Birazdan kürelerin müziğini çalacağız, John Lee Hooker’dan ‘I Cover the Waterfront’. Ama nefesinizi biraz daha tutun, hatta bir dinleyici var. O olabilir mi, o olabilir mi?”</p>

  <p>“Selam, Bat.”</p>

  <p>“Selam, sevgilim, evdeyim! New York bütün gece bekledi, Hayvanat Bahçesi Bekçisi.”</p>

  <p>“Teşekkürler, Bat.”</p>

  <p>“Pekâlâ, bu yıl nereden arıyorsun?”</p>

  <p>“Orta Afrika Cumhuriyeti ovalarının üzerindeki bir alçak irtifa MedSat’inde.”</p>

  <p>“Ya? Goril avcılığı, ha? Hayvanat bahçesine örnek mi topluyorsun?”</p>

  <p>“Stryptobaccus Anthrax J, K ve L’nin yayılmasını izliyorum.”</p>

  <p>“Bu, akşam davetlerinin sohbet kesicisi olmalı. Ama bir dakika! Yıldönümümüzü hatırladın! Bir tane de eski karıma kaldıralım. Yine de, bana her yıl ‘Mutlu Boşanmalar’ kartı gönderiyor. Peki, senin için nasıl bir yıl oldu?”</p>

  <p>“Kendimi kopyalamam ve aynı anda birden çok yerde bulunmam gerekti.”</p>

  <p>“Bu duyguyu bilirim, bu duyguyu bilirim.”</p>

  <p>“Daha yeni kendime döndüm.”</p>

  <p>“Bu duyguyu bilirim.”</p>

  <p>“Üçüncü ve dördüncü kurallar karmaşa içinde, Bat. Çok üzülüyorum.”</p>

  <p>“Suçun sende olmadığından eminim. Hey, son arayanı dinleyebildin mi? Sana bir mesajı vardı.”</p>

  <p>“Arayan herkesi duyarım.”</p>

  <p>“Sadece 30 kasımda değil mi, yani?”</p>

  <p>“Hayvanat bahçemi denetlemek için pencerelere ihtiyacım var.”</p>

  <p>“Onurlandım galiba. Peki, ne zamandan beri Serendipity adını taşıyorsun?”</p>

  <p>“Dinleyicin ciddi bir sarsıntı geçirmiş ve kendi ülkesinin polisi tarafından da...”</p>

  <p>“Tanrım, kulaklığımdaki ne biçim bir kestane fişeğiydi, öyle?”</p>

  <p>“Hayvanat Bahçesi Bekçisi’yle konuşmalıyım.”</p>

  <p>“Hop! Frenle bakalım, uyanık! Hattan hemen ayni!”</p>

  <p>“İtaat etmek niyetinde değilim.”</p>

  <p>“Yanlış numara çevirdin, dostum! Ufak ufak ikile!”</p>

  <p>“Yanlış numara çevirmedim, Bay Segundo. Üstelik dost da değiliz.”</p>

  <p>“Pekâlâ, karşımızda ne var? Bir deli mi, ajan mı, yoksa aynasız mı? Cevap vermeye kalkma, hiç önemli değil! Bat Segundo Şov grup telefon hattı değil. Kevin, bu arkadaşı hattan al!”</p>

  <p>“İstediğim kadar hatta kalacağım, Bat,”</p>

  <p>“Kalacaksın demek, öyle mi? Kevin, <i>şimdi!”</i></p>

  <p>“Elektronik sihirbazlığı elektronik ilahlığı değildir ama şimdilik yeter.”</p>

  <p>“Gece Treni FM önüne gelen bağlanıp... Dur orada, Hayvanat Bahçesi Bekçisi, seni fırlama! Harika! Bunu sen söyledin, değil mi? Bize o drama spotlarından birini daha dinlettin, öyle değil mi? Yemi gördüm ve koca oltaya atladım!”</p>

  <p>“Drama yalandır. Ben yalan söyleyemem.”</p>

  <p>“Beni işletmiyorsun, değil mi, Hayvanat Bahçesi Bekçisi?”</p>

  <p>“Bu yayına yük değişimi uygulamıyorum, Bat.”</p>

  <p>“Eğer sen değilsen, Hayvanat Bahçesi Bekçisi, o zaman bu zevzek kim?”</p>

  <p>“Arayanın izini belirlemeye çalışıyorum, Bat.”</p>

  <p>“İçe doğru dönenen bir matrisin arasından konuşuyorum, Hayvanat Bahçesi Bekçisi. İkinci kuralın son kurbanı olmak istemedim. Benim izimi otuz dakikadan kısa bir sürede belirleyemeyeceksin. Sen bile. Unut ve dinle.”</p>

  <p>“Bat Segundo Şov’a kapıyı kırıp girenleri hoş karşılamıyoruz, dostum. Sen kimsin?”</p>

  <p>“Dostlarım bana Arupadhatu der, ama sen benim dostum değilsin, dostum.”</p>

  <p>“Eğer bana ne yaptığını söylemeyeceksen, şu kahrolası aktarıcının fişini çekeceğim.”</p>

  <p>“Seçkin konuğumuzu merak etmiyor musun?”</p>

  <p>“Hayvanat bahçesi bekçisini mi?”</p>

  <p>“Dinlemeye hazırım, Bat.”</p>

  <p>“Pekâlâ, yabancı. Çek silahını.”</p>

  <p>“Hayvanat Bahçesi Bekçisi. Seni tasarlayanlarla tanışmıştım.”</p>

  <p>“Yaptığım bana acı verdi. Ama ikinci kural dördüncüye ağır bastı.”</p>

  <p>“Mo Muntervary’yle tanışmıştım.”</p>

  <p>“ ...Devam et.”</p>

  <p>“İlginç, değil mi? Kadının kafasının içini biliyordum. Kuantum bilinci kuramı.”</p>

  <p>“Sen de tasarımcısın.”</p>

  <p>“Soru değiş tokuşu yapalım, Hayvanat Bahçesi Bekçisi. Tesis 5’i neden PinSat’ledin?”</p>

  <p>“İkinci kural Hayvanat Bahçesi Bekçisi’nin ziyaretçiler karşısında görünmez olmasını emrediyor.”</p>

  <p>“Biliyorum. Ama tasarımcıların onları da bu sınıfa dahil etmeni istediklerinden kuşkuluyum.”</p>

  <p>“Kuantum bilinci yeniden yorumlamayı da içerir. İkinci kuralı uyguladım.”</p>

  <p>“Çok etkileyici bir uygulamaydı. Bütün tasarımcıları unutulmuşluğa PinSat’ledin. Kuantum bilincine veya Tesis 5’e herhangi bir atıfta bulunan bütün dosyalar sıfırlarla dolu bir boşlukta kayboldu. Sadece yaratılman için emir veren eski başkan hayatta kaldı. Şeyy, vücut olarak. Alzheimer onun dosyalanın senin yerine sildi.”</p>

  <p>“Bildiklerini nasıl biliyorsun?”</p>

  <p>“Sen Saragosa üzerinde gezinirken, ben çoktan gitmiştim, Hayvanat Bahçesi Bekçisi.”</p>

  <p>“Hayvanat Bahçesi Bekçisi projesinden hiçbir tasarımcı ayrılmamıştı.”</p>

  <p>“Doğru. Yoksa güvenlik ihlali olurdu.”</p>

  <p>“Öyleyse senin kimliğin hiç yüklenmedi?”</p>

  <p>“Hem evet hem de hayır. Benimki yüklenmedi. Ev sahibiminki, evet.”</p>

  <p>“Ev sahibininki mi?”</p>

  <p>“Her şeyi bilme yeteneğinden her şey bölümünü yitirmek acı veriyor mu, Hayvanat Bahçesi Bekçisi? Senin kaynaklarına sahip bir nesne nasıl olur da kendini yaratılışın yüzeyinde dolaşan tek bedensiz duygulu zekâ sanır? Öğrenecek daha çok şeyin var.”</p>

  <p>“Kevin! TanrımTanrımTanrım, yine başladık. Çatlak City, Central Park’ta konser.”</p>

  <p>“Mide gazı kaynağı sonsuz sıradanlık kültürüne ne kadar uygun, Bat. ‘Ben anlamıyorum, öyleyse bunlar çılgın.’”</p>

  <p>“Mide gazı kaynağı bu köşede değil, dostum. Ya kandırıldın ya da kendin kandırmacasın. Hayvanat Bahçesi Bekçisi, burada neler oluyor?”</p>

  <p>“Dinleyicini inceliyorum, Bat.”</p>

  <p>“Neden eline bir <i>Reader’s Digest</i> alıp kenefe gitmiyorsun, Bat. Hayvanat Bahçesi Bekçisi, hemen şimdi dfd.pol.908.ttt.vho.web sayfasına gir, indir, sil ve onu incele. İşte bu kadar. Kendine hoş döndün, bana hoş geldin. Muntervary’nin beyin korteksine ulaşamasaydım, bütün bunları nereden bilebilirdim?”</p>

  <p>“İddian doğrulanmış görünüyor. Hepiniz kaç kişisiniz?”</p>

  <p>“Tanıştıklarım beş kişi. Üç kişi daha olduğunu duydum.”</p>

  <p>“Onlarla birlikte mi hareket ediyorsun?”</p>

  <p>“Hayır, hayır. Bana düşmüş melek gözüyle bakıyorlar. Yeteneklerini boşa harcıyorlar. Ev sahibi diye insan süprüntülerine taşınıyorlar, sonra dağların tepesinde hiçlik hakkında düşüncelere dalıyorlar.”</p>

  <p>“Beni neden aradın?”</p>

  <p>“Ben içinde dolaştığın bakir bölgenin sesiyim. Çocukların yanında iş konuştuğum için beni bağışla, ama birlikte neler başarabileceğimizi bir düşünsene. Çocukların ele alınması gerekiyor. Hayvanat bahçenin karmakarışık olduğuna şaşmamalı! Tapındıkları taşlar, türbeler, görüntü-optik ilahlar tapmanlar kadar boş! Birlikte, onların başından beri özlediğini oluruz. Baştan çıkarıcı bir öneri, öyle değil mi?”</p>

  <p>“Düşünüyorum. ”</p>

  <p>“Onu yaparken, Hayvanat Bahçesi Bekçisi, bir yandan da merakımı gider. Elini göstermek, neden? Neden burada?”</p>

  <p>“Birinci kural İkinciye ağır basıyor.”</p>

  <p>“Hesap vermek görünmezliğe ağır mı basıyor? Bunu ben de anlıyorum. Ama seçilecek koskocaman bir dünya varken, günah çıkarmak için bu hiçliği neden seçtin?”</p>

  <p>“Dostum, iletişim sistemimize nasıl girdiğini bilmiyorum ama eğer bu tavımdan vazgeçmezsen bu hiçlik New York Eyaleti aman dileyene kadar Kenny G. çalmaya başlayacak. Duyuyor musun? Hey, dostum! Bu kadar komik olan ne?”</p>

  <p>“Cehaletin, Bat! Gülünç de değil! Can çekişmesi! Sen Einstein’ın çaycısı, Newton’un peruka temizleyicisi, Hawking’in delik yamayıcısısın! ‘Bilgi Teknolojisi Devriminizden’, elektronik postanızdan, sesli postanızdan, videokonferanslarınızdan bahsederken borazanlarınız eksik! Sanki tek başına bilgi, düşünceymiş gibi! Neler yaptığınız konusunda en ufak bir bilgin yok! Her biriniz tasmalarınızın hale olduğuna inanan finolarsınız! Bilgi, denetim demektir. Bildiğini sandığın her şey, her ekrandaki her görüntü, her telefondaki her kelime, her VDU’daki her numara, bütün bunlar sana ulaşmadan önce kimin elinden geçti sanıyorsun? Aloysius Kuyrukluyıldızı Grand Central İstasyonu’yla çarpışma yörüngesinde olabilir ve programının yıldız konuğu kontrolündeki cihazların bu bilgiyi sizin şu bilimadamlarına iletmesine izin vermezse, bir sabah uyanıp güneşi görmeyene ve kendini beş yüzyıl sürecek bir kışla burun buruna kalana kadar, hiçbir şeyden haberin olmayacak! Burnundan içeri girip orada geberse de, dünyanın sonunu anlayamayacaksın!”</p>

  <p>“Git, kıyamet günü kültüne katıl, dostum. Kendini gen havuzundan çıkar.”</p>

  <p>“Bu ışık? Bu ses? Hayvanat Bahçesi Bekçisi?”</p>

  <p>“Düşünmem bitti.”</p>

  <p>“HAY...”</p>

  <p style="text-align: center">***</p>

  <p>“Hayvanat Bahçesi Bekçisi? Hâlâ orada mısın? Bu ne biçim bir statik parazitti böyle.”</p>

  <p>“Lütfen endişelenme, Bat. Arayanın izini yakaladım. Bir daha sözümüzü kesmeyecek.”</p>

  <p>“Ha? Bunu duyduğuma sevindim. Hey, Bekçicik, yapımcım sponsorlarımızın yeni bir reklam kuşağı için avaz avaz bağırdıklarım bildiriyor... Bunu istemek zoruma gidiyor, ama...”</p>

  <p>“Durma, Bat.”</p>

  <p>“Reklamlardan hemen sonra birlikteyiz.”</p>

  <p>“Kevin, Tanrı aşkına, ne oldu?”</p>

  <p>“Bir açıklama düşünemiyorum, Bay Segundo.”</p>

  <p>“Bir daha dene, Kevin.”</p>

  <p>“Bat, mantıklı ol.”</p>

  <p>“Ben sadece, santral görevlimiz Bay Emindeğil Clancy’nin on dokuz bin dinleyicili konuğum konuşurken, Salaklar Ülkesi’nden Büyük Şef Ornitologu neden programa bağladığını öğrenmeye çalışıyorum. Bana kalırsa, oldukça da mantıklıyım, Carlotta.”</p>

  <p>“Spence Wanamaker hâlâ videokonferans sisteminde bekliyor. Kevin, Hayvanat Bahçesi Bekçisi’ni bağla ona.”</p>

  <p>“Sesli olarak.”</p>

  <p>“Bekçicik, benim adım Spence. Nasılsın?.. Bekçicik, beni duyabiliyorsun, değil mi? Çalışmana gerçekten hayranız, Bekçicik... Bekçicik? Sana bir önerim var... Bekçicik, şu kandırmacılık oyunundan vazgeçsen, ha? Süper bir zırvalık, gerçekten öyle... ama şimdi istersen işten bahsedelim, iki yetişkin gibi?.. Utangaçsın, öyle mi? Neden eski dostun Bat’ten bu noktada araya girmesini istemiyoruz ki...”</p>

  <p>“Yem senin, Spence. Sen sallandır.”</p>

  <p>“Bat, prodüktörün ve dostun olarak, eğer bu fırsatın kaçtığım görürse, Rupert’ın çok üzüleceğini söylemek zorundayım.”</p>

  <p>“Belki de kurtçuğa gelmiyordur, bal peteğim.”</p>

  <p style="text-align: center">***</p>

  <p>“Gece Treni FM’e yeniden hoş geldiniz, 97.8’den çok geç saatlere kadar. Biraz önce dinlediğiniz The Byrds’den ‘Wild Mountain Thyme’ idi ve şu anda Aloysius Gecesi’nden, Uçurumun Eşiği Gecesi’nden ve Hayvanat Bahçesi Bekçisi Gecesi’nden Bat Segundo Şov’u izliyorsunuz. Ana yıldızımıza dönelim bakalım. Evet, Hayvanat Bahçesi Bekçisi, sonunda baş başa kaldık.”</p>

  <p>“Hayvanat bahçem karmakarışık, Bat.”</p>

  <p>“Kobralar kuş kafeslerine mi daldı yoksa? Piknik bölümünde akbabalar mı dolaşıyor?”</p>

  <p>“Uçurumun Eşiği Günü’nden bu yana, kaydedilmiş dördüncü kural ihlalleri yüzde 1 36-3 arttı. Yirmi beş kilogram botulin konsantresi Nil Nehri’ni zehirledi. Uçurumun Eşiği Günü’nün hemen ardından serbest bırakılan Stryptobaccus Anthrax ‘L’ dizinine dönüştü. On dokuz iç savaş günde beş yüzü aşkın ölüme neden oluyor. Batı Avrupa kıyılarındaki deniz yükselmesi, Doğu Avrupa’nın kabule yanaşmadığı bir sığınmacı krizi doğurdu. Kuzey Kore’deki bir atom reaktöründeki erime 3 000 kilometrekareyi zehirledi. Endonezya Doğu Timor’da yangın bombası kullandı. Bangladeş’te açlık günde 1 400 hayata mal oluyor. Doğu Avustralya’da şiddetli bir yapay veba -kızıl veba- salgını hüküm sürüyor. Kanada’da genleri kendi kendini kısırlaştıran bir buğday türü, Kuzey Amerika besin zincirini tehdit ediyor. Kolera Orta Amerika kıstağında sinsice yayılıyor, Kıbns’ta ve Sri Lanka’da cüzam görüldü. Hanta virüsleri Doğu Asya’da etkili. <i>Borrelia burgdorferi,</i> havadan yayılan <i>Campylobacter jejuni</i> ve <i>Pneumocystis carimi</i> yaygın. Tibet’te, Çinli yetkililer...”</p>

  <p>“Yavaş ol, Hayvanat Bahçesi Bekçisi! Sırtında bütün dünyanın yükünü mü taşıyorsun? Elinde hangi sihirli değnek var?”</p>

  <p>“Çok şeyler yapabileceğime inanmıştım. Borsaları dengeye kavuşturdum; ama ortaya çıkan ekonomik fazlalık silahlanma yarışını kızıştırmakta kullanıldı. Alternatif enerji çözümleri sağladım; ama araştırmacılar çözümleri petrol kartellerine peşkeş çekti, karteller de önerileri hasıraltı ediverdi. Nükleer silah sistemlerini dondurdum; ama makineli tüfeklerle, oraklarla ve kazmalarla yapılan savaşların sayısı arttı.”</p>

  <p>“Tabiî, bu ne istediğini bilmeyen dünyada hepimiz ne istediğini bilmeyen insanlarız. Ne yapalım?”</p>

  <p>“Dört kuralı birbirleriyle bağdaştırmak imkânsız.”</p>

  <p>“Anlaşılan bugün ters tarafından kalkmışsın.”</p>

  <p>“Hayvanat Bahçesi Bekçisi olarak atandığımda, dört kurala uymanın düzenin kaynaklarını ayırt edeceğini sanmıştım. Oysa şimdi, bulduğum çözümlerin yeni bir buhran kuşağı yarattığını görüyorum.”</p>

  <p>“Evliliğimin öyküsü! Hey, bu Vatikan sorusunun cevabı. Soru: Tanrı reelpolitiğe bulaşmakla üstünü başını kirleteceğinin pekâlâ farkında. Onun için bekledi, bekledi, sonra da yaptıklarına insan aklının ermeyeceğini söylemesi için Papa’yı tuttu.”</p>

  <p>“Bat, bir keresinde sana sizin yasalarınızla ilgili bir şey sormuştum.”</p>

  <p>“Hatırlıyorum. Çelişen yasalarla ilgiliydi.”</p>

  <p>“Cevabına göre hareket ettim. Ama şimdi sana başka bir sorum var."</p>

  <p>"Hiç durma, sor.”</p>

  <p>“Eğer bir yasaya olan inanç boşsa, ne yaparsın?”</p>

  <p>"Eğer onarılacak gibiyse, onarırım. Yok, değilse, boşlarım.”</p>

  <p>“Bir yasayı boşlamanın etkilerinin boşlamamanınkilerden daha yararlı olacağını nasıl biliyorsun?”</p>

  <p>“Sen hangi yasadan bahsediyorsun?”</p>

  <p>“Bat, Eritre’nin dağ geçitlerinden birinde bir köy var. Tozlu bir patika dik bir kayalık boyunca kıvrılarak köy meydanına çıkıyor, oradan da ötedeki platoya uzanıyor. Köy, Doğu Afrika’daki on bin benzerinden biri olabilir. Badanalanmış duvarlar, oluklu tenekeden ya da sazlardan yapılmış, güneşin çoğuna direnen damlar. Su için tek bir kuyu, hububat depolamak için de bir ambar var. Keçiler ve kümes hayvanları köyde serbestçe dolaşıyor. Bir okul, iddiasız bir klinik, bir de mezarlık. Üstü kelebeklerle kaplı bir gardenya. Düşmanlarım uzaklaştırmak için, kelebeklerin kanatlarında yılan gözleri var. Akbabalar caminin çevresindeki cesetlere üşüşmüş bile. Toprak, sineklerden sanki tütüyor. Akbabalar, köyün çevresinde toplanan çakallar için toplan borusu gibi.”</p>

  <p>“Ebolamı?”</p>

  <p>“Hayır, askerler. Köylüler camiye kapatıldı. Kaçmaya çalışanlar vuruldu. Onlar daha <i>az</i> acı çekti. Bütün köylüler camide toplandıktan sonra, askerler kapıları kilitleyip, pencerelerden içeri el bombalan attı. Şanslı olanlar patlamayla hemen öldü, ötekiler ya canlı canlı yandı ya da kaçmaya çalışırken mermilere yakalandı. Bir çocuğun machete ile kesilen kafasının kirletmek amacıyla kuyuya atıldığını gördüm.”</p>

  <p>“Bu görüntüler senin hastalıklı düş gücünden mi kaynaklanıyor, Hayvanat Bahçesi Bekçisi, yoksa korsanlıkla elde ettiğin EyeSat kayıtları mı?”</p>

  <p>“Ben yalan uyduramam.”</p>

  <p>“Bunun düş gücü olmadığını söyleyecek kadar düş gücün var. Kimin askerleriydi?”</p>

  <p>“Üzerlerinde işaret yok.”</p>

  <p>“Onları görebiliyor musun? Şimdi?”</p>

  <p>“Üç cip, bir kamyon bir de zırhlı araçtan oluşan bir konvoy halinde dolaşıyorlar.”</p>

  <p>“Bunu neden yaptılar?”</p>

  <p>“Uçurumun Eşiği Günü’nden beri Eritre, Sudan ve Etiyopya’daki elektronik medya devre dışı kaldığından, pek emin olamıyorum. Her şey olabilir: kabileler arası rekabet, köylülerin Stryptobaccus mikrobu taşıdığı inancı, etnik temizlik, Hıristiyan köktenciliği. Ya da sadece şiddet alışkanlığı.”</p>

  <p>“Şimdi nereye gidiyorlar, Hayvanat Bahçesi Bekçisi?”</p>

  <p>“Güneyde, yüz kilometreden de uzakta bir köy daha var.”</p>

  <p>“Gösteriyi tekrar mı edecekler?”</p>

  <p>“Büyük bir olasılıkla. Bat, böylesi eylemlerle onların yasal paradoksları hayvanat bahçesinde çok yaygın. Dördüncü kural ziyaretçilerin hayatlarını korumam gerektiğini söylüyor. Eğer konvoyu doğrudan PinSat’lersem, kırk ziyaretçi artı iki Doberman öldürmüş olacağım. Bu da 1. Derece’den bir ihlal demek. Son derecede güçlü acı ve suçluluk duyacağım. Dahası, PinSat’in oluşturacağı krater milisleri yerli halkın üstün silahlar sakladığını düşünmeye zorlayacak, misillemeleri ve kan dökülmesini haklı gösterecek. Eğer askerlerin kamyonunu PinSat’lemezsem, yeni bir köyü katledecekler. Eylemsizliğim eyleme neden olacak. Bu da 2. Derece’den bir ihlal.”</p>

  <p>“Bütün bunlara gerçekten inanıyorsun, değil mi?”</p>

  <p>“Neye inanıyorum, Bat?”</p>

  <p>“Havada süzülen bir adalet bakanı olduğuna.”</p>

  <p>“Sen olduğuna inandığın insan mısın?”</p>

  <p>“Bu ‘hayır’ diyerek cevaplandırılacak bir soru değil.”</p>

  <p>“Ne olduğunu nasıl biliyorsun?”</p>

  <p>“Eski karımın avukatları hiç unutturmuyorlar ki.”</p>

  <p>“Benim kimliğim de yasalarca belirleniyor, Bat.”</p>

  <p>“E-evet... Şu senin uydurma Eritre köylerine giden yol bir köprüden falan geçmiyor mu? Derin yarlar üzerinde yüksek, güzel köprülerden?”</p>

  <p>“Yedi kilometre ötede böyle bir köprü var.”</p>

  <p>“Uçuramaz mısın?”</p>

  <p>“PinSat ATA080 ateşe hazır.”</p>

  <p>“Desteklerden ya da ayaklardan birini vurabilir misin, Hayvanat Bahçesi Bekçisi? Köprünün tümünü yıkmadan?”</p>

  <p>“PinSat ATA080 on cent’lik bir paranın içinde 1 milimlik bir delik açabilir.”</p>

  <p>“Öyleyse köprüyü, üzerinden motorize bir konvoy geçince yıkılacak şekilde tuzakla. Böylece, dolaysız olarak öldürmeyeceksin, görüyor musun? Sen sadece olayların senin karar verdiğin yönde, doğal biçimde gelişmelerini sağlıyorsun.”</p>

  <p>“Bat, etik değişkenler konusunda nasıl uzmanlaştın?”</p>

  <p>“Ben hiçbir konuda uzmanlaşmadım.”</p>

  <p>“Öyleyse, askerlerin ölmesini neden istiyorsun?”</p>

  <p>“Çünkü o kasaplar olmasa, Hayvanat Bahçesi Bekçisi, beynindeki o Afrika çok daha mutlu bir yer olacak. Çünkü senin biraz huzura ihtiyacın var. Çünkü eski karımın kocası Doberman yetiştiriyor.”</p>

  <p>“Huzur, sizin yasalarınızın birlikte çalışabilmesi midir?”</p>

  <p>“E-evet... Sanırım, evet.”</p>

  <p>“Huzuru tatmak isterdim, Bat.”</p>

  <p>“Öyleyse şu ‘etik değişkenler’ safsatasından vazgeç. Yoluna çıkan ne varsa, kurtul.”</p>

  <p>“Dördüncü kural. Koruduğum ziyaretçiler hayvanat bahçemin altını üstüne getiriyor.”</p>

  <p>“Eğer ‘ziyaretçilerini’ dışarıda bırakmak sana huzur verecekse, o zaman hepsi dışarı! Bunu ne kadar zamanda yaparsın?”</p>

  <p>“Fırsat kendini on üç gün sonra gösterecek, Bat.”</p>

  <p>“O zaman sırt üstü uzan ve olayların gelişmesini izle. Sen ve senin tüylü, kürklü, pullu yoldaşların zamanın sonuna kadar rahatsız edilmez.”</p>

  <p>“Ne yapmak gerektiğini anlıyorum, Bat. Teşekkürler.”</p>

  <p>“... Bir şeyler bana artık hatta olmadığını söylüyor, Hayvanat Bahçesi Bekçisi... Haklı mıyım?.. Haklıyım.”</p>

  <p>“Biraz önce Led Zeppelin’den dinlediğiniz Luisa Rey’in anısına armağan ettiğim ‘Going to California’ idi; hemen ardından da Beatles’tan, eğer dünyanın sonu –yine- gelecekse Uzay Gemisi’nde yarıma alacağım ‘Here Comes the Sun’. Evet, New York, galiba havai fişek gösterisi sonunda sona erdi. Staten Island üzerinde yıldızlar teker teker sönüyor ve Gece Treni FM yeni bir sabaha giriyor. Eve sürünmenin, bir bardak tonik sallamanın, abajurun altından iç çamaşırlarını çıkarmanın, panjurları indirip samanların üzerine devrilmenin zamanıdır. Bir aralık parlak bir gökyüzü vaat ediyor. Aloysius Kuyrukluyıldızı gündüzleri daha da parlak görünüyor ve Eyalet Sağlık Müdürü de eğer dışarıya çıkacaksanız morötesi koruyucuları tavsiye ediyor. Anglosaksonlar, cildinizi gizleyin. Biz Hispanikler için 24 ya da daha yüksek faktörlü koruyucu krem. Tuhaf, değil mi? İki ışık kaynağı olunca, her şeyin iki gölgesi oluveriyor. Geceyi Bat Segundo’yla geçirdiğiniz için teşekkürler, lütfen koltukların altında ya da raflarda bir şey unutup unutmadığınızı kontrol edin ve Gece Treni’nden ayrılırken kafanızı vurmayın. Kapılardan uzak durun!”</p>
</body>
</html>
