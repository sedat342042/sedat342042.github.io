<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2>4</h2>

  <p>John gerinmekten uyanırken bir esneme sesi çıkarıyor. Kışa girmenin durulaştırdığı, yumuşak bir gün. Helikopter sesleri duydum. “İyi uyudun mu, sevgilim?” John seslerde tebessümler duyar.</p>

  <p>Diliyle ağzının pasını sildi. “Uyudum. Bir rüya gördüm. Panama’da, sığ sularda, suyun yüzündeydim. Neden Panama, hiçbir fikrim yok, Panama’ydı işte. Üzerimdeki dalgaların iç tarafındaki ışığı görüyordum ve çevremde küçük ve şişkin bulutlar dolaşıyordu. ‘Bu, tuhaf’ diye düşündüm. ‘Denizin altında bulut göremezsin.’ Ve yakından baktığımda, bulutlar denizanasıydı, Noel ağacı renginde; her biri yanıp yanıp sönüyordu.”</p>

  <p>“Güzel rüya.”</p>

  <p>“Kendimi kör hissetmediğim üç yer var: insanlara Clear Adası’nı gezdirirken, Peder Wally’yi satrançta yenerken ve rüyamda renk görürken... Mo?”</p>

  <p>“Evet, John?”</p>

  <p>“Mo, ne oluyor?”</p>

  <p>Huw bana depremin başlangıcından hep birkaç saniye önce uyanmam gerektiğini söylemişti.</p>

  <p>“Bugün olacak.”</p>

  <p style="text-align: center">***</p>

  <p>John’la, Texaslıyla, Heinz Formaggio’yla ve gerçeğin geri kalanıyla bu şekilde iletişim kurmamın nedeni, benim ben olmam. Peki, ben neden benim? DNA’ın boyunca sarılmış çifte atom burgusu yüzünden. DNA’nın değişim motoru nedir? Kendi molekülleriyle çarpışan atom-altı parçacıklar. Bu parçacıklar şimdi Dünya’ya yağmur gibi inerek, en eski tek hücreli hayat biçimini denizanaları ve goriller aracılığıyla Başkan Mao’ya, İsa Peygamber’e, Nelson Mandela’ya, Muhterem Serendipity’ye, Hitler’e, size ve bana dönüştüren değişimleri hazırlıyor.</p>

  <p>Evrim ve tarih parçacık dalgalarının teferruatlarıdır.</p>

  <p>Liam içeri girdi ve doğruca buzdolabına giderek bir şişe süt çıkardı. “Belki de seni rahat bırakacaklardır anne.”</p>

  <p>“Belki, Liam.”</p>

  <p>“Gerçekten. Eğer gelip seni almak niyetinde olsalardı, şimdiye kadar çoktan görünmeleri gerekirdi.”</p>

  <p>“Belki.”</p>

  <p>“Eğer dediğim gibiyse, Cork’taki bölümde bir iş bulamaz mısın? Bulamaz mı, baba?”</p>

  <p>“Rektör yardımcısı dizlerinin üzerine çökerdi, Liam” sesini incelikle kaplayarak, “Ama...”</p>

  <p>“İşte duydun, anne.”</p>

  <p>Ah, Liam, en kötü Tanrı, dereyi görmeden paçayı sıvamışların Tanrısıdır.</p>

  <p>Transsibirya treni Kuzey Çin’de, uyku getiren ormanlı bir akşamı delip geçti. Hâlâ matris mekaniğiyle uğraşıyor, ama bir yere varamıyordum. Şanghay’dan beri aynı probleme takılıp kalmıştım ve şimdi de olduğum yerde çemberler çiziyordum.</p>

  <p>“Size katılmamın bir sakıncası var mı?”</p>

  <p>Yemek vagonu boşalmıştı. Bu genç kadını bir yerden tanıyor olabilir miyim?</p>

  <p>“Adım Sherry” dedi Avustralyalı kız, benim bir şey söylememi bekleyerek.</p>

  <p>“Oturun lütfen, şu kalabalığı kenara itip size bir yer...”</p>

  <p>“Matematik, ha?”</p>

  <p>Genç birisi için benim gibi bir morukla konuşmayı istemek, pek görülmemiş bir şey. Yine de, evden çok uzaktayız ve genellemelere başlama, Mo. “Evet, matematik öğretmeniyim” dedim. “Bu ne kalın bir kitap.”</p>

  <p><i>“Savaş ve Barış.</i> ”</p>

  <p>“Söylenecek çok şey var, özellikle de ilki hakkında.”</p>

  <p>Yarı çıplak ve küçücük bir Çinli çocuk helikopter ya da belki bir at gibi ran ran sesleri çıkararak koridorda koştu.</p>

  <p>“Çok özür dilerim, ama adınızı duyamadım.”</p>

  <p>İçimde kuşkunun sivri ucunu hissettim. Alı, Mo! Karşındaki bir çocuk. “Mo. Mo Smith.” Mo!</p>

  <p>El sıkıştık. “Sherry Conolly. Doğra Moskova’ya mı gidiyorsunuz, Mo, yoksa yolda duracak mısınız?”</p>

  <p>“Evet, Doğru Moskova’ya, oradan da Sen Petersburg, Helsinki, Londra, İrlanda. Ya siz?’’</p>

  <p>“Bir süre Moğolistan’da kalacağım.”</p>

  <p>“Ne kadar?”</p>

  <p>“Devam etme isteğini duyana kadar.”</p>

  <p>“Pekin’den kurtulmak güzel mi?”</p>

  <p>“Hem de nasıl. Kompartımanımdan kurtulmuş olmak bile güzel! İki İsveçli var, sarhoş oldular, şimdi de geğirme yarışı yapıyorlar. Aynı evdeki gibi. Erkekler öyle hödük olabiliyorlar ki.”</p>

  <p>“Kompartıman değiştirmenizi sağlayabilirim. Babuşkamız<a href="../Text/dipnot.html#_edn35" id="_ednref35"><sup>[35]</sup></a> çok uysal. Rüşvet olarak bir şişe Çin viskisi verdim.”</p>

  <p>“Dertlenmeyin, teşekkürler. Beş erkek kardeşle büyüdüğüm için, iki İsveçliyle başa çıkarım. Otuz altı saat sonra Ulan Bator’da oluruz. Bir de, altımdaki ranzada kapı gibi bir Danimarkalı var. Yalnız mı seyahat ediyorsunuz, Mo?”</p>

  <p>“Evet, yapayalnız.”</p>

  <p>Sherry bana tuhaf tuhaf baktı.</p>

  <p>“Aman Tanrım, sakın ha! Evde beni bekleyen bir kocam ile yetişkin bir de oğlum var.”</p>

  <p>“Onları özlüyor olmalısınız. Onlar da sizi.”</p>

  <p>Ne kusursuz iki cümle. “Evet.”</p>

  <p>“Hey, yanımda bir matara dolusu Çin malı limon çayı tozu var. Bana eşlik eder misiniz? Gerçek McCoy.”</p>

  <p>Bir kadınla, yeniden anadilimde konuşabilmek güzel şeydi. “Bayılırım.”</p>

  <p>Moğolistan sınırına varıncaya kadar gevezelik ettik, orada Sovyet raylarına uyabilsinler diye vagonların tekerlekleri değiştirildi ve ne kadar yalnız olduğumu fark ettim.</p>

  <p>Belki Sherry’nin çayındaki kafeinin etkisiydi sadece, ama siyah deftere baktığımda, cevabın ne kadar açık olduğunu görüverdim: Trebevij değişmezi düğümü çözdü. Mo, sıkıcı bir insansın. Farkında olmadan uzun bir süre çalışmışım, daha ne olduğumu anlayamadan yemek vagonu vardiyası kahvaltı servisini hazırlıyordu.</p>

  <p>Adalar, kentler, ormanlar, hepsi geride kaldı. Şafak Orta Asya’nın uçsuz bucaksız otlaklarının üzerinden yükseldi. Geleceği belirsiz, çok yorgun, orta yaşlı, morali bozuk bir kuantum fizikçisiyim, ama daha önce hiç kimsenin ulaşamadığı bir yere gittim. Sendeleyerek kompartımanıma döndüm ve bütün gün uyudum.</p>

  <p>Kabul edilmiş bilgelik Dr. Frankenstein’ı fazla gururlu olmakla suçlar.</p>

  <p>Tanrı rolü oynamaya çalıştığını sanmıyorum. Bana kalırsa o sadece bir bilimadamıydı.</p>

  <p>Nükleer teknoloji ya da genetik olarak tasarlanmış yaban havuçları veya kuantum bilgisi “doğru” ya da “yanlış” olabilir mi? Teknoloji için söylenebilecek tek kelimeler “burada” ve “burada değil” olmalıdır. Asıl soru, bir kez buraya gelmeye görsün, onunla ne yapacağımızdır.</p>

  <p>Dr. Frankenstein bir hata yaptı, bütün suçu da bu oldu. Teknolojisini, bilgisiz insanların genellikle yaptığını tekrarlayıp taş atan, bağrışan insanların insafına bıraktı. Eğer zavallı Doktor o parlak fikrine nasıl hayatta kalınacağını, uyum sağlanacağını ve kendini nasıl koruyacağını öğretseydi, bütün bu saldırılar olmayacak ve organ nakli teknolojisi iki yüzyıl önce başlayacaktı.</p>

  <p>Ne demek istediğini anlıyorum, Mo, ama bir makineye doğruyu yanlıştan ayırt etmeyi nasıl öğretirsin? Kendini kötüye kullanılmaktan korumasını?</p>

  <p>Siyah deftere bak. Eğer Quancog bilinç demek değilse, o zaman bana başka bir ad öner.</p>

  <p>Yumurtamı kırarken telefon çaldı. Telefon hemen yanında olduğundan John cevap verdi. “Billy?”</p>

  <p>John uzun bir süre bir şey söylemedi.</p>

  <p>Kötü haber.</p>

  <p>“Tamam.” Telefonu yerine bıraktı.</p>

  <p>Biliyordum.</p>

  <p>“Billy’ydi, Baltimore’dan, The Drum and Monkey’den arıyor. Buraya gelen ve Blues Brothers’a benzeyen üç Amerikalı varmış. St. Fachtna'nın gizemli bir motor arızası varmış, bu yüzden bu sabah dönmeyecek, ama akşama doğru döneceği kesin. Danny Waite’in ensülini azalmış ve hafta sonuna kadar kuvvetli dalga olacak.”</p>

  <p>Keskin bir kürek toprağı, kökleri, turbayı ve çakıl taşlarını yardı.</p>

  <p>“Anne” Liam koluma yapışmıştı. “Seni buradan uzaklaştırmalıyız!”</p>

  <p>Planck havlamaya başladı. Kapıda bir ses. Yoksa şimdi mi başlıyordu?</p>

  <p>Liam beni arka tarafa götürdü. “Kim o?”</p>

  <p>“Brendan Mickledeen!”</p>

  <p>Kapı açıldı. Sabah nasıl da ateşli bir farsa dönüveriyordu. Brendan soluk soluğaydı. Dışarının havası, tatlı ve keskin. “Mo,</p>

  <p>Billy Yankee’lerin geldiğini söyledi. Seni Roisin’in teknesiyle Schull’a götürebiliriz. Oradan baldızım seni alır, arabayla Ballydehob’a bırakır. Ondan sonra da...”</p>

  <p>Elimi kaldırdım. “Nasıl... nasıl oluyor da herkes biliyor?” Brendan’ın sesini yükselttiğini duymak sarsıcı oldu. “Clear Adası kendinden olanları yalnız bırakmaz! McDermott’un teknesi bekliyor! Kimin ne söylediğini tartışacak zaman yok.”</p>

  <p>O muhtemel gerçeğe bir göz atarak, olacakları düşleyiverdim. Şimdi kaçmaya başlayacak ve taksi camlarından, yüksek tutulmuş gazetelerin, indirilmiş şemsiyelerin ardından kaçamak bakışlarla bir yolculuğa çıkacaktım; belki Belfast’a kadar. Peki, ya sonra? Yine yurtdışına, tabii eğer o kadarını başarabilirsem, yoksul bir ülkeye, bütün bu süre boyunca da Yeni Dünya’nın bilgisayarı için geride kalmış tek çizimi yanımda taşıyarak.</p>

  <p>Buraya seni parktaki hangi patika getirdi, Mo?</p>

  <p>Çok sessizleştim.</p>

  <p>John gırtlağını temizledi. “Karar verme zamanı, sevgilim. Ne yapmayı düşünüyorsun?”</p>

  <p>“Brendan, teşekkür ederim. Ama İrlanda Cumhuriyeti’nin toplu taşımacılık araçlarını kullanarak Pentagon’u ekemem. Buraya gerçekle karşılaşmaya geldim. Bunu da yapacağım.”</p>

  <p>Brendan astım inhalatörünü çıkardı, sallayıp içine çekti. “Gabriel, ben ve çocuklar Yankee’lere kim olduğumuzu göstermeye hazırız.”</p>

  <p>Bu kadar korkudan, gerginlikten ve sevgiden patlayabilirdim. “Ne dövüş olacak ne de kaçma.”</p>

  <p>Liam kaşlarını çattı. “Öyleyse, ne yapacaksın, anne?”</p>

  <p>Sesimin olduğumdan daha cesur çıkacağım umarak, “Toparlanacağım” dedim.</p>

  <p>Kuantum fiziği, belirsizlik sentaksı açısından şanstan söz eder. Bir elektronun nerede olduğunu bilmekle birlikte nereye gittiğinden ya da ölçümü kaydettiğiniz sırada tam yerinden habersiz olabilirsiniz. John kör oldu. Ya da yönünü saptar fakat nerede olduğunu bilmezsiniz. Light Box’tan Heinz Formaggio Belfast araştırmalarımı okuyunca bana iş önerdi. Londra’da beni taksinin yolu üzerinden çekip çıkaran delikanlının beynindeki atomlar onun orada olmasına, yapacak durumda olmasına ve yapmak istemesine göre programlanmıştı. Bir radyoaktif atom hakkındaki en eksiksiz bilgi bile, sana o atomun ne zaman bozulacağını söylemez. Texaslının ne zaman burada olacağını bilmiyorum. Bu mikroskopik dünyanın bitip de makroskopik dünyanın başladığı bir yer yoktur.</p>

  <p>John’un yatak odasının putrellerinin altında, Liam’ın eğilmesi gerekiyordu. O merdivenleri kendi başına çıkmayı başardığı ilk günü hatırlıyorum, önde kıçı, basamak basamak, yüzü Edmund Hillary’ninki gibi.</p>

  <p>“Liam?”</p>

  <p>“Siğilin kaybolmuş, anne.”</p>

  <p>“Doğru, kaybolmuş. Bu da bir şey değil mi?”</p>

  <p>“Anne! Kavga etmeden böyle gidemezsin.”</p>

  <p>“İyi ya, ben de kavga edilmesin diye gidiyorum.”</p>

  <p>“Ama Quancog’un savaşı elli yıl hızlandıracağını söylüyordun.”</p>

  <p>“Bu dediğin yarım yıl önce, ben Light Box’taykendi. Galiba az tahmin etmişim.”</p>

  <p>“Anlamıyorum.”</p>

  <p>Siyah defter başucu masasının üzerindeydi. “Peki ya Quancog bu teknolojinin artık kötü amaçlar için kullanılmasını önleyecek kadar güçlüyse –ahlaklıysa- ne olur? Ya Quancog bir çeşit... hayvanat bahçesi bekçisi gibi davranırsa?”</p>

  <p>“Hâlâ anlamıyorum. Sözü nereye getirmek istiyorsun?” Erkekler aşağıda, mutfakta tartışıyorlardı.</p>

  <p>“Bundan beş yüz yıl sonra, ya soyumuz kuruyacak ya da... daha iyi bir şey olacağız. Teknoloji ona sahip olma yeteneğimizi elimizden aldı. Ama örneğin benim -örneğin Quancog’un teknolojinin kendine sahip olmasını sağladığını düşün, ve...” Tanrım ben neler söylüyorum? “Liam, annen tümüyle çıldırdı mı?”</p>

  <p>Burasıyla kıyı arasında bir yerde bir koyun sürüsü bir ağızdan meleyordu. Liam’ın yüzü bir portre kadar sakin. Tebessüm belirtisi geldiği hızla kayboldu. “Siyah defterini alıp seni resmin dışına iteklemelerine kim engel olabilir?” Liam akıllı bir çocuk.</p>

  <p>“Ha, evet, Siyah defter.”</p>

  <p>Red Kildare’in Norton’u araba yolundan gümbürdeyerek geldi ve kayarak durdu. Heisenberg ciyakladı, havalandı ve telgraf direğindeki tüneğine kondu.</p>

  <p>“Red geldi” dedi John. “Feynman’i sağmaya gelmiş olmalı.” Red Kildare mutfağa yürüdü. “Demek sonunda buldular seni, Mo! Bir fincan içme ihtimali?”</p>

  <p>“Clear’deki herkes Amerikalılarla aramdakileri biliyor mu yoksa?”</p>

  <p>“Adanın sırları yabancılardan saklanır, adalılardan değil” dedi Red, bizlere şekerleme uzatarak. “Endişelenmek gereksiz. Muhtemelen tekliflerini yükseltmeye geliyorlar.”</p>

  <p>John içini çekti. “Bir taş kadar kör olabilirim belki, Red, ama eğer bu heriflerin sadece işin ek gelirleri hakkında sohbete geldiklerini düşünüyorsan, senin yanında Hubble Teleskopu sayılırım.” Red omuz silkti, ağzına bir şekerleme attı. “Eğer öyleyse, Mo’nun tepesine domuz boku yağıyor demektir. Domuz boku yağınca da, yapılacak tek bir şey var.”</p>

  <p>“Neymiş o?” diye sordu Liam.</p>

  <p>“The Green Man’e gidip, birer kadeh içmek.”</p>

  <p>“Sabahtan beri duyduğum en iyi fikir” dedim.</p>

  <p>“Peder Wally’nin üç tekerleklisini duyuyorum” dedi John. Peder Wally mutfağa girdi, soluk soluğa oturdu. “Mo” dedi, kendi gözüne çok karmaşık görünen bir dünyayı kavramaya çalışarak, “Bu adam kaçırmakla aynı şey! İşlediğin tek bir suç yok! Buralara nasıl geldik?”</p>

  <p>Ortak bir kaynaktan beslenen herhangi iki elektron -ya da Dr. Bell’in ve benim durumumuzda olduğu gibi, iki fotonal, dönüş hızlarını hesaplayıp ekle, sonuç sıfır olacaktır. Birbirlerinden ne kadar uzak olurlarsa olsunlar: ben ve John arasında, Okinava ile Clear Adası arasında, Samanyolu ile Andromeda arasında: eğer parçacıklardan birinin dönüş hızı azalıyorsa, ötekinin dönüş hızının arttığından emin olabilirsin. Şimdi biliyorsun artık! Bunu saptamak için bir ışık hızı sinyaline ihtiyacın yok. Newton’dan çok <i>voodoo</i> olan bir bütünlük okyanusunda, olaylar uzaklığa bakmaksızın birbirleriyle bağlantılıdır. Gelecek, bir çift polaroid gözlüğün kıpırdamasıyla yeniden ayarlanır. “Okyanusun eşzamanlılığı, Peder Wally.”</p>

  <p>“Seni anlayabildiğimi sanmıyorum, Mo.”</p>

  <p>“Peder, Red, Brendan... Beni John ve Liam’la birkaç dakika yalnız bırakır mısınız?”</p>

  <p>“Tabiî, Mo, elbette. Araba yolunun sonunda bekleyeceğiz.”</p>

  <p>“Siz ikiniz olmadan, kendimi yalnız hissedeceğim.”</p>

  <p>Liam cesur olmakta kararlıydı. John John’du. İki erkeğim beni kucakladı.</p>

  <p>“Feynman’ın yemini vereyim” dedim sonunda.</p>

  <p>“Feynman kendini doyurur.”</p>

  <p>“Kahvaltımı bitiremeyeceğim. Hoşuna gidecek bir iki tatlı artık kaldı.”</p>

  <p>Red Kildare’in Norton’undaki kromajlar parıldıyordu. Yürüyüş hızmdayken, motoru mırıldanıyor, Peder Wally’nin üç tekerleklisiyse gıcırdıyordu. Yapraklar yol boyunca yağdı, tatlı su balıklarından bir bulut. “Bu bana Hurma Pazan’ndaki geçişi hatırlatıyor” dedi Peder Wally.</p>

  <p>Limandan yalnız başıma buralara tırmandığımdan beri gerçekten de sadece üç gün mü geçmişti? Bu kadar zaman geçmiş olabilir mi? “Bugün günlerden ne?”</p>

  <p>“Perşembe?” dedi Liam.</p>

  <p>“Pazartesi” dedi Red.</p>

  <p>“Çarşamba” dedi Brendan.</p>

  <p>Dere yolun üzerinden çağlayarak geçti.</p>

  <p>“Müzik sesi duyuyorum.”</p>

  <p>Brendan sırıttı. “Yine hayaller görmeye başlamış olmalısın, Mo Muntervary.”</p>

  <p>“Hayır! <i>‘The Rocky Road to Dublin!’</i> Duyuyorum!”</p>

  <p>Biz tepenin eğiminden inerken, Planck gösteriş yapma fırsatını hissedip, koşmaya başladı. Ancient O’Farrell’in dükkânının orada, tepeyi döndüğümüzde, The Green Man’den bahçeye dökülen bir adalı kalabalığı gördüm. John’un elini sıktım. “Bundan haberin var mıydı?” Kapının üzerine bir pankart açılmıştı: “Clear Adası’nın En İyisi.”</p>

  <p>“Ben kör bir çalgıcıyım sadece” diye cevap verdi kocam. “Kısıtlı bir şey” dedi Liam, “Sadece aileye ve dostlara.”</p>

  <p>“Gizlilik içinde adadan kaçırılacağımı sanmıştım.”</p>

  <p>“Ayaküstü birer kadeh parlatmadan, olmaz.”</p>

  <p>“Kararını verdiğini biliyorduk, Mo” dedi Peder Wally.</p>

  <p>“Ama kararını değiştirmen için sana bir fırsat vermek istedik” diye tamamladı Red.</p>

  <p>“Yuhhuuu! Liam!” dedi Bernadette Sheehy, duvarın üzerine oturmuş, bacak bacak üzerine atarak.</p>

  <p>“Selam, Bernadette!” diye şakıdık, John’la birlikte.</p>

  <p>The Green Man’in barında sadece ayakta duracak kadar yer vardı. Eamonn’un oğlu akordeonunu çalıyordu. Kuş gözlemcileri bile oradaydı, yağmurlukları içinde, sersemlemiş ama mutlu. Yeni Zelandalı kadını aradım, ama göremedim.</p>

  <p>Deri ceket giymiş bir kuş gözlemcisi bara yaslanmıştı. Ben kapıdan girerken, döndü. “İyi günler, Dr. Muntervary. Ben İrlanda’yı sadece bomba, yağmur ve eşcinsel edebiyat devlerinin ülkesi olarak bilirdim.” Kocaman kahverengi gözlüklerini çıkardı. “Bu gerçek bir cümbüş. Yazık, daha fazla kalamıyoruz.”</p>

  <p>The Green Manin zemini kabardı. Ve tuhaftır, işte o zaman her şeyin bittiğini görüp rahatladım. En azından, kaçmaktan kurtulacağım.</p>

  <p>“Anne.” Liam öbür herkesten önce anlamıştı. “Bu o, değil mi?” Patırtı, kendine ait bir hayatla dönenerek sürdü.</p>

  <p>Geçmişin çöplüğüne atılan bütün o saniyelere ne olur?</p>

  <p>Peki ya elektronların başka yollar izlediği, düşüncelerin değişimlerin ve hareketlerin farklılaştığı öteki evrenlere ne olur? Huw’un evinde yakalanırken yaladığım evrenlerde? Babamın hâlâ hayatta olduğu, annemin her zamanki gibi derli toplu kaldığı, John’un hiç kör olmadığı, hırslarımın ve büyümüş de küçülmüşlüğümün bir çiftçi karısının hırsları ve büyümüş de küçülmüşlüğü olduğu, nükleer bombaların 1914’te icat edildiği, Homo Erectus’un Australopithecines ile aynı fosilleşmeye saptığı, DNA’nın fermuarını hiç açmadığı, yıldızların asla bir karbon ve ağır elementler kefeninde ölmek için doğmadıkları, büyük patlamalanın kendi kütlesinin ağırlığı altında ezilip, patladıktan sonra birkaç ufak tefek doğurduğu evrenlerde?</p>

  <p>Yoksa bütün bu evrenler, damlayıp kurusunlar diye, yan yana ipe asılmış olabilirler mi?</p>

  <p>“Evet, Liam” dedi Texaslı, şamata durunca. “Bu, o.”</p>

  <p>“Mo” dedi Mayo Davitt İrlandaca. “Bu herifi limana götürüp atmamızı ister misin?”</p>

  <p>“Bir şey söyleyeceksen” diye buyurdu Texaslı, “İngilizce söyle.”</p>

  <p>“Siktir” diye cevap verdi Mayo Davitt İrlandaca. “Eşek.” Texaslı, bir askerin süzeceği gibi, tepeden aşağı süzdü Mayo Davitt’i.</p>

  <p>“Burada kavga falan olmayacak” dedim, sesimin bu kadar kırılgan çıkmamasını isteyerek.</p>

  <p>Red Kildare karşımda durdu. “Yabancılar gelip bilimadamlarımızı almaya kalktığında, Clear Adalılar bir istisna yapar.”</p>

  <p>“Ve yabancı bir bilimadamı parasını NATO’nun -Amerika’nın NATO’su, - ödediği, dünyanın en gelişmiş Al ve süperçarpan araştırmalarının sonucunu istediği gibi kullanıp, sonra da bu deneylerden <i>teknolojinin ne olduğunu değiştirecek</i> bir teori geliştirmek için yararlanır, ardından da en yüksek teklifi verenin kollarına kaçarsa, Amerika Birleşik Devletleri hükümeti de bir istisna yapar.”</p>

  <p>“Önce kaçtım” diye düzelttim, “teoriyi sonra geliştirdim.”</p>

  <p>“Mo Tanrı'nın bahşettiği zekâsının ürünü olan bir teoriyi nasıl çalar?” diye sordu Peder Wally.</p>

  <p>“İçinde bulunduğumuz durumun teozofısini bütün bir gün tartışmak isterdim, Peder. Gerçekten isterdim. Ama bizi bekleyen bir helikopter var, onun için izin verirseniz hukukî durumla yetinelim. NATO Resmî Sırlar Yasası'nın 13’üncü maddesinin b bendine göre, Dr. Muntervary’nin kafasından ne çıkarsa, Light Box Araştırma Şirketi’ne aittir. Biz Light Box Araştırma Şirketi’nin sahibiyiz. Sizin zekânızda bir vaiz bundan kendi sonucunu çıkarabilecektir.”</p>

  <p>“Öyleyse helikopterine bin ve kaybol” diye yaklaştı Maisie. “Ne The Green Man’de ne de Clear Adası’nda yerin yok senin.”</p>

  <p>“Dr. Muntervary? Büyükanneniz gitme zamanımızın geldiğini düşünüyor.”</p>

  <p>Freddy Doig ayaklandı, onunla birlikte Bertie Crow da. “Mo hiçbir yere gitmiyor!”</p>

  <p>Texaslı sahte bir inanmazlıkla kafasını salladı, başparmağıyla pencereyi gösterdi. Brendan usulca ıslık çaldı. “Şu işe bak, Mo, bayağı önemli biri olmalısın.”</p>

  <p>Savaş teçhizattı bir sıra deniz piyadesi bize bakıyordu. Adalılardan bazıları şaşkın öbekler oluştururken, kimileri de aceleyle kayboluverdi.</p>

  <p>“Aman Tanrım” dedi Freddy Doig. “Bu tüfekleri hangi filmden almışlar?”</p>

  <p>“Biri bana neler olduğunu söylesin” diye buyurdu John. “Askerler” dedi Liam. “On tane. Süper cani annemi tutuklamak için.”</p>

  <p>“Eğer seni görebiliyor olsaydım” dedi John Texaslıya, “seni durdurmaya çalışmak için vücudumdaki her kası kullanırdım. Bunu bilmeni istiyorum.”</p>

  <p>“Bay Cullin” dedi Texaslı. “Bunlar eşinizin çektiği kartlar. Pentagon’da göreceği konuk davranışının durumunun önemine uygun olacağına sizi temin ederim. Ama yabanî günleri bitti artık. Bizimle gelmek zorunda. Aldığım emirler var.”</p>

  <p>“O boktan emirlerini al” dedi Bertie Crow ve “o Yankee gö...” Helikopter sesini bastırdı, suyu dalgalandırıp balıkçı teknelerini salladı.</p>

  <p>Texaslı deniz piyadelerine bir göz attı ve sigara almak için elini cebine attı. Tabanca kılıfını hepimiz gördük. Olabildiğince oyalanarak, sigarasını yaktı. “Bu oyunu nasıl oynamak istersiniz, Doktor? Sonucu aynı olacak. Biliyorsunuz.”</p>

  <p>Bütün gözler üzerimdeydi. “Hepinize teşekkürler. Ama onlarla gitmek zorundayım.”</p>

  <p>Texaslı gülümsemeye karar verdi.</p>

  <p>“Önce koşullarda anlaşalım. Birinci koşul: Quancog’la ilgili konularda, kimseye hesap vermem.”</p>

  <p>Texaslı şaşırmış gibi yaptı. “Nedir bu ‘koşullar’ konusu, Doktor Muntervary? ‘Koşullar’ bundan altı ay önce masada olabilirdi. Ama kaçmaya karar verdiğinizde, ‘koşullar’ hakkınızı yitirdiniz. Siz bizimsiniz, Doktor, siyah defteriniz de bizim.”</p>

  <p>“Siyah defter, demek? Siyah bir defterin şu anda sizin için bir değeri olabilir mi?”</p>

  <p>Sabırsızlık gözlerini kıstırdı. “Hanımefendi, anlamıyor gibisiniz. Sizin çalışmalarını Amerikan Savunma Bakanlığı’nın malı. Annenizi Skibbereen’de ziyarete gittiğinizde, siyah defteriniz yanınızdaydı. Şimdi de yanınızda bir yerlerde olmalı ve eğer sakladınızsa, biz buluruz. Pentagon’la çalışma ilişkinize iyi başlayın ve defteri bana verin. Şimdi.”</p>

  <p>“Öyleyse Feynman’den isteyin, daha iyi.”</p>

  <p>Texaslının sesi daha da alaycı çıktı. “O adda kimse yok. Sizi Sen Petersburg’dan beri izliyoruz, Hanımefendi. Çalışmanızı huzur içinde sürdürmenizi sağlayarak, her şeyi kolaylaştırıp, pürüzleri gidererek. ‘Feynman’ diye biri yok.”</p>

  <p>“Bana inanmıyorsanız, bu benim sorunum değil. Siyah kitap Feynman’de.”</p>

  <p>Peder Wally güldü “Keçi Feynman’de mi?”</p>

  <p>Texaslı gülmedi. “Şimdi ‘keçi’ mi dediniz?”</p>

  <p>“Sizin için tekrarlamaktan mutlu olurum” dedi Peder Wally. “Keçi.”</p>

  <p>Texaslı gözlerini bana dikti. “Bir keçinin kuantum bilincinden ne istediğini anlatma zahmetine katlanır mısınız?”</p>

  <p>Yutkundum. “Keçiler aç olunca, pek seçici davranmaz.”</p>

  <p>“Mo” dedi John İrlandaca. “Blöf mü yapıyorsun?”</p>

  <p>“Hayır, John. Blöf yapamayacak kadar korkuyorum.” Texaslının yumrukları ve çenesi kasıldı. Güneş gözlüklerini taktı. “Kimse buradan ayrılmasın.” Texaslı deniz piyadelerine doğru yürürken adalılar çekilip yol açtı. Selam verene bir şeyler bağırdı. Açık pencereden “siktirici kızıl akıtma” sözlerini duyduk. Kılıfından bir cep telefonu çıkardı, suratını asarak konuştu.</p>

  <p>John kulağıma, “Bu, tehlikeli” diye mırıldandı.</p>

  <p>“Biliyorum.”</p>

  <p>“Ama eğer bundan da sıyırırsan, benim de tartışmak istediğim koşullarım olacak...”</p>

  <p>Texaslı The Green Man’e daldı.</p>

  <p>“Aklınızdaki koşullar neydi, Dr. Muntervary?”</p>

  <p>Yer toprak oldu, toprak ada, ve Clear Adası da daha büyüklerin ve daha küçüklerin arasında herhangi bir ada oldu. Aodhagan küçük bir kutu. Texaslı helikopterin pilot bölümündeydi. Arkamda iki silahlı deniz piyadesi vardı, iki tane de önümde. Erkeklerce çevrelenmiş, her zamanki gibi.</p>

  <p>“Neşelen, Mo” dedi John, kolumdaki parmaklarını sıkarak. “Tabancalarından ayrılmazsan, Liam Noel’de orada olur.”</p>

  <p>Sonunda, en sonunda evreni oluşturan bütün elektronların, protonların, nötronların, fotonların, nötrinoların, pozitronların, muonların, pionların, glüonların ve zerrelerin tek ve bütün olduklarını anladım.“</p>
</body>
</html>
