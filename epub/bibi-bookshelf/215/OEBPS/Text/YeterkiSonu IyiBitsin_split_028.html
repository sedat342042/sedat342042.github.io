<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>YeterkiSonu IyiBitsin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_25">5. Sahne<sup class="calibre3"><a href="../Text/YeterkiSonu%20IyiBitsin_split_034.html#footnote-100-42" id="footnote-100-42-backlink">[42]</a></sup></h2>

  <p class="indentmetinitalik">(Lavache, Kontes ve Lafeu girerler.)</p>

  <p class="normal2">LAFEU</p>

  <p class="normal">Hayır, hayır, hayır; oğlunuz, çiğ renkli, ipek şeritler takan, safran rengindeki kötülüğüyle yarı pişmişleri ve hamları kendi rengine döndürebilen o serseri tarafından baştan çıkarıldı. O olmasaydı, şu saatte gelininiz hayatta, oğlunuz kendi evinde ve şu sözünü ettiğiniz alacalı hezen arısının<sup class="calibre3"><a href="../Text/YeterkiSonu%20IyiBitsin_split_034.html#footnote-100-43" id="footnote-100-43-backlink">[43]</a></sup> değil, kralımızın gözüne girmiş olurdu.</p>

  <p class="normal2">KONTES</p>

  <p class="normal">Keşke daha önceden o serserinin ne olduğunu anlamış olsaydım; doğanın seyrek yarattığı çok erdemli bir kızın ölümüne neden oldu. Eğer kendi bedenimden koparıp alınan, korkunç sancılarla doğan kendi kızım olsaydı, ancak bu kadar sevebilirdim.</p>

  <p class="normal2">LAFEU</p>

  <p class="normal">Çok iyi bir kızdı. Çok değerli bir kızdı. Böyle değerli bir çiçeğe rastlayıncaya kadar binlerce salatalık koparmak gerekti.</p>

  <p class="normal2">LAVACHE</p>

  <p class="normal">Gerçekten de efendim, o, salatanın çeşnisi merzengûş, daha doğrusu otların kraliçesi sedef otuydu.</p>

  <p class="normal2">LAFEU</p>

  <p class="normal">Sedef otu yenmez ki hergele; yalnızca kokusu için sevilir.</p>

  <p class="normal2">LAVACHE</p>

  <p class="normal">Ee, ben Nabukadnezar değilim ki efendim; benim sizin gibi ot yediğim yok ki.</p>

  <p class="normal2">LAFEU</p>

  <p class="normal">Kendin de ağzınla söyledin; sen kâh hergele, kâh soytarısın.</p>

  <p class="normal2">LAVACHE</p>

  <p class="normal">Bir kadının hizmetinde soytarı, bir erkeğin hizmetinde hergeleyim.</p>

  <p class="normal2">LAFEU</p>

  <p class="normal">Senin farklı olan yanı ne?</p>

  <p class="normal2">LAVACHE</p>

  <p class="normal">Bir erkeği karısı hakkında kandırıp onun işini görmek.</p>

  <p class="normal2">LAFEU</p>

  <p class="normal">O zaman gerçekten de erkeğin hizmetinde bir hergelesin.</p>

  <p class="normal2">LAVACHE</p>

  <p class="normal">Sonra efendim, karısına bastonumu verip onun da işini hallederim.</p>

  <p class="normal2">LAFEU</p>

  <p class="normal">Şimdi iyice anladım; sen hem hergele, hem soytarısın.</p>

  <p class="normal2">LAVACHE</p>

  <p class="normal">Hizmetinizdeyim efendim.</p>

  <p class="normal2">LAFEU</p>

  <p class="normal">Yok yok, istemem.</p>

  <p class="normal2">LAVACHE</p>

  <p class="normal">Size hizmet etmeyeceksem eğer, sizin gibi büyük bir prense hizmet ederim.</p>

  <p class="normal2">LAFEU</p>

  <p class="normal">Kim o? Fransız mı?</p>

  <p class="normal2">LAVACHE</p>

  <p class="normal">Bana kalırsa efendim, bir İngiliz adı taşıyor, ama yüzü İngiliz'den çok Fransız'a benziyor.</p>

  <p class="normal2">LAFEU</p>

  <p class="normal">Kimmiş bu prens?</p>

  <p class="normal2">LAVACHE</p>

  <p class="normal">Kara Prens<sup class="calibre3"><a href="../Text/YeterkiSonu%20IyiBitsin_split_034.html#footnote-100-44" id="footnote-100-44-backlink">[44]</a></sup> efendim, yani karanlıklar prensi, sizin anlayacağınız, şeytanın ta kendisi.</p>

  <p class="normal2">LAFEU</p>

  <p class="normal">Çeneni tut artık, al işte bir kese altın. Ama bunu sözünü ettiğin efendinden seni ayartmak için vermiyorum; tersine hep ona hizmet et!</p>

  <p class="normal2">LAVACHE</p>

  <p class="normal">Ben köy adamıyım, ateş yakmayı severim; sözünü ettiğim efendim de en büyük ateşi hiç söndürmeden yakan kişidir. O dünyanın prensidir; bırakalım soylular onun sarayında otursunlar, ben dar kapılı eve razıyım, çünkü o kapıdan girmek için tantanaya gerek yok. Bazı alçakgönüllüler de bu kapıdan geçmek isteyebilirler. Ancak çoğu insan soğuğa karşı dayanıklı olmadığından, içinde büyük ateş yanan geniş kapıya gitmek için çiçekli yolu tercih eder.</p>

  <p class="normal2">LAFEU</p>

  <p class="normal">Hadi git başımdan, senden sıkılmaya başladım; daha önce de söyledim, seninle külâhları değişmeye hiç niyetim yok. Hadi işine; atlarıma iyi bakılsın, sakın bir katakulli çevirmeye kalkma.</p>

  <p class="normal2">LAVACHE</p>

  <p class="normal">Atlarınızla katakulli çevirirsem bu çok garip bir şey olur, çünkü katakulli doğa yasalarınca ancak atlara verilmiş bir haktır.</p>

  <p class="indentmetinitalik">(Çıkar.)</p>

  <p class="normal2">LAFEU</p>

  <p class="normal">Keskin dilli bir hergele, ama mutsuz.</p>

  <p class="normal2">KONTES</p>

  <p class="normal">Öyledir. Ölen kocam onunla çok iyi vakit geçirirdi. Onun vasiyetiyle burada kaldı. Bu da ona sululuk yapma hakkı varmış düşüncesini verdi. Gerçekten de ne yapacağı, nereye gideceği belli olmaz.</p>

  <p class="normal2">LAFEU</p>

  <p class="normal">Sevdim onu, bu da yanlış değil. Madam, ben de size önemli bir şey söyleyecektim. İyi yürekli genç hanımın ölümünü ve lordun, oğlunuzun eve dönmek üzere olduğunu öğrenince, efendimiz kral hazretleriyle kızım hakkında konuştum. Yüce yürekli kralımız da kendiliklerinden düşünmüşler ve bana açıldılar, kızımla oğlunuzun evliliklerini onayladılar. Bence kralın oğlunuza karşı duyduğu hoşnutsuzluğu giderecek bir fırsat olabilir. Siz ne dersiniz?</p>

  <p class="normal2">KONTES</p>

  <p class="normal">Ben buna yürekten katılırım lordum. Dilerim böyle bir olay mutluluk getirsin.</p>

  <p class="normal2">LAFEU</p>

  <p class="normal">Majesteleri Marsilya'dan dönüyorlar; bir görseniz, sanki otuzluk delikanlı. Eğer bana verilen haber yanlış değilse –ki çok seyrek olur bu– kralımız yarın burada olacak.</p>

  <p class="normal2">KONTES</p>

  <p class="normal">Ölmeden oğlumu göreceğim için çok mutluyum. Mektuba göre, oğlum bu gece burada olacak. Lordumun da iki genç birbirleriyle tanışıncaya kadar, burada kalmasını rica edeceğim.</p>

  <p class="normal2">LAFEU</p>

  <p class="normal">Madam, ben de kendimi size nasıl kabul ettireceğim diye düşünüp duruyordum.</p>

  <p class="normal2">KONTES</p>

  <p class="normal">Adınızın ayrıcalığından yararlanabilirdiniz.</p>

  <p class="normal2">LAFEU</p>

  <p class="normal">Hanımefendi bundan epeyce yararlandım, neyse ki hâlâ işe yarıyor.</p>

  <p class="indentmetinitalik">(Lavache girer.)</p>

  <p class="normal2">LAVACHE</p>

  <p class="normal">Madam, oğlunuz, genç lordum geliyor; yüzünde bir kadife parçası var. Altında yara var mı yok mu, ancak o kadife bilir; ama güzel bir kadife parçası; sol yanağında kalın bir kadife var, ama sağ yanağında hiçbir şey yok.</p>

  <p class="normal2">LAFEU</p>

  <p class="normal">Yiğitçe alınmış bir yara, soylu bir yara, onurun ve soyluluğun nişanıdır; bu güzel bir şey.</p>

  <p class="normal2">LAVACHE</p>

  <p class="normal">Ya sizin doğranmış yüzünüze ne diyelim!</p>

  <p class="normal2">LAFEU</p>

  <p class="normal">Gidip oğlunuzu görelim. Genç soylu askerle bir an önce görüşmeye can atıyorum.</p>

  <p class="normal2">LAVACHE</p>

  <p class="normal">Aman efendim, ne önemi var, bunlardan düzinelercesi ortada; hepsi de güzel pahalı şapkalar giyer, kibar tüyler takarlar. Durmadan kafalarını eğip herkese selam verirler.</p>

  <p class="indentmetinitalik">(Çıkarlar.)</p>
</body>
</html>
