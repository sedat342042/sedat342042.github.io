<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>YeterkiSonu IyiBitsin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_6">1. Sahne<sup class="calibre3"><a href="../Text/YeterkiSonu%20IyiBitsin_split_034.html#footnote-100-13" id="footnote-100-13-backlink">[13]</a></sup></h2>

  <p class="indentmetinitalik">(Rousillon kontu genç Bertram, annesi dul kontes ile Helena ve Lord Lafeu girerler. Hepsi de karalar giymiştir.)</p>

  <p class="normal2">KONTES</p>

  <p class="normal">Oğlumu size teslim ederken sanki ikinci kocamı da gömüyormuş gibi hissediyorum.</p>

  <p class="normal2">BERTRAM</p>

  <p class="normal">Ben de gözüm arkada gidiyorum efendim: Babamın toprağı henüz kurumadı; ama majestelerinin emrine karşı koyamam, hele bir de kralın koruması altındayken.</p>

  <p class="normal2">LAFEU</p>

  <p class="normal">Kontes, inanın kralda adeta bir koca bulacaksınız. Siz de delikanlı, bir baba... Majesteleri herkese karşı o kadar iyidir ki, bu tutumunu sizin için de sürdürecektir. Bu kadar sevgi dolu bir insan, gerektiği her an size karşı da sevecen davranacaktır.</p>

  <p class="normal2">KONTES</p>

  <p class="normal">Majestelerinin sağlığında umut verici bir düzelme var mı?</p>

  <p class="normal2">LAFEU</p>

  <p class="normal">Artık doktorlarını yanına sokmuyor kontes. Onların tedavisi altında yaşamak için umutla direndi; ama şimdi bu tedavinin zamanla umudunu kaybetmekten başka bir işe yaramadığını görüyor.</p>

  <p class="normal2">KONTES</p>

  <p class="normal">Bu genç hanımın, doktorluğu da namusu kadar büyük olan bir babası vardı. Ah, hatırladıkça yüreğimi hep acı kaplar. Eğer yaşasaydı, insanı ölümsüz yapabilir, ölümü işsiz bırakabilirdi. Kral için keşke yaşasaydı! İnanın, o zaman bu, kralın hastalığının ölümü olurdu.</p>

  <p class="normal2">LAFEU</p>

  <p class="normal">Bu sözünü ettiğiniz doktorun adı neydi kontes?</p>

  <p class="normal2">KONTES</p>

  <p class="normal">Mesleğinde çok ünlüydü efendim; bu da onun en doğal hakkıydı. Adı Gerard de Narbon'du.</p>

  <p class="normal2">LAFEU</p>

  <p class="normal">Evet, gerçekten mükemmel bir doktor olduğunu duydum. Daha geçen gün majesteleri ondan üzülerek ama övgüyle söz etti. Eğer bilim ölüme çare bulsaymış, sonsuza kadar yaşayabilecek bir insanmış.</p>

  <p class="normal2">BERTRAM</p>

  <p class="normal">Kralın nesi var lordum?</p>

  <p class="normal2">LAFEU</p>

  <p class="normal">Ne olduğu belirsiz bir fistül efendim.</p>

  <p class="normal2">BERTRAM</p>

  <p class="normal">Hiç duymadığım bir şey.</p>

  <p class="normal2">LAFEU</p>

  <p class="normal">Bilinen bir şey değil zaten. Bu genç bayan, Gerard de Narbon'un kızı mı?</p>

  <p class="normal2">KONTES</p>

  <p class="normal">Onun tek çocuğu. Göz kulak olmam için bana emanet edildi. Aldığı iyi eğitimin ona güzel bir gelecek getireceğini umuyorum. Babasından miras kalan nitelikler onun meziyetlerini bir kat daha arttırıyor. Çünkü yetenekleri olan kötü bir insan ancak acındığı için övülür. – Hainlerin de nitelikli olanları vardır! Ama onda saf ve temiz kalmış bu meziyetler daha da değer kazanır. Dürüstlüğünü babasından almış, kendini iyi bir insan olarak yetiştirmiştir.</p>

  <p class="normal2">LAFEU</p>

  <p class="normal">Övgülerinizi, kontes, bu genç bayanın gözyaşları onaylıyor.</p>

  <p class="normal2">KONTES</p>

  <p class="normal">Bu bir genç kızın koruyabildiği en değerli şeydir. Babasının anısı yüreğini asla yaralamaz, ama kederinin zorbalığı yanaklarını soldurur. – Ağlamayı bırak Helena, hadi yavrum, üzgün olmaktan çok, üzgün görünmek istediğini sanmalarını istemiyorum, sil gözyaşlarını.</p>

  <p class="normal2">HELENA</p>

  <p class="indentmetinitalik">(Kendi kendine.)</p>

  <p class="normal">Elbette üzgün görünürüm, üzgünüm çünkü.</p>

  <p class="normal2">LAFEU</p>

  <p class="normal">Ölçülü bir matem ölülerin hakkıdır, ama aşırı keder yaşayanların düşmanıdır.</p>

  <p class="normal2">KONTES</p>

  <p class="normal">Yaşayanlar kederin düşmanıysa, aşırılık yaşayanları öldürür.</p>

  <p class="normal2">BERTRAM</p>

  <p class="normal">Madam dualarınıza ihtiyacım var.</p>

  <p class="normal2">LAFEU</p>

  <p class="normal">Bu da ne demek şimdi?</p>

  <p class="normal2">KONTES</p>

  <p class="normal">Mutluluk dilerim sana Bertram;</p>

  <p class="normal">Baban gibi ol davranış ve tavırlarında.</p>

  <p class="normal">Soyun, meziyetlerin yol göstersin sana</p>

  <p class="normal">Gönlündeki ülken için;</p>

  <p class="normal">Ve dürüstlüğün ortak olsun ilk evlatlık hakkına.</p>

  <p class="normal">Herkesi sev, azına güven, haksızlık etme hiç kimseye.</p>

  <p class="normal">Kaba güçle değil, zekânla çık düşmanın karşısına</p>

  <p class="normal">Kendininmiş gibi savun dostunun hayatını.</p>

  <p class="normal">Gevezeliğin için değil, suskunluğun için kızsınlar sana.</p>

  <p class="normal">Gökler donatsın seni mutlulukla,</p>

  <p class="normal">Başın hakkı için kabul etsin dualarımı! –</p>

  <p class="normal">Elveda lordum. Zamansız oldu sarayın bu çağrısı.</p>

  <p class="normal">Lütfen yol gösterin oğluma.</p>

  <p class="normal2">LAFEU</p>

  <p class="normal">Sevgi ve şefkat görmek için bundan iyisi olamazdı.</p>

  <p class="normal2">KONTES</p>

  <p class="normal">Tanrı kutsasın oğlumu! Güle güle Bertram!</p>

  <p class="indentmetinitalik">(Çıkar.)</p>

  <p class="normal2">BERTRAM</p>

  <p class="normal">Dilerim, düşündüğün her şey istediğin gibi olur!</p>

  <p class="indentmetinitalik">(Helena'ya.)</p>

  <p class="normal">Annemi teselli edin, iyi bakın ona.</p>

  <p class="normal2">LAFEU</p>

  <p class="normal">Elveda güzel kızım. Babanızın adını siz sürdüreceksiniz.</p>

  <p class="indentmetinitalik">(Bertram ve Lafeu çıkarlar.)</p>

  <p class="normal2">HELENA</p>

  <p class="normal">Bu kadarcık mı! Babamı düşünmüyordum ki şu anda,</p>

  <p class="normal">Hem bu gözyaşları daha çok süsler babamın anısını</p>

  <p class="normal">Onun için döktüklerimden. Yüzü nasıldı?</p>

  <p class="normal">Unuttum gitti. Bertram'ın yüzünden başkası kalmadı</p>

  <p class="normal">hayalimde.</p>

  <p class="normal">Benim için her şey bitti artık.</p>

  <p class="normal">Bertram'la birlikte hayatım da gitti.</p>

  <p class="normal">Bu tıpkı gökteki parlak bir yıldızı sevip</p>

  <p class="normal">Onunla evlenmeyi düşünmek gibi.</p>

  <p class="normal">Oysa o kadar yukarılarda ki o.</p>

  <p class="normal">Onun dünyasına giremediğime göre,</p>

  <p class="normal">Yetinmeliyim uzaklardan gelen parlak ışığıyla.</p>

  <p class="normal">Kendi kendinin işkencecisi oldu sevgimin istekleri:</p>

  <p class="normal">Bir aslanla çiftleşmek isteyen dişi geyik,</p>

  <p class="normal">Sevgisi uğruna ölmek zorundadır.</p>

  <p class="normal">Her an, her saat onu görmek güzeldi, ama işkenceydi</p>

  <p class="normal">Ne güzeldi onun kemerli kaşlarını,</p>

  <p class="normal">Şahin gözlerini, dalgalı saçlarını</p>

  <p class="normal">Gönlümün tuvaline çizmek –</p>

  <p class="normal">Ne kadar başarılıydı yüreğim</p>

  <p class="normal">Kaydederken yüzündeki her çizgiyi, her anlamı.</p>

  <p class="normal">Ama şimdi gittiğine göre,</p>

  <p class="normal">Benim tapınan hayalim kutsamalıdır ondan yadigâr kalanı</p>

  <p class="normal">Gelen kim acaba?</p>

  <p class="indentmetinitalik">(Parolles girer.)</p>

  <p class="normal">İşte bu da onun adamı; bunun için de severim onu.</p>

  <p class="normal">Ama bilirim yine de ne yalancı olduğunu,</p>

  <p class="normal">Büyük bir soytarı, küçük bir korkaktır.</p>

  <p class="normal">Bu kötü nitelikler ona o kadar çok uyar ki,</p>

  <p class="normal">Erdemin kireçlenmiş kemikleri</p>

  <p class="normal">Soğuk rüzgârda daha soğuk görününce</p>

  <p class="normal">Onda bulur yerini</p>

  <p class="normal">Bununla birlikte, çok sık görülmüştür</p>

  <p class="normal">Donuk bir aklın süslü budalalığa hizmet ettiği.</p>

  <p class="normal2">PAROLLES</p>

  <p class="normal">İyi günler güzel kraliçe!</p>

  <p class="normal2">HELENA</p>

  <p class="normal">Sana da kral!</p>

  <p class="normal2">PAROLLES</p>

  <p class="normal">Yok canım.</p>

  <p class="normal2">HELENA</p>

  <p class="normal">Yok canım.</p>

  <p class="normal2">PAROLLES</p>

  <p class="normal">Bakireliği mi düşünüyordun?</p>

  <p class="normal2">HELENA</p>

  <p class="normal">Evet. Sahi sende bir nebze asker ruhu var; söylesene, erkek bekâretin düşmanı, bekâretimizi onlara karşı nasıl korumalıyız?</p>

  <p class="normal2">PAROLLES</p>

  <p class="normal">Dışarıda bırakırsın, olur biter.</p>

  <p class="normal2">HELENA</p>

  <p class="normal">Peki, ya saldırırsa? Gerçi bekâretimizin gözü pektir, ama ne de olsa zayıftır. Savunmak için taktik versene.</p>

  <p class="normal2">PAROLLES</p>

  <p class="normal">Bu işin taktiği yok. Seni her yandan kuşatan erkek oya oya seni şişirip patlatır.</p>

  <p class="normal2">HELENA</p>

  <p class="normal">Tanrı bekâretimizi oyuculardan ve patlatıcılardan korusun! Peki, ya bakirelerin erkekleri patlatması için hiç askeri bir strateji yok mu?</p>

  <p class="normal2">PAROLLES</p>

  <p class="normal">Bekâret patladıktan sonra, erkek de hemen ardından patlar; ona teslim olarak ateşini söndürdün mü kaleni kaybettin demektir. Doğanın birliğinde bekâreti korumak politikaya uymaz. Bekâretin kaybı nüfus artışı demektir. Bekâret ilk kez kaybedilinceye kadar, hiçbir bakire çocuk doğurmamıştır. Sen bakire yapılan maddeden ortaya çıktın. Bekâret bir kez kaybolsun, on bakire daha vücut bulur. Oysa sonuna kadar korunanı, sonuna kadar kaybolmuş demektir. Neyse, bu konu kabak tadı verdi, bırakalım artık.</p>

  <p class="normal2">HELENA</p>

  <p class="normal">Ben bakire olarak ölmeye karar verdiğim için bu konu üzerinde biraz daha durmak istiyorum.</p>

  <p class="normal2">PAROLLES</p>

  <p class="normal">Bu konuda söylenecek çok az şey var; bakirelik doğa yasalarına aykırıdır. Bekâreti savunmak anaları suçlamak olur; bu da kuşkusuz büyük bir itaatsizliktir. Kendini asan kimse bakirdir; çünkü bakir kalmakla kendini öldürmek aynı kapıya çıkar. Bence bu kişiler doğa yasalarına zarar verdikleri için, kutsal topraklardan uzakta bir yere gömülmelidirler. Bekâret tıpkı peynirde olduğu gibi bakteri üretir, kendini son zerresine kadar tüketir ve böylece kendi kendini doyurarak ölür gider. Ayrıca bekâret tedirgindir, kibirlidir, aylaktır ve yalnızca kendini sever; bütün bunlar da dinimizin yasakladığı günahlardır. Biriktirme onu, çünkü bir şey eline geçmediği gibi, sen kaybedersin. Onu faize ver, on yıl içinde sana bire on versin; bu da iyi birikim olur. Ayrıca sermayesine de pek bir şey olmaz. Hadi, yeter artık!</p>

  <p class="normal2">HELENA</p>

  <p class="normal">Peki, ya bu sahibin hoşlandığı biçimde nasıl elden çıkarılabilir?</p>

  <p class="normal2">PAROLLES</p>

  <p class="normal">Bir düşüneyim. Evet, bunun için, bekâretten hoşlanmayan bir erkekten hoşlanman gerekli. Bir mal iş yapmadan yatarsa cilasını kaybeder: Ne kadar uzun saklanırsa değeri de o kadar düşer. Henüz müşterisi varken elden çıkarmaya bakmalı. Talep varken pazarlamak gereklidir. Bekâret, yaşlı bir saraylıya benzer: Şapkasının modası geçmiştir, takıp takıştırırsa da rüküştür; bugün artık takılmayan bir broş, kullanılmayan bir baston gibi. Şeftalinin acısı yıllar sonra yanaklarına vuracağına, zamanında böreğe çöreğe tad versin daha iyi. Senin bekâretine gelince: Senin o mahut bekâretin tıpkı içi geçmiş Fransız avukatlara benziyor; solgun görünüşlü, tatsız, kuru. Evet, evet, olgunlaşıp kararmış bir armudu andırıyor. Eskiden diri, ama şimdi içi yumuşamış bir armut! Onunla ne yapmayı düşünüyorsun?</p>

  <p class="normal2">HELENA</p>

  <p class="normal">Henüz düşünmüyorum bekâretimi vermeyi...</p>

  <p class="normal">Orada, sarayda, binlerce sevgilisi olacak efendinin,</p>

  <p class="normal">Ona analık, metreslik, dostluk edecek birileri,</p>

  <p class="normal">Belki de eşi bulunmaz biri, bir serüvenci, bir düşman belki,</p>

  <p class="normal">Bir yol gösterici, bir tanrıça, bir hükümdar,</p>

  <p class="normal">Bir danışman, ona ihanet eden bir kadın ya da bir sevgili;</p>

  <p class="normal">Onun da alçakgönüllü hırsı, gururlu alçakgönüllülüğü var,</p>

  <p class="normal">Sarsıcı uyumu ve uyumsuz hoşluğu,</p>

  <p class="normal">İnancı ve o tatlı, ama benim için uygun olmayan durumu;</p>

  <p class="normal">Ya yaşayacağı dünya:</p>

  <p class="normal">Cicili bicili, saçma sapan lakaplarla,</p>

  <p class="normal">Saraylılara vaftiz babalığı eden</p>

  <p class="normal">Kör Cupidon'un dedikodularıyla dolu.</p>

  <p class="normal">Peki şimdi – bilmiyorum ne yapacağımı şimdi.</p>

  <p class="normal">Tanrı açık etsin yolunu!</p>

  <p class="normal">Saray bir okuldur, o da bir –</p>

  <p class="normal2">PAROLLES</p>

  <p class="normal">O da bir ne?</p>

  <p class="normal2">HELENA</p>

  <p class="normal">İyilikler diliyorum ona. Çok yazık –</p>

  <p class="normal2">PAROLLES</p>

  <p class="normal">Neye yazık?</p>

  <p class="normal2">HELENA</p>

  <p class="normal">Çok yazık, iyilik dilemenin bir bedeni olmaması,</p>

  <p class="normal">Dokunup hissedemiyorsun onu.</p>

  <p class="normal">Bizler gibi, basit yıldızları olanlar</p>

  <p class="normal">Yalnızca dilekle yetinmek zorundalar.</p>

  <p class="normal">Onların etkisiyle dostlarımızı yalnızca izlemek düşüyor bize;</p>

  <p class="normal">Aslında düşüncelerimizde saklı tutmamız gerekenleri</p>

  <p class="normal">Açığa vurmak zorunda kalırız,</p>

  <p class="normal">Bu da hep teşekkürsüz bırakır bizleri.</p>

  <p class="indentmetinitalik">(Bir uşak girer.)</p>

  <p class="normal2">UŞAK</p>

  <p class="normal">Mösyö Parolles, efendim sizi çağırıyor.</p>

  <p class="indentmetinitalik">(Çıkar.)</p>

  <p class="normal2">PAROLLES</p>

  <p class="normal">Helen'cik elveda! Seni düşüneceğim</p>

  <p class="normal">Eğer sarayda fırsat bulursam.</p>

  <p class="normal2">HELENA</p>

  <p class="normal">Mösyö Parolles, siz cömert bir yıldızın etkisi altında doğmuş olmalısınız.</p>

  <p class="normal2">PAROLLES</p>

  <p class="normal">Mars'ın etkisi altında.</p>

  <p class="normal2">HELENA</p>

  <p class="normal">Ben de özellikle Mars'tır diye tahmin ettim.</p>

  <p class="normal2">PAROLLES</p>

  <p class="normal">Nasıl?</p>

  <p class="normal2">HELENA</p>

  <p class="normal">Savaşlarda sırtınız yerden kalkmadı da ondan</p>

  <p class="normal">Mars etkisi altında doğmuştur diye düşündüm.</p>

  <p class="normal2">PAROLLES</p>

  <p class="normal">Etkisi arttığında elbette.</p>

  <p class="normal2">HELENA</p>

  <p class="normal">Hayır, bence geriye çekilince.</p>

  <p class="normal2">PAROLLES</p>

  <p class="normal">Neden böyle düşünüyorsunuz?</p>

  <p class="normal2">HELENA</p>

  <p class="normal">Vuruştuğunuzda hep geriye kaçıyorsunuz da ondan.</p>

  <p class="normal2">PAROLLES</p>

  <p class="normal">Bu bir taktik.</p>

  <p class="normal2">HELENA</p>

  <p class="normal">Demek korkunca kaçmak güvenliğinizi sağlıyor. Sizdeki cesaretle korkunun bireşimi kaçmanıza yarayan bir özellik olmuş. Siz de bunu kendinize çok yakıştırmışsınız.</p>

  <p class="normal2">PAROLLES</p>

  <p class="normal">O kadar çok işim var ki, şimdi sizi yanıtlayamam. Yetkin bir saraylı olduğumu da akıldan çıkarmam. Bu da benim sizi bazı şeylere alıştırmamı emreder. Böylece bir saraylının öğüdünden yararlanmış olacaksınız, bu öğüdün de ne olduğunu anlayacaksınız; yoksa nankörlük içinde ölüp gidersiniz. Bilgisizliğiniz sizi yok eder. İyi günler size. Boş vaktiniz kalırsa dua edin; eğer kalmazsa, dostları da unutmayın. Kendinize iyi bir koca bulun, o size ne zevk verirse, siz de ona aynını verin. Hoşça kalın.</p>

  <p class="indentmetinitalik">(Çıkar.)</p>

  <p class="normal2">HELENA</p>

  <p class="normal">Çoğu kez kendimizdedir derdimizin devası,</p>

  <p class="normal">Oysa göklerde ararız hep yerde bulacaklarımızı.</p>

  <p class="normal">Göklerdeki yazgımız bir fırsat verir her zaman,</p>

  <p class="normal">Ama biz akılsızsak, geri çeker planlarımızı.</p>

  <p class="normal">Aşkımı bu kadar yükseklere çeken hangi güçtür?</p>

  <p class="normal">Onu hayalimde canlandırırım her an,</p>

  <p class="normal">Ne yazık, hoş görülmez onu görmem kanıyla canıyla!</p>

  <p class="normal">Doğa her şeyi birbirinden farklı yaptığı halde,</p>

  <p class="normal">Sanki bizler eşit yaratılmışız gibi,</p>

  <p class="normal">Birleştiriyor, sarmaş dolaş ediyor bizleri.</p>

  <p class="normal">Mutsuzlukların bedelini ince eleyip sık dokumak için.</p>

  <p class="normal">Alışılmadık şeyler yapmak imkânsız olurdu</p>

  <p class="normal">Ve herhalde yaparlardı yapılmaması gerekeni.</p>

  <p class="normal">Değerini göstermek için çabalayıp da</p>

  <p class="normal">Sevdiğini kaçıran bir kimse var mı acaba?</p>

  <p class="normal">Kralın hastalığı – planım tutmayabilir,</p>

  <p class="normal">Olsun, yine de dönmem amacımdan, kararlıyım bu yolda.</p>

  <p class="indentmetinitalik">(Çıkar.)</p>
</body>
</html>
