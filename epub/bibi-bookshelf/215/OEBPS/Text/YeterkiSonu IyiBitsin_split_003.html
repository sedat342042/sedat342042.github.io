<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>YeterkiSonu IyiBitsin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="ortaitalik"><span class="idebold">"Yeter ki Sonu İyi Bitsin" Üzerine Birkaç Söz</span></p>

    <p class="normal">Shakespeare'in dilimize çevrilmesi gecikmiş oyunlarından biri de <span class="ideitalik">All's Well That Ends Well</span> adlı "sorun komedyası"dır.<sup class="calibre3"><a href="../Text/YeterkiSonu%20IyiBitsin_split_034.html#footnote-100-1" id="footnote-100-1-backlink">[1]</a></sup> Bunun bir nedeni, bazı araştırmacıların bu oyuna üvey evlat gibi davranmış olmalarıdır. Avrupa tiyatrolarının oyun dağarlarında sık sık yer alan bu oyun seyirciler tarafından beğenilmiştir. Ancak oyunun renkli kişisi Helena'yı seven, oyunu yer yer öven bu araştırmacılar, oyunun bütünü üzerinde pek de olumlu olmamışlardır. Bu oyunda eleştirilen noktalar arasında Shakespeare'in başarılı uyaksız şiiri yanında, acemice koşuklara yer vermesi, konuyu süslemeyişi, yatak sahnesini, soytarılığı hoyratça ve biraz da kabaca gösterişi, Parolles'in çelişkili karakteri, Bertram'ın sevimsiz bir kahraman oluşu, Helena'nın –erdemli oluşuna karşın– entrika çevirmesi; kısacası oyundaki raslantısal uyumlu ve başarılı sahnelere karşın, genelde kötü bir oyun oluşu gösterilmiştir.</p>

    <p class="normal">Ne ki, bu eleştirilerde gözden kaçan bir nokta, bu araştırmacıların yalnızca olumsuz yanlar üzerinde durup olumlulardan hiç söz etmemeleridir. Hele çağdaş bir gözle bakıldığında, yani kategorik bir iyi-kötü, doğru-yanlış, güzel-çirkin ayrımı yapmadan, diyalektik olarak olumlu-olumsuz iç içeliği ile bir yoruma gidildiğinde bu oyunun erdemleri bir bir ortaya çıkmaya başlar. Neden kahramanımız Bertram klasik oyunlardaki gibi yüceltilsin? Neden sevimli ve erdemli Helena entrika çevirmesin? Soytarılık neden <span class="ideitalik">Kral Lear</span>'daki gibi felsefi bir boyuta oturtulsun? Aslında böyle bir komedyada oturtulması da doğru mudur? "Ahlak dışı"dan ne kastedilmektedir? Kime ve neye göre ahlak? İnsansal olan her şeyin içinde olumlu ve olumsuzu aynı anda içeren çelişkiler yok mudur?</p>

    <p class="normal">Doğal olarak, önyargılarla ve birtakım kalıp düşüncelerle oyunun kahramanı Bertram'a yönelenler onu bir kahraman olarak görmeyeceklerdir. Oysa onun gençliğini, yetiştiği çevreyi, anlayışını ve konumunu dikkatlice izleyenler, Bertram'ın yanlışlarını insansal olanla birleştireceklerdir. Oyunun komedya oluşunu düşünüp bu oyuna gidenler, oyunu "eğlenceden yoksun" ya da "esprisiz" bulabilirler. Oysa bazı komedyaların güldürmekten çok insansal zayıflıklar açısından uyardığını da düşünmek gerekmez mi?</p>

    <p class="normal">Shakespeare'in bu komedyası, onun öteki komedyalarında gördüğümüz şenlikli öğelerini içermez: Bu oyunda, neşeli çıkışlar, eğlendirici ezgiler, kemanlar eşliğinde aşk sahneleri, çekici dans sahneleri, oyun içinde oyun, cümbüşlü geçişler yoktur. Bu da gösterir ki, Shakespeare'in bu komedyadaki amacı öteki komedyalarından daha değişiktir; yazar mutlu bir komedya değil, daha değişik etkiler sağlayacak bir komedya yazmayı düşünmüş olamaz mı? Shakespeare'in öteki komedyalarındaki aşk sahnelerine alışmış olup bu komedyayı da aynı kalıplar içinde görmek isteyenler için bu oyun gerçekten de düş kırıcı olabilir. Bu komedyada ona yukarıdan bakan bir erkeği deli gibi seven, yaşamını tehlikeye atıp sevdiği erkeğe kavuştuğu ve hatta evlendiği anda erkek tarafından terk edilen bir kadın vardır. Soylu olan erkek, ünlü bir doktorun kızını soylu olmadığı için aşağılar: Burada onur kavramı, o dönemin birçok yazarının tersine, sorguya çekilmektedir. Onur mu, aşk mı? Sonunda sevginin onurdan çok daha önemli olduğu anlaşılacaktır. Ya soyluluk? Soyluluk aileden değil, insanın kendi ahlakından, meziyetlerinden gelir, insan olmanın yanında soyluluk unvanı bir hiçtir.</p>

    <p class="normal">Yazarın aynı tavrını soytarıyı ele alırken izleriz. Bu oyunda zeki ama mutsuz bir soytarı vardır. Dünyanın çılgınlığını, budalalığını akıllıca açıklayabilen, ama bu dünyanın nimetlerinden hoşnut olmayan bir soytarıdır bu. Davranışlarını cinsel dürtülerine göre ayarlayan insanların acımasız eleştirisini yapan soytarı Lavache, bilinçli bir seyirciye dolaylı yoldan o çevrenin yaşayışını, politikasını, ikiyüzlülüğünü ve ilkelliğini vurgular.</p>

    <p class="normal">Shakespeare oyununu geliştirirken –öteki komedyalarının tersine– rahatlatmayı ve uyumlu durumları getireceği yerde, bilinçli olarak çatışma üzerine çatışma ekleyerek seyirciyi durmadan yeni kararsızlıkların içine sokar. Oyunun sonunda da seyirci kuşkulu ve düşünceli olarak salonu terk eder.</p>

    <p class="normal">Yazarın bu komedyadaki tutumunu kusurlar ya da zayıflıklar olarak düşünmek yerine, oyundaki değişik yaklaşımları, alışagelinmemiş aşk ilişkisini, soytarının soğuk duş etkisi yapan konuşmalarını, final sahnesinin belirsizliğini Shakespeare'in bilerek tasarladığı özellikler olduğunu anlamalıyız. Bu bakışla oyunu ele aldığımızda kendine özgü bir Shakespeare komedyasıyla karşı karşıya olduğumuzu anlamakla gecikmeyiz. Çağdaş tiyatro anlayışı ve seyirci açısından bu oyun, yönetmene, oyunculara ve seyircilere değişik düşünceleri ve duyguları, bugünün insanlarına çok daha uygun bir yorumu getirecektir.</p>

    <p class="normal"><span class="ideitalik">Yeter ki Sonu İyi</span> bitsin<sup class="calibre3"><a href="../Text/YeterkiSonu%20IyiBitsin_split_034.html#footnote-100-2" id="footnote-100-2-backlink">[2]</a></sup> başlığıyla dilimize çevirdiğimiz bu komedya, ilk kez 1623 yılında yayımlanmış olan folioda karşımıza çıkar. Oyunun yazılış tarihi ya da ilk oynanışı üzerine hiçbir kanıt bulunamamıştır. Ancak Shakespeare araştırmacıları<sup class="calibre3"><a href="../Text/YeterkiSonu%20IyiBitsin_split_034.html#footnote-100-3" id="footnote-100-3-backlink">[3]</a></sup> üsluba ve <span class="ideitalik">Kısasa Kısas</span> başlığıyla dilimize çevrilen <span class="ideitalik">Measure for Measure</span>'a olan benzerliklerini göz önüne alarak, oyunun aşağı yukarı 1602 ile 1604 yılları arasında yazılmış olabileceğini belirtmektedirler. Yine bu araştırmacılar, oyunun <span class="ideitalik">Troilus ile Cressida</span>'ya olan bağlantılarına bakarak, her iki oyun gibi bunun da bir "sorun komedyası" olduğunu yazmışlardır.</p>

    <p class="normal">Çağdaş araştırmacılarca<sup class="calibre3"><a href="../Text/YeterkiSonu%20IyiBitsin_split_034.html#footnote-100-4" id="footnote-100-4-backlink">[4]</a></sup> bu oyun, Shakespeare'in olgunluk dönemi yapıtlarıyla bir tutulmakladır. Gerçekten de çağdaş yorum ve anlayış içinde bu oyun Shakespeare komedya geleneğinin önemli yapıtlarından biridir. <span class="ideitalik">Yeter ki Sonu İyi Bitsin</span>, bütün öteki Shakespeare komedyaları gibi, bir aşk serüveni ile taşlama kutupları arasında gidip gelir. Ayrıca, büyü ve olağanüstü rastlantılarda anlatım kazanan yaşamın iyi, güzel yanları ile ahmaklığı ve tersinlemeyi sağlayan sahnelerle gösterilen saçma ve yozlaşan yanları arasında başka bir gelişim vardır. Bu iki yaklaşım dışında, bir de üçüncüsü vardır: Bu da İngiliz töreci oyunlarının<sup class="calibre3"><a href="../Text/YeterkiSonu%20IyiBitsin_split_034.html#footnote-100-5" id="footnote-100-5-backlink">[5]</a></sup> mirası olan bir öğretidir: Yaşam denilen şey insanoğlunun ömrü boyunca kurtuluşu arayışıdır. İnsanoğlu sık sık yanlış yollara sapar, ormanların labirentlerinde kaybolur, acı çeker ve acı çektikten sonra doğru yolu bulur.</p>

    <p class="normal">Oyunun olay dizisi, Boccaccio'nun bir öyküsünden<sup class="calibre3"><a href="../Text/YeterkiSonu%20IyiBitsin_split_034.html#footnote-100-6" id="footnote-100-6-backlink">[6]</a></sup> alınmıştır. Shakespeare'in bu öyküyü 16. yüzyılda herkesçe bilinen Paynter adlı bir yazarın <span class="ideitalik">Palace of Pleasure</span> (<span class="ideitalik">Zevk Sarayı</span>) başlığı altında çevirmiş olduğu İtalyan öykülerini kapsayan bir seçkiden aldığı bilinmektedir. Yazar, öyküyü yeni baştan özgürce biçimlendirmiş, ama aşk serüvenini, Helena'nın büyülü ilacını, hac yolculuğunu, yalandan ölümünü ve mutlu rastlantıları değiştirmemeye dikkat etmiştir. Aynı zamanda, aşk dokusuna töreci oyun dokusunu kaynaştırarak Bertram'ı oyunun anahtar kişisi yapmıştır. Öyküde ise anahtar kişi Helena'dır. Bilindiği gibi, eski töreci oyunlarda kahramanın yaşamı doğumundan ölümüne kadar, belli ahlaksal evreler içinde geliştirilirdi. Bazen bu oyunlarda kahramanın en çok yanlış yapma olasılığı olan gençlik evresi üzerinde dikkatler odaklanırdı. Genç kahraman, deneyimsizliği, ataklığı ve cinsel itkileriyle garip yanlışlıklar içine düşer, sonunda da doğru yolu bulup erdemli bir genç olarak mutlu olurdu. Bu oyunda da Bertram aynı yolun yolcusu, deneyimsiz, atak, cinsel dürtülerinin kurbanı olan bir gençtir. Onun için de bir yanlıştan başka bir yanlışa düşer. Kendine akıl hocası olarak seçtiği ise Parolles adında palavracı biridir. Başlarda bu çıkar düşkünü, kendini olduğundan başka gösteren palavracının verdiği öğütlere kapılarak onu sevenlere ihanet eder, kötü davranır. Helena'yı reddederek toplumun bütün geleneksel değerlerine ve dolayısıyla ölmüş babasına, annesine, krala karşı çıkmış olur.</p>

    <p class="normal">Onun bu başkaldırısının küçük bir olumlu yanı da vardır: Savaşta bir kahraman olarak ünlenmek. O dönemde askerlik ve yiğitlik geleneksel değerlerden biriydi. Onun bu alandaki başarısı, başından geçenler ve Helena'nın planı sonuçta toplum değerlerini ve kendi konumunu tanımasını sağlar, Bertram, Floransa Savaşı'nda yararlık gösterir. Dükün gözüne girer ve kendine güven kazandıkça o zamana kadar fark edememiş olduğu gerçekleri yavaş yavaş görmeye başlar. Önce onu yanlış yöne çeken ve dengi olmayan Parolles'in ikiyüzlülüğünü, korkaklığını ve palavracılığını anlar, ondan ayrılır. Annesinin mektubundan karısı Helena'nın onun yüzünden evi terk ettiğini öğrenince bundan vicdani bir sorumluluk duyar; tam anlamıyla "başka bir adam" olmasa bile, değişmeye başlamıştır. İki genç soylu, oyunun ahlaksal eğilimini sağlayan iki karakterdir. Shakespeare, kendi düşüncelerini bu iki genç saraylının ağzından verir:</p>

    <p class="normal">"Yaşamımızın dokusu karmakarışık bir masal, iyiyle kötü yan yana, eğer yanlışlarımız onları kırbaçlamasaydı erdemlerimiz gurur duyardı ve eğer erdemlerimiz onları bağrına basmasaydı suçlarımız umutsuzluğa kapılırdı." (IV/3)</p>

    <p class="normal">Bu sözler aynı zamanda Shakespeare'in karakterlere ve durumlara olan yaklaşımına da ışık tutar: Olumlu ile olumsuz iç içedir; kötünün içinde iyi olabileceği gibi, iyi de içinde kötülük taşıyabilir. Bu tamamen çağdaş, diyalektiğe uygun bir görüştür ve Shakespeare çağının kategorik, iyi-kötü, doğru-yanlış, güzel-çirkin biçimindeki dondurulmuş kalıplarından arındırılmış, insansal ve gerçekçi bir yaklaşımıdır. Bertram da bu yaklaşım içinde ele alınınca insanlığın bir temsilcisi olur: Onda iyiyle kötünün girift bir biçimde iç içeliği ile oluşmuş insan yaşamının dokusu vardır: İki soylu da insanlığın bu durumunu Bertram yoluyla vurgulayan yazarın sözcüleridir.</p>

    <p class="normal">Bertram daha çok ciddi çağdaş oyunlarda görebileceğimiz bir <span class="ideitalik">olumsuz kahraman</span>'dır. Oyun komedya olduğu için değişimi de yanlıştan doğruya olur. İki genç soylu Bertram hakkında konuşurken, Bertram da Diana sandığı karısı Helena ile birlikte olur. Helena'yı baştan reddettiği için onu pek tanımayan Bertram, gece karanlıkta yatağına giren kadının yine pek fazla tanımadığı Diana olduğunu sanır. Bundan kısa bir süre sonra da Parolles'in maskesinin düşürüldüğü sahne gelir. O andan itibaren Bertram, Parolles'in kötü atmosferinden çıkıp Helena'nın çekim alanına girmeye başlar. Parolles'in dıştaki cilası yerine, Helena'nın gösterişsiz görünümünün altındaki gerçek değerleri görmeye başlar.</p>

    <p class="normal">Bertram'ın öyküsünün bir başka önemli öğesi, ilk kez onaltıncı yüzyılda ortaya atılan "babadan oğula geçen soyluluk mu, kişisel erdem ile elde edilen soyluluk mu?" tartışmasıdır. 1573 yılında, bir Rönesans düşünürü olan Poggio'nun <span class="ideitalik">Soyluluk Üzerine</span> adını verdiği "diyalog"larında "kişisel erdem dışında bir soyluluk olmayacağını" kanıtlamaya çalıştığını görürüz. Oyunun başından itibaren bu tartışma seyirciye açılmıştır. Kontes, oğlu Bertram'dan ayrılırken ona şu öğütte bulunur:</p>

    <p class="indentmetin">"Baban gibi ol davranış ve tavırlarında</p>

    <p class="indentmetin">Soyun, meziyetlerin yol göstersin sana" (I/1)</p>

    <p class="normal">Kralın da belirttiği gibi, Bertram'ın babası Rousillon kontu erdemli ve alçakgönüllü bir adamdır:</p>

    <p class="indentmetin">"Kendinden aşağı olanlara bile,</p>

    <p class="indentmetin">Sanki ondan yüksek kişilermiş gibi davranırdı</p>

    <p class="indentmetin">Ve o seçkin, o yüce başını eğer,</p>

    <p class="indentmetin">Gururlandırırdı onları alçakgönüllü haliyle.</p>

    <p class="indentmetin">Onlara iltifat eder,</p>

    <p class="indentmetin">Büyük bir incelikle geri plana çekerdi kendini.</p>

    <p class="indentmetin">Böyle yüce bir kişi zamanımızda örnek alınmalı.</p>

    <p class="indentmetin">İyi izlenip anlaşılmalı bazı üşengeç gençlerce." (I/2)</p>

    <p class="normal">Oysa Bertram gençliğinin aşırılığı içinde, babasının bu özelliklerinden hiçbirine sahip değildir, soyluluğu yalnızca babadan oğula geçen bir şey sanmaktadır. Onun için annesine, saraylılara, hatta krala karşı gelerek aileden soylu olmayan, ama kişilik olarak soylu bir kız olan Helena'yı reddeder. Soyluluk Bertram'ın babasında bir olgunluk, bir anlayış içinde seçkinleşmişken, Bertram'da kaba bir züppeliğe dönüş-müştür. Başlarda, bu aristokratik mirası basit bir sahiplenme olarak görmüş, manevi yönünü kavrayamamıştır. Bunun için Helena ile evlenmek istemeyen Bertram'ı kral şöyle azarlar:</p>

    <p class="indentmetin">"Onda küçümsediğin unvandan başka bir şey değil,</p>

    <p class="indentmetin">O unvanı da ben verebilirim.</p>

    <p class="indentmetin">Asıl önemli olan şu: Kanlarımız renk, yoğunluk ve ısı &gt;açısından</p>

    <p class="indentmetin">Birbirinin aynıdır; bunlar karıştırılınca ne soy kalır, ne unvan.</p>

    <p class="indentmetin">Ama yine aralarında bir uzaklık vardır.</p>

    <p class="indentmetin">Eğer o çok erdemli bir kızsa</p>

    <p class="indentmetin">–Yoksul bir doktorun kızı diye ondan hoşlanmaman dışında–</p>

    <p class="indentmetin">Unvanı yok diye sevmezlik etme!</p>

    <p class="indentmetin">En umulmadık bir yerden erdem yeşerirse</p>

    <p class="indentmetin">Onu yapan çıktığı yeri de yükseltir.</p>

    <p class="indentmetin">Erdem yoksa eğer unvanlarla şişindiğimiz yerde</p>

    <p class="indentmetin">Sabun köpüğüdür onur dediğimiz şey de.</p>

    <p class="indentmetin">İyi olan için unvana gerek yoktur;</p>

    <p class="indentmetin">Nitelik unvanla gelmez, ama kötülük gelebilir.</p>

    <p class="indentmetin">Bu kız genç, zeki ve güzel;</p>

    <p class="indentmetin">Öyleyse o doğrudan doğanın mirasçısıdır;</p>

    <p class="indentmetin">Soyluluğu ona doğa vermiştir.</p>

    <p class="indentmetin">Unvanı olanların çelişkili küçümseyişi,</p>

    <p class="indentmetin">Soylu bir kandan geldiğini savunup soylu davranmamaktır,</p>

    <p class="indentmetin">Soyluluk atalarımızdan geçmez bize, davranışlarımızdadır.</p>

    <p class="indentmetin">Soyluluk hemen her mezar taşına yazılan,</p>

    <p class="indentmetin">Bizleri tutsak eden, akıl çelen bir sözcüktür sadece,</p>

    <p class="indentmetin">Aldatıcı, ölü bir ganimettir;</p>

    <p class="indentmetin">Soyluluk toz toprağa karışmış, unutulmuş soylu kemiklerin</p>

    <p class="indentmetin">Çoğu kez suskun mezarıdır. (...)" (II/3)</p>

    <p class="normal">Bertram'ın soyluluk simgesi, parmağından hiç çıkarmadığı, ailede babadan oğula geçen değerli bir yüzüktür. Ama kahramanımız bunu hiç düşünmeden bir gecelik zevki için tanımadığı bir genç kıza verecek kadar cinsel dürtülerinin kölesidir. Bu yüzüğü Diana'ya vermesi Bertram'ın anlık bir tutkusu uğruna bu simgeyi bile feda edebileceğini gösterdiği gibi, onun soyluluğu sahiplenişindeki yüzeydeliği ve boşluğu da belirler. Son sahnede Bertram'ın iyi bir aile kızı olan Diana'yı fahişelikle suçlaması üzerine, Diana'nın bu aile yüzüğünü Bertram'ın ona kendisinin verdiğini kanıtlaması "soyluluk onuru"nun da ne kadar boş bir şey olduğunu ortaya çıkarır. Bertram böylece utancından yerin dibine batar. Ama bu da onun kendi kişiliğini kurtarması için son acı deneyim olur.</p>

    <p class="normal">Bertram'ın gelişmesinde ters orantılı bir değişim vardır. Kendini beğenmiş, soğuk, fazla konuşmayan, katı Bertram, aldatıldığını gördükçe ve bu aldatmacayı en çok kendinin yaptığını anladıkça büyük bir utanç duyar, vicdan azabı ile bir arınmaya yönelir. Bu arınma da onu giderek yumuşatır, daha sevimli ve sıcak yapar. Ancak Bertram, karakter olarak zaten soğuk, katı ve soyluluğu sindirememiş bir gençtir. Bu yönden de Helena'ya bir karşıtlık kurar. Helena'nın sevimli, sıcak, alçakgönüllü, nitelikli davranışları Bertram'ın karakterine hiç uymaz. Aslında Bertram, oyun boyunca, seyirciler için de yarı karanlıkta olan bir karakterdir. Bertram'ın onu yakından tanımamızı sağlayacak tek bir tiradı yoktur. Yine onun başka kişilerle olan ilişkilerinde yalnızca silueti belirlenir. Hatta Bertram'ın yanından ayırmadığı Parolles'in maskesinin düşürüldüğü sahnede bile, tepkisi kısa ve tekdüzedir. Öfkesinin ölçüsü belli değildir: Öfkenin doruk noktasında "Orospu çocuğu!" demekle yetinir. Bertram'ın bu tepkisi, bazı araştırmacıların belirttiğinin tersine, onun sevimsizliğinden değil, onun donuk, kendini beğenmiş, kaygısız karakterindendir. Böyle bir karakter oyun geliştikçe yavaş da olsa parlayacak, hanyayı konyayı anlayacak ve duyarlık kazanacaktır. Bu da başta belirttiğimiz gibi Bertram'ın bir töreci oyun kahramanı olarak düşünülmüş olmasından gelmektedir. Bertram edilgen, yönetmekten çok yönetilen bir kişiliğe sahiptir.</p>

    <p class="normal">Parolles, Bertram'ı sürükleyen kötü güçtür. Henüz deneyimsiz olduğu için, Bertram'ın savaşa gönderilmeyişindeki hoşnutsuzluğunu körükleyen odur; krala rağmen saraydan kaçmasını öğütleyen odur; Bertram'ın evlendiği Helena'yı bırakıp kaçmasında ısrar eden odur; Floransa'da Diana ile onun arasında arabuluculuk yaparken, efendisini kötüleyip kızı elde etmek isteyen yine odur. Adı, Fransızca'da söz anlamına gelen "parole"den türetilmiş ve "sözler" anlamını vermesi için çoğul eki "s" eklenmiştir. O bir lafazandır, daha doğrusu yapmadığı şeylerle böbürlenen palavracının tekidir. Kendini yetenekli bir asker, çok iyi bir silahşor olarak gösterir, ama aşırı da korkaktır. Bu bize Latin komedyasındaki "Miles Gloriosus"u, yani Palavracı Asker'i anımsatır. Savaştaki yeri davulculuk olur, yani içi boş bir çalgıdan gürültülü sesler çıkartma uzmanıdır; başkalarını aksiyona iten, ama kendisi hep geri planda kalan biridir. Maskesi savaşta kaybettiği davulunu bulmak için gönderilmesiyle hazırlanan bir planla düşürülür. Parolles, süslü püslü giyinmeyi seven züppenin tekidir. Giysisinde atkılar, renk renk kurdeleler vardır. Davulun gürültüsü onun kofluğunu simgelerken, süslü giysileri de onun cilalı yüzeyselliğini gösterir. İç güzelliği ve değeri olan Helena'nın tersine, Parolles tümüyle dış görünüşten ibarettir.</p>

    <p class="normal">Parolles'in oyundaki yeri, olay dizisinin taşlama dokusunu sağlar. O, önce de belirttiğimiz gibi, Latin komedyasındaki Palavracı Asker, Commedia dell'Arte'deki Il Capitano, Ben Jonson'un oyunlarındaki pozcu şarlatandır. Oyundaki işlevi, bir süre için başkalarını kendine inandırarak onlara yanlış işler yaptırmak ve kritik bir noktada ne mal olduğunu göstermektir. Jonson'un komedyalarında bu gibi şarlatanlar açığa çıktıkları anda ortadan kaybolurlar, oysa bu oyunda Parolles, herkes tarafından aşağılanmasına karşın, en altlarda da olsa yaşamayı sürdürür; nitekim kral son sahnede onun tanıklığına başvurur. Bu da Shakespeare'in gerçekçi yaklaşımına başka bir örnektir. O bir korkak, bir alçak da olsa, bir insan olarak bağışlanır ve yaşlı soylu Lafeu'ün hizmetine girer.</p>

    <p class="normal">Helena, oyundaki aşk serüveninin başkarakteridir; aynı zamanda oyunun en çekici, en duyarlı kişisi ve olay dizisinin mimarıdır. Bernard Shaw'un deyimiyle, yaşam doludur ve kadınsı üretkenliğin enerjisini simgeleyen bir temsilcidir.<sup class="calibre3"><a href="../Text/YeterkiSonu%20IyiBitsin_split_034.html#footnote-100-7" id="footnote-100-7-backlink">[7]</a></sup> Gerçekten de Helena ilgilendiği kimsenin ya da şeyin iplerini elinde tutabilecek güçte zeki bir kızdır. Onun bu etkin kişiliği birçok eleştirmeni rahatsız etmiştir; çünkü onu "hesaplı" ve "fazla girişken" bulmuşlardır. Şurası kesin ki, Shakespeare Helena'yı böyle düşünmemiştir. Asıl öyküde de böyle değildir. Öyküde Narbonalı Giletta, halk kahramanlarının bilinen bir kategorisi içinde yer alır; sevdiği için bütün güçlüklerin üstesinden gelebilen ve amacına ulaşmakta ölümü bile göze alabilen bir kadındır. Sonunda da aristokrat sevgilisiyle evlenir. Shakespeare Helena karakterini ortaya çıkarırken, Giletta'da görülen kararsızlığın izlerini tamamen ortadan kaldırmış ve onu seyircinin gözünde daha hızla sempatik bir duruma getirmiştir. Bundan başka, yazar Helena'nın duygularını yoğun bir biçimde göstermiş ve onun çırpınışlarını, arayışlarını etkili yapmıştır. Helena, Shakespeare'in yarattığı en bilinçli, en ateşli kadın karakteridir ve olup bitenlerin ateşleyicisi olması, daha çok onun canlı karakteri ve coşkulu ciddiyeti açısından önem kazanır.</p>

    <p class="normal">Shakespeare, Helena ile Bertram arasında, büyükleriyle olan ilişkileri, hak aramadaki tavırları, onur anlayışları vb. açısından bir karşıtlık kurmuştur. Helena'nın babası da tıpkı Bertram'ınki gibi oyun başlamadan önce ölmüştür. Ancak oyunun başında kontesin Bertram'a söylediklerinden anladığımıza göre, o yalnızca babasının görünüşünü almıştır:</p>

    <p class="indentmetin">"Baban gibi ol davranış ve tavırlarında.</p>

    <p class="indentmetin">Soyun, meziyetlerin yol göstersin sana</p>

    <p class="indentmetin">Gönlündeki ülken için." (I/1)</p>

    <p class="normal">Oysa bu sözlerden biraz önce, kontesin Lafeu'e Helena için söyledikleri değişiktir: "Dürüstlüğünü babasından almış, kendini iyi bir insan olarak yetiştirmiştir." Helena daha şimdiden babasının değerli yanlarıyla donanmıştır. Bertram'ın tersine, kalıtım yoluyla sahip olduklarını günlük yaşamda gerçekleştirmekte olan bir insandır. Helena'nın kalıtım yoluyla sahip olduğu erdemdir, Bertram'ınki ise soyluluk... Bertram tavırlarında ve davranışlarında değil, yalnızca görünüşte soyludur.</p>

    <p class="normal">Bu kalıtım simgeleri, Helena'nın büyülü ilaçları, Bertram'ın aile yüzüğüdür. Bertram, yüzüğü bir saatlik geçici bir zevk uğruna elden çıkarabilirken, Helena kendini yaşamını ortaya koyarak kralın hastalığını iyileştirir; bu da Bertram'a kavuşmak içindir. Bertram'ın gösterişli, ama üstünkörü anlık kapılmalarına karşın, Helena her şeyiyle kendini Bertram'a adamıştır:</p>

    <p class="indentmetin">"Benim için her şey bitti artık.</p>

    <p class="indentmetin">Bertram'la birlikte hayatım da gitti.</p>

    <p class="indentmetin">Bu, tıpkı gökteki parlak bir yıldızı sevip</p>

    <p class="indentmetin">Onunla evlenmeyi düşünmek gibi.</p>

    <p class="indentmetin">Oysa o kadar yukarılarda ki o.</p>

    <p class="indentmetin">Onun dünyasına giremediğime göre,</p>

    <p class="indentmetin">Yetinmeliyim uzaklardan gelen parlak ışığıyla.</p>

    <p class="indentmetin">Kendi kendinin işkencecisi oldu sevgimin istekleri:</p>

    <p class="indentmetin">Bir aslanla çiftleşmek isteyen dişi geyik,</p>

    <p class="indentmetin">Sevgisi uğruna ölmek zorundadır.</p>

    <p class="indentmetin">Her an, her saat onu görmek güzeldi, ama işkenceydi;</p>

    <p class="indentmetin">Ne güzeldi onun kemerli kaşlarını,</p>

    <p class="indentmetin">Şahin gözlerini, dalgalı saçlarını</p>

    <p class="indentmetin">Gönlümün tuvaline çizmek." (I/1)</p>

    <p class="normal">Ama onun bu sevgisi, Bertram'ın taş gibi yüreğine çarpar; çünkü Bertram o anda sarayın yaldızlı duvarlarını, kavuk büyüklüğündeki peruklarıyla yüzleri pudralanmış saray kadınlarını düşünmektedir. Kral iyileştikten sonra, sözünü tutarak Bertram'ı zorla Helena'yla evlendirince, Bertram'ın ilk sözleri "Hapı yuttum ben, sonsuza dek yitirdim kadınların ilgisini," olur.</p>

    <p class="normal">Helena'nın tek yanlışı, hizmet karşılığında aşkın kazanılabileceğini sanmasıdır; kralı iyileştirerek Bertram'ın eşi olmaya hak kazanabileceğini düşünmüş olmasıdır. Burada Helena'nın kralla olan anlaşması, Bertram'ın Diana ile olan aşk pazarlığına benzer. Oysa aşk <span class="ideitalik">Venedik Taciri</span>'nde Portia'nın söylediği gibi, "zorla elde edilemez, ama yağmur gibi cennetten damla damla yağar". Helena, bunu başta görmez, ama kısa bir süre sonra böyle yapmakla günah işlediğine inanır ve bunu temizlemek için Aziz Jacques'ın mezarına adak adamak için yollara düşer. Böyle yapmakla bir taşla iki kuş vurmuş olur, çünkü yolu Bertram'ın savaştığı Floransa'ya düşer. Shakespeare arka arkaya ironik sahneler yaratmayı bilen bir usta; bu oyunda da Bertram'ın aşktan nefret edip kendini Savaş Tanrısı Mars'a adaması, sevgilisinin savaş olduğunu belirtmesi, buna karşılık kendini bitmeyen aşkına adamış olan Helena'nın savaştan duyduğu dehşet anlamlı bir karşıtlık kurar.</p>

    <p class="normal">Üçüncü ve dördüncü perdeler, oyunun en hareketli sahnelerini kapsar; sonucu getirecek düğümlerin atıldığı, oyunun anlamı açısından tersinlemeleri getiren sahnelerin birbiri ardına geldiği bu perdeler, aynı zamanda Helena'nın en aktif olduğu zaman dilimini içerir. Aşk ile savaş kavramlarının karşı karşıya geldiği bu zaman diliminde, yatak sahnesiyle bu kavramlar iç içe girer: Bertram'ın savaşla gelen başarısı, aşktaki başarısızlığı ile gölgelenir; bu da ileriki sahnelerin ve finalin hazırlığını getirir.</p>

    <p class="normal">Yatak sahnesi bazı araştırmacıları neden rahatsız etmiştir? Açık saçık olmadığı gibi, uygunsuz da değildir; ancak sanırım araştırmacıları rahatsız eden şey, bu sahnenin oldukça mekanik ve aynı zamanda ilerideki gelişmeleri hazırlayacak olan bu durumun nüanslarını getirmekten uzak oluşudur. Öykü atmosferi ve mantığı içinde kabul edilebilecek olan bu sahne, tiyatro sahnesi için inandırıcı olmayabilir. Birbirinden değişik iki kadın, karanlık da olsa birbirinden ayırt edilebilir; hele Helena ile Diana gibi kişiler söz konusu olduğunda, Bertram'ın yatakta Helena'yı Diana'dan ayıramaması yalnızca mekanik değil, aynı zamanda şaşırtıcıdır. Oyundaki zeki ve duyarlı Helena'nın da bu işe girişmesi, onun zekâsı ve nitelikleri ile bağdaşmaz. Ayrıca, bu yatma olayı sahne üzerinde geçmez, yalnızca konuşmalardan anlaşılır; ama böyle de olsa bu mekaniklik yine de rahatsız edicidir.</p>

    <p class="normal">Ancak Helena'nın babasından kalan "kutsal göklerin yardımıyla" yapılmış olan büyülü ilaç ne kadar inandırıcıysa, yatak sahnesi de o kadar inandırıcıdır. Metinde saptanan bu kusurlar, bir yönetmenin sahne büyüsüyle oyunun mantığına uydurularak kabul edilebilir duruma getirilebilir sanırım.</p>

    <p class="normal">Helena planını zekice yürüten bir kızdır. Kralın önünde Diana ile Bertram karşı karşıya gelmeden, Parolles dinlenmeden kendini göstermez. Kralın önüne çıktığında, iş istediği kıvama gelmiştir. Bertram yavaş yavaş örülen ağın içinde çırpınırken, ölü bilinen Helena ortaya çıkar. Bir araştırmacının dediği gibi Helena "çevrelerini daha çok doğal öğeler ve doğaüstü güçlerin dış etkileriyle değiştiren Shakespeare'in ilk komedya kahramanları olan Portia, Rosalind, Viola ile son romanslarındaki eşsiz, dobra dobra dünyalara egemen olan Cerimon'ların, Prospero'ların arasında bir geçiş figürüdür.<sup class="calibre3"><a href="../Text/YeterkiSonu%20IyiBitsin_split_034.html#footnote-100-8" id="footnote-100-8-backlink">[8]</a></sup></p>

    <p class="normal">Oyunun başlarında, kralın hastalığı umutsuz görünürken Helena onu nasıl babasının eşsiz ilacıyla iyileştirirse, oyunun sonunda da Bertram'ın umutsuz durumunu yine Helena mutluluğa dönüştürür. Bu sahne Shakespeare'in oyunları içinde en ayrıntılı biçimde ve titizlikle işlenmiş bir yargı sahnesidir. Burada kral, gerçeği bulmak için, daha önce olmuş olayların herkesin önünde aydınlığa çıkmasını sağlar. Diana'nın kralın huzuruna çıkmasıyla, Bertram örülmesine kendinin de yardımcı olduğu ağın içine düşer. Bu ağ daraldıkça kapana kısılmış bir vahşi hayvan gibi oraya buraya saldırmaya başlar; bu da onun geçmişte yapmış olduğu yanlışları yinelemesine neden olur: Sözgelimi, bir zamanlar Helena'yı soylu olmadığı için reddettiği gibi, iyi bir aileden gelen Diana'yı da ahlaksızlıkla suçlar. Ama Diana, Bertram'ın parmağından çıkarıp verdiği aile yüzüğünü ortaya çıkarınca, bu kez de yalana başvurur. Bütün bunlar kralı kuşkuya düşürür; çünkü kralın başı sıkıştığında kullanması için Helena'ya verdiği yüzük, Bertram'ın parmağından çıkmıştır. Helena belki de Bertram tarafından öldürülmüştür. İşin içine Diana da karışınca kral, Helena'nın ölümünden her ikisini de sorumlu tutar. İşler böyle arap saçına dönmüşken, Helena ortaya çıkar ve oyun mutlu sonla biter.</p>

    <p class="normal">Burada seyirciyi şaşırtan, bütün bunlar karşısında Bertram'ın fazla renk vermemesi ve kendini beğenmişliğinden bir şey kaybetmemesidir. Bu da oyunun başından bu yana olan gelişmesini belirleyen, onun donuk, kendini beğenmiş ve kayıtsız karakterini bütünleyen bir görünüştür. Bu görünüşü daha önce onun hakkında söylenen "başka bir adam oldu sanki" sözlerine uymaz. Hatta Parolles tarafından "yanlışa itildiği" konusunda bile kuşkuya kapılırız. Yazar, burada bir insanda değişim olduğunu sandığımız şeyin gerçekten bir değişim olmadığını vurgular. Görünüşteki değişimler, her insanın kendi dokusunu etkileyecek değişimler değildir. Öyleyse Bertram oyunun sonunda, neden Helena'nın ortaya çıkması sayesinde kurtarılmış ve mutluluğa götürülmüştür? Bertram bunu hak etmiş midir? Evet, çünkü gerçek yaşamda da bu böyledir. Bu durumu idealize edip kalıp halinde bir değişimi göstermek doğru mudur? Shakespeare, burada insan ilişkilerinin diyalektiğini ortaya koyar. Bertram, Diana'nın dediği gibi, "hem suçludur, hem değildir". Bu duruma düşmesinde kendi elinde olmayan etkenler de vardır. Sevmediği bir kızla evlenmeye zorlanması ona yanlış üstüne yanlış yaptırmıştır. Kendini özgür hissetmek isteyen, henüz olgunlaşmamış bir delikanlının, kralın bir kulu, bir kölesi olduğunu anlaması, onu içten içe öfkelendirmiş ve "Bağışlayın efendim, / Sizin ayağa kalkmanız beni yerlere mi düşürmeli?" sorusunu sorarak krala başkaldırmıştır. Sonra yanlış da davranmış olsa, kendinden başka kimseye bir zarar vermemiştir. Bilmeden de olsa karısından başkasıyla yatmamıştır. O gülünç bir dünyada kapana kısılmış, oldukça trajik bir figürdür.</p>

    <p class="normal">Tragedya insanların hatalarından daha fazlasını ödediklerini gösteriyorsa, komedya da insanların hak ettiklerinden daha fazlasıyla ödüllendirildiklerini vurgular. Bu oyunda da Bertram'ın kurtuluşu, birçok kişinin kurtuluşu olur. Oyunun kahramanı Bertram'ı "sevmemiz gerekir" diye bir koşul yoktur. Bertram, bir olumsuz kahramandır ve oyun onun değil, Helena'nın çevresinde gelişir; daha doğrusu oyunun aksiyonunda en etkin kişi Helena'dır.</p>

    <p class="normal"><span class="ideitalik">Yeter ki Sonu İyi Bitsin</span>, Bertram'ın olumsuzluğuyla gelişen bir komedyadır. Ham delikanlılığı onu mutsuzluk ile mutluluğun kesiştiği noktaya getirmiştir; iyilik meleği onu sonunda mutlu yola çıkarmıştır. Acının ödülünü getiren final, kralın son sözlerinde izlendiği gibi tatlılığın önlemini de almıştır:</p>

    <p class="indentmetin">Şimdi her şey yolundaysa</p>

    <p class="indentmetin">Ve sonunda her şey birbirine uyduysa</p>

    <p class="indentmetin">Acı geçmiş geride kaldı, tatlı gelecek, merhaba!"</p>

    <p class="normal">Bu final, seyirciyi ne neşe içinde salondan çıkarır, ne de onu kederli düşüncelere iter; ama insanın varoluşu yoluyla mutlu olması ya da felakete sürüklenmesini gösteren, hayranlıkla karışık korkuyla seyirciyi arındıran bir oyun gördüğümüzü hissettirir. Bu oyunun bir anlamı da insanın kendine olan ihanetini göstermesiyle ortaya çıkar.</p>

    <p class="normal">Bu çalışma, <span class="ideitalik">All's Well That Ends Well</span>'in ilk Türkçe çevirisidir. Metnin çevirisi için üç baskı esas alınmıştır: Alfred Narbage'ın<sup class="calibre3"><a href="../Text/YeterkiSonu%20IyiBitsin_split_034.html#footnote-100-9" id="footnote-100-9-backlink">[9]</a></sup>, Peter Alexander'in<sup class="calibre3"><a href="../Text/YeterkiSonu%20IyiBitsin_split_034.html#footnote-100-10" id="footnote-100-10-backlink">[10]</a></sup> ve Craig'in<sup class="calibre3"><a href="../Text/YeterkiSonu%20IyiBitsin_split_034.html#footnote-100-11" id="footnote-100-11-backlink">[11]</a></sup> metinleri karşılaştırmalı olarak çalışmamıza ışık tutmuştur. Ayrıca, Eric Partridge'in <span class="ideitalik">Tarihsel Argo Sözlüğü</span><sup class="calibre3"><a href="../Text/YeterkiSonu%20IyiBitsin_split_034.html#footnote-100-12" id="footnote-100-12-backlink">[12]</a></sup> çeviri için yardımcı olan önemli kaynaklardan biridir. Bugün İngilizce'de kullanılan bazı sözcüklerin Shakespeare döneminde farklı olduğunu bildiğimizden çeşitli sözcüklere ve kaynaklara başvurduk. Bundan önceki çevirilerimizde yaptığımız gibi, oyunun düzyazı bölümlerini düzyazıyla, manzum bölümlerini manzum olarak çevirmeyi doğru bulduk. Ama sırf uyaklı olacak diye, oyuncunun sahne konuşmasına aykırı gelecek tekdüzelikten ve yapaylıktan olabildiğince kaçındık. Sahne dilinin kendine özgü ilkelerine uyarak dil-tavır özelliklerini ve oyuncunun hareket düzenini olabildiğince dikkate aldık. İleride yenileri ve daha iyileri yapılacak olan çevirilere bu çevirinin ışık tutması dileğiyle...</p>

    <p class="sagnormal">Özdemir Nutku<br class="chapter" />
    1987</p>
  </div>

  <div class="calibre1" id="calibre_pb_4"></div>
</body>
</html>
