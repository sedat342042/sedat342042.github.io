<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>YeterkiSonu IyiBitsin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_11">3. Sahne<sup class="calibre3"><a href="../Text/YeterkiSonu%20IyiBitsin_split_034.html#footnote-100-20" id="footnote-100-20-backlink">[20]</a></sup></h2>

  <p class="indentmetinitalik">(Kont Bertram, Lafeu ve Parolles girerler.)</p>

  <p class="normal2">LAFEU</p>

  <p class="normal">Dediklerine göre, mucizeler geçmişte kalmış, çünkü şimdi artık düşünürlerimiz varmış: Olağanı olağanüstü göstermek, aklımızı karıştırıp bildiklerimizi de unutturmak için tabii. Bunun için de bizler bilmediğimiz şeylerin korkusunu duyacağımız yerde, kendimizi bildiklerimiz içinde kaybediyoruz.</p>

  <p class="normal2">PAROLLES</p>

  <p class="normal">Bu son zamanlarda duyduğum en garip olay.</p>

  <p class="normal2">BERTRAM</p>

  <p class="normal">Gerçekten öyle.</p>

  <p class="normal2">LAFEU</p>

  <p class="normal">Uzman doktorlar tarafından terk edilsin –</p>

  <p class="normal2">PAROLLES</p>

  <p class="normal">Ben de öyle diyorum.</p>

  <p class="normal2">LAFEU</p>

  <p class="normal">Gallen ekolü olsun, Paracelsus ekolü –</p>

  <p class="normal2">PAROLLES</p>

  <p class="normal">Ben de öyle diyorum.</p>

  <p class="normal2">LAFEU</p>

  <p class="normal">Bütün güvenilir doktorlar –</p>

  <p class="normal2">PAROLLES</p>

  <p class="normal">Doğru! Ben de öyle diyorum.</p>

  <p class="normal2">LAFEU</p>

  <p class="normal">Ona iyileşmez teşhisi koysunlar –</p>

  <p class="normal2">PAROLLES</p>

  <p class="normal">Tamam! Ben de öyle diyorum.</p>

  <p class="normal2">LAFEU</p>

  <p class="normal">Artık yardım edilemez desinler –</p>

  <p class="normal2">PAROLLES</p>

  <p class="normal">Çok doğru! Ölüme mahkûm biriymiş gibi –</p>

  <p class="normal2">LAFEU</p>

  <p class="normal">Yaşaması mucize, ölümü kesin sayılsın.</p>

  <p class="normal2">PAROLLES</p>

  <p class="normal">Aynen öyle! Doğru söylediniz. Ben de bunları söyleyecektim.</p>

  <p class="normal2">LAFEU</p>

  <p class="normal">Şurası kesin: Dünyamız için bu yepyeni bir şey.</p>

  <p class="normal2">PAROLLES</p>

  <p class="normal">Evet doğru. Bu olanları bir de yazılı olarak görmek isterseniz, şu basılan şeyi okumalısınız.<sup class="calibre3"><a href="../Text/YeterkiSonu%20IyiBitsin_split_034.html#footnote-100-21" id="footnote-100-21-backlink">[21]</a></sup></p>

  <p class="normal2">LAFEU</p>

  <p class="indentmetinitalik">(Okur.)</p>

  <p class="normal">"Bir dünya canlısında ilk kez kendini gösteren ilahi bir değişim."</p>

  <p class="normal2">PAROLLES</p>

  <p class="normal">Evet aynen öyle. Ben de olsam aynını yazardım.</p>

  <p class="normal2">LAFEU</p>

  <p class="normal">Senin velet bu yazdığında hiç de mutlu görünmüyor. Yanlış anlamayın, veliahtımıza saygım sonsuzdur.</p>

  <p class="normal2">PAROLLES</p>

  <p class="normal">Evet garip, hem de çok garip! Sözün kısa ve uzun yanı da bu işte. Çok kötümser; bu hastalığın yok olmasında –</p>

  <p class="normal2">LAFEU</p>

  <p class="normal">Kutsal göklerin bir rolü olduğuna inanmıyor.</p>

  <p class="normal2">PAROLLES</p>

  <p class="normal">Aynen öyle.</p>

  <p class="normal2">LAFEU</p>

  <p class="normal">Ve elçisinin de çelimsiz – minik biri olduğuna hiç mi hiç inanmıyor. Oysa bu iyilik meleğinin büyük bir gücü, olağanüstü bir sezgisi varmış. Bunu, yalnızca kralı iyileştirmekte değil, başka şeylerde de kullanalım ki – herkese yarasın.</p>

  <p class="indentmetinitalik">(Kral ve maiyeti Helena ile girerler.)</p>

  <p class="normal2">PAROLLES</p>

  <p class="normal">Ben de öyle diyecektim! Çok doğru. – İşte kral.</p>

  <p class="normal2">LAFEU</p>

  <p class="normal">Turp gibi. Hani ne derler: Ağzımda henüz diş varken daha iyi severim kızları. Krala bakın neredeyse kızı dansa kaldıracak!</p>

  <p class="normal2">PAROLLES</p>

  <p class="normal">Gözlerime inanamıyorum, bu Helen değil mi?</p>

  <p class="normal2">LAFEU</p>

  <p class="normal">Evet ya, ta kendisi.</p>

  <p class="normal2">KRAL</p>

  <p class="normal">Gidin, saraydaki bütün lordları çağırın!</p>

  <p class="indentmetinitalik">(Maiyetten birkaç kişi çıkar.)</p>

  <p class="normal">Gel benim kurtarıcım, yanına otur hastanın,</p>

  <p class="normal">Bir zamanlar yitirdiği duygularını geri getirdiğin</p>

  <p class="normal">Bu hastanın sağlıklı eli,</p>

  <p class="normal">Söz verdiği ödülü ikinci kez onaylıyor</p>

  <p class="normal">Ve senin söyleyeceğin adı bekliyor şimdi.</p>

  <p class="indentmetinitalik">(Üç dört soylu girerler.)</p>

  <p class="normal">Güzel kız, bak şunlara.</p>

  <p class="normal">Şu soylu, genç, bekâr delikanlılar,</p>

  <p class="normal">Benden ihsan almak için buradalar,</p>

  <p class="normal">Hem krallık yetkim, hem babanın sesiyle</p>

  <p class="normal">Yöneleceğim onlara. Yap seçimini çekinmeden,</p>

  <p class="normal">Senin seçme gücün var,</p>

  <p class="normal">Ama onların hiçbir gücü yok hayır demek için.</p>

  <p class="normal2">HELENA</p>

  <p class="normal">Aşk dilerse, güzel ve erdemli bir sevgili düşer her birimize;</p>

  <p class="normal">Her birimize bir sevgili sadece.</p>

  <p class="normal2">LAFEU</p>

  <p class="indentmetinitalik">(Kendi kendine.)</p>

  <p class="normal">Ah keşke, dişlerim bu gençlerinki gibi dökülmemiş,</p>

  <p class="normal">Sakallarım da daha kısa olsaydı,</p>

  <p class="normal">İyi cins bir doru atla gümüş koşumlarını feda ederdim uğruna.</p>

  <p class="normal2">KRAL</p>

  <p class="normal">İyice bak bu delikanlılara. Hepsinin soyludur babaları.</p>

  <p class="normal2">HELENA</p>

  <p class="normal">Lordlar, kutsal gökler benim aracılığımla</p>

  <p class="normal">Sağlığına kavuşturdu kralımızı.</p>

  <p class="normal2">HEPSİ</p>

  <p class="normal">Biliyoruz ve senin için duacıyız Tanrıya.</p>

  <p class="normal2">HELENA</p>

  <p class="normal">Ben basit bir kızım, ama ruhum zengin,</p>

  <p class="normal">Ve kesinlikle reddediyorum herhangi bir kız olmayı da. –</p>

  <p class="normal">Bağışlayın majesteleri, heyecandan ölüyorum.</p>

  <p class="normal">Yanaklarımdaki kızarıklık şunları fısıldıyor bana:</p>

  <p class="normal">"Sen seçesin diye kızarıyoruz; ama reddedilirsen eğer,</p>

  <p class="normal">Sonsuza dek ölümün beyazlığı sürsün yanaklarında.</p>

  <p class="normal">Biz bir daha gelemeyiz asla."</p>

  <p class="normal2">KRAL</p>

  <p class="normal">Seçimini yap ve anla.</p>

  <p class="normal">Senin sevginden kaçacak olan</p>

  <p class="normal">Benimkinden de kaçmış olur.</p>

  <p class="normal2">HELENA</p>

  <p class="normal">Ey Tanrıça Diana, sunağından kalkıp göklere uçuyorum şimdi</p>

  <p class="normal">Ve yükseliyor soluğum erişilmez bir aşka, Tanrı katına.</p>

  <p class="indentmetinitalik">(Bir soylu delikanlıya.)</p>

  <p class="normal">Efendim, evlenme önerimi dinler misiniz?</p>

  <p class="normal2">BİRİNCİ SOYLU</p>

  <p class="normal">Bağışlayınız beni.</p>

  <p class="normal2">HELENA</p>

  <p class="normal">Sağ olun efendim, herkes dilini yuttu sanki.</p>

  <p class="normal2">LAFEU</p>

  <p class="indentmetinitalik">(Kendi kendine.)</p>

  <p class="normal">Bu durumda olmaktansa,</p>

  <p class="normal">Hayatımı ortaya koyardım bir zar oyununda.</p>

  <p class="normal2">HELENA</p>

  <p class="indentmetinitalik">(Başka bir soylu delikanlıya.)</p>

  <p class="normal">Sizin de gözlerinizde parlayan onur anlayışı,</p>

  <p class="normal">Daha ben bir şey söylemeden korkutucu bir tavır aldı.</p>

  <p class="normal">Oysa aşk, zenginliğinizi, böyle olmasını dileyen ve seven</p>

  <p class="normal">Şu kadının yirmi kat üstüne yükseltecek!</p>

  <p class="normal2">İKİNCİ SOYLU</p>

  <p class="normal">Bağışlayın efendim, bu kadarı yeter bana.</p>

  <p class="normal2">HELENA</p>

  <p class="normal">Aşkımın verdiğini, dileğim alıyor;</p>

  <p class="normal">Öyleyse izninizi isteyeyim.</p>

  <p class="normal2">LAFEU</p>

  <p class="indentmetinitalik">(Kendi kendine.)</p>

  <p class="normal">Hepsi de mi kızı geri çeviriyor?</p>

  <p class="normal">Benim oğullarım olsalardı eğer, hepsini kırbaçlatır,</p>

  <p class="normal">Türklere teslim ederdim hadım edilmeleri için.</p>

  <p class="normal2">HELENA</p>

  <p class="indentmetinitalik">(Başka bir soyluya.)</p>

  <p class="normal">Sakın korkmayın sizinle evleneceğim diye;</p>

  <p class="normal">Sizi düşünerek asla bir kötülük yapmayacağım size.</p>

  <p class="normal">Adağınız varsa eğer hayır dua ederim</p>

  <p class="normal">Ya da evlenirseniz, yatağınızın bereketli olmasını dilerim.</p>

  <p class="normal2">LAFEU</p>

  <p class="indentmetinitalik">(Kendi kendine.)</p>

  <p class="normal">Bunlar buz gibi delikanlılar, hiçbiri istemiyor onu.</p>

  <p class="normal">Bunlar İngiliz piçleri, Fransızlarda bulunmaz böyleleri.</p>

  <p class="normal2">HELENA</p>

  <p class="indentmetinitalik">(Dördüncü soyluya.)</p>

  <p class="normal">Benim kanımdan bir oğlunuz olması için,</p>

  <p class="normal">Siz çok genç, fazla mutlu, fazla iyisiniz.</p>

  <p class="normal2">DÖRDÜNCÜ SOYLU</p>

  <p class="normal">Pek sanmıyorum, güzel kız.</p>

  <p class="normal2">LAFEU</p>

  <p class="indentmetinitalik">(Kendi kendine.)</p>

  <p class="normal">Geriye soylu aileden gelen bir genç kaldı; damarlarında soylu bir kan olduğunu biliyorum. Sen de ötekiler gibi eşek değilsen, ben de on dörtlük bir delikanlıyım; senin iliğini bilirim ben.</p>

  <p class="normal2">HELENA</p>

  <p class="indentmetinitalik">(Bertram'a.)</p>

  <p class="normal">Sizi alıyorum diyemem, ama yaşadığım sürece</p>

  <p class="normal">Kendimi ve hizmetlerimi sunuyorum sizin yol gösteren gücünüze; –</p>

  <p class="normal">İstediğim bu genç işte!</p>

  <p class="normal2">KRAL</p>

  <p class="normal">Öyleyse, genç Bertram, al onu; o senin karın artık.</p>

  <p class="normal2">BERTRAM</p>

  <p class="normal">Karım mı efendim?</p>

  <p class="normal">Majestelerine yalvarırım, izin versinler</p>

  <p class="normal">Böyle önemli bir şey için kendim karar vereyim.</p>

  <p class="normal2">KRAL</p>

  <p class="normal">Onun hayatımı kurtardığını bilmiyor musun Bertram?</p>

  <p class="normal2">BERTRAM</p>

  <p class="normal">Biliyorum efendim; ama bu yüzden</p>

  <p class="normal">Onunla neden evlenmem gerektiğini bir türlü anlayamıyorum.</p>

  <p class="normal2">KRAL</p>

  <p class="normal">Sen de biliyorsun ki,</p>

  <p class="normal">O beni hasta yatağımdan ayağa kaldırdı.</p>

  <p class="normal2">BERTRAM</p>

  <p class="normal">Bağışlayın efendim,</p>

  <p class="normal">Sizin ayağa kalkınanız beni yerlere mi düşürmeli?</p>

  <p class="normal">Onu çok iyi tanırım, babamın malikânesinde yetişti.</p>

  <p class="normal">Şimdi karım mı olacak yoksul bir doktorun kızı?</p>

  <p class="normal">Böyle küçülmektense, yaşadığım sürece,</p>

  <p class="normal">Kralımın gözünden düşeyim daha iyi!</p>

  <p class="normal2">KRAL</p>

  <p class="normal">Onda küçümsediğin unvandan başka bir şey değil,</p>

  <p class="normal">O unvanı da ben verebilirim.</p>

  <p class="normal">Asıl önemli olan şu: Kanlarımız renk, yoğunluk ve ısı açısından</p>

  <p class="normal">Birbirinin aynıdır; bunlar karıştırılınca ne soy kalır, ne unvan.</p>

  <p class="normal">Ama yine aralarında bir uzaklık vardır.</p>

  <p class="normal">Eğer o çok erdemli bir kızsa –</p>

  <p class="normal">Yoksul bir doktorun kızı diye ondan hoşlanmaman dışında –</p>

  <p class="normal">Unvanı yok diye sevmezlik etme!</p>

  <p class="normal">En umulmadık bir yerden erdem yeşerirse,</p>

  <p class="normal">Onu yapan çıktığı yeri de yükseltir.</p>

  <p class="normal">Erdem yoksa eğer, unvanlarla şişindiğimiz yerde</p>

  <p class="normal">Sabun köpüğüdür onur dediğimiz şey de.</p>

  <p class="normal">İyi olan için unvana gerek yoktur;</p>

  <p class="normal">Nitelik unvanla gelmez, ama kötülük gelebilir.</p>

  <p class="normal">Bu kız genç, zeki ve güzel;</p>

  <p class="normal">Öyleyse o doğrudan doğanın mirasçısıdır;</p>

  <p class="normal">Soyluluğu ona doğa vermiştir.</p>

  <p class="normal">Unvanı olanların çelişkili küçümseyişi,</p>

  <p class="normal">Soylu bir kandan geldiğini savunup soylu davranmamaktır</p>

  <p class="normal">Soyluluk atalarımızdan geçmez bize, davranışlarımızdadır.</p>

  <p class="normal">Soyluluk hemen her mezar taşına yazılan,</p>

  <p class="normal">Bizleri tutsak eden, akıl çelen bir sözcüktür sadece,</p>

  <p class="normal">Aldatıcı, ölü bir ganimettir;</p>

  <p class="normal">Soyluluk toz toprağa karışmış, unutulmuş soylu kemiklerin</p>

  <p class="normal">Çoğu kez suskun mezarıdır. Daha ne demeli?</p>

  <p class="normal">Karın olarak sen bu kızı sevebilirsen,</p>

  <p class="normal">Ben tamamlarım gerisini.</p>

  <p class="normal">Erdemi ve kendisi onun çeyizidir,</p>

  <p class="normal">Unvanı ve zenginliği de benim hediyemdir.</p>

  <p class="normal2">BERTRAM</p>

  <p class="normal">Onu sevemem efendimiz, sevmeye de çalışmam.</p>

  <p class="normal2">KRAL</p>

  <p class="normal">Buna kendin karar vereceğini sanıyorsan, çok yanılırsın delikanlı.</p>

  <p class="normal2">HELENA</p>

  <p class="normal">Siz iyileştiniz ya majesteleri, bu mutluluk bana yeter.</p>

  <p class="normal">Gerisi önemli değil.</p>

  <p class="normal2">KRAL</p>

  <p class="normal">Saygınlığım tehlikede, üstün gelmek için gücümü göstermeliyim –</p>

  <p class="normal">Hadi elini tut onun, kendini beğenmiş, kurumlu delikanlı,</p>

  <p class="normal">Aslında hak etmedin bu değerli armağanı,</p>

  <p class="normal">Çünkü o iğrenç küçümsemenle, benim sevgimi</p>

  <p class="normal">Ve onun hak ettiğini geri çeviriyorsun;</p>

  <p class="normal">Bir de, kral kişiliğimizin ağırlığını onun kefesine koyunca,</p>

  <p class="normal">Senin çok hafif gelip kafanı terazi koluna çarpacağını düşünemiyorsun;</p>

  <p class="normal">Bilmez misin, unvanını, onurunu, soyluluğunu,</p>

  <p class="normal">Gönlümüz istediğinde ekip istediği yerde biçeceğimizi!</p>

  <p class="normal">Kendine gel, boyun eğ isteğimize!</p>

  <p class="normal">Bu senin için çok daha hayırlı olur.</p>

  <p class="normal">Büyüklenmeyi bırak: Senin görevinin borcu olan,</p>

  <p class="normal">Benim gücümün beklediği itaat hakkını hemen kullan</p>

  <p class="normal">Kendi iyiliğin için. Aksi halde,</p>

  <p class="normal">Himayemden atacağım seni sonsuza kadar;</p>

  <p class="normal">O zaman gençliğin, bilgisizliğin sendelemeleriyle tükenip gideceksin.</p>

  <p class="normal">O zaman hiç acımadan intikamım, nefretim üstüne çullanacak</p>

  <p class="normal">Adalet adına. Konuş! Cevap ver!</p>

  <p class="normal2">BERTRAM</p>

  <p class="normal">Bağışlayın beni, iyiliksever efendim;</p>

  <p class="normal">Kaprisli davrandığımı kabul etmeliyim.</p>

  <p class="normal">Bana armağan ettiğiniz</p>

  <p class="normal">Ve daha önce soylu düşüncelerimde aşağıladığım bu kızın</p>

  <p class="normal">Doğuştan soylu, kralın övdüğü bir insan olduğunu düşündükçe</p>

  <p class="normal">Ne güzel bir varlık, ne büyük bir onur bahşettiğinizi anlıyorum.</p>

  <p class="normal2">KRAL</p>

  <p class="normal">Güzel. Şimdi elini tut ve ona evleneceğini söyle;</p>

  <p class="normal">Senin topraklarından çok daha fazlasını</p>

  <p class="normal">Çeyiz olarak söz verdim ona.</p>

  <p class="normal2">BERTRAM</p>

  <p class="normal">Evlenmeyi kabul ediyorum.</p>

  <p class="normal2">KRAL</p>

  <p class="normal">Güzel bir talih ve kralın sevgisi kutsasın bu anlaşmayı,</p>

  <p class="normal">Nikâh, bu mutlu anlaşmanın hemen ardından</p>

  <p class="normal">Bu gece kıyılacak sıcağı sıcağına,</p>

  <p class="normal">Ama görkemli düğün töreni,</p>

  <p class="normal">Burada olmayan dostların gelmesinden sonra yapılmak üzere</p>

  <p class="normal">Ertelenecek bir süre.</p>

  <p class="normal">Sen bu kızı sevdiğin sürece,</p>

  <p class="normal">Bana olan sevgini de dürüst sayacağım;</p>

  <p class="normal">Yoksa yanıldığımı anlayacağım.</p>

  <p class="indentmetinitalik">(Çıkar. Parolles ile Lafeu kalırlar ve nikâh konusunda konuşurlar.)</p>

  <p class="normal2">LAFEU</p>

  <p class="normal">Beni dinler misiniz mösyö? Bir şey söyleyeceğim.</p>

  <p class="normal2">PAROLLES</p>

  <p class="normal">Buyrun efendim.</p>

  <p class="normal2">LAFEU</p>

  <p class="normal">Biliyor musunuz, efendinizin inadından vazgeçmesi iyi oldu.</p>

  <p class="normal2">PAROLLES</p>

  <p class="normal">İnadından mı vazgeçti? Benim efendim!</p>

  <p class="normal2">LAFEU</p>

  <p class="normal">Evet, öyle dedim. Yoksa aynı dilden konuşmuyor muyuz?</p>

  <p class="normal2">PAROLLES</p>

  <p class="normal">Acımasız bir dille konuşuyorsunuz; sonunu kan temizleyecek anlaşılması zor bir dil. Hem de benim efendim!</p>

  <p class="normal2">LAFEU</p>

  <p class="normal">Siz Kont Rousillon'un adamı değil misiniz?</p>

  <p class="normal2">PAROLLES</p>

  <p class="normal">Herhangi bir kontun ya da bütün kontların; gerçek erkek olan herkesin adamıyım.</p>

  <p class="normal2">LAFEU</p>

  <p class="normal">Yani gerçek bir uşaksınız. Kontun kâhyası olmaksa başka bir şey.</p>

  <p class="normal2">PAROLLES</p>

  <p class="normal">Siz çok yaşlısınız efendim. Yaşlı, dayaklık bir bunaksınız.</p>

  <p class="normal2">LAFEU</p>

  <p class="normal">Sana bir şey söyleyeyim mi evlat, sen bu kafayla erkeklik sıfatını edinmeden geberirsin.</p>

  <p class="normal2">PAROLLES</p>

  <p class="normal">Sana yapacağımı bilirim, ama yaşına dua et.</p>

  <p class="normal2">LAFEU</p>

  <p class="normal">Seni yemekte görmüş, akıllı biri sanmıştım; yolculuk anılarını anlatırken mantıklı görünüyordun, aldanmışım. Zaten taktığın o asker atkısı, renk renk kurdeleler, sorumluluk yüklü biri olduğun konusunda beni çeşitli yönlerden kuşkuya düşürmüştü. Senin gerçek yüzünü şimdi daha iyi gördüm; bundan böyle yüzünü şeytan görsün. Sen işe yaramazın teki, beş para etmez, gereksiz bir yükten başka bir şey değilsin.</p>

  <p class="normal2">PAROLLES</p>

  <p class="normal">Eğer ihtiyar bir bunak olmasaydın. –</p>

  <p class="normal2">LAFEU</p>

  <p class="normal">Eğer başına bela aramıyorsan bu kadar horozlanma; Tanrı sana acısın da bir tavuk versin. İşte böyle benim kırmızı pervazlı pencerem<sup class="calibre3"><a href="../Text/YeterkiSonu%20IyiBitsin_split_034.html#footnote-100-22" id="footnote-100-22-backlink">[22]</a></sup>, yine de hoşça kal; pencereni açmaya hiç niyetim yok, çünkü ben senin içini okuyorum. Hadi elini ver.</p>

  <p class="normal2">PAROLLES</p>

  <p class="normal">Efendim, bana yaman hakaret ettiniz.</p>

  <p class="normal2">LAFEU</p>

  <p class="normal">Evet, hem de yürekten ettim; sen de bunu hak ettin.</p>

  <p class="normal2">PAROLLES</p>

  <p class="normal">Bu kadarını da hak ettiğimi sanmıyorum efendim.</p>

  <p class="normal2">LAFEU</p>

  <p class="normal">Hem de son damlasına kadar hak ettin; bundan da hiç pişman değilim.</p>

  <p class="normal2">PAROLLES</p>

  <p class="normal">Bundan sonra akıllıca davranacağım.</p>

  <p class="normal2">LAFEU</p>

  <p class="normal">Akıllıca davranmaya karar versen bile, sendeki o bir hayli tutan budalalığı bir dikişte içmen gerek. O asker atkısı ile kurdelelere böyle bağlandığın sürece, o takıp takıştırdığın şeylerle gurur duymakla yetinirsin. Seninle dost olabilirim, daha doğrusu sana doğruyu gösterebilirim. Böylece sonunda senin için "işte tanıdığım erkek" diyebilirim.</p>

  <p class="normal2">PAROLLES</p>

  <p class="normal">Efendim, beni dayanamayacağım kadar incitiyorsunuz.</p>

  <p class="normal2">LAFEU</p>

  <p class="normal">Cehennem acıları da duysan, iyiliğin için yine aynını yaparım, manevi şeyler tabii; yoksa bazı şeyleri yapmak için artık çok geç, onlarda sen beni geçersin. Yaşlılığın beni bu hayattan ne kadar zamanda azat edeceği bilinmez.</p>

  <p class="indentmetinitalik">(Çıkar.)</p>

  <p class="normal2">PAROLLES</p>

  <p class="indentmetinitalik">(Yalnız.)</p>

  <p class="normal">Bu utancı benim üzerimden alacak bir oğlun olduğunu biliyorum, alçak, bunak, aşağılık lord! Ama sabırlı olmalıyım; bana kimse engel olamaz. Andım olsun döveceğim onu. İsterse lordoğlu lord olsun, uygun bir zaman bulursam onu köşeye kıstıracağım. Artık yaşına başına bakıp da acımak yok – Bir rastlayayım mutlaka onu döveceğim.</p>

  <p class="indentmetinitalik">(Lafeu girer.)</p>

  <p class="normal2">LAFEU</p>

  <p class="normal">Evlat, efendin genç lord nikâh kıydı; haberin olsun, artık bir de hanımefendin var.</p>

  <p class="normal2">PAROLLES</p>

  <p class="normal">Siz efendimin hakaretlerine bir son vermesini rica edeceğim. O benim iyi yürekli lordumdur, ama hizmet ettiğim efendim onun da üstündedir.</p>

  <p class="normal2">LAFEU</p>

  <p class="normal">Kim? Tanrı mı yoksa?</p>

  <p class="normal2">PAROLLES</p>

  <p class="normal">Evet, efendim.</p>

  <p class="normal2">LAFEU</p>

  <p class="normal">Şeytandan başkası senin efendin olamaz. Kollarına neden bunları bağlıyorsun? Yenlerin hortuma benziyor. Sizin köyde öteki uşaklar da böyle mi giyinirler? En iyisi sen şeyinle burnunu değiştir. Şerefsizim, iki saatçik daha genç olsaydım seni iyice pataklardım. Sen bir kamu belasısın, herkes sırayla senin tozunu atmalı. Bence sen erkeklerin eğitim yapmaları için biçilmiş kaftansın: Bir kum torbasısın.</p>

  <p class="normal2">PAROLLES</p>

  <p class="normal">Bunlar çok ağır ve ölçüsüz sözler efendim.</p>

  <p class="normal2">LAFEU</p>

  <p class="normal">Hadi oradan. İtalya'da nardan tane çaldın diye dayak yiyen sen değil misin? Sen bir serserisin, öyle gezgin mezgin de değilsin. Sen ait olduğun çöplüğün kişileriyle düşüp kalkacağın yerde, efendilere, onurlu insanlara yapışan birisin. Başka bir sıfata bile layık değilsin; olsaydın bile sana düzenbaz derdim. Ben gidiyorum.</p>

  <p class="indentmetinitalik">(Çıkar. Rousillon kontu Bertram girer.)</p>

  <p class="normal2">PAROLLES</p>

  <p class="normal">Güzel, çok güzel! Demek öyle! Güzel, bu da iyi! Bir süre susalım bakalım.</p>

  <p class="normal2">BERTRAM</p>

  <p class="normal">Hapı yuttum ben, sonsuza dek yitirdim kadınların ilgisini.</p>

  <p class="normal2">PAROLLES</p>

  <p class="normal">N'oldu canım?</p>

  <p class="normal2">BERTRAM</p>

  <p class="normal">Rahibin önünde yemin ettim ama</p>

  <p class="normal">Yatmayacağım onunla.</p>

  <p class="normal2">PAROLLES</p>

  <p class="normal">Ne? Ne dedin canım?</p>

  <p class="normal2">BERTRAM</p>

  <p class="normal">Ah Parolles, evlendirdiler beni!</p>

  <p class="normal">Toskana Savaşı'na katılacağım</p>

  <p class="normal">Ve onunla asla yatmayacağım.</p>

  <p class="normal2">PAROLLES</p>

  <p class="normal">Fransa köpek kulübesi gibi,</p>

  <p class="normal">Erkek ayağı ses getirmiyor artık,</p>

  <p class="normal">Haydi savaşa!</p>

  <p class="normal2">BERTRAM</p>

  <p class="normal">Annemden mektup aldım.</p>

  <p class="normal">Neyin önemli olduğunu bilmiyorum.</p>

  <p class="normal2">PAROLLES</p>

  <p class="normal">Bunda bilmeyecek ne var.</p>

  <p class="normal">Haydi savaşa oğlum, haydi savaşa!</p>

  <p class="normal">Görünmeyen bir kutuya saklamış şerefini,</p>

  <p class="normal">Kucaklar evinde tepiştiği kadını,</p>

  <p class="normal">Onun kucağında harcar erkeklik silahını,</p>

  <p class="normal">Ama bu güç ve umut vermeli</p>

  <p class="normal">Sınırı geçip Mars'ın ateşli küheylanına atlamaya.</p>

  <p class="normal">Haydi başka diyarlara!</p>

  <p class="normal">Fransa bir ahırdır, biz de oradaki beygirleriz,</p>

  <p class="normal">Onun için savaşa gitmeliyiz!</p>

  <p class="normal2">BERTRAM</p>

  <p class="normal">Gideceğiz de. Onu eve göndereceğim,</p>

  <p class="normal">Ondan nefret ettiğimi anneme bildireceğim,</p>

  <p class="normal">Bu yüzden kaçtığımı da;</p>

  <p class="normal">Yüz yüze gelemediğim krala da yazacağım.</p>

  <p class="normal">Kralın bu armağanı yüzünden,</p>

  <p class="normal">Soylu kişilerin dövüştüğü</p>

  <p class="normal">İtalya cephesine koştuğumu anlatacağım.</p>

  <p class="normal">Karanlık bir yuva ve sevilmeyen bir eş yanında,</p>

  <p class="normal">Savaş hiç de zor bir iş değil.</p>

  <p class="normal2">PAROLLES</p>

  <p class="normal">Bu bir heves olmasın sakın? Bundan emin misin?</p>

  <p class="normal2">BERTRAM</p>

  <p class="normal">Gel daireme gidelim, akıl ver bana.</p>

  <p class="normal">Onu hemen göndereceğim. Yarın ben savaşa giderken,</p>

  <p class="normal">O da tek başına kalsın acısıyla.</p>

  <p class="normal2">PAROLLES</p>

  <p class="normal">Bu tenis topu gibi bir şey; ses verir iki yandan!</p>

  <p class="normal">Çok zor: Genç bir evli erkek yaralı bir adamdır.</p>

  <p class="normal">Onun için, düşünmeden bırak onu, uzaklaş buradan.</p>

  <p class="normal">Kötülük etti sana kral; kimse duymasın, ama doğru.</p>

  <p class="indentmetinitalik">(Çıkarlar.)</p>
</body>
</html>
