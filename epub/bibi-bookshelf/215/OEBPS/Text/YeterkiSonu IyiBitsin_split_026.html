<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>YeterkiSonu IyiBitsin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_23">3. Sahne<sup class="calibre3"><a href="../Text/YeterkiSonu%20IyiBitsin_split_034.html#footnote-100-36" id="footnote-100-36-backlink">[36]</a></sup></h2>

  <p class="indentmetinitalik">(Fransız soylular ve iki üç asker girerler.)</p>

  <p class="normal2">BİRİNCİ SOYLU</p>

  <p class="normal">Annesinin mektubunu verdin mi?</p>

  <p class="normal2">İKİNCİ SOYLU</p>

  <p class="normal">Bir saat önce verdim. Mektupta onu üzen bir şey var mutlaka, çünkü mektubu okuduğundan beri başka bir adam oldu sanki.</p>

  <p class="normal2">BİRİNCİ SOYLU</p>

  <p class="normal">Bu kadar iyi bir eşi ve bu kadar tatlı bir anneyi silkip atmanın sorumluluğunu taşıyor.</p>

  <p class="normal2">İKİNCİ SOYLU</p>

  <p class="normal">Asıl önemli olan, kralın sonsuz hoşnutsuzluğuna neden oldu, efendimiz o kadar da cömert davrandı ki, neredeyse toprakları ona mutluluk şarkıları söyletecekti. Sana bir şey söyleyeceğim ama bu kesinlikle aramızda kalmalı.</p>

  <p class="normal2">BİRİNCİ SOYLU</p>

  <p class="normal">Konuştuğumuz burada kalır, mezar kadar sessiz olacağımdan kuşkun olmasın.</p>

  <p class="normal2">İKİNCİ SOYLU</p>

  <p class="normal">Burada, Floransa'da genç, kibar, namusuyla tanınan bir kızı baştan çıkardı. Bu gece kızı kirletmek pahasına kendi arzularını tatmin edecek. Kıza parmağındaki o ata yadigârı yüzüğü de vermiş, onur kırıcı bir pazarlığa itildiğini düşünüyor.</p>

  <p class="normal2">BİRİNCİ SOYLU</p>

  <p class="normal">Tanrı konuştuklarımızı bağışlasın! Biz kendimiz olduğumuza göre neyiz biz!</p>

  <p class="normal2">İKİNCİ SOYLU</p>

  <p class="normal">Tamamen kendi kendimize ihanet eden kişileriz. Bütün ihanetler de aynı yolun yolcusudur; tiksinilecek sona erişene kadar her zaman ihanet edenlerin ne olduklarını dışa vurduklarına tanık olmuşumdur. Bunlar, farkında olmadan kendi soyluluklarına karşı tuzak kurarlar, böylece sonunda kazdıkları kuyuya kendileri düşerler.</p>

  <p class="normal2">BİRİNCİ SOYLU</p>

  <p class="normal">Bu gibi haram niyetlere bizim yataklık etmemiz felaketin bir işareti değil mi? Öyleyse bu gece onunla arkadaşlık etmemeliyiz.</p>

  <p class="normal2">İKİNCİ SOYLU</p>

  <p class="normal">Gece yarısından sonra, çünkü ancak bir saatlik vakti var.</p>

  <p class="normal2">BİRİNCİ SOYLU</p>

  <p class="normal">O an da hızla yaklaşıyor. Şu hiç yanından ayırmadığı dostunun ne mal olduğunu görmesini çok istiyorum; belki o zaman yanıldığının, yanlış ata oynadığının nihayet farkına varır.</p>

  <p class="normal2">İKİNCİ SOYLU</p>

  <p class="normal">Kont gelinceye kadar Parolles'i unutalım, çünkü kontun varlığı bu herif için kırbaç olmalı.</p>

  <p class="normal2">BİRİNCİ SOYLU</p>

  <p class="normal">Bu arada savaştan haber var mı?</p>

  <p class="normal2">İKİNCİ SOYLU</p>

  <p class="normal">Duyduğuma göre, barış için girişim yapılmış.</p>

  <p class="normal2">BİRİNCİ SOYLU</p>

  <p class="normal">Eminim barış antlaşması yapılmıştır bile.</p>

  <p class="normal2">İKİNCİ SOYLU</p>

  <p class="normal">Peki, şimdi Kont Rousillon ne yapacak? Bu yolda başka bir fırsat mı arayacak, yoksa Fransa'ya mı dönecek?</p>

  <p class="normal2">BİRİNCİ SOYLU</p>

  <p class="normal">Bunu sorduğuna göre, pek yakın dost olmamışsın.</p>

  <p class="normal2">İKİNCİ SOYLU</p>

  <p class="normal">Olmadığım daha iyi! Yoksa onun yaptıklarından kendimi de sorumlu tutardım.</p>

  <p class="normal2">BİRİNCİ SOYLU</p>

  <p class="normal">Karısı iki ay önce evden ayrılmış. Niyeti Aziz Jacques le Grand'a adak adamakmış; bu da oldukça güç bir yolculuk ve yükümlülük gerektiren bir şeyin üstesinden geldiğini gösterir. Ama bu ona pahalıya mal olmuş, duyarlı karakteri acısının kurbanı olmuş ve son nefesini vermiş; şimdi cennette.</p>

  <p class="normal2">İKİNCİ SOYLU</p>

  <p class="normal">Doğruluğunu araştırdın mı?</p>

  <p class="normal2">BİRİNCİ SOYLU</p>

  <p class="normal">Önemli bir bölümü kızın mektuplarından anlaşılıyor; bu mektuplar başından geçenleri doğruluyor, hatta ölümünü bile. Kendisinin kaleme alamayacağı ölümü de kaldığı yerin papazı tarafından bildirilmiş.</p>

  <p class="normal2">İKİNCİ SOYLU</p>

  <p class="normal">Kont bu haberi duydu mu?</p>

  <p class="normal2">BİRİNCİ SOYLU</p>

  <p class="normal">Evet, baştan sona bütün ayrıntıları biliyor, bunların doğruluğunu da.</p>

  <p class="normal2">İKİNCİ SOYLU</p>

  <p class="normal">Onun bu habere memnun olmasına yürekten üzülüyorum.</p>

  <p class="normal2">BİRİNCİ SOYLU</p>

  <p class="normal">Bazen kaybettiklerimizle ne kadar büyük bir rahata kavuşabiliyoruz!</p>

  <p class="normal2">İKİNCİ SOYLU</p>

  <p class="normal">Ve bazen kazancımızı nasıl gözyaşlarımızla öldürebiliyoruz! Burada yiğitliğiyle elde etmiş olduğu saygınlık, döndüğünde büyük bir utanç olacak.</p>

  <p class="normal2">BİRİNCİ SOYLU</p>

  <p class="normal">Yaşamımızın dokusu karmakarışık bir masal, iyiyle kötü yan yana, eğer yanlışlarımız onları kırbaçlamasaydı erdemlerimiz gurur duyardı ve eğer erdemlerimiz onları bağrına basmasaydı suçlarımız umutsuzluğa kapılırdı.</p>

  <p class="indentmetinitalik">(Bir haberci girer.)</p>

  <p class="normal">Ne haber? Kont nerede?</p>

  <p class="normal2">HABERCİ</p>

  <p class="normal">Sokakta dük hazretlerine rastladı ve ona resmi olarak veda etti; yarın sabah Fransa'ya dönüyor. Dük de krala sunulmak üzere onu öven bir mektup verdi.</p>

  <p class="normal2">İKİNCİ SOYLU</p>

  <p class="normal">Bütün övgüleri aşmış da olsa, orada böyle desteklere fazlasıyla ihtiyacı var.</p>

  <p class="indentmetinitalik">(Kont Rossilllon girer.)</p>

  <p class="normal2">BİRİNCİ SOYLU</p>

  <p class="normal">Kral ona karşı soğuk duracağı için, oradakilerin de ona güler yüz göstereceklerini sanmam. Ha, işte lordum geldi. Nasılsınız lordum, gece yarısını geçmedi mi?</p>

  <p class="normal2">BERTRAM</p>

  <p class="normal">Bu gece her biri bir ay sürecek on altı iş hallettim. Bunların birkaçı: Dük ve yakınlarıyla vedalaştım, bir eş gömdüm, yas tuttum, döneceğimi anneme yazdım, yolculuk için hazırlık yaptım ve bu sıkıcı işler arasında bir de güzel bir şeyi gerçekleştirdim. Bu sonuncusu en harikasıydı, ama henüz sonunu getirmiş değilim.</p>

  <p class="normal2">İKİNCİ SOYLU</p>

  <p class="normal">Şu sonuncusu için bazı engeller varsa, yarın sabah gideceğinize göre, biraz acele etmelisiniz.</p>

  <p class="normal2">BERTRAM</p>

  <p class="normal">Daha sonra, duymaktan korktuğum şeyler olabilir diye böyle söyledim. Ama şimdi şu soytarıyla asker arasındaki konuşmayı dinlemeyecek miyiz? Hadi getirin şu kaçamaklı sözlerle beni kandıran insan müsveddesini!</p>

  <p class="normal2">İKİNCİ SOYLU</p>

  <p class="normal">Getirin.</p>

  <p class="indentmetinitalik">(Askerler çıkar.)</p>

  <p class="normal">Zavallı süslü serseri, bütün gece tomrukta<sup class="calibre3"><a href="../Text/YeterkiSonu%20IyiBitsin_split_034.html#footnote-100-37" id="footnote-100-37-backlink">[37]</a></sup> yattı.</p>

  <p class="normal2">BERTRAM</p>

  <p class="normal">Fark etmez, mahmuzlarını fazlasıyla gasp ettiği için ayakları bunu çoktan hak etmişti zaten. Nasıl karşıladı?</p>

  <p class="normal2">BİRİNCİ SOYLU</p>

  <p class="normal">Söylediğim gibi efendim: Onu tomruk karşıladı. Ama daha açık söylemek gerekirse, süt bakracını deviren bir karı gibi ağlıyor. Rahip sandığı Morgan'a günah çıkarttı; ta çocukluğundan tomruğa vurulduğu ana kadar olanları bir bir itiraf etti. Neler itiraf ettiğini tahmin edebilir misiniz?</p>

  <p class="normal2">BERTRAM</p>

  <p class="normal">Benim hakkımda bir şey söylemedi değil mi?</p>

  <p class="normal2">İKİNCİ SOYLU</p>

  <p class="normal">İfadesi yazılı olarak alındı ve önünde okunacak. Okunurken siz de bulunursanız, duyacaklarınız için sabırlı olmalısınız.</p>

  <p class="indentmetinitalik">(Parolles, iki asker arasında getirilir. Birinci asker çevirmenlik görevini yapar.)</p>

  <p class="normal2">BERTRAM</p>

  <p class="normal">Lanet olsun ona! Gözleri de bağlı! Benim hakkımda söyleyeceği bir şey yok.</p>

  <p class="normal2">BİRİNCİ SOYLU</p>

  <p class="normal">Susun lütfen! İşte kurban! Kogunuguşsugun.</p>

  <p class="normal2">BİRİNCİ ASKER</p>

  <p class="normal">İşkenceden söz etti; işkencesiz konuşacak mısın diye soruyor.</p>

  <p class="normal2">PAROLLES</p>

  <p class="normal">Her şeyi anlatacağım. Bir çimdik atsanız börek gibi dağılırım ve konuşamam.</p>

  <p class="normal2">BİRİNCİ ASKER</p>

  <p class="normal">Kogunuguşugurum digiyogor.</p>

  <p class="normal2">BİRİNCİ SOYLU</p>

  <p class="normal">İgiyigi.</p>

  <p class="normal2">BİRİNCİ ASKER</p>

  <p class="normal">Siz merhametli bir komutansınız efendim. Komutan ifadenden okuyacağımız şeyleri senin açıklamanı istiyor.</p>

  <p class="normal2">PAROLLES</p>

  <p class="normal">Yaşayacaksam açıklarım.</p>

  <p class="normal2">BİRİNCİ ASKER</p>

  <p class="indentmetinitalik">(Okur.)</p>

  <p class="normal">Birincisi, soruldu: Dükün kaç atı var? Söyle bakalım.</p>

  <p class="normal2">PAROLLES</p>

  <p class="normal">Beş altı bin, ama hepsi de hizmet göremeyecek kadar zayıf. Orduları dağınık, komutanları ise acemi çaylak. Yemin ederim, yaşamak istiyorum.</p>

  <p class="normal2">BİRİNCİ ASKER</p>

  <p class="normal">Bunu böylece yazayım mı?</p>

  <p class="normal2">PAROLLES</p>

  <p class="normal">Yazın. Söylediklerimin doğruluğu için istediğiniz yemini ederim.</p>

  <p class="normal2">BERTRAM</p>

  <p class="normal">Onun için her şey bir. Ne Tanrı belası köle bu!</p>

  <p class="normal2">BİRİNCİ SOYLU</p>

  <p class="normal">Aldatıldınız lordum. Şu gördüğünüz Mösyö Parolles, şu yiğit asker, bu onun kendi sözü – işte savaş sanatını atkısının düğümünde, pratiğini de kılıcının ucunda bulunduran kişi...</p>

  <p class="normal2">İKİNCİ SOYLU</p>

  <p class="normal">Bundan sonra kılıcı temiz olana asla güvenmeyeceğim, böyle şık giyineni de asla bir matah sanmayacağım.</p>

  <p class="normal2">BİRİNCİ ASKER</p>

  <p class="normal">Tamam, bu yazıldı.</p>

  <p class="normal2">PAROLLES</p>

  <p class="normal">Ben, "beş altı bin" demiştim ya – daha doğru olması için, yazıya "kadar"ı da ekleyin, çünkü dosdoğru konuşmaya söz verdim.</p>

  <p class="normal2">BİRİNCİ SOYLU</p>

  <p class="normal">Bu sözleriyle gerçeğe çok yaklaştı.</p>

  <p class="normal2">BERTRAM</p>

  <p class="normal">Ona teşekkür mü edelim yani?</p>

  <p class="normal2">PAROLLES</p>

  <p class="normal">Subayları için de, "acemi çaylak" diye yazdınız mı?</p>

  <p class="normal2">BİRİNCİ ASKER</p>

  <p class="normal">Onu da kayda geçirdik.</p>

  <p class="normal2">PAROLLES</p>

  <p class="normal">Size teşekkür ederim efendim; gerçek gerçektir – bilirsiniz, çaylaklar genellikle acemidir.</p>

  <p class="normal2">BİRİNCİ ASKER</p>

  <p class="indentmetinitalik">(Okur.)</p>

  <p class="normal">İkincisi, soruldu: Piyade gücü ne kadar? Buna ne diyorsun?</p>

  <p class="normal2">PAROLLES</p>

  <p class="normal">Yemin ederim efendim; bir saat ömrüm kalsaydı, yine de doğruyu söylerdim. Bir düşüneyim: Spurio'nun yüz elli, Sebastian'ın aynı, Corambus'un aynı, Jacques'ın aynı; Guiltian, Cosmo, Lodowick ve Grati'ninkiler iki yüz ellişer; benimki, Chitopher, Vaumond, Benti'nin de iki yüz ellişer; böylece sakatı ve sağlamıyla tamamı on beş bin kelleden fazla değil. Bunların yarısının pelerinlerinin üstündeki karı bile silkelemeye mecali yoktur; silkeleseler bile kendileri parça parça dökülürler.</p>

  <p class="normal2">BERTRAM</p>

  <p class="normal">Ona ne ceza verilecek?</p>

  <p class="normal2">BİRİNCİ SOYLU</p>

  <p class="normal">Hiç, teşekkür etsin, yeter. Hişt, ona benim durumumu sor: Dükün gözünde yerim ne?</p>

  <p class="normal2">BİRİNCİ ASKER</p>

  <p class="normal">Evet, bu da kayda geçti.</p>

  <p class="indentmetinitalik">(Okur.)</p>

  <p class="normal">Üçüncüsü, soruldu: Ordugâhta bulunan Fransız Yüzbaşı Dumain'in dükün gözünde durumu nasıl? Yiğitliği, namusu, askerlik bilgisi... altın karşılığı satın alınıp isyana sevk edilmesi mümkün mü? Bu konuda ne diyeceksin? Neler biliyorsun?</p>

  <p class="normal2">PAROLLES</p>

  <p class="normal">İzin verin, bu sorularınızı sırasıyla yanıtlayayım. Tek tek sorar mısınız?</p>

  <p class="normal2">BİRİNCİ ASKER</p>

  <p class="normal">Yüzbaşı Dumain'i tanıyor musun?</p>

  <p class="normal2">PAROLLES</p>

  <p class="normal">Tanırım. Paris'te bir terzinin yanında çalışıyordum. Bir yarım akıllıdan çocuk edindiği için kırbaçlanmıştı – kızcağız ona hayır diyemeyecek kadar budalaydı.</p>

  <p class="indentmetinitalik">(Birinci soylu ona vuracak gibi yapar.)</p>

  <p class="normal2">BERTRAM</p>

  <p class="normal">Durun, rica ederim, şimdi bir şey yapmayın. Nasıl olsa, az sonra başına bir tuğla düşüp beyni parçalanacak.</p>

  <p class="normal2">BİRİNCİ ASKER</p>

  <p class="normal">Peki, bu yüzbaşı şimdi Floransa dükünün ordugâhında mı?</p>

  <p class="normal2">PAROLLES</p>

  <p class="normal">Bildiğim kadarıyla evet. Sefilin biridir.</p>

  <p class="normal2">BİRİNCİ SOYLU</p>

  <p class="normal">Yoo, bana öyle bakmayın. Az sonra siz, lord hazretleri hakkında söylediklerini de duyacağız.</p>

  <p class="normal2">BİRİNCİ ASKER</p>

  <p class="normal">Dükün gözünde yeri nedir?</p>

  <p class="normal2">PAROLLES</p>

  <p class="normal">Dük onu benim zavallı subaylarımdan biri olarak görüyor. Nitekim geçen gün bana onu bölükten çıkarmam için yazdı. Sanırım bu mektup hâlâ cebimde olacak.</p>

  <p class="normal2">BİRİNCİ ASKER</p>

  <p class="normal">Öyleyse bir ceplerine bakalım.</p>

  <p class="normal2">PAROLLES</p>

  <p class="normal">Ne yazık ki, üstümde olup olmadığını cidden bilmiyorum. Üstümde değilse, çadırımda, dükün öteki mektuplarının durduğu yerdedir.</p>

  <p class="normal2">BİRİNCİ ASKER</p>

  <p class="normal">Hah işte, okuyalım bakalım.</p>

  <p class="normal2">PAROLLES</p>

  <p class="normal">O mu, değil mi, bilmiyorum.</p>

  <p class="normal2">BERTRAM</p>

  <p class="normal">Çevirmeniniz işini biliyor.</p>

  <p class="normal2">BİRİNCİ SOYLU</p>

  <p class="normal">Mükemmeldir.</p>

  <p class="normal2">BİRİNCİ ASKER</p>

  <p class="indentmetinitalik">(Okur.)</p>

  <p class="normal">"Dian, kont budalanın tekidir ve çok zengindir."</p>

  <p class="normal2">PAROLLES</p>

  <p class="normal">Bu dükün mektubu değil. Bu mektup, Kont Rousillon'un kandırmacalarına kapılmaması için Floransalı Diana adlı, saygıdeğer, namuslu bir kıza uyarı olarak yazılmıştır; çünkü ben kontun ciğerini bilirim: Budala, avare bir çocuktur, ama asıl önemlisi, abazanın tekidir. Lütfen onu yerine koyun efendim.</p>

  <p class="normal2">BİRİNCİ ASKER</p>

  <p class="normal">Hayır, izin verirseniz, okuyacağım.</p>

  <p class="normal2">PAROLLES</p>

  <p class="normal">Yani kız konusunda çok dürüst davrandım; çünkü kontun ne kadar tehlikeli ve şehvet düşkünü bir velet olduğunu, bekâret karşısında balina kesilip yavru balıkları nasıl yuttuğunu biliyordum.</p>

  <p class="normal2">BERTRAM</p>

  <p class="normal">Lanet olsun, ikiyüzlü serseri!</p>

  <p class="normal2">BİRİNCİ ASKER</p>

  <p class="indentmetinitalik">(Okur.)</p>

  <p class="normal">"Yemin ederse eğer, altın isteyin, düşünmeden alın;</p>

  <p class="normal">Asla hesabını kapatmaz borcu aldıktan sonra.</p>

  <p class="normal">İyi pazarlık yaparsan, yarısını kurtarırsın,</p>

  <p class="normal">Uy bu sözlerime mutlaka başarırsın;</p>

  <p class="normal">Ödediği görülmemiştir peşinatsız aldığını</p>

  <p class="normal">Ve bir asker olarak Dian, şunu söyleyeyim sana:</p>

  <p class="normal">Çiftleşmek ancak erkeğin harcıdır,</p>

  <p class="normal">Çocuksa eğer, öpücük bile verilmez.</p>

  <p class="normal">Bunu düşün ve anla, kont bir maskaradır.</p>

  <p class="normal">Borçlanmadan önce ödemek esastır.</p>

  <p class="normal">Seni sevdiğini kulağına fısıldayan, Parolles."</p>

  <p class="normal2">BERTRAM</p>

  <p class="normal">Bu kâğıt alnına yapıştırıldıktan sonra bütün ordu tarafından bir bir kırbaçlanacak.</p>

  <p class="normal2">BİRİNCİ SOYLU</p>

  <p class="normal">İşle sizin sadık dostunuz lordum, çok dil bilen silahşorunuz.</p>

  <p class="normal2">BERTRAM</p>

  <p class="normal">Her şeye katlanabilirim, orospuluk dışında, bu da uyuz bir sokak orospusu.</p>

  <p class="normal2">BİRİNCİ ASKER</p>

  <p class="normal">Komutanın bakışlarından anladığım kadarıyla efendim, biz sizi asmak zorundayız.</p>

  <p class="normal2">PAROLLES</p>

  <p class="normal">Her şeye razıyım efendim, tek canımı bağışlayın! Ölmekten korktuğum için değil, ama ömrümün geri kalanını tövbe ederek geçirsem daha iyi. Beni zindana atın, tomruğa vurun ya da ne yaparsanız yapın, ama öldürmeyin.</p>

  <p class="normal2">BİRİNCİ ASKER</p>

  <p class="normal">Bir şeyler yapmaya çalışırız, yeter ki sen her şeyi dosdoğru söyle. Şimdi dönelim şu Yüzbaşı Dumain konusuna: Dükün yanındaki saygınlığından ve yiğitliğinden söz ettin. Peki, namuslu mudur?</p>

  <p class="normal2">PAROLLES</p>

  <p class="normal">Bir manastırdan bile yumurta çalacak tıynettedir. Kız kaçırıp ırzına geçmekte Nessus'a<sup class="calibre3"><a href="../Text/YeterkiSonu%20IyiBitsin_split_034.html#footnote-100-38" id="footnote-100-38-backlink">[38]</a></sup> taş çıkarır. Yeminlerini tutma alışkanlığı yoktur; yeminlerini bozmada Herkül'den daha güçlüdür. Öyle yalan söyler ki efendim, doğrunun bir budala olduğunu sanırsınız; sarhoş olmak en büyük becerisidir; öylesine sarhoş olur ki, yatak çarşafları dışında bir şeye zarar vermez. Herkes bu durumunu bildiği için onu samanlıkta yatırırlar. Onuru ve namusu üzerine söyleyeceğim bir şey daha var: Onurlu ve namuslu bir adamın sahip olmaması gereken şeylere sahiptir, ancak onurlu ve namuslu bir adamın sahip olması gereken şeylerin hiçbirine sahip değildir.</p>

  <p class="normal2">BİRİNCİ SOYLU</p>

  <p class="normal">Bunun için onu sevmeye başladım.</p>

  <p class="normal2">BERTRAM</p>

  <p class="normal">Onuru ve namusu üzerine söylediği bunca şeyden sonra mı? Tanrı belasını versin! Benim için giderek orospunun daniskası oluyor.</p>

  <p class="normal2">BİRİNCİ ASKER</p>

  <p class="normal">Ya savaş bilgisi? Bu konuda ne dersin?</p>

  <p class="normal2">PAROLLES</p>

  <p class="normal">Gerçi tiyatro reklamı için sokaklarda tokmak sallamıştır – onun yalancısı olmak istemem – askerliği konusunda pek bir şey bilmiyorum; yalnız Mile-End'de<sup class="calibre3"><a href="../Text/YeterkiSonu%20IyiBitsin_split_034.html#footnote-100-39" id="footnote-100-39-backlink">[39]</a></sup> acemi eğitimi yaptırmış bir subay olduğundan haberim var. Bu herife bir paye vermek isterdim, ama doğrusu bu da pek kolay bir şey değil.</p>

  <p class="normal2">BİRİNCİ SOYLU</p>

  <p class="normal">Bu herif habislikte habisi de geçti; Tanrı günahını bağışlasın.</p>

  <p class="normal2">BERTRAM</p>

  <p class="normal">Gebersin orospu çocuğu.</p>

  <p class="normal2">BİRİNCİ ASKER</p>

  <p class="normal">Madem böyle bir karakteri var, rüşvet onu etkiler mi diye sormama gerek kalmadı sanırım.</p>

  <p class="normal2">PAROLLES</p>

  <p class="normal">Efendim, küçük bir meteliğe bile ruhunu ve ruhunun mirasını satar. O meteliğe sattığını da varislerine geçmesin diye sonsuza kadar kesip atar.</p>

  <p class="normal2">BİRİNCİ ASKER</p>

  <p class="normal">Peki ya kardeşi? Öteki Yüzbaşı Dumain?</p>

  <p class="normal2">İKİNCİ SOYLU</p>

  <p class="normal">Beni bu işe karıştırman şart mıydı?</p>

  <p class="normal2">BİRİNCİ ASKER</p>

  <p class="normal">O nasıl?</p>

  <p class="normal2">PAROLLES</p>

  <p class="normal">Aynı yuvanın kargası; iyilikte kardeşi kadar değil, ama kötülükte ondan üstündür. Korkaklıkta kardeşini geçer, ama kardeşi de bu alanda ünlülerden biridir. Geri çekilme sırasında kaçan piyadenin en önündedir, saldırı sırasında da ayağına hep kramp girer.</p>

  <p class="normal2">BİRİNCİ ASKER</p>

  <p class="normal">Hayatın bağışlanırsa, Floransalılara ihanet eder misin?</p>

  <p class="normal2">PAROLLES</p>

  <p class="normal">Evet, komutanları Kont Rousillon'a da.</p>

  <p class="normal2">BİRİNCİ ASKER</p>

  <p class="normal">Komutanla bir konuşayım, bakalım ne diyecek.</p>

  <p class="normal2">PAROLLES</p>

  <p class="indentmetinitalik">(Kendi kendine.)</p>

  <p class="normal">Bir daha davulculuk mu? Bütün davulların canı cehenneme! Bunu hak ettim; neden? Sırf abazan bir genç hakkımda kötü düşünmesin diye, kendimi tehlikeye attım, peki ama orada pusu kurmak da nereden akıllarına geldi?</p>

  <p class="normal2">BİRİNCİ ASKER</p>

  <p class="normal">Elimden geleni yaptım, ne yazık ki efendim öleceksiniz. Komutan diyor ki, madem kendi ordusunun gizli şeylerini açıkladı ve soylu oldukları bilinen kişiler hakkında bu kadar kötü şeyler söyledi, bu adam dünyada hiçbir işe yaramaz; bunun için de ölmeniz şartmış. Cellat, buraya gel, uçur şu herifin kellesini.</p>

  <p class="normal2">PAROLLES</p>

  <p class="normal">Aman lordum, efendim, ya yaşıyayım ya da ölümümü göreyim!</p>

  <p class="normal2">BİRİNCİ ASKER</p>

  <p class="normal">Göreceksin, şimdi dostlarınla vedalaş.</p>

  <p class="indentmetinitalik">(Gözlerinin bağını çözer.)</p>

  <p class="normal">Şöyle bir çevrene bak, hiç tanıdık görüyor musun?</p>

  <p class="normal2">BERTRAM</p>

  <p class="normal">Günaydın soylu yüzbaşı.</p>

  <p class="normal2">İKİNCİ SOYLU</p>

  <p class="normal">Tanrı kutsasın Yüzbaşı Parolles.</p>

  <p class="normal2">BİRİNCİ SOYLU</p>

  <p class="normal">Tanrı kurtarsın saygıdeğer yüzbaşı.</p>

  <p class="normal2">İKİNCİ SOYLU</p>

  <p class="normal">Lord Lafeu'a selam söyleyeyim mi? Fransa'ya gidiyorum.</p>

  <p class="normal2">BİRİNCİ SOYLU</p>

  <p class="normal">Yüzbaşı, Kont Rousillon hakkında Diana'ya gönderdiğiniz şiirin bir kopyasını alabilir miyim? Eğer büyük bir korkak olmasaydım, onu sizden zorla alırdım. Eh artık gidelim!</p>

  <p class="indentmetinitalik">(Bertram ve soylular çıkarlar.)</p>

  <p class="normal2">BİRİNCİ ASKER</p>

  <p class="normal">İşte seni tomruktan çıkardım yüzbaşı – tek çözülmedik eşarbının düğümü kaldı.</p>

  <p class="normal2">PAROLLES</p>

  <p class="normal">Böyle bir dümenle ayakta kalabileni hiç gördün mü?</p>

  <p class="normal2">BİRİNCİ ASKER</p>

  <p class="normal">Karıların bu kadar utandırıldığı ve aşağılandığı bir ülke bulursan, hiç düşünme orada kal; belki yüzsüzler toplumunu kurarsın. Hadi eyvallah, Fransa'ya dönüyorum, orada senden sık sık söz edeceğiz.</p>

  <p class="indentmetinitalik">(Askerlerle çıkar.)</p>

  <p class="normal2">PAROLLES</p>

  <p class="normal">Buna da şükür. Yüreğim soylu olsaydı,</p>

  <p class="normal">Bu durumda yerinden fırlardı utancından,</p>

  <p class="normal">Olsun, yiyip içebileceğim ya yüzbaşılar kadar.</p>

  <p class="normal">Ne kadar iyi basit biri olmam,</p>

  <p class="normal">Çünkü yaşamamı sağlayan bu.</p>

  <p class="normal">Korksun kim böbürlenirse,</p>

  <p class="normal">Eşek yerine konacaktır her palavracı.</p>

  <p class="normal">Paslan kılıcım! Sakinleş utancım!</p>

  <p class="normal">Parolles bundan böyle</p>

  <p class="normal">En güvenli utançta yaşayabilir.</p>

  <p class="normal">Maskaralık artar, ahmaklık geliştikçe.</p>

  <p class="normal">Mutlak bir yer vardır her yaşayan için,</p>

  <p class="normal">Ben de buradan hemen gitmeliyim.</p>

  <p class="indentmetinitalik">(Çıkar.)</p>
</body>
</html>
