<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>YeterkiSonu IyiBitsin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_8">3. Sahne<sup class="calibre3"><a href="../Text/YeterkiSonu%20IyiBitsin_split_034.html#footnote-100-15" id="footnote-100-15-backlink">[15]</a></sup></h2>

  <p class="indentmetinitalik">(Kontes, Kâhya ve soytarı Lavache girerler.)</p>

  <p class="normal2">KONTES</p>

  <p class="normal">Şimdi söyle: Küçük hanım için ne diyordun?</p>

  <p class="normal2">KÂHYA</p>

  <p class="normal">Bilirsiniz efendim, daha önce size olan hizmetlerimde de gördüğünüz gibi isteklerinizi yerine getirmek boynumun borcudur. Ama bir şey anlatmak istediğimizde, aklımız karışır, hak ettiğimiz yere gölge düşürebiliriz.</p>

  <p class="normal2">KONTES</p>

  <p class="normal">Bu hayta ne arıyor burada? Hadi bakalım efendi! Senin hakkında işittiklerime inanmak istemiyorum. Aslında seni cezalandırmakta yavaş davrandım da ondan; yoksa bu saçmalıkları yapacak bir budala olduğunu biliyorum. Bu herzeleri ancak sen yiyebilirsin.</p>

  <p class="normal2">LAVACHE</p>

  <p class="normal">Ben zavallı yoksulun biriyim madam. Siz de bilirsiniz.</p>

  <p class="normal2">KONTES</p>

  <p class="normal">Pekâlâ efendi.</p>

  <p class="normal2">LAVACHE</p>

  <p class="normal">Hayır madam, gerçi birçok varlıklı kimse başının belasını bulmuştur, ama benim yoksulluğum hiç de öyle pekâlâ değil. Eğer efendimizin iznini alır da dünyaevine girersek, Isbel'le ben dilediğimizi yapabiliriz.</p>

  <p class="normal2">KONTES</p>

  <p class="normal">Bunun için dilencilik etmek mi gerekir?</p>

  <p class="normal2">LAVACHE</p>

  <p class="normal">Sadece izninizi diliyorum efendim.</p>

  <p class="normal2">KONTES</p>

  <p class="normal">Niçin?</p>

  <p class="normal2">LAVACHE</p>

  <p class="normal">Isbel'le benim için. Hizmetle varis bırakılmıyor. Ben bir şey üretmezsem, Tanrı da beni asla kutsamayacak; dediklerine göre çocuklar Tanrının duasıymış.</p>

  <p class="normal2">KONTES</p>

  <p class="normal">Neden evlenmek istiyorsun, söyle.</p>

  <p class="normal2">LAVACHE</p>

  <p class="normal">Madam, zavallı bedenimin ihtiyacı; tenim önüne katıp sürüklüyor beni; madem öyle diyorum, alsın beni şeytanın yoluna sürüklesin bedenim.</p>

  <p class="normal2">KONTES</p>

  <p class="normal">Yalvarıp yakarmanın tek nedeni bu mu?</p>

  <p class="normal2">LAVACHE</p>

  <p class="normal">Ah, madam, başka kutsal nedenler de var.</p>

  <p class="normal2">KONTES</p>

  <p class="normal">Bunları acaba dünyaya açıklaman mümkün mü?</p>

  <p class="normal2">LAVACHE</p>

  <p class="normal">Ben de madam, sizin gibiyim; bütün kanlı canlı günahkârlara benzerim. Evlendikten sonra da pişman olabilirim.</p>

  <p class="normal2">KONTES</p>

  <p class="normal">Kötülüğünden önce evlenmen gerçekleşmeli.</p>

  <p class="normal2">LAVACHE</p>

  <p class="normal">Hiç dostum yok madam, karım sayesinde dostlar edineceğimi umuyorum.</p>

  <p class="normal2">KONTES</p>

  <p class="normal">Böyleleri senin düşmanındır efendi.</p>

  <p class="normal2">LAVACHE</p>

  <p class="normal">Büyük dostluklar konusunda biraz üstünkörü düşünüyorsunuz madam; çünkü ben yorulduğumda, onlar gelip benim işimi yapacaklar. Kötü mü? Tarlamı süren benim takımlarımı dinlendirmiş olacak, ben de ürünü toplamaya fırsat bulacağım. Ben onun boynuzlusu olacaksam, o da benim ırgatım olacak. Karımı rahatlatan, varisimi ortaya çıkaracak, varisimi ortaya çıkaran, varisimi sevecek, varisimi seven de elbet dostumdur. Öyleyse karımı öpen benim dostumdur. Eğer erkekler ne olduklarını kabul etselerdi, evlenmekten korkmazlardı. Genç püriten et yiyenlerle, yaşlı katolik balık yiyenler, her ne kadar din konusunda değişik düşünseler de, boynuz tokuşturmakta tıpatıp birbirine benzerler.</p>

  <p class="normal2">KONTES</p>

  <p class="normal">Sen hep böyle ağzı bozuk, iftiracı bir densiz mi olacaksın?</p>

  <p class="normal2">LAVACHE</p>

  <p class="normal">Bir kâhin madam. Ben doğruyu kestirmeden söylerim.</p>

  <p class="normal">Bir daha söyleyeyim şu baladı,</p>

  <p class="normal">Bulsun insanlar gerçek nedir:</p>

  <p class="normal">Evlilik kaderin bir cilvesidir,</p>

  <p class="normal">Guguk kuşunun<sup class="calibre3"><a href="../Text/YeterkiSonu%20IyiBitsin_split_034.html#footnote-100-16" id="footnote-100-16-backlink">[16]</a></sup> doğası kalkıp ötmesidir.</p>

  <p class="normal2">KONTES</p>

  <p class="normal">Hadi bakalım efendi, sen dışarı! Seninle sonra konuşuruz.</p>

  <p class="normal2">KÂHYA</p>

  <p class="normal">Eğer izin verirseniz madam. Bayan Helen'i de buraya çağırsın. Konuşmak istediğim şey onun hakkında.</p>

  <p class="normal2">KONTES</p>

  <p class="normal">Efendi, küçük hanımı da buraya çağır, onunla konuşacağım – yani Bayan Helen'i.</p>

  <p class="normal2">LAVACHE</p>

  <p class="normal">"Bu güzel yüz müydü," dedi Hekuba, "bu belaların nedeni?</p>

  <p class="normal">Grekler neden cebe indirdi Troya'yı?</p>

  <p class="normal">Budalaca bir iş: Okşamak için güzelliği,</p>

  <p class="normal">Kral Priamos buna sevindi mi bari?"</p>

  <p class="normal">Bunları söyleyip iç çekti derinden,</p>

  <p class="normal">Sonra durdu, iç geçirdi yeniden</p>

  <p class="normal">Ve kararını verdi:</p>

  <p class="normal">"Biri iyiyse, dokuzu serseridir,</p>

  <p class="normal">İyiyse biri, hergeledir dokuzu;</p>

  <p class="normal">Öyleyse, iyi olan on kişide biridir."</p>

  <p class="normal2">KONTES</p>

  <p class="normal">Ne, on kişide biri mi iyi? Sen şarkıyı ters söylüyorsun efendi.<sup class="calibre3"><a href="../Text/YeterkiSonu%20IyiBitsin_split_034.html#footnote-100-17" id="footnote-100-17-backlink">[17]</a></sup></p>

  <p class="normal2">LAVACHE</p>

  <p class="normal">On kadında biri iyi madam; böylesi türküyü daha arındırıcı yapıyor, değil mi? Tanrının hiç işi yok da bütün bir yıl boyunca dünyaya durmadan hizmette mi bulunacak! On kadın içinden biri iyi çıksa, rahibi bile memnun eder. Eğer kuyruklu yıldızın her yeni geçişinde ya da her yeni yer sarsıntısında dünyaya iyi bir kadın gelseydi, bu söylediğim oranları değiştirirdim. O zaman – o zaman bir erkek piyango çekmeden önce yüreğini açabilirdi.</p>

  <p class="normal2">KONTES</p>

  <p class="normal">Hadi şimdi işine efendi, dediğimi de hemen yerine getir.</p>

  <p class="normal2">LAVACHE</p>

  <p class="normal">Erkek bir kadının emrinde olsun da, yine de bir yaramazlık olmasın, olacak iş değil! İffet bağnaz görünmez, zarar da vermez; iffet denen şey, kurallara uymak için giydiği ak kaftanının altında isyankârdır ve kara kürklü cüppesini saklar. Evet, şimdi gidiyorum. Bayan Helen'e buraya gelmesini söyleyeceğim.</p>

  <p class="indentmetinitalik">(Çıkar.)</p>

  <p class="normal2">KONTES</p>

  <p class="normal">Söyle bakalım.</p>

  <p class="normal2">KÂHYA</p>

  <p class="normal">Küçük hanımı çok sevdiğinizi biliyorum madam.</p>

  <p class="normal2">KONTES</p>

  <p class="normal">Evet, hem de çok severim. Babası onu bana emanet etti. O ise kendisi için hiçbir istekte bulunmadı; aslında bu evde sevildiği sürece, yasal yollardan da hakkını arayabilir. Ona olan borcum, verdiğimden daha çok; her zaman da istediğinden daha fazlası ona verilecektir.</p>

  <p class="normal2">KÂHYA</p>

  <p class="normal">Efendim, şu son günlerde Bayan Helen'i yakından izledim. Herhalde kendisi bunu hiç istemezdi. Yalnız kaldığında kendi kendine konuşuyor. Onun adına yemin ederim ki, söylediklerini benden başka kimse duymadı. Anlaşılıyor ki, Bayan Helen oğlunuzu seviyor. Aralarına böyle bir sınıf farkı koyduğu için de Kader'in bir tanrıça olamayacağını söylüyor. Aynı toplum sınıfından olanlar dışına gücünü yaymayan hiçbir Tanrıyı sevmediğini tekrarlıyor. Ona göre, zavallı şövalyesini ilk saldırıda kurtaramadığı için şaşırtıp acı çektiren, sonra da fidye isteyen Tanrıça Diana bakireler kraliçesi olamaz. Bugüne kadar böylesine acı çeken, bu kadar üzülen bir genç kız görmediğim için, bu durumu size hemen iletmeyi görevim saydım. Çok geç olmadan, olabileceklerden haberdar olmanız gerekir diye düşündüm.</p>

  <p class="normal2">KONTES</p>

  <p class="normal">Görevini dürüstçe yerine getirdin; ama kimseye bir şey söyleme. Bu durumu daha önce ben de sezdim. Ancak doğru mu, yanlış mı karar veremedim. Lütfen şimdi beni yalnız bırak; bildiklerini kendine sakla. Bu dürüst hareketin için teşekkür ederim. Seninle sonra görüşürüz.</p>

  <p class="indentmetinitalik">(Kâhya çıkar, Helena girer.)</p>

  <p class="normal">Gençken bana da olmuştu aynı şeyler.</p>

  <p class="normal">Bu aşk sancıları bizimdir, biz doğaya aitsek eğer.</p>

  <p class="normal">Aşk gençlik gülümüzün dikenidir;</p>

  <p class="normal">İçgüdülerimiz buna, bu içgüdülerimize can verir.</p>

  <p class="normal">Aşk insan oluşumuzun anlamı, kanıtıdır.</p>

  <p class="normal">Aşkın güçlü istekleri, gençlikte bulur izlerini.</p>

  <p class="normal">O geçip giden gençlik günlerimizde</p>

  <p class="normal">Bu hiç de günah değildir.</p>

  <p class="normal">Onunsa gözleri aşktan başkasını görmez şimdi.</p>

  <p class="normal">Anlayışla yaklaşmalıyım Helen'e.</p>

  <p class="normal2">HELENA</p>

  <p class="normal">Bir şey mi istediniz, efendim?</p>

  <p class="normal2">KONTES</p>

  <p class="normal">Ben annen sayılırım senin.</p>

  <p class="normal2">HELENA</p>

  <p class="normal">Benim saygıdeğer hanımımsınız.</p>

  <p class="normal2">KONTES</p>

  <p class="normal">Hayır annenim. Neden olmasın? "Annenim" dediğimde,</p>

  <p class="normal">Neden yılan görmüş gibi oldun öyle?</p>

  <p class="normal">"Annen" olmamın ne kötülüğü var ki,</p>

  <p class="normal">Sarsıldın birden? Ben annenim diyorum,</p>

  <p class="normal">Böylece, karnımda beslediğim oğlumla</p>

  <p class="normal">Seni aynı yere koyuyorum.</p>

  <p class="normal">Doğaya aykırı olduğu söylenir evlat edinmenin,</p>

  <p class="normal">Oysa evlat edinince biz</p>

  <p class="normal">Aslında yabancı olanı tamamen benimseriz.</p>

  <p class="normal">Sen beni üzecek hiçbir sıkıntı vermedin bana,</p>

  <p class="normal">Ben de bir annenin sevgisini gösterdim sana.</p>

  <p class="normal">Tanrı bağışlasın seni kız,</p>

  <p class="normal">Bana anne demen bu kadar mı tüyler ürpertici bir şey?</p>

  <p class="normal">Nen var senin? Nedir bu zamansız gözyaşları?</p>

  <p class="normal">Nedir bu gözlerini çevreleyen renk renk gökkuşakları?</p>

  <p class="normal">Elbette sen kızımsın benim.</p>

  <p class="normal2">HELENA</p>

  <p class="normal">Hayır, değilim.</p>

  <p class="normal2">KONTES</p>

  <p class="normal">Ben de annenim diyorum.</p>

  <p class="normal2">HELENA</p>

  <p class="normal">Bağışlayın efendim;</p>

  <p class="normal">Kont Rousillon kardeşim olamaz benim.</p>

  <p class="normal">Ben orta sınıftanım, onunsa soylu bir adı var;</p>

  <p class="normal">Ailemin bir unvanı yok, o ise soylu biri.</p>

  <p class="normal">O benim efendimdir, sevgili lordumdur benim,</p>

  <p class="normal">Bende onun hizmetkârı olarak yaşayıp kulu olarak öleceğim.</p>

  <p class="normal">Olamaz o benim kardeşim.</p>

  <p class="normal2">KONTES</p>

  <p class="normal">Ben de senin annen olamam demek?</p>

  <p class="normal2">HELENA</p>

  <p class="normal">Siz keşke annem olsaydınız efendim –</p>

  <p class="normal">Ama o zaman da oğlunuz, lordum, kardeşim olmasaydı –</p>

  <p class="normal">Gerçekten isterdim annem olmanızı!</p>

  <p class="normal">Eğer her ikimizin de annesi olsaydınız.</p>

  <p class="normal">O zaman onun kız kardeşi olmayayım diye</p>

  <p class="normal">Yalvarırdım Tanrıya.</p>

  <p class="normal">Ne yazık ki, sizin kızınız olunca,</p>

  <p class="normal">Benim kardeşim olması gerekiyor onun da.</p>

  <p class="normal2">KONTES</p>

  <p class="normal">Ama Helen, gelinim olarak da kızım olabilirdin.</p>

  <p class="normal">Tanrı korusun, bunu demek istemedin!</p>

  <p class="normal">Kız ile anne savaş veriyor damarlarında.</p>

  <p class="normal">Ne o yine sarardın?</p>

  <p class="normal">Kuşkum yakaladı duygularını.</p>

  <p class="normal">Neden kaynaklandığını biliyorum gözyaşlarının.</p>

  <p class="normal">Her şey apaçık ortada.</p>

  <p class="normal">Sen oğlumu seviyorsun.</p>

  <p class="normal">Aşkını belli etmemek için</p>

  <p class="normal">Bulduğun mazeretlerden dolayı utanmalısın.</p>

  <p class="normal">Şimdi bana doğruyu söyle;</p>

  <p class="normal">Dediğim gibi, değil mi?</p>

  <p class="normal">Bak yanakların itiraf ediyor her şeyi,</p>

  <p class="normal">Gözlerin açıkça belli ediyor duygularını.</p>

  <p class="normal">Yalnızca günah ve keçi inadı bağlayabilir dilini</p>

  <p class="normal">Ve ancak o zaman gerçek için kuşku duyulabilir.</p>

  <p class="normal">Hadi söyle, öyle değil mi?</p>

  <p class="normal">Eğer öyleyse, işleri arap saçına döndürdün demektir;</p>

  <p class="normal">Eğer değilse, inkâr et; ama yine de</p>

  <p class="normal">Senin iyiliğin için, hiçbir şey gizlemeden</p>

  <p class="normal">Bana gerçeği söylemeni istiyorum.</p>

  <p class="normal2">HELENA</p>

  <p class="normal">Saygıdeğer efendim, anlayamadım.</p>

  <p class="normal2">KONTES</p>

  <p class="normal">Oğlumu seviyor musun?</p>

  <p class="normal2">HELENA</p>

  <p class="normal">Beni bağışlayın soylu efendim!</p>

  <p class="normal2">KONTES</p>

  <p class="normal">Söyle, oğlumu seviyor musun?</p>

  <p class="normal2">HELENA</p>

  <p class="normal">Siz sevmiyor musunuz efendim?</p>

  <p class="normal2">KONTES</p>

  <p class="normal">Bana kaçamak yapma;</p>

  <p class="normal">Doğal bir nedeni var benim sevgimin,</p>

  <p class="normal">Bu da herkesin kabul ettiği bir şey.</p>

  <p class="normal">Hadi hadi, içini dök bana,</p>

  <p class="normal">Zaten iyice ele veriyor seni duyguların.</p>

  <p class="indentmetinitalik">(Diz çöker.)</p>

  <p class="normal2">HELENA</p>

  <p class="normal">Öyleyse, diz çöküp Tanrının ve sizin önünüzde,</p>

  <p class="normal">İtiraf etmeliyim: Oğlunuzu seviyorum.</p>

  <p class="normal">Dostlarım yoksul, ama dürüsttürler; aşkım da öyle.</p>

  <p class="normal">Kızmayın, benim tarafımdan sevildiği için.</p>

  <p class="normal">Bu durumda acı çeken o değil.</p>

  <p class="normal">Hiçbir zaman duygularımı açığa vuran,</p>

  <p class="normal">Haddini bilmez imalarda bulunmadım ona,</p>

  <p class="normal">Ona layık olmadan onu istemiyorum;</p>

  <p class="normal">Onu nasıl hak edeceğimi de bilemiyorum.</p>

  <p class="normal">Biliyorum boşuna sevdiğimi, umutla cebelleştiğimi;</p>

  <p class="normal">Ama bu büyük, aldatıcı ve dirençsiz süzgeçten</p>

  <p class="normal">Durmadan aşk gözyaşları döküyorum,</p>

  <p class="normal">Döktüğüm bu gözyaşlarıyla süresiz kaybediyorum.</p>

  <p class="normal">Böylece, ben puta tapanlar gibi,</p>

  <p class="normal">Hatamı dürüstçe kabul edip ona tapanlara tepeden bakan</p>

  <p class="normal">Ama kim olduklarını bilmeyen güneşe tapıyorum.</p>

  <p class="normal">Saygıdeğer efendim,</p>

  <p class="normal">Nefretinizin sevgime karşı çıkmasına izin vermeyin,</p>

  <p class="normal">Çünkü sevgi sizin bulunduğunuz yerdedir;</p>

  <p class="normal">Eğer sevginin gerçek ateşini hissettiyseniz,</p>

  <p class="normal">Saf dileklerde bulunup çok sevdiyseniz,</p>

  <p class="normal">O zaman sizin de aşk tanrıçanız hem saf hem tutkulu olmalı.</p>

  <p class="normal">Öyleyse, hiçbir zaman seçim hakkı olmadan seven,</p>

  <p class="normal">Ama kesinlikle kaybedeceği şeye her şeyini veren,</p>

  <p class="normal">Bile bile bulamayacağını arayan,</p>

  <p class="normal">Çelişkili bir biçimde öleceği yerde yaşayan</p>

  <p class="normal">Bu kimseye merhamet gösteriniz.</p>

  <p class="normal2">KONTES</p>

  <p class="normal">Doğru söyle ― Son günlerde Paris'e gitmeyi aklına koymuş muydun?</p>

  <p class="normal2">HELENA</p>

  <p class="normal">Evet, efendim.</p>

  <p class="normal2">KONTES</p>

  <p class="normal">Söyle, neden?</p>

  <p class="normal2">HELENA</p>

  <p class="normal">Size doğruyu söyleyeceğime yemin ederim:</p>

  <p class="normal">Bildiğiniz gibi, babam bana bazı ilaçlar bıraktı;</p>

  <p class="normal">Bunların olağanüstü ve kesin etkileri var.</p>

  <p class="normal">Bilgi birikimi ve uzun deneyler sonucunda</p>

  <p class="normal">Her derde deva olacak çok değerli ilaçlar yaptı.</p>

  <p class="normal">Bu ilaçlar sanıldığından çok daha güçlü olduğundan</p>

  <p class="normal">Bunları ancak özel durumlarda ve dikkatle kullanmamı vasiyet etti.</p>

  <p class="normal">Hele biri var ki bunlar arasında,</p>

  <p class="normal">Kralın iyileşmekten umudunu kestiği hastalığını</p>

  <p class="normal">İyileştirecek güçtedir, denenmiş ve kabul edilmiştir.</p>

  <p class="normal2">KONTES</p>

  <p class="normal">Peki, bu mu Paris'e gitmek istemenin tek nedeni?</p>

  <p class="normal2">HELENA</p>

  <p class="normal">Oğlunuz lord, bunu düşünmeme neden oldu;</p>

  <p class="normal">Yoksa ne Paris, ne babamın ilacı, ne de kralın sağlığı</p>

  <p class="normal">Aklımın ucundan bile geçmezdi.</p>

  <p class="normal2">KONTES</p>

  <p class="normal">Peki Helen, sen önerdiğinde bu ilacı</p>

  <p class="normal">Kral bunu kabul etmeyebilir: Hiç aklına gelmedi mi?</p>

  <p class="normal">Kral ve doktorları aynı düşüncedeler:</p>

  <p class="normal">Kral, doktorların bir şey yapamadıklarına inanıyor,</p>

  <p class="normal">Doktorlar da yapılacak bir şey kalmadığını düşünüyorlar.</p>

  <p class="normal">Okul bitirmiş, mesleklerinde uzmanlaşmış doktorlar,</p>

  <p class="normal">Hastalığı kendi haline bırakmışlarken,</p>

  <p class="normal">Çaresiz, tıp okumamış bir genç kıza ne kadar kulak asarlar?</p>

  <p class="normal2">HELENA</p>

  <p class="normal">Bu ilaçta babamın becerisinden daha fazla bir şey var,</p>

  <p class="normal">Bu da onun yeteneğinin en büyük yanıydı,</p>

  <p class="normal">Babam bu ilacı bana bıraktığında,</p>

  <p class="normal">Bu ilaç göklerin en talihli yıldızlarınca kutsandı.</p>

  <p class="normal">Onun için efendim, izin verin bana şansımı deneyeyim,</p>

  <p class="normal">Şu durumda, kralın iyileşmesi uğruna,</p>

  <p class="normal">Bırakın da hayatımı ortaya koyayım bu yolda.</p>

  <p class="normal2">KONTES</p>

  <p class="normal">İyice emin misin?</p>

  <p class="normal2">HELENA</p>

  <p class="normal">Evet efendim, bütün yüreğimle.</p>

  <p class="normal2">KONTES</p>

  <p class="normal">Öyleyse sevgili kızım Helen, izin veriyorum sana,</p>

  <p class="normal">At ve hizmetkârlar vereceğim yanına,</p>

  <p class="normal">Sevgi ve selamlarımı götür saraydaki oğluma ve dostlara.</p>

  <p class="normal">Ben evde kalıp senin girişimin için yakaracağım Tanrıya.</p>

  <p class="normal">Yarın yola çıkarsın; şunu da bil ki,</p>

  <p class="normal">Elimden gelen yardımı yapacağım sana.</p>

  <p class="indentmetinitalik">(Çıkarlar.)</p>
</body>
</html>
