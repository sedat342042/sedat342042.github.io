<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>YeterkiSonu IyiBitsin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_21">1. Sahne<sup class="calibre3"><a href="../Text/YeterkiSonu%20IyiBitsin_split_034.html#footnote-100-33" id="footnote-100-33-backlink">[33]</a></sup></h2>

  <p class="indentmetinitalik">(İkinci Soylu, beş altı asker girerler ve gizlenirler.)</p>

  <p class="normal2">İKİNCİ SOYLU</p>

  <p class="normal">Bu çitin önünden geçecek, başka yol yok. Üstüne atladığınızda, ne kadar korkunç bir dil konuşursanız o kadar iyi olur. Konuştuğunuzu anlamasanız bile, hiç önemli değil; çünkü aramızdan bir çevirmen bulununcaya kadar biz de onu anlamamış görüneceğiz.</p>

  <p class="normal2">BİRİNCİ ASKER</p>

  <p class="normal">Yüzbaşım izin verin, çevirmenliği ben yapayım.</p>

  <p class="normal2">İKİNCİ SOYLU</p>

  <p class="normal">Sen onunla arkadaşlık etmedin değil mi? Umarım sesini tanımaz.</p>

  <p class="normal2">BİRİNCİ ASKER</p>

  <p class="normal">Hayır efendim, kesinlikle tanımaz.</p>

  <p class="normal2">İKİNCİ SOYLU</p>

  <p class="normal">Peki hangi uydurma dili konuşacaksın?</p>

  <p class="normal2">BİRİNCİ ASKER</p>

  <p class="normal">Sizin konuştuğunuzu taklit ederim.</p>

  <p class="normal2">İKİNCİ SOYLU</p>

  <p class="normal">Bizi düşman tarafından gelmiş bir grup sanmalı. Buralarda konuşulan bütün şivelere kulağı aşina olabilir; onun için hepimiz birbirimize ne diyeceğimizi bilmeden, kendimize göre bir şeyler uydurmalıyız. Birbirimizi anlayalım yeter. Kuş dili olabilir – bu laklakı ölçülü ve dikkatli yapmalısınız. Sana gelince çevirmen: Gayet kurnaz davranmalısın. Hişt, saklanın! İşte geliyor. İki saat uykuyla oyalandı, sonra da karargâha dönüp yalan dolu yeminler edecek.</p>

  <p class="indentmetinitalik">(Gizlenirler. Parolles girer.)</p>

  <p class="normal2">PAROLLES</p>

  <p class="normal">Saat on. Üç saat içinde yerime dönmek için bol bol vakit var. Peki, dönünce ne söyleyeceğim? Çok inandırıcı bir şey bulmalıyım. Foyamı ortaya çıkarmak üzereler; son zamanlarda zor durumlarda daha sık kalmaya başladım. Ben de bu yüzden delidolu konuşmak zorunda kaldım, ama yüreğim Savaş Tanrısı'nın korkusuyla dolu, onun itlerine gelince: Henüz palavralarıma karşı çıkmaya kalkışmıyorlar.</p>

  <p class="normal2">İKİNCİ SOYLU</p>

  <p class="normal">İşte şu senin dilinin durmadan suç işlediğini gösteren ilk delili.</p>

  <p class="normal2">PAROLLES</p>

  <p class="normal">Şu davul bulmayı üstlenmem için beni hangi şeytan dürtükledi? Bunun imkânsız olduğunu biliyordum. Bulmayı da düşünmüyordum. Kendimi yaralamalıyım, dönünce davulu ararken yaralandığımı söylerim. Hafif yaralara inanmayabilirler: "Bu kadarcıkla mı kurtuldun?" deyiverirler. Ama büyük yaralar açmaya da doğrusu cesaretim yok. Öyleyse nasıl inandırıcı bir delil göstermeliyim? Kopasıca dilim, beni bu belaya sokacağına seni küfürbaz bir orospunun ağzına soksaydım keşke; sarıp sarmalayıp katır kuyruğuna bağlasaydım.</p>

  <p class="normal2">İKİNCİ SOYLU</p>

  <p class="normal">Ne olduğunu bilmesi, olduğu gibi görünmesi mümkün mü?</p>

  <p class="normal2">PAROLLES</p>

  <p class="normal">Üstümdekileri yırtmam işe yarayabilir; bir de kılıcımı kırarım, olur biter.</p>

  <p class="normal2">İKİNCİ SOYLU</p>

  <p class="normal">Bu kadar kolay kurtulamazsın.</p>

  <p class="normal2">PAROLLES</p>

  <p class="normal">Ya da sakallarımı kesip bunun bir taktik olduğunu söyleyebilirim.</p>

  <p class="normal2">İKİNCİ SOYLU</p>

  <p class="normal">İşe yaramaz.</p>

  <p class="normal2">PAROLLES</p>

  <p class="normal">Öyleyse elbiselerimi suya atıp soyulduğumu söylerim.</p>

  <p class="normal2">İKİNCİ SOYLU</p>

  <p class="normal">Bu da işe yaramaz.</p>

  <p class="normal2">PAROLLES</p>

  <p class="normal">Kalenin penceresinden suya atladığıma yemin etsem –</p>

  <p class="normal2">İKİNCİ SOYLU</p>

  <p class="normal">Ne kadar derine?</p>

  <p class="normal2">PAROLLES</p>

  <p class="normal">Otuz kulaç.<sup class="calibre3"><a href="../Text/YeterkiSonu%20IyiBitsin_split_034.html#footnote-100-34" id="footnote-100-34-backlink">[34]</a></sup></p>

  <p class="normal2">İKİNCİ SOYLU</p>

  <p class="normal">Arka arkaya üç büyük yalana çok zor inanılır.</p>

  <p class="normal2">PAROLLES</p>

  <p class="normal">Ah, düşmanın herhangi bir davulunu ele geçirebilsem; o zaman davulu bulduğuma rahatça yemin edebilirdim.</p>

  <p class="normal2">İKİNCİ SOYLU</p>

  <p class="normal">Şimdi birini bulacaksın.</p>

  <p class="normal2">PAROLLES</p>

  <p class="normal">Ah, bir davul, bir ―</p>

  <p class="indentmetinitalik">(Sesler, gürültüler.)</p>

  <p class="normal2">İKİNCİ SOYLU</p>

  <p class="normal">Sagaldıgırıgın! Tugutugun, tugutugun. Kagaçıgırmaga-yıgın!</p>

  <p class="normal2">ASKERLER</p>

  <p class="normal">Yakalagayıgın, tugutugun. Tugutugun, karga tulumba!</p>

  <p class="normal2">PAROLLES</p>

  <p class="normal">Fidye, fidye, no! Gözlerimi kapamayın.</p>

  <p class="indentmetinitalik">(Gözlerini bağlarlar.)</p>

  <p class="normal2">BİRİNCİ ASKER</p>

  <p class="normal">Boskos. Begen çegevigirmegen Boskos.</p>

  <p class="normal2">PAROLLES</p>

  <p class="normal">O kadarını anladım: Siz Muskos alayındansınız. Hey Tanrım, yabancı dil bilmemek yüzünden canımdan olacağım. Aranızda Almanca, Danca, Flamanca, İtalyanca, Fransızca bilen varsa konuşsun benimle; Floransalıların canlarına okuyacak sırları açıklayayım.</p>

  <p class="normal2">BİRİNCİ ASKER</p>

  <p class="normal">Begen Boskos. Dilini biliyorum; konuşabilirim de! Segersegeri hegerigif. Hazır ol eşek cennetine gitmeye: Göğsüne on yedi hançer dayalı.</p>

  <p class="normal2">PAROLLES</p>

  <p class="normal">Ayy!</p>

  <p class="normal2">BİRİNCİ ASKER</p>

  <p class="normal">Ay may anlamam! Başla duaya! Magankagafaga, ögödlegek!</p>

  <p class="normal2">İKİNCİ SOYLU</p>

  <p class="normal">Kogonuguşugursaga bagağışlagarıgım.</p>

  <p class="normal2">BİRİNCİ ASKER</p>

  <p class="normal">Komutan seni bağışlayabileceğini söylüyor,</p>

  <p class="normal">Seni gözü bağlı götürüp bilgi istiyor senden.</p>

  <p class="normal">Hayatını kurtarmak istiyorsa, bu bilgiyi verir diyor.</p>

  <p class="normal2">PAROLLES</p>

  <p class="normal">N'olur hayatımı bağışlayınız.</p>

  <p class="normal">Anlatayım size bütün bildiklerimi,</p>

  <p class="normal">Kuvvetlerini, hedeflerini;</p>

  <p class="normal">Öyle şeyler söyleyeceğim ki şaşıracaksınız.</p>

  <p class="normal2">BİRİNCİ ASKER</p>

  <p class="normal">Ama iyi niyetli davranacak mısın?</p>

  <p class="normal2">PAROLLES</p>

  <p class="normal">Olmazsam, lanetleyin beni.</p>

  <p class="normal2">BİRİNCİ ASKER</p>

  <p class="normal">Hegerşegeyigi aganlagatagacak.</p>

  <p class="normal">Hadi gel bakalım; sana zaman tanındı, sevin.</p>

  <p class="indentmetinitalik">(Parolles ile çıkar. Dışarıdan gürültüler.)</p>

  <p class="normal2">İKİNCİ SOYLU</p>

  <p class="normal">Git, haber ver Kont Rousillon'la kardeşime,</p>

  <p class="normal">Ağaçkakanı yakaladık; onlar gelinceye kadar</p>

  <p class="normal">Sarıp sarmalayıp tutacağız elimizde.</p>

  <p class="normal2">İKİNCİ ASKER</p>

  <p class="normal">Emredersiniz yüzbaşım.</p>

  <p class="normal2">İKİNCİ SOYLU</p>

  <p class="normal">İhanet ediyor bize, yüzümüze karşı;</p>

  <p class="normal">Bunu da söyle!</p>

  <p class="normal2">İKİNCİ ASKER</p>

  <p class="normal">Emredersiniz, efendim.</p>

  <p class="normal2">İKİNCİ SOYLU</p>

  <p class="normal">Onlar gelene kadar,</p>

  <p class="normal">Onu karanlıkta tutup hapsedeceğim.</p>

  <p class="indentmetinitalik">(Çıkarlar.)</p>
</body>
</html>
