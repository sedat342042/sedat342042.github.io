<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>YeterkiSonu IyiBitsin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_9">1. Sahne<sup class="calibre3"><a href="../Text/YeterkiSonu%20IyiBitsin_split_034.html#footnote-100-18" id="footnote-100-18-backlink">[18]</a></sup></h2>

  <p class="indentmetinitalik">(Kral, Floransa Savaşı'na gitmek üzere olan çeşitli rütbedeki genç soylularla girer. Aralarında Rousillon kontu Bertram ile adamı Parolles de vardır. Borular çalar.)</p>

  <p class="normal2">KRAL</p>

  <p class="normal">Güle güle genç lordlar! Savaşçı ilkelerinizi unutmayın sakın.</p>

  <p class="normal">Sizin de yolunuz açık olsun şövalyeler.</p>

  <p class="normal">Yardımcı olun birbirinize;</p>

  <p class="normal">Her iki grup da öğütlerimi dinleyecek olursa eğer,</p>

  <p class="normal">İhsanım da o kadar bol, her iki gruba o kadar yararlı olur.</p>

  <p class="normal2">BİRİNCİ SOYLU</p>

  <p class="normal">Umarız ki efendimiz, asker olarak başarıp da döndüğümüzde,</p>

  <p class="normal">Siz majestelerini sağlıklı buluruz.</p>

  <p class="normal2">KRAL</p>

  <p class="normal">Hayır hayır, olacak şey değil.</p>

  <p class="normal">Hayatıma musallat olan bu hastalığa sahip olduğumu</p>

  <p class="normal">Yine de itiraf etmek istemiyor yüreğim.</p>

  <p class="normal">Güle güle genç soylular. Hem yaşasam da, ölsem de</p>

  <p class="normal">Siz kahraman Fransızlar olduğunuzu gösterin.</p>

  <p class="normal">Soyluluk unvanlarını son zamanlarda kazanan</p>

  <p class="normal">Şu Kuzey İtalya'dakiler –</p>

  <p class="normal">Boyun eğince önünüzde en yiğidi,</p>

  <p class="normal">Sizin şan ve şerefle flört etmek için değil,</p>

  <p class="normal">Ona sahip olmak için geldiğinizi görsünler.</p>

  <p class="normal">Aradığınızı bulun ki, namımız yayılsın dört bir yana.</p>

  <p class="normal">Hadi, herkese elveda!</p>

  <p class="normal2">İKİNCİ SOYLU</p>

  <p class="normal">Emredersiniz, hizmetinizdeyiz majesteleri.</p>

  <p class="normal2">KRAL</p>

  <p class="normal">Dikkat edin İtalya'nın kızlarına:</p>

  <p class="normal">Derler ki Fransızcamızın gücü yetmez</p>

  <p class="normal">Tekliflerine karşı koymaya.</p>

  <p class="normal">İşinizi bitirmeden tutsak olmayın sakın.</p>

  <p class="normal2">İKİSİ BİRDEN</p>

  <p class="normal">Yürekten katılıyoruz uyarılarınıza.</p>

  <p class="normal2">KRAL</p>

  <p class="normal">İyi yolculuklar.</p>

  <p class="indentmetinitalik">(Maiyetindekilere.)</p>

  <p class="normal">Gelin buraya.</p>

  <p class="indentmetinitalik">(Onların yardımıyla çıkar.)</p>

  <p class="normal2">BİRİNCİ SOYLU</p>

  <p class="normal">Ah, saygıdeğer efendimiz, ne acı bizimle gelmeyip burada kalmanız.</p>

  <p class="normal2">PAROLLES</p>

  <p class="normal">Bu onun suçu değil zarif delikanlı,</p>

  <p class="normal2">İKİNCİ SOYLU</p>

  <p class="normal">Ah, çok heyecanlı savaşa gitmek.</p>

  <p class="normal2">PAROLLES</p>

  <p class="normal">Bravo. O heyecanlı savaşlarda ben de bulundum.</p>

  <p class="normal2">BERTRAM</p>

  <p class="normal">Bense burada kalmaya mahkûm edildim,</p>

  <p class="normal">Yok efendim "çok gençmişim", "gelecek yıl gidebilirmişim"</p>

  <p class="normal">"Daha çok erkenmiş" benim için.</p>

  <p class="normal2">PAROLLES</p>

  <p class="normal">Eğer aklına koydunsa delikanlı, topla cesaretini ve sıvış.</p>

  <p class="normal2">BERTRAM</p>

  <p class="normal">Onurumu tüketinceye dek</p>

  <p class="normal">Burada oturup bir kadına birinci at olacağım,</p>

  <p class="normal">Cilalı mermerlerde ayakkabılarımı gıcırdatacağım;</p>

  <p class="normal">Yalnızca dans etmek için kılıç kuşanacağım.</p>

  <p class="normal">Yoo olmaz! Kimseye görünmeden kaçmalıyım buradan.</p>

  <p class="normal2">BİRİNCİ SOYLU</p>

  <p class="normal">Onur payı var bu kaçışta.</p>

  <p class="normal2">PAROLLES</p>

  <p class="normal">Madem öyle kont, gitmelisin.</p>

  <p class="normal2">İKİNCİ SOYLU</p>

  <p class="normal">Ben de aynı düşüncedeyim, elveda efendim.</p>

  <p class="normal2">BERTRAM</p>

  <p class="normal">Aklım sizlerde kalacak, ayrılışımız da</p>

  <p class="normal">Tıpkı işkence edilen bir bedenin parçalanması gibi.</p>

  <p class="normal2">BİRİNCİ SOYLU</p>

  <p class="normal">Elveda yüzbaşı.</p>

  <p class="normal2">İKİNCİ SOYLU</p>

  <p class="normal">Elveda sevgili Mösyö Parolles.</p>

  <p class="normal2">PAROLLES</p>

  <p class="normal">Soylu kahramanlar kılıcım sizinledir. Yiğit, parlak silahşorlar, keskin kılıçlı beyler, gitmeden dinleyin beni. Spini kıtasında Yüzbaşı Spurio adında birine rastlayacaksınız. Sol yanağında savaştan kalma bir yara izi vardır. O yarayı açan işte bu kılıç; ona deyin ki, Parolles yaşıyor ve ondan haber bekliyor.</p>

  <p class="normal2">BİRİNCİ SOYLU</p>

  <p class="normal">Emredersiniz yüzbaşım.</p>

  <p class="normal2">PAROLLES</p>

  <p class="normal">Savaş Tanrısı Mars, bu yeni hayranlarını, sizleri kutsasın.</p>

  <p class="indentmetinitalik">(Soylular çıkar.)</p>

  <p class="normal">Sen ne yapacaksın?</p>

  <p class="indentmetinitalik">(Kral girer, maiyetindekiler tarafından gerideki tahtına oturtulur.)</p>

  <p class="normal2">BERTRAM</p>

  <p class="normal">Kalacağım – Kral geldi.</p>

  <p class="normal2">PAROLLES</p>

  <p class="normal">Soylu beylere daha çok ilgi göstermelisiniz, soğuk bir iki veda sözcüğüyle işi geçiştirdiniz. Onlara daha yakın, daha içten davranın; çünkü bu onların günü şimdi. Adımlarınızı doğru atmalısınız, doğru yiyip doğru konuşmalısınız. Yani sarayın törelerine uymayı bilmelisiniz. Gerçi bu durumda dansı şeytan açıyor, ama bu soylu komutanların peşinden gitmelisiniz. Hadi, peşlerinden koşun da doğru dürüst bir veda edin.</p>

  <p class="normal2">BERTRAM</p>

  <p class="normal">Olur.</p>

  <p class="normal2">PAROLLES</p>

  <p class="normal">Bunlar değerli kişiler, görünüşlerine bakılırsa zorlu silahşorlar.</p>

  <p class="indentmetinitalik">(Bertram ve Parolles çıkarlar. Lafeu girer.)</p>

  <p class="normal2">LAFEU</p>

  <p class="indentmetinitalik">(Diz çöker.)</p>

  <p class="normal">Beni de, söyleyeceklerimi de bağışlayınız efendim.</p>

  <p class="normal2">KRAL</p>

  <p class="normal">Ayağa kalkabilirsin.</p>

  <p class="normal2">LAFEU</p>

  <p class="indentmetinitalik">(Ayağa kalkar.)</p>

  <p class="normal">Karşınızda, bağışlamanızı dileyen biri var efendim.</p>

  <p class="normal">Keşke bağışlanmak için siz diz çökebilseydiniz de,</p>

  <p class="normal">Benim bir sözümle ayağa kalkabilseydiniz.</p>

  <p class="normal2">KRAL</p>

  <p class="normal">Keşke ayağa kalkabilseydim de,</p>

  <p class="normal">Kelleni uçurmamam için yalvarmanı bekleseydim.</p>

  <p class="normal2">LAFEU</p>

  <p class="normal">Dilerim kalkarsınız.</p>

  <p class="normal">Ama önemli olan şu efendimiz:</p>

  <p class="normal">Kurtulmak istiyor musunuz bu hastalıktan,</p>

  <p class="normal">Yoksa istemiyor musunuz?</p>

  <p class="normal2">KRAL</p>

  <p class="normal">Hayır.</p>

  <p class="normal2">LAFEU</p>

  <p class="normal">Ya demek üzüme bile el sürmeyeceksiniz, haşmetli şarapçım?</p>

  <p class="normal">Ama şarapsever majesteleri eğer bir uzanabilirse,</p>

  <p class="normal">Bu soylu üzümlerin hepsini yiyebilir.</p>

  <p class="normal">Öyle bir ilaç gördüm ki efendim</p>

  <p class="normal">Bir taşa bile soluk aldırabilir.</p>

  <p class="normal">Hayat verebilir bir kayaya,</p>

  <p class="normal">Size çılgın bir İspanyol dansı yaptırabilir.</p>

  <p class="normal">Ölmüş kralları mezarlarından kaldırabilir</p>

  <p class="normal">Ufacık bir damlası;</p>

  <p class="normal">Hayır, hayır, Şarlman'ın eline bir kalem tutuşturur da</p>

  <p class="normal">O bayan için aşk şiirleri yazdırabilir.</p>

  <p class="normal2">KRAL</p>

  <p class="normal">Hangi bayan?</p>

  <p class="normal2">LAFEU</p>

  <p class="normal">Kim mi? Bir doktor bayan! Efendimiz şimdi geldi,</p>

  <p class="normal">Eğer görmek isterseniz... Şimdi şu uçarı gevezeliği bırakayım da;</p>

  <p class="normal">Onuruma, mevkiime yakışır biçimde konuşayım,</p>

  <p class="normal">Düşüncelerimi ciddi bir biçimde anlatayım:</p>

  <p class="normal">Tanıştığım öyle bir kimse ki,</p>

  <p class="normal">Hanımlığı, yaşı, mesleği, zekâsı ve tutarlığı ile</p>

  <p class="normal">Bunaklığıma kızmama meydan vermeden</p>

  <p class="normal">Hayran bıraktı beni kendine.</p>

  <p class="normal">Onu kabul eder misiniz?</p>

  <p class="normal">Çünkü o bunu diliyor, işini de çok iyi biliyor.</p>

  <p class="normal">Sonra istediğiniz kadar gülün bana bu iş bitince.</p>

  <p class="normal2">KRAL</p>

  <p class="normal">Peki, iyi yürekli Lafeu,</p>

  <p class="normal">Getir bakalım şu harikayı,</p>

  <p class="normal">Biz de hayran kalalım senin gibi</p>

  <p class="normal">Ya da nasıl kandığına şaşıp silelim hayranlığını.</p>

  <p class="normal2">LAFEU</p>

  <p class="normal">Görürsünüz ayağa kaldıracağım sizi,</p>

  <p class="normal">Hem de hiç uzun sürmeyecek bu.</p>

  <p class="indentmetinitalik">(Çıkar.)</p>

  <p class="normal2">KRAL</p>

  <p class="normal">İşte abuk subuk konuşmak da buna derler.</p>

  <p class="indentmetinitalik">(Lafeu, Helena ile girer.)</p>

  <p class="normal2">LAFEU</p>

  <p class="normal">Çekinmeyin, gelin arkamdan.</p>

  <p class="normal2">KRAL</p>

  <p class="normal">Bu tezcanlının gerçekten de kanatları var galiba.</p>

  <p class="normal2">LAFEU</p>

  <p class="normal">Gelin gelin, yaklaşın biraz;</p>

  <p class="normal">İşte bu bayan, majesteleri. – Şimdi söyleyin söyleyeceğinizi.</p>

  <p class="normal">Ama siz bir haine benziyorsunuz, neyse ki</p>

  <p class="normal">Majesteleri çok seyrek korkar sizin gibi hainlerden.</p>

  <p class="normal">Ben Cressida'nın amcasıyım,</p>

  <p class="normal">Onun için de ikinizi yalnız bırakacağım.</p>

  <p class="normal">Hadi hoşça kalın.</p>

  <p class="indentmetinitalik">(Çıkar.)</p>

  <p class="normal2">KRAL</p>

  <p class="normal">Şimdi söyle bakalım güzelim</p>

  <p class="normal">Benimle mi ilgili söyleyeceklerin?</p>

  <p class="normal2">HELENA</p>

  <p class="normal">Evet, iyi yürekli efendim.</p>

  <p class="normal">Gerard de Narbon babamdı benim.</p>

  <p class="normal">Mesleğinde eşsizdi.</p>

  <p class="normal2">KRAL</p>

  <p class="normal">Tanırdım onu.</p>

  <p class="normal2">HELENA</p>

  <p class="normal">Öyleyse bir yana bırakayım onu övmeyi;</p>

  <p class="normal">Onu tanımak yeterli çünkü.</p>

  <p class="normal">Ölüm döşeğindeyken bana bıraktı birçok formülünü;</p>

  <p class="normal">Hele biri, bulgularının en değerlisi,</p>

  <p class="normal">Ustalık döneminin en büyük hazinesi;</p>

  <p class="normal">Bunu üçüncü gözümmüş gibi saklamamı tembihledi,</p>

  <p class="normal">Hatta iki gözümden de çok sakınmamı istedi;</p>

  <p class="normal">Öyle yaptım ben de ve duyunca</p>

  <p class="normal">Siz majestelerinin şifa bulmaz hastalığını,</p>

  <p class="normal">Babamın ilacının bu hastalığı geçireceğini düşündüm.</p>

  <p class="normal">Bu ilacı size vermeye,</p>

  <p class="normal">Eğer kabul buyurursanız, sizi iyileştirmeye geldim.</p>

  <p class="normal2">KRAL</p>

  <p class="normal">Teşekkür ederim sana kızım,</p>

  <p class="normal">Ancak en uzman doktorlar bile umut kesmişken,</p>

  <p class="normal">Doktorlar toplanıp hiçbir ilacın kâr etmeyeceği,</p>

  <p class="normal">Hiçbir ilacın bu bedeni iyileştiremeyeceği üzerine</p>

  <p class="normal">Fikir birliğine varmışken,</p>

  <p class="normal">Biraz safdillik olmuyor mu senin bu iddian!</p>

  <p class="normal">Bence haksızlık etmeyelim mantığımıza,</p>

  <p class="normal">Umuda kapılmayalım budala gibi,</p>

  <p class="normal">İyileşme umudu olmayan hastalığımızı satmayalım şarlatanlara;</p>

  <p class="normal">Büyüklüğümüzü namımızdan ayırmayalım,</p>

  <p class="normal">Yardım akla yakın değilse,</p>

  <p class="normal">Mantıksız bir yardımdır bize göre.</p>

  <p class="normal2">HELENA</p>

  <p class="normal">Böyle düşünüyorsanız eğer, size itaat ederek ödensin çabamın bedeli.</p>

  <p class="normal">Acizane yalvarırım yüce kişiliğinize,</p>

  <p class="normal">İyi niyet ve görev duygusundan başka bir şey olmayan amacım için</p>

  <p class="normal">Daha fazla ısrar etmeyeceğim,</p>

  <p class="normal">Bana tekrar katlanmanızı istemeyeceğim.</p>

  <p class="normal2">KRAL</p>

  <p class="normal">Minnettarlıktan daha azını veremem sana.</p>

  <p class="normal">Bana yardım etmeyi düşündün,</p>

  <p class="normal">Ölüme yaklaşmış biri olarak yaşamamı isteyenlere</p>

  <p class="normal">Çok teşekkür ederim.</p>

  <p class="normal">Ama benim tamamını bildiğimin sen hiçbir parçasını bilmiyorsun,</p>

  <p class="normal">Ben bütün tehlikenin farkındayken, sen bilmiyorsun hiçbir şeyi.</p>

  <p class="normal2">HELENA</p>

  <p class="normal">Madem aklınıza koymuşsunuz iyileşmemeyi.</p>

  <p class="normal">Size vereceğim ilacı denemenin de bir zararı olmaz.</p>

  <p class="normal">Büyük işleri kotarıp ortaya çıkaranlar,</p>

  <p class="normal">Çoğu kez bunu en zayıf temsilcileriyle yaparlar.</p>

  <p class="normal">Kutsal Kitap'a göre, yargıçlar ihtiyaç duyunca yardıma,</p>

  <p class="normal">Uzağı bebekler görürmüş.</p>

  <p class="normal">Büyükler tanımazken mucizeyi</p>

  <p class="normal">Denizler kuruyup çöle dönmüş.</p>

  <p class="normal">Çoğu kez çıkmaz beklentiler,</p>

  <p class="normal">Sık sık unutulur verilen sözler;</p>

  <p class="normal">Ve çoğu kez de başarı en umulmadık, en beklenmedik anda gelir.</p>

  <p class="normal2">KRAL</p>

  <p class="normal">Seni dinlemek istemiyorum; güle güle iyi yürekli kız.</p>

  <p class="normal">Çabaların boşa gittiğine göre, bedelini de kendin öde.</p>

  <p class="normal">Önerin kabul edilmedi, teşekkürler yine de.</p>

  <p class="normal2">HELENA</p>

  <p class="normal">Tanrı vergisi bu şey de, böylece reddediliyor bir sözle.</p>

  <p class="normal">Oysa bu, görünüşe göre düşünen bizlere estiği gibi değil,</p>

  <p class="normal">O her şeyi bilen yüce Tanrı içindir;</p>

  <p class="normal">Ama en korkuncu, kutsal göğün yardımını</p>

  <p class="normal">İnsan işi sanan haddini bilmeyiş duygusu.</p>

  <p class="normal">Saygıdeğer efendim, bir fırsat tanıyın bana;</p>

  <p class="normal">Beni değil, kutsal göğün buyruğunu deneyin.</p>

  <p class="normal">Ben yapamayacağı ile övünen bir şarlatan değilim;</p>

  <p class="normal">Biliniz ki, düşünerek söylüyorum, bilerek düşünüyorum,</p>

  <p class="normal">İnanın ilacımın gücü de, sizin iyileşme umudunuz da yok olmuş değil.</p>

  <p class="normal2">KRAL</p>

  <p class="normal">Bu kadar mı güveniyorsun kendine?</p>

  <p class="normal">İyileşme umudum ne kadar sence?</p>

  <p class="normal2">HELENA</p>

  <p class="normal">Pek çok efendim, bağışlayıcı efendim;</p>

  <p class="normal">Güneşin atları, gün ışığı nöbetinde meşalecileri</p>

  <p class="normal">İki kez dolaştırıp döndürmeden,</p>

  <p class="normal">Puslu, sisli günbatımı, gece yıldızını</p>

  <p class="normal">İki kez nemlendirip Venüs'ün lambasını söndürmeden,</p>

  <p class="normal">Yol göstericinin kum saati hırsız dakikalara</p>

  <p class="normal">Yirmi dört kez nasıl hızla geçeceklerini söylemeden,</p>

  <p class="normal">Sağlığınıza tüneyen hastalık uçup gidecek,</p>

  <p class="normal">Sağlık özgürlüğe kavuşurken, hastalık geberecek.</p>

  <p class="normal2">KRAL</p>

  <p class="normal">Bu kesin, güvenli sözlerinle</p>

  <p class="normal">Neye cüret ettiğinin farkında mısın?</p>

  <p class="normal2">HELENA</p>

  <p class="normal">Yüzsüzlükle suçlanmak orospunun cüretindendir,</p>

  <p class="normal">Herkesin bildiği bir utançtır tiksindirici ezgilerde;</p>

  <p class="normal">İyileşmediğiniz takdirde temiz adım solup kurusun,</p>

  <p class="normal">Hayır, daha da kötüsü olsun:</p>

  <p class="normal">Son verin yaşamıma en korkunç işkencelerle.</p>

  <p class="normal2">KRAL</p>

  <p class="normal">Sanırım kutsal bir ruh konuşturuyor seni,</p>

  <p class="normal">Cılız bir çalgıdan çıkan güçlü bir ses gibi;</p>

  <p class="normal">Mantığın olanaksız sayacağı şeyi</p>

  <p class="normal">Geçerli görüyor yüce bir sezgi.</p>

  <p class="normal">Hayatın değerlidir, çünkü hayatının baharındasın,</p>

  <p class="normal">Bu da artırır anlamını yaşamının:</p>

  <p class="normal">Tazeliğin, güzelliğin, zekân, cesaretin –</p>

  <p class="normal">Bütün bunlar nedenidir mutluluğun ve gençliğin.</p>

  <p class="normal">Bu güzel hayatını tehlikeye attığına göre,</p>

  <p class="normal">Bu üstü kapalı anlattığın ya sınırsız bir beceridir</p>

  <p class="normal">Ya da korkunç bir çılgınlık.</p>

  <p class="normal">Öyleyse tatlı doktorcuk, ben ölürsem eğer</p>

  <p class="normal">Seni de öldürecek olan ilacını deneyeceğim.</p>

  <p class="normal2">HELENA</p>

  <p class="normal">Beceremezsem eğer belirttiğim zaman içinde,</p>

  <p class="normal">Yerine getiremezsem söz verdiğimi,</p>

  <p class="normal">Acımadan öldürsünler beni,</p>

  <p class="normal">Bunu hak ettim demektir; yardım istemem, ölümdür bedelim.</p>

  <p class="normal">Ama ya başarırsam, ne verirsiniz bana?</p>

  <p class="normal2">KRAL</p>

  <p class="normal">Dilediğini iste.</p>

  <p class="normal2">HELENA</p>

  <p class="normal">Ne dilersem yapacak mısınız?</p>

  <p class="normal2">KRAL</p>

  <p class="normal">Evet, krallık asası ve Tanrı inancım üstüne yemin ederim.</p>

  <p class="normal2">HELENA</p>

  <p class="normal">Öyleyse, emrinizde olan, seçeceğim kişinin</p>

  <p class="normal">Kocam olmasında yardımcı olacaksınız.</p>

  <p class="normal">Fransa'nın krallık soyundan seçeceğim erkek</p>

  <p class="normal">Arınıp kendini beğenmişlikten,</p>

  <p class="normal">Devletinizin hangi makamında olursa olsun.</p>

  <p class="normal">Bendenizin basit adını her yana yayacak,</p>

  <p class="normal">Benim dilediğim, sizin bana bağışlayacağınız kişi</p>

  <p class="normal">Kullarınız arasından bildiğim biri.</p>

  <p class="normal2">KRAL</p>

  <p class="normal">İşte elim. Durum gözden geçirildi,</p>

  <p class="normal">Benim yardımımla dileğin yerine gelecek.</p>

  <p class="normal">Sen seç zamanını; çünkü kararlı bir hastan olarak</p>

  <p class="normal">Sana güveneceğim her zaman.</p>

  <p class="normal">Daha çok şey sormak isterdim sana, sormalıydım da –</p>

  <p class="normal">Nereden geldiğini, nasıl hizmet edeceğini –</p>

  <p class="normal">Ama daha çok tanıdıkça, daha az inanabilirim sana.</p>

  <p class="normal">Yine de sorgusuz hoş geldin, kuşku duymadığım mutluluk!</p>

  <p class="normal">Hey, bana yardım edin! –</p>

  <p class="normal">Tedavin de sözlerin gibi umut verirse,</p>

  <p class="normal">Sana karşılığını aynen vereceğim ben de.</p>

  <p class="indentmetinitalik">(Çıkarlar.)</p>
</body>
</html>
