<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>YeterkiSonu IyiBitsin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_18">5. Sahne<sup class="calibre3"><a href="../Text/YeterkiSonu%20IyiBitsin_split_034.html#footnote-100-30" id="footnote-100-30-backlink">[30]</a></sup></h2>

  <p class="indentmetinitalik">(Uzaktan borular duyulur. Floransalı yaşlı Dul, Diana, Violenta, Mariana ve yurttaşlar girerler.)</p>

  <p class="normal2">DUL</p>

  <p class="normal">Hadi gelin, kente yaklaşırlarsa, her şeyi kaçıracağız.</p>

  <p class="normal2">DIANA</p>

  <p class="normal">Dediklerine göre, Fransız kont çok büyük hizmetlerde bulunmuş.</p>

  <p class="normal2">DUL</p>

  <p class="normal">Karşı tarafın başkomutanını tutsak aldığı söyleniyor, dükün kardeşini de kendi elleriyle öldürmüş.</p>

  <p class="indentmetinitalik">(Borular.)</p>

  <p class="normal">Geç kaldık, ters yöne gidiyorlar. Durun! Onlar mı, borularından anlaşılır.</p>

  <p class="normal2">MARIANA</p>

  <p class="normal">Boşuna, hadi geri dönelim. Anlatılanlarla yetiniriz. Sen Diana, şu genç Fransız komutandan sakınmalısın. Bir genç kızın namusu adıdır; hiçbir şey bakirelikten daha önemli değildir.</p>

  <p class="normal2">DUL</p>

  <p class="normal">Kontun adamının da sana nasıl asıldığını Mariana'ya anlattım.</p>

  <p class="normal2">MARIANA</p>

  <p class="normal">O serseriyi tanıyorum, boyu devrilsin! Adı da Parolles mi ne, genç kontun yanına nasılsa yamanmış pis bir herif. Sen her ikisinden de sakın Diana; kandırıcı sözlerine, yeminlerine, armağanlarına, seni elde etmek için çevirdikleri dolaplara sakın aldanma. Birçok bakire bunlar gibileri tarafından baştan çıkarılmışlardır; sonucu da hep felaket getirmiştir. Bunun en korkunç yanı, böyleleri bu kazadan sonra art arda olanlardan da kurtulamazlar, tam tersine onları tehdit eden tuzaklara kolayca düşerler. Umarım daha fazla söylememe gerek yoktur. Dilerim saf güzelliğin olduğu gibi kalır; bugüne kadar yitirilen iffet dışında, gebelik tehlike olmamıştır.</p>

  <p class="normal2">DIANA</p>

  <p class="normal">Benden kuşku duyman gereksiz.</p>

  <p class="indentmetinitalik">(Helena, hacı kılığında girer.)</p>

  <p class="normal2">DUL</p>

  <p class="normal">Umarım – Bakın bir hacı geliyor. Benim evimde kalacağı içime doğuyor; Fransa'dan durmadan birilerini gönderiyorlar. Şunu bir sorguya çekelim. Tanrı seni korusun hacı! Nereye böyle?</p>

  <p class="normal2">HELENA</p>

  <p class="normal">Aziz Jacques le Grand'a. Lütfen söyler misiniz, nerede?</p>

  <p class="normal2">DUL</p>

  <p class="normal">Aziz Francis'te kent kapısının hemen yanında.</p>

  <p class="normal2">HELENA</p>

  <p class="normal">Buradan mı gideceğim?</p>

  <p class="normal2">DUL</p>

  <p class="normal">Evet, buradan.</p>

  <p class="indentmetinitalik">(Ufaktan askeri adım sesleri gelir.)</p>

  <p class="normal">Bu yana geliyorlar.</p>

  <p class="normal">Kutsal hacı, bekleyin şu askerler geçinceye kadar,</p>

  <p class="normal">Kalacağınız yere götürelim sizi;</p>

  <p class="normal">Sanırım, benim gibi biri olacak ev sahibiniz.</p>

  <p class="normal2">HELENA</p>

  <p class="normal">Ev sahibim siz misiniz yoksa?</p>

  <p class="normal2">DUL</p>

  <p class="normal">Sizce bir mahzuru yoksa.</p>

  <p class="normal2">HELENA</p>

  <p class="normal">Elbette yok, ne zaman isterseniz gideriz.</p>

  <p class="normal2">DUL</p>

  <p class="normal">Sanırım Fransa'dan geldiniz.</p>

  <p class="normal2">HELENA</p>

  <p class="normal">Evet, öyle.</p>

  <p class="normal2">DUL</p>

  <p class="normal">Burada çok değerli hizmetleri olan</p>

  <p class="normal">Bir vatandaşınızı göreceksiniz.</p>

  <p class="normal2">HELENA</p>

  <p class="normal">Adı nedir, söyler misiniz?</p>

  <p class="normal2">DIANA</p>

  <p class="normal">Kont Rousillon. Tanıyor musunuz böyle birini?</p>

  <p class="normal2">HELENA</p>

  <p class="normal">Adını işittim, yüzünü hiç görmedim;</p>

  <p class="normal">Söylediklerine göre çok soylu biri.</p>

  <p class="normal2">DIANA</p>

  <p class="normal">Kim olursa olsun, çok seviliyor burada.</p>

  <p class="normal">Fransa'dan kaçmış. Söylenenlere bakılırsa,</p>

  <p class="normal">Kral onu istemediği biriyle evlendirmiş.</p>

  <p class="normal">Sizce doğru mu bu?</p>

  <p class="normal2">HELENA</p>

  <p class="normal">Evet, tamamen doğru. Karısını tanırım.</p>

  <p class="normal2">DIANA</p>

  <p class="normal">Konta hizmet eden adam,</p>

  <p class="normal">Basit bir kadınmış gibi söz ediyor karısından.</p>

  <p class="normal2">HELENA</p>

  <p class="normal">Adı nedir?</p>

  <p class="normal2">DIANA</p>

  <p class="normal">Mösyö Parolles.</p>

  <p class="normal2">HELENA</p>

  <p class="normal">Hı, hı, inanırım ona,</p>

  <p class="normal">Büyük kontu övme konusunda</p>

  <p class="normal">Ya da onun değeri yanında,</p>

  <p class="normal">Adı geçmeyecek kadar önemsiz biri.</p>

  <p class="normal">Karısının tek meziyeti</p>

  <p class="normal">Herkes tarafından kabul edilen iffeti.</p>

  <p class="normal2">DIANA</p>

  <p class="normal">Zavallı kız! Zor bir kölelik, sevmeyen birinin karısı olmak.</p>

  <p class="normal2">DUL</p>

  <p class="normal">Nerede olursa olsun, bu kadının iyi olduğuna garanti veririm,</p>

  <p class="normal">Kimbilir ne kadar acı çekiyordur şimdi!</p>

  <p class="normal">Kızım eğer isteseydi, karısına haksız davranabilirdi.</p>

  <p class="normal2">HELENA</p>

  <p class="normal">Ne demek istiyorsunuz?</p>

  <p class="normal">Serüvenci kont, kızınızı, evlenmeden, gizlice</p>

  <p class="normal">Elde etmek istiyordur belki de.</p>

  <p class="normal2">DUL</p>

  <p class="normal">Elbette öyle.</p>

  <p class="normal">Onu elde etmek için tüm gücüyle pazarlık ediyor,</p>

  <p class="normal">Bir kızın duyarlı onuruyla oynuyor.</p>

  <p class="normal">Ama hazırlıklı buna kızım; en iyi biçimde karşı koyuyor.</p>

  <p class="indentmetinitalik">(Davullar, flama ve bayraklar. Kont Rousillon, Parolles ve askerler girerler.)</p>

  <p class="normal2">MARIANA</p>

  <p class="normal">Tanrı bizi korusun!</p>

  <p class="normal2">DUL</p>

  <p class="normal">İşte geliyorlar. Şu Antonio, dükün büyük oğlu,</p>

  <p class="normal">Şuradaki Escalus –</p>

  <p class="normal2">HELENA</p>

  <p class="normal">Hangisi Fransız?</p>

  <p class="normal2">DIANA</p>

  <p class="normal">Şu sorguçlu olan. Çok görkemli biri;</p>

  <p class="normal">Keşke sevseydi karısını.</p>

  <p class="normal">İsterdim daha dürüst, daha iyi olmasını.</p>

  <p class="normal">Yakışıklı değil mi?</p>

  <p class="normal2">HELENA</p>

  <p class="normal">Ondan hoşlandım.</p>

  <p class="normal2">DIANA</p>

  <p class="normal">Yazık ki dürüst değil.</p>

  <p class="normal">İşte ötede de onu rezilliğe sürükleyen düzenci.</p>

  <p class="normal">Onun karısı olsaydım eğer, zehirlerdim bu serseriyi.</p>

  <p class="normal2">HELENA</p>

  <p class="normal">O hangisi?</p>

  <p class="normal2">DIANA</p>

  <p class="normal">Şu eşarp ve kurdelelerle süslü küçük küstah.</p>

  <p class="normal">Neden bozuk çalıyor öyle?</p>

  <p class="normal2">HELENA</p>

  <p class="normal">Belki kazara yaralanmıştır savaşta.</p>

  <p class="normal2">PAROLLES</p>

  <p class="normal">Davulumuzu kaybettik! Neyse!</p>

  <p class="normal2">MARIANA</p>

  <p class="normal">Bir şeye bozulmuş belli ki;</p>

  <p class="normal">Şuna bakın, bize göz süzüyor.</p>

  <p class="normal2">DUL</p>

  <p class="normal">Boyun devrilsin, emi!</p>

  <p class="normal2">MARIANA</p>

  <p class="normal">Bir çöpçatan için iyi bir numara.</p>

  <p class="indentmetinitalik">(Bertram, Parolles ve askerler çıkarlar.)</p>

  <p class="normal2">DUL</p>

  <p class="normal">Askerler geçti. Gel hadi hacı,</p>

  <p class="normal">Seni kalacağın yere götürelim.</p>

  <p class="normal">Evimde dört beş kişi daha var,</p>

  <p class="normal">Aziz Jacques'a adak adayacaklar.</p>

  <p class="normal2">HELENA</p>

  <p class="normal">Size teşekkür borçluyum efendim.</p>

  <p class="normal">Sizi ve güzel kızınızı bu akşam yemeğe davet edebilir miyim?</p>

  <p class="normal">Bana ait olacak masrafı ve minneti.</p>

  <p class="normal">Minnetimin karşılığı olarak ayrıca,</p>

  <p class="normal">Kızınıza yol gösterecek işe yarar şeyler vereceğim.</p>

  <p class="normal2">HER İKİSİ</p>

  <p class="normal">Sevinçle kabul ediyoruz davetinizi.</p>

  <p class="indentmetinitalik">(Çıkarlar.)</p>
</body>
</html>
