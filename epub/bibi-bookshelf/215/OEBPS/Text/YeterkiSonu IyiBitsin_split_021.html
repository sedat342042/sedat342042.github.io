<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>YeterkiSonu IyiBitsin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_19">6. Sahne<sup class="calibre3"><a href="../Text/YeterkiSonu%20IyiBitsin_split_034.html#footnote-100-31" id="footnote-100-31-backlink">[31]</a></sup></h2>

  <p class="indentmetinitalik">(Kont Rousillon ve Fransız Soylular girerler.)</p>

  <p class="normal2">İKİNCİ SOYLU</p>

  <p class="normal">Yok lordum. Onu zorlayın, kendi yoluna gitsin.</p>

  <p class="normal2">BİRİNCİ SOYLU</p>

  <p class="normal">Eğer onun aşağılık biri olduğunu görmüyorsanız,</p>

  <p class="normal">Lütfen çıkarın beni dostluğunuzdan.</p>

  <p class="normal2">İKİNCİ SOYLU</p>

  <p class="normal">Hayatımı ortaya koyarım ki, o bir şarlatan.</p>

  <p class="normal2">BERTRAM</p>

  <p class="normal">Onun hakkında bu kadar mı aldandım?</p>

  <p class="normal2">İKİNCİ SOYLU</p>

  <p class="normal">Bana inanın lordum, size onun hakkındaki düşüncemi dosdoğru, o sanki benim akrabammış gibi, hiç abartmadan söyleyeyim: Her şeyden önce inanılmaz bir ödlek, görülmemiş bir yalancı, her an sözünden dönebilen bir serseri, kısacası siz lordumun dostu olacak tıynette biri değil.</p>

  <p class="normal2">BİRİNCİ SOYLU</p>

  <p class="normal">Onu şimdiden tanımanız gerekli; yoksa olmayan namusuna güvenip bir gün onu çok önemli ve gizli bir işte kullanırsanız, sizi çok zor durumlara sokacaktır.</p>

  <p class="normal2">BERTRAM</p>

  <p class="normal">Denemek için ona ne iş vereceğimi bir bilseydim.</p>

  <p class="normal2">BİRİNCİ SOYLU</p>

  <p class="normal">Ona vereceğiniz en iyi görev kaybettiği davulunu bulmasıdır. Zaten bunu yapacağını kendinden emin bir biçimde söyleyip durduğunu siz de duydunuz.</p>

  <p class="normal2">İKİNCİ SOYLU</p>

  <p class="normal">Ben de bir manga Floransalı ile onun yolunu keserim; bizleri düşmandan ayırt edemeyeceğini adım gibi biliyorum. Ellerini ve gözlerini bağlayacağız ki kendi kampımıza getirdiğimizde, o düşman ordugâhına götürüldüğünü sansın. Bu denemede siz lordum da hazır bulunmalısınız. Hayatını bağışlamamız karşılığında, korkudan size ihanet edip bütün bildiklerini bir bir sayıp dökmezse, onun ruhunun ilahi cezası üzerine yemin ederim ki, bir daha benim düşüncelerime güvenmeyin.</p>

  <p class="normal2">BİRİNCİ SOYLU</p>

  <p class="normal">En azından eğlenmemiz için, ona davulunu bulmasını emredin! Davulu kaybetmesinin bir taktik olduğunu söyleyip duruyor. Siz onu bu işte çok başarılı sayıyorsanız, görelim bakalım şu sahte altın madeni hangi maddeyle karışacak; eğer onun paçasına şu davulu bağlamazsanız ona olan düşkünlüğünüz değişmeyecek. İşte geliyor.</p>

  <p class="indentmetinitalik">(Parolles girer.)</p>

  <p class="normal2">İKİNCİ SOYLU</p>

  <p class="normal">Gerçekten sırf eğlenmek için, bu plana engel olmayın; mutlaka gidip davulunu bulsun.</p>

  <p class="normal2">BERTRAM</p>

  <p class="normal">Ne âlemdesiniz mösyö? Şu davulu kaybetmeniz durumunuzu bir hayli sarstı.</p>

  <p class="normal2">BİRİNCİ SOYLU</p>

  <p class="normal">Bırakın, yerin dibine batsın! Alt tarafı bir davul.</p>

  <p class="normal2">PAROLLES</p>

  <p class="normal">Alt tarafı bir davul ha! Yalnızca bir davul mu? Bir davul böyle kaybedilsin! Ne de mükemmel bir komuttu ya! At üstünde kendi kanat birliklerimize saldırılacak ve yine kendi kuvvetlerimiz yarılacaktı!</p>

  <p class="normal2">BİRİNCİ SOYLU</p>

  <p class="normal">Verilen komuta kabahat bulmanız yersiz; bu savaşın bir cilvesi, o durumda Sezar da olsaydı, bunu önleyemezdi.</p>

  <p class="normal2">BERTRAM</p>

  <p class="normal">Ne yapalım, kendi kaderimizi mahkûm edemeyiz ki. Yalnız o davulun kaybolması bizim için bir onur sorunu, ne yazık ki bulunması olanaksız.</p>

  <p class="normal2">PAROLLES</p>

  <p class="normal">Bulunabilir.</p>

  <p class="normal2">BERTRAM</p>

  <p class="normal">Bulunabilir, ama herhalde şimdi değil.</p>

  <p class="normal2">PAROLLES</p>

  <p class="normal">Pekâlâ da şimdi bulunabilir. Ancak nedense hizmetin ödülü çok seyrek asıl sahibini bulur. Ben bu davulu ya da başkasını edinebilirim, olmazsa üstüne bir bardak soğuk su içerim.</p>

  <p class="normal2">BERTRAM</p>

  <p class="normal">Eğer cesaretiniz varsa mösyö, bulun davulu! Taktikteki ustalığınızın bu aleti geri getirmeye yeteceğine inanıyorsanız, onurlu olduğunuzu göstermek için bulun o davulu; üstesinden gelecek olursanız, bu girişiminizi layık olduğu biçimde onurlandırırım. Eğer başarırsanız, dük bunu dikkate alır ve sizi sonuna kadar değerlendirip kendi yüceliği ölçüsünde ödüllendirir.</p>

  <p class="normal2">PAROLLES</p>

  <p class="normal">Asker sözü, bunu yapacağım.</p>

  <p class="normal2">BERTRAM</p>

  <p class="normal">Ama bu işi uyutmayın sakın.</p>

  <p class="normal2">PAROLLES</p>

  <p class="normal">Bu gece yaparım. Ama şimdi her şeyi kafamdan atıp bu tehlikeli işi düşünüp taşınmalıyım, kararlı olabilmek için kendimi hazırlamalıyım. Gece yarısı benden haber bekleyin.</p>

  <p class="normal2">BERTRAM</p>

  <p class="normal">Bu girişiminizi dük hazretlerine açabilir miyim?</p>

  <p class="normal2">PAROLLES</p>

  <p class="normal">Bunu ne kadar başarırım, bilemiyorum, ama bunu yapacağıma yemin ederim.</p>

  <p class="normal2">BERTRAM</p>

  <p class="normal">Yürekli olduğunuzu biliyorum. Askerlikteki kapasiteniz yeterli bir imzadır sizin için. Şimdilik güle güle.</p>

  <p class="normal2">PAROLLES</p>

  <p class="normal">Çok konuşmayı sevmem.</p>

  <p class="indentmetinitalik">(Çıkar.)</p>

  <p class="normal2">İKİNCİ SOYLU</p>

  <p class="normal">Balığın suyu sevdiğinden fazla değil. Ne garip biri değil mi lordum? Yapılamayacağını bildiği bir işi bu kadar kendinden emin üstüne almış görünsün! Pes, bu işi yapmak için başını belaya sokuyor, ama bu işi yapmaktansa hemen kendini lanetlemeye de cesaret edebiliyor.</p>

  <p class="normal2">BİRİNCİ SOYLU</p>

  <p class="normal">Siz onu bizim kadar bilemezsiniz lordum. Şurası kesin ki, insanın sempatisini fark ettirmeden kazanmayı biliyor ve bir hafta kadar hiç renk vermeden sürdürebiliyor; ama onun ne mal olduğunu anladığınızda çevirdiği dolapları da rahatça görebiliyorsunuz.</p>

  <p class="normal2">BERTRAM</p>

  <p class="normal">Bu kadar ciddi bir biçimde bu işi üstlenmeyi söylemesine rağmen, yapacağına inanmıyor musunuz?</p>

  <p class="normal2">İKİNCİ SOYLU</p>

  <p class="normal">Dünyada yapamaz; ama bir şeyler bulup buluşturur ve akla yakın birkaç yalanla bu işi savuşturmaya bakar. Ama biz şimdi onu yapamayacağı bir işe ittik. Bu gece onun düşüşünü göreceksiniz; gerçekten de o size, lordumuza uygun biri değil.</p>

  <p class="normal2">BİRİNCİ SOYLU</p>

  <p class="normal">Maskesini düşürmeden önce onunla tilki avı yapacağız. Onun maskesini ilk düşüren yaşlı lord Lafeu oldu. Bu gece asıl yüzü ortaya çıkınca, onun nasıl rezil bir yaratık olduğunu siz söyleyeceksiniz.</p>

  <p class="normal2">İKİNCİ SOYLU</p>

  <p class="normal">Şimdi gidip tuzağımı hazırlayayım; mutlaka bu tuzağa düşecek, göreceksiniz.</p>

  <p class="normal2">BERTRAM</p>

  <p class="normal">Kardeşiniz benimle gelecek.</p>

  <p class="normal2">İKİNCİ SOYLU</p>

  <p class="normal">Nasıl isterseniz lordum. Ben gidiyorum.</p>

  <p class="indentmetinitalik">(Çıkar.)</p>

  <p class="normal2">BERTRAM</p>

  <p class="normal">Şimdi gidelim de, sözünü ettiğim kızı size göstereyim.</p>

  <p class="normal2">BİRİNCİ SOYLU</p>

  <p class="normal">Ama onun bakire olduğunu söylediniz.</p>

  <p class="normal2">BERTRAM</p>

  <p class="normal">Bütün kusuru da bu ya. Onunla bir kez konuştum ve çok soğuk buldum. Aynı soytarıyla ona armağanlar ve mektuplar gönderdim, hepsini de geri çevirdi. Şimdiye kadar yapabildiğim bu. Güzel bir yaratık. Görmeye geliyor musunuz?</p>

  <p class="normal2">BİRİNCİ SOYLU</p>

  <p class="normal">Koşa koşa lordum.</p>

  <p class="indentmetinitalik">(Çıkarlar.)</p>
</body>
</html>
