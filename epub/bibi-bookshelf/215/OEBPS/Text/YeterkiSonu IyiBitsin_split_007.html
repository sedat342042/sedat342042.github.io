<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>YeterkiSonu IyiBitsin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_7">2. Sahne<sup class="calibre3"><a href="../Text/YeterkiSonu%20IyiBitsin_split_034.html#footnote-100-14" id="footnote-100-14-backlink">[14]</a></sup></h2>

  <p class="indentmetinitalik">(Borular çalar. Elinde mektuplar, Fransa kralı ve maiyetinden çeşitli görevliler girerler.)</p>

  <p class="normal2">KRAL</p>

  <p class="normal">Floransalılarla Siennalılar kapışmışlar demek;</p>

  <p class="normal">Üstünlük sağlayamamış hiçbiri,</p>

  <p class="normal">Umursamadan sürdürüyorlarmış savaşı.</p>

  <p class="normal2">BİRİNCİ SOYLU</p>

  <p class="normal">Öyle diyorlar efendimiz.</p>

  <p class="normal2">KRAL</p>

  <p class="normal">Hayır, kesinlikle böyle.</p>

  <p class="normal">Bunu kesinlikle doğrulayan bir haber göndermiş</p>

  <p class="normal">Dostumuz Avusturya kralı,</p>

  <p class="normal">Uyarıyor bizi: Floransalılar bize başvurup</p>

  <p class="normal">İvedi yardım isteyeceklermiş.</p>

  <p class="normal">Ne ki sevgili dostumuz,</p>

  <p class="normal">Durumu pek düşünüp taşınmadan değerlendirmiş,</p>

  <p class="normal">Geri çevirmemizi istiyor onları.</p>

  <p class="normal2">BİRİNCİ SOYLU</p>

  <p class="normal">Onun size olan sevgisi ile zekâsı</p>

  <p class="normal">Siz majestelerine de kanıtlandığına göre,</p>

  <p class="normal">Güveninize mazhar olabilir efendim.</p>

  <p class="normal2">KRAL</p>

  <p class="normal">Bizim yanıtımızı da o vermiş</p>

  <p class="normal">Ve Floransa daha başvurmadan geri çevrilmiş.</p>

  <p class="normal">Ancak Toskana görevinde bulunacak şövalyelerim,</p>

  <p class="normal">Hangi tarafta hizmet vermek isterlerse,</p>

  <p class="normal">Onlara iznimizin olduğunu belirtmek isterim.</p>

  <p class="normal2">İKİNCİ SOYLU</p>

  <p class="normal">Çalışmak ve kendilerini göstermek fırsatını bulamayan</p>

  <p class="normal">Şövalyelerimiz için majesteleri,</p>

  <p class="normal">Orası çok elverişli bir eğitim yeri olabilir.</p>

  <p class="normal2">KRAL</p>

  <p class="normal">Gelenler de kim?</p>

  <p class="indentmetinitalik">(Bertram, Lafeu ve Parolles girerler.)</p>

  <p class="normal2">BİRİNCİ SOYLU</p>

  <p class="normal">Kont Rousillon, efendimiz: Genç Bertram.</p>

  <p class="normal2">KRAL</p>

  <p class="normal">Delikanlı tıpkı babana benziyorsun.</p>

  <p class="normal">Özene bezene yaratmış seni doğa,</p>

  <p class="normal">Umarım babanın ahlakını da almışsındır!</p>

  <p class="normal">Hoşgeldin aramıza.</p>

  <p class="normal2">BERTRAM</p>

  <p class="normal">Minnettarlıkla hizmetinizdeyim majesteleri.</p>

  <p class="normal2">KRAL</p>

  <p class="normal">Babanla o ilk askerlik yaptığımız zamanki sağlığım</p>

  <p class="normal">Şimdi de olsaydı keşke;</p>

  <p class="normal">O savaş sanatını çok iyi bilirdi,</p>

  <p class="normal">Arkadaşları arasında en yiğitlerinden biriydi.</p>

  <p class="normal">Uzun yaşadı; ama huysuz ihtiyarlık</p>

  <p class="normal">Çöktü ikimizin de üstüne</p>

  <p class="normal">Ve bizi hareketsiz bir duruma getirdi.</p>

  <p class="normal">Babandan söz etmek yeniliyor beni;</p>

  <p class="normal">Gençliğindeki esprili tavrını</p>

  <p class="normal">Şimdi ben genç lordlarımda görüyorum.</p>

  <p class="normal">Ama onlar,</p>

  <p class="normal">Alayları, fark edilmeden kendilerine dönünceye kadar</p>

  <p class="normal">Şakalarını sürdürseler de,</p>

  <p class="normal">Havailiklerini saygınlıklarıyla örterler her şeyden önce.</p>

  <p class="normal">Bir saraylı gibi, aşağılama, kin ve şiddet yoktu</p>

  <p class="normal">Babanın gururlu karakterinde.</p>

  <p class="normal">Eğer olsaydı bile, uyarırdı onu adaşları,</p>

  <p class="normal">Kendi kendinin eğiticisi olan onurlu karakteri</p>

  <p class="normal">Bilirdi ne zaman konuşup ne zaman konuşmayacağını</p>

  <p class="normal">Ve dilinin bileğine ne zaman baş eğeceğini.</p>

  <p class="normal">Kendinden aşağı olanlara bile,</p>

  <p class="normal">Sanki ondan yüksek kişilermiş gibi davranırdı</p>

  <p class="normal">Ve o seçkin, o yüce başını eğer,</p>

  <p class="normal">Gururlandırırdı onları alçakgönüllü haliyle.</p>

  <p class="normal">Onlara iltifat eder,</p>

  <p class="normal">Büyük bir incelikle geri plana çekerdi kendini.</p>

  <p class="normal">Böyle yüce bir kişi zamanımızda örnek alınmalı,</p>

  <p class="normal">İyi izlenip anlaşılmalı bazı üşengeç gençlerce.</p>

  <p class="normal2">BERTRAM</p>

  <p class="normal">Onun anısı, efendim, sizin düşüncelerinizde</p>

  <p class="normal">Çok daha zengin mezarına yazılanlardan.</p>

  <p class="normal">Mezar taşına yazılan değerli sözler,</p>

  <p class="normal">Hiçbir yerde sizin konuşmanızdan daha iyi doğrulanamaz.</p>

  <p class="normal2">KRAL</p>

  <p class="normal">Keşke birlikte olsaydım onunla!</p>

  <p class="normal">Her zaman şöyle derdi –</p>

  <p class="normal">Şu anda kulağımda çınlıyor sesi;</p>

  <p class="normal">Onun zekice sözleri, öyle yabana atılır gibi değildi;</p>

  <p class="normal">Dağılıp gitmezdi dinleyenleri arasında,</p>

  <p class="normal">Tam tersi, insanın içine işlerdi –</p>

  <p class="normal">"Yaşamak istemem artık" –</p>

  <p class="normal">Bir eğlencenin bitiminde sık sık hüzün çökerdi içine.</p>

  <p class="normal">Sona erdi mi bir eğlence,</p>

  <p class="normal">Şöyle derdi: "İçimdeki ateş genç ruhların çırası olup tükendikten sonra</p>

  <p class="normal">Yaşamak istemem artık;</p>

  <p class="normal">O gençler ki, coşkun duyguları</p>

  <p class="normal">Her şeyi küçümser yeni şeyler dışında;</p>

  <p class="normal">Yeni moda çıkarmaktır akılları fikirleri,</p>

  <p class="normal">Oysa modadan önce sona erer bağlılıkları."</p>

  <p class="normal">İşte böyle derdi.</p>

  <p class="normal">Ben de gitmek istiyorum onun ardından,</p>

  <p class="normal">Onunla olmak istiyorum;</p>

  <p class="normal">Kovanıma bal badem getiremediğime göre,</p>

  <p class="normal">Yer açmak için işe yarayanlara</p>

  <p class="normal">Ayrılmak istiyorum kovanımdan.</p>

  <p class="normal2">İKİNCİ SOYLU</p>

  <p class="normal">Sizi herkes seviyor efendimiz.</p>

  <p class="normal">Sizi en az tanıyan bile</p>

  <p class="normal">En önce hissedecektir eksikliğinizi.</p>

  <p class="normal2">KRAL</p>

  <p class="normal">Çok iyi biliyorum bir yer işgal ettiğimi,</p>

  <p class="normal">Babanın doktoru öldüğüne göre,</p>

  <p class="normal">Daha ne kadar sürer bu bilemem.</p>

  <p class="normal">Çok ünlü bir doktordu.</p>

  <p class="normal2">BERTRAM</p>

  <p class="normal">Altı ay kadar oluyor efendim.</p>

  <p class="normal2">KRAL</p>

  <p class="normal">Eğer yaşasaydı, bir de onu denerdim.</p>

  <p class="normal">Kolunu ver bana.</p>

  <p class="normal">Bir sürü tedavi yordu bitirdi beni.</p>

  <p class="normal">Boş kaldılar mı, doğa ile hastalık tartışıyorlar hakkımda.</p>

  <p class="normal">Hoş geldin kont; oğlum senden daha değerli değil.</p>

  <p class="normal2">BERTRAM</p>

  <p class="normal">Minnettarım majesteleri.</p>

  <p class="indentmetinitalik">(Çıkarlar.)</p>
</body>
</html>
