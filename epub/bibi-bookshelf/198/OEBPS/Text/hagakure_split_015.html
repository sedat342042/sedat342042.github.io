<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>hagakure</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_13"><span class="ideitalik">On Birinci Bölüm</span></h1>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Savaş kuralları söylence kayıtları.</p>

  <p class="normal">– İlki “kazanma”, ikincisi “savaş” imleri ile yazılan sözcük, kazanmayı en iyi anlatan sözcüktür: Kazanılan savaş.</p>

  <p class="normal">– Barış döneminde erdemli yönetim, askeri bir hazırlıktır. Beş yüz müttefik adamla, on bin kişilik düşman alt edilebilir.</p>

  <p class="normal">– Düşman kalesine saldırılırken ana yoldan değil, tali yollardan saldırmalı.</p>

  <p class="normal">– Müttefik yaralı ve ölüleri, başları düşmana doğru duracak şekilde, yüzükoyun yere yatırılmalıdır.</p>

  <p class="normal">– Düşman cephesine saldırırken, ağaç gövdesi gibi şeyleri işaret olarak değerlendirip, hendek yamacı ve köprü gibi yerlerin düşmana uzaklığı titizlikle belirlenmelidir.</p>

  <p class="normal">– Yine, kendi adamlarınız çekilirken, ağaç gölgesi gibi yerlerde gizlenerek, adamların geçmesini sağlamak için koruma sağlamalısınız. Gelenlere, “Sizi korumaya geldim. Yoldaşlarım durun!” diye seslenmeli.</p>

  <p class="normal">– Aslında, savaşçının niyeti saldırırken ön saflarda bulunmak, geri çekilirken en arkada kalmak olmalıdır. Saldırı için beklemeyi, beklerken çarpışmayı unutmamak gerekir.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Miğfer hakkında.</p>

  <p class="normal">Olağan koşullarda ağır olduğu düşünülür ama, kale gibi yerlere saldırırken ok, mermi, kaya ve kütük gibi şeylerin atılması durumunda hiç de ağır olmadığını anlarsınız.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Efendi Yagyu’nun<sup class="calibre4"><a href="../Text/hagakure_split_016.html#footnote-100-43" id="footnote-100-43-backlink">[43]</a></sup> şogunun karşısında refleks hareketi.</p>

  <p class="normal">Bir mesele için şogunun huzuruna çıktığında, tavandan bir sürü bambu kılıç aynı anda düşünce, iki elini başının üzerinde birleştirmiş, hiçbiri denk gelmemiş. Başka bir seferinde, huzura çağırıldığında, şogun saklanmış elinde bambu kılıçla bekliyormuş. Kılıçla vurmaya yeltendiği anda, Efendi Yagyu bağırarak, “Savaşçılığınız için bunu görmemelisiniz!” deyince, şogun yüzünü çevirmiş ve Yagyu da kılıcı elinden çekip almış.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Oklardan korunmak.</p>

  <p class="normal">Düşmanın ok attığı yönde durmamaya çalışarak korunamazsınız. Sıradan bir askerin değil de, ünlü bir savaşçının attığı okun kendine denk gelmesini isteyerek savaşanlar korunur.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Rüzgar çanları.</p>

  <p class="normal">Savaş anında rüzgarın yönünü tayin etmek için kullanılabilir. Gece çarpışmalarında rüzgarı arkanıza alarak ateş yakıp düşmana saldırabilirsiniz. Sizinle aynı saflarda olanların da buna dikkat etmesi gerekir. Olağan koşullarda da rüzgarı anlamak için rüzgar çanı asmak gerekir.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Efendi Aki’nin, “Savaş kurallarına kulak asmayın.” sözü.</p>

  <p class="normal">“Savaş alanına geldiğinizde olayları tartmaya bir başlarsanız, ardı arkası kesilmez. Olayları tartmaya kalktığınızda düşmanı alt edemezsiniz. Olayları tartmamak, er meydanında önemli bir meziyettir. Üstelik, savaş kurallarına kulak asacak olursanız, birçok şüpheniz belirir ve kolay kolay da kaybolmaz. Oğullarım ve torunlarım savaş kuralları üzerine alıştırma yapmayın.”</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Şingen Takeda’nın adamının Efendi İeyasu’ya suikast girişimi.</p>

  <p class="normal">Şingen, “Efendi İeyasu’yu öldürecek olana muazzam bir ödül veririm.” deyince, on üç yaşında bir erkek çocuğu Efendi İeyasu’nun hizmetine girerek, efendi bir gece dinlenmeye çekildiğinde, bir bıçakla odasına süzülmüş. Aslında, Efendi İeyasu kağıt sürgülü kapının ardında sessizce sutra okumaktaymış, hemen çocuğu yakalamış. Sorgulayınca çocuk olan biteni anlatmış. “Seni mükemmel bir hizmetkâr olarak görüyordum, çalışmandan memnuniyet duyuyordum. Şimdi daha da çok etkilendim.” diyerek çocuğu Şingen’e göndermiş.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Efendi Kitabatake’nin kavgası.</p>

  <p class="normal">Karatsulu savaşçılar gece toplanmış, <span class="ideitalik">go</span> oynarlarken, Efendi Kitabatake izliyormuş, oyuna sözle karışınca, oynayan savaşçı kılıcını çekerek efendiye sallamış. Diğer savaşçılar adamın üstüne atlayarak etkisiz hale getirmişler. Efendi Kitabatake parmaklarıyla mumu söndürdükten sonra, “Ettiğim büyük bir düşüncesizlik. Özür dilerim. En ufak bir yaram bile yok, kılıç <span class="ideitalik">go</span> tahtasına geldi.” demiş. Sonra mum tekrar yakıldığında, adam aralarının düzelmesi şerefine kadeh kaldırmak için yanına yaklaşınca, kılıcını çektiği gibi tek hamlede kellesini uçurmuş. Daha sonra, “Kılıç kasığımı kesti, karşısında durmam çok zordu. Yeleğimle sardım, <span class="ideitalik">go</span> tahtasından destek alarak onu halledebildim.” demiş. Çok geçmeden de ölmüş.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Pişmanlık üzerine.</p>

  <p class="normal">Pişmanlık kadar sıkıntılı bir şey yoktur. Hepimiz pişmanlık yaşamamaya çalışırız. Ancak, mutluluktan havalara uçtuğumuz anlarda dikkatsizleşerek, çoğunlukla önümüzü görmeden ilerleriz ve sonra da pişman oluruz. Dikkatimizi sürekli kılarak, mutlu anlarımızda sakin olmalıyız.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Cin’uemon Yamamoto’nun sürekli dile getirdiği öğütleri.</p>

  <p class="normal">– Gençler, şarkı, düzyazı, <span class="ideitalik">go</span> oyunu gibi, kendilerini yumuşatacak şeyleri yapmamalıdır. Nakano ailesi fertlerinin işi, taşın suyunu çıkaracak cesareti geliştirmektir.</p>

  <p class="normal">– Her şey tek bir zihinle yapılır.</p>

  <p class="normal">– İçinde köpek derisi, dışında kaplan derisi taşı.</p>

  <p class="normal">– Paniğe kapılarak söz söyleme, görgü kuralları yerine gelsin diye boyun eğme.</p>

  <p class="normal">– Kızarmış tavuğu iple bağla.</p>

  <p class="normal">– Koşan atı mahmuzla.</p>

  <p class="normal">– Yüz yüzeyken sorulan soru cezalandırılmaz.</p>

  <p class="normal">– İnsan bir kuşak, isim kuşaklar boyu.</p>

  <p class="normal">– Parayı ararsan bulursun, insan bulamazsın.</p>

  <p class="normal">– Yüzüyle gülenler korkaktır. Kadınlar öyle güler.</p>

  <p class="normal">– Bir şehirde yedi kez yalan söyleyebilen, gerçek bir erkektir.</p>

  <p class="normal">– Bildiğin şeyi sormak ayıptır. Bilmeden sormak kuraldır.</p>

  <p class="normal">– Bir yönü anladığında, sekiz yönü anlamış olursun.</p>

  <p class="normal">– Tek bir şeyle, on bin şey konusunda aydınlanabilirsin.</p>

  <p class="normal">– Niyetinizi çam iğnelerine sarın.</p>

  <p class="normal">– Özenilmesi gereken insanlar, cesur olanlardır.</p>

  <p class="normal">– Elini pantolonunun içine sokma. Görgüsüzlüktür.</p>

  <p class="normal">– İnsanların önünde ağzını açma. Ya yelpazeyle ya da kol ağzınla kapat.</p>

  <p class="normal">– Hasır şapka ve miğferi öne doğru eğik tak.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">İnosuke Nagahama’nın sözleri.</p>

  <p class="normal">“Savaşın kuralı canını feda ederek saldırmaktır. Karşı taraf da aynı şekilde saldırıyorsa, şartlar eşit demektir. Öyle bir anda yenmek, azim ve talihe kalmıştır. Öte yandan, yattığınız anı insanlar bilmesin. Uykuya dalma ve uykudan uyanma anları önemlidir. Dikkatli olmak gerekir.”</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Toneri Natsume’nin sözleri.</p>

  <p class="normal">“Savaş alanına giderken, torbada pirinç götürülmelidir. İç çamaşırları sansar derisinden yapılmış olmalıdır, çünkü bit tutmaz. Uzun süren savaşlarda bitlenmek insanı sıkıntıya sokar. Kargı ile çarpışırken başınızı eğerek saldırırsanız, karanlık görünürsünüz, güçlü bir görüntünüz olur. Başı havada saldıran aydınlık görünür, zayıf bir görüntüsü olur.”</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Zihni ölüm ve yaşamdan uzaklaştırmak gerekir. Bir savaşçı, zihnini ölüm ve yaşamdan uzaklaştıramıyorsa, hiçbir işe yaramaz. “Her şey tek bir zihinle yapılır” sözü kulağa özlü bir sözmüş gibi gelse de, aslından zihinde ölüm ve yaşam olmamalıdır. Böylece her türlü başarı sergilenebilir. Sanat gibi konularla, ancak savaşçılık yolunda işe yarayacak ölçüde ilgilenilmelidir.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Zihnini yatıştırmak için tükürüğünü yut. İşin sırrı budur. Sinirlendiğinde de aynı şeyi yap. Alnına tükürük sürmek de aynı kapıya çıkar. Yoşida okçuluk tarzında, tükürük yutmanın işin püf noktası olmasının özünde de bu vardır.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Bir komutan, “Bölükbaşı dışındaki savaşçılar zıhlarını kontrol etmeleri gerektiğinde, sadece ön tarafına bakmalıdırlar.” demişti. Yine, “Zırhın cafcaflı olması gerekmez, ama miğfer gösterişli olmalıdır. Başınıza takarak düşmanın karşısına çıkarsınız.” sözü de ona aittir.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Cin’uemon Nakano, “Savaş kurallarını öğrenmek yararsızdır. Gözlerinizi kapatıp, bir adım olsun ileriye basacak şekilde düşmana saldırmazsanız, yararınız olmaz.” demişti. Sasuke İyonaga da aynı fikirdeydi.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Toneri Natsume’nin anlattıklarından.</p>

  <p class="normal">“Yakın zamanlardaki ordulara bakın, uzun süren savaşlarda kanın kanla yıkanmasına, ancak bir iki kez rastlarsınız. Gevşememeliyiz.” Toneri, Osaka–Kyoto bölgesinden gelme azatlı bir savaşçı idi.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">İnfaz alanı gelip geçenin çok olduğu bir yol üstünde olmamalıdır. Edo ve Osaka–Kyoto bölgesinde böyle olması tüm Japonya’ya ibreti âlem olmasını sağlamak içindir. Beyliklerin kararı infazı sadece o beylik içindir. Kötü olayların çokluğu beyliğin utancı haline gelir. Duyanlar ne der sonra? Cezalandırılacak kişi fazla olursa, söylentilerin haddi hesabı olmaz. En iyisi suç işleyeni olay yerinde cezalandırmaktır.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">İzu Beyi Efendi Matsudaira, Efendi Kenmotsu Mizuno’ya, “Sen çok yararlı bir adamsın ama, ne yazık ki, boyun kısa.” demiş. Kenmotsu yanıt olarak, “Bu doğru. Dünyada her şey insanın istediği gibi olmuyor. Kafanızı keserek ayaklarımın altına alırsam, boyum yükselmiş olur, ama bunu yapacak gücüm yok.” demiş.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Falanca kişi Yae kasabasından geçerken, aniden karnı ağrımaya başlayınca, evlerden birine dalıp tuvalet sormuş. Evdeki genç kadın, tuvaletin evin iç kısmında olduğunu söyleyip, yerini göstermiş. Adam, <span class="ideitalik">hakama</span> pantolonunu çıkarıp tuvalete girdiği anda, kadının eve dönen kocası vaziyeti görünce onları zina yapmakla suçlamış. Olay bir dava konusu haline gelince, Naoşige olayı dinleyip, “Bir zina durumu olmasa bile, bir kadının tek başına olduğu bir evde çekinmeden <span class="ideitalik">hakama</span> çıkartmak, kadın açısından da evde kocası yokken başka bir erkeğin o evde <span class="ideitalik">hakama</span> çıkartmasına müsaade etmek, zinayla aynı kapıya çıkar.” diyerek ikisine de ölüm cezası vermiş.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Düşman kalesinin gücü görünüşünden belli olur. “Baharda dağlardaki dumanlı sis, yağmur sonrasında açan hava” sözünde olduğu gibi, net görülen şeyler zayıftır.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Büyük komutanların sözleri arasında pervasızca söylenmiş sözler de vardır. Pervasızca dinlememek gerekir.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Görünüşte zeki gibi duran insanlar, işlerini iyi yaptıklarında göze görünmez, ama işlerini sıradan ölçülerde yaparlarsa, yetersiz yapmış gibi görülürler. Görünüşte ağırkanlı duran insanlar, bir parça iyi bir iş yaptıklarında iyi bir iş yapmış gibi görülürler, insanlar onları över.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Üçüncü Şotoku yılının<sup class="calibre4"><a href="../Text/hagakure_split_016.html#footnote-100-44" id="footnote-100-44-backlink">[44]</a></sup> yedinci ayının on dördüncü günü, Bon Bayramı için iki aşçı dış kaledeki mutfakta hazırlık yaparken, Curozaemon Hara kılıcını çekip Genzaemon Sagara’nın kellesini uçurdu. Roku’uemon Mawatari, Tarobeei Aiura, Koga Kinbeei ve Riuemon Kakihara da oradaydılar. Kinbeei’i gören Curozaemon kovalamaya başlayınca, Kinbeei piyade erlerinin kışlasına kaçtı. Orada beyin tahtırevan görevlilerinden Takeuemon Takeda karşılarına çıktı ve Curozaemon’un hâlâ elinde tuttuğu kılıcı aldı. San’uemon İşimaru, Curozaemon’un ardından kışlaya kadar gelmişti ve Takeuemon’a yardımcı oldu. Aynı yılın on ikinci ayının yirmi dokuzuncu günü cezalar verildi. Curozaemon asılarak idam edildi. Roku’uemon, Tarobeei, Kinbeei ve Riuemon sürgüne gönderildi. San’uemon emekli edildi. Takeuemon üç beyaz gümüşle ödüllendirildi. Takeuemon’un olay sırasında adamı bağlamamasının gevşeklik olarak değerlendirildiğini duydum.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Şingen Takeda’nın eşi benzeri görülmemiş cesur savaşçıları vardı. Ancak, Katsuyori Tenmokuzan Çarpışması’nda öldürüldüğünde hepsi kaçtı. Yıllardır gözden düşmüş bir savaşçı olan Sozo Tsuçiya tek başına çıkıp, “Her gün cafcaflı laflar eden adamlar nereye gittiler? Efendime minnet borcum için.” diyerek, çarpışırken öldü.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Söz söylemenin can alıcı noktası konuşmamaktır. Konuşmadan meselenin hallolacağına inanıyorsanız, tek söz etmeden halledin. Söz söylenmesi gereken durumlarda, az sözcük kullanıp akla sığacak şekilde dinlenmesini sağlayın. Dikkatsizce edilen sözler, utanmanıza, insanların size hoş bakmamasına yol açar.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Amida Buda<sup class="calibre4"><a href="../Text/hagakure_split_016.html#footnote-100-45" id="footnote-100-45-backlink">[45]</a></sup> öğretisi münzevilerinden biri, her nefes alış verişinde Buda’yı zihninden çıkarmamak için adını anıyordu. Hizmetkârlar da efendilerini düşündüklerini aynı şekilde belirtmelidir. Efendiyi zihinden çıkarmamak görevin bir parçasıdır.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Ölüm anını iyi yaşayan savaşçılar, cesur insanlardır. Bunun örneği çoktur. Olağan koşullarda çok konuşan insanların, ölüm anında paniğe kapılması, gerçek bir savaşçı olmadıklarının göstergesidir.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Tacima Beyi Efendi Yagyu’nun temel sırrı, “büyük gücü olan insanlar askeri taktiklere kulak asmazlar” şeklindeydi. Bunun kanıtı da var. Şogunun özel adamlarından biri onun çömezi olmak istediğinde, adama, “Her açıdan birinci sınıf bir yetişkin olduğunuz belli. İsteğiniz üzerine, hocalığınızı yapma sözü veriyorum.” diye yanıt verince, adam, “Savaş sanatları konusunda hiçbir eğitimim yok.” demiş. Efendi Yagyu’nun, “Sen benimle eğlenmeye mi geldin? Şoguna hocalık etmiş birinin gözleri yanılamaz.” demesi üzerine, adam yeminler edince, “Öyleyse, hiç mi anlamıyorsun?” diye sormuş. Adamın, “Çocukluğumda, aniden bir savaşçının canını önemli bulmaması gerektiğini anladım. Yıllarca bunu zihnimden çıkarmadan yaşadım ve şimdi ölmek benim için bir anlam ifade etmiyor. Bunun dışında bir şey bilmiyorum.” sözlerinden etkilenen Efendi Yagyu, “Gözlerim hiç yanılmamış. Benim savaş taktiğimin özü şimdi söylediğin gibidir. Şu ana kadar çömezim olan yüzlerce kişiden hiçbirine bu sırrı açıklamadım. Bambu kılıçlarla çalışmana gerek yok, sen birinci sınıf bir savaşçısın.” demiş ve hemen kendi mührünü taşıyan bir diploma vermiş.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Kaçınılmaz ölümü düşünerek yapacağınız meditasyonu günde bir kezle sınırlı tutun. Her sabah bedeninizi ve zihninizi sakinleştirip, ok, tüfek, kargı ve kılıçla lime lime edildiğinizi, dalgalara kapıldığınızı, yangının içine daldığınızı, yıldırım çarptığını, dibi görünmez bir uçuruma yuvarlandığınızı, hastalıktan ölüm ve şahadetle ölüm anını düşünerek, aksatmadan zihninizde ölün. Eskiler der ki, “Saçağın altından çıkan kişi kendini ölülerin arasında, ailenin kapısından ayrılan kişi kendini düşmanın ortasında bulur.” Akılda tutmaya gerek yoktur, önceden ölümü tecrübe ederek bekleyiniz.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Mevkiinizin yükselişi ve arazinizin artışı hızlı olursa, insanlar size düşman olur, bu durumunuz uzun sürmez. Yavaş olduğunda insanlar dostunuz olur ve mutluluğunuz sağlamlaşır. Hızlı ya da yavaş olsun, insanlar durumu anlayışla karşıladıkları sürece sorun yoktur. Başka insanlarca desteklendiğinizde, mutluluğunuz kalıcı olur.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Eski savaşçıların bıyıklarının sarkık ve kıvrık olmasının nedeni, savaşçıların çarpışmalarda düşman kellesi aldıklarının kanıtı olarak düşürdükleri savaşçının kulak ve burnunu, bu organların bir kadına mı, yoksa erkeğe mi ait olduğunun göstergesi olarak burnu bıyıkla birlikte kesme adetinden kaynaklanır. Öyle anlarda bıyıksız kelleler, kadın erkek farkı belli olmadığından bir kenara atılırdı. Öldükten sonra, kafalarının bir kenara atılmaması için bir önlem olarak bıyık bırakırlardı.</p>

  <p class="normal">İnsan yüzünü her sabah yıkarsa, öldüğünde yüzünün rengi değişmez.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">“Kuzeydeki” sözü, karıkocanın yastıklarını batı yönüne koyup, erkeğin güney tarafında kuzeye dönerek, kadının da kuzey tarafında güneye dönerek yatması geleneğinden gelir.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Erkek çocuğu yetiştirirken öncelikle cesareti sağlamlaştırılmalıdır. Küçüklüğünden itibaren babasını efendiyle bir görerek, gündelik selamlaşmalar, görgü kuralları, hizmet, konuşma adabı, nöbet tutma ve yolda yürüme gibi şeylere varana kadar öğrenmelidir. Yaşlılar böyle yetiştirilmiştir. Çocuk gevşek davrandığında azarlanmalı ve bir gün süreyle yemek verilmemelidir. Bu, göreve hazırlık için bir alıştırmadır.</p>

  <p class="normal">Kız çocuğuna ise, öncelikle öğretilmesi gereken iffettir. Erkeklere iki kulaçtan fazla yaklaşmamalı, göz göze gelmemeli, ellerinden doğrudan hiçbir şey almamalı, gezmeye ve tapınak ziyaretine gitmemelidir. Baba evinde katı kurallarla yetişen bir kadın, evlendikten sonra hiçbir sıkıntı yaşamaz.</p>

  <p class="normal">Hizmetçilerin yaptıkları iş ödüllendirilmeli ve cezalandırılmalıdır. İş verdiğinizde titizlenerek yerine getirmiyorsa, bencilleşir ve sonunda suç işler. Titizlenmek gereken bir konudur.</p>

  <div class="calibre1" id="calibre_pb_17"></div>
</body>
</html>
