<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>hagakure</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_8"><span class="ideitalik">Altıncı Bölüm</span></h1>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Bungo Savaşı sırasında Efendi Takanobu’ya düşman kampından bir ulakla yemek ve sake gönderildi. Efendi bunu hemen yemeye kalktı. Yanındakiler, “Düşmandan gönderildiğine göre zehirli olabilir. Bir komutanın yiyeceği bir şey değil.” diyerek onu durdurdular. Takanobu onları dinledikten sonra, “Zehirli olsa ne olur? O ulağı getirin bana.” dedi. Ulak efendinin önüne çıkartıldığında, sake fıçısını açtı, üç kadeh içip, bir kadeh de ulağa ikram etti. Sonra da ulağa yanıtını bildirip, geri gönderdi.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Akifusa Takagi, Ryuzocilere sırt çevirip, İyo Beyi Maeda ile işbirliği yapıp himayesine girdi. Akifusa, eşi olmayan bir savaşçı, hızlı bir kılıç ustasıydı. Yakın adamları İngauemon ve Fudozaemon da ondan aşağı kalmıyorlardı. Gece gündüz Akifusa’nın yanından ayrılmazlardı.</p>

  <p class="normal">Efendi Takanobu, İyo Beyi’nden Akifusa’yı ihaneti yüzünden idam etmesini istedi. Bir gün Akifusa verandada oturmuş İngauemon’a ayaklarını yıkatırken, İyo Beyi arkasından yaklaşıp kafasını kesti. Akifusa henüz kafası düşmeden kamasını çekti ve vurmak için hamle yaptı, ancak İngauemon’un kafasını kesti. İkisinin kafası leğene düştü. Akifusa’nın kafası tekrar adamlarının arasına sıçradı. Bu yüzden insanın geliştirdiği teknik, büyüye benzer bir hal alabilir.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Başkeşiş Tannen sağken kendisi anlatmıştı. “Bir münzevi merhametini dışarı vurup, içinde cesareti sağlamlaştırmazsa, Budizm yolunda kendini geliştiremez. Savaşçı ise, cesaretini dışarı vurup, kendi içinde büyük bir merhamet beslemezse, ailenin işlerini göremez. Bu yüzden, münzeviler savaşçılara eşlik edip cesareti, savaşçılar münzevilerin yanına düşüp merhameti ararlar. Şu son yıllarıma bir baktığımda, yüce keşişlerin yanında durmakla kendimi geliştirmek için bir şey edinemediğimi söyleyebilirim. O yüzden farklı yerlerde savaşçıların yanına gidip, savaşçılık yolunun güçlüklerini bıkmadan usanmadan dinledim ve bunun Budizm yolunda ilerlemek için faydalı olduğunu gördüm. Savaşçı silahlarından güç alarak düşmanın üzerine atılır. Münzevi, elinde bir tespihle, sadece şefkat ve merhametine güvenerek mızrakların ve kılıçların arasına nasıl dalsın? Ancak, büyük cesareti olursa bunu yapabilir. Törenlerde Buda’nın önünde tütsü yakarken titreyen bir keşiş bunun en güzel örneğidir. Cesareti olmadığından titrer. Bir ölüyü canlandırmak, ruhları cehennemden çekip çıkarmak cesaret ister. Ancak, son zamanlardaki münzeviler hep olmayacak şeylere sahipler, şefkatli ve nazik olmaya çalışıyorlar, Budizm yolunu tamamlayabilmiş olanı yok. Savaşçılara Buda’nın yolunu önerip, birer korkak haline gelmelerine neden olmaları çok yazık. Genç bir savaşçının Buda öğretisine kulak asması büyük hata olur. Bunu iki nedeni var. Tek bir amaçta zihnini yoğunlaştıramayan bir kişi işe yaramaz. Kendini emekli etmiş, bir köşeye çekilmiş insanlar oyalanmak için Buda öğretisini dinleyebilirler. Savaşçı dediğinin bir omzunda sadakat ve vefa, öbür omzunda ise cesaret ve merhameti yüklenerek, günün yirmi dört saati omuzları çökene kadar taşımayı başarırsa, gerçek bir savaşçı olur. Sabah uyandığında, gündüzleri boş kaldığında tek duası, ‘her şeyim efendim için’ olmalıdır. ‘Efendi’ ve ‘Buda’ sözcükleri arasında hiçbir fark yoktur. Efendiyi ailenin tanrısıyla aynı şey olarak görmek gerekir. Kutlu bir davranıştır. Cesur, ancak merhametsiz savaşçıların nasıl çöktüklerini geçmişte ve günümüzde görüyoruz.”</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Efendi Naohiro’nun bir adamı, bir konuşma sırasında, “Emrinizde güvenebileceğiniz adamınız yok. Ben de hiçbir işe yaramıyorum ama, canını verebilecek olan tek kişi benim.” demiş. Efendi Naohiro müthiş sinirlenerek, “Adamlarımın arasında canı tatlı bir kişi bile yok. Ne böbürleniyorsun?” diyerek adama vuracak olmuş, yanındakiler engellemişler.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Çiba ailesinin kurucusu Efendi Tanesada Batı Japonya’ya giderken, bindiği tekne fırtınaya yakalanarak hasar gördü. Bu güçlükten, midye kabuklarıyla teknede açılan deliği tıkayarak kurtuldular. Ondan sonra ne Çiba ailesi üyeleri, ne de adamları midye yediler. Yanlışlıkla yiyecek olduklarında, vücutlarında midye şeklinde kabarcıklar çıkarmış.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Şimabara İsyanı<sup class="calibre4"><a href="../Text/hagakure_split_016.html#footnote-100-26" id="footnote-100-26-backlink">[26]</a></sup> sırasında Arima Kalesi düşürülürken, Genbeei Mitsuse iç kalede bir tümseğe oturmuş kalmış. Oradan geçen Şigetoşi Nakano neden oturduğunu sorduğunda, “Belime bir ağrı saplandı, bir adım daha atacak durumda değilim. Bölüğümdekiler önden gittiler, komutasını sen idare al.” diye yanıtlamış. Şogunluğun müfettişi bunu duyduğunda korkaklık olarak değerlendirilmiş ve Mitsuse’ye <span class="ideitalik">seppuku</span> yaptırılmış. Eskiden sırt ağrısına “korkaklık otu” denirmiş. Aniden çıkıp, insanın hareket etmesine engel olduğu için.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">İttei emekliliğinde Umenoyama Dağı’nda yaşıyormuş. Oğlu Yasuzaemon’a arazilerini bırakmış, kendisi de emekliliğini dağda yaşarak geçiriyormuş. Kendinden bir iş istendiği için başkente geldiğinde, o sıralarda beyliğimizin Kyoto’daki temsilcisi olan Saburobeei Şimomura, “Bu kadar uzun zaman orada yaşayınca, <span class="ideitalik">sake</span> de içememişsinizdir.” deyince; İttei, “Dağda bir kez bile görmedim. Bundan sonra göreceğimi de sanmam. Buğday, çavdar ve darı gibi tahılları küpe koyup, canım çektiğinde yiyorum. Çorba bile içmiyorum.” demiş. Saburozaemon’un, “Hele soğuk gecelerde, <span class="ideitalik">sake</span> içmeden uyumak zor olur. O dediğiniz şeyleri yemeyin.” demesi üzerine, “Uyuyamadığım zaman uyanık kalırım, uyuyabildiğim zaman uyurum. Yiyemediğim zaman yemem, yiyebildiğim zaman yerim.” diye yanıtlamış.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Efendi Naohiro Nabeşima öldüğünde, sadık adamlarının peşinden gitmek için intihar etmelerini Efendi Mitsuşige önler. Gönderdiği ulak, adamların bir araya geldiği konağa giderek Efendi Mitsuşige’nin emirlerini iletmek isterse de, adamlar bunu kabul etmek istemezler. Aralarında en uç sırada oturan İşimaru Uneme (sonradan Seizaemon adını alacaktır) “Genç bir insan olarak benim laf söylemem uygun olmayabilir, ancak Efendi Mitsuşige’nin doğru söylediğini düşünüyorum. Kendim, Efendi Naohiro sayesinde bir yerlere gelebildiğim için, çok önceden peşi sıra intihar etmeye karar vermiştim. Ama Efendi Mitsuşige’nin emrinin mantıklı olduğuna inanıyorum. İntihar etmekten vazgeçerek, kendimi efendimizin varisine hizmet etmeye adayacağım.” deyince, diğerleri de ona uydular.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Efendi Masaie’nin görevleri reddetme kararı.</p>

  <p class="normal">Efendi Hideyoşi<sup class="calibre4"><a href="../Text/hagakure_split_016.html#footnote-100-27" id="footnote-100-27-backlink">[27]</a></sup> ile <span class="ideitalik">şogi</span><sup class="calibre4"><a href="../Text/hagakure_split_016.html#footnote-100-28" id="footnote-100-28-backlink">[28]</a></sup> oynarlarken, bazı beyler de onları izliyormuş. Çekilme anında, Masaie ayağa kalkmış, ancak ayakları uyuştuğundan yürümeyi başaramayıp emeklemek zorunda kalınca, orada bulunanların gülüşmelerine neden olmuş. İriyarı ve şişman bir savaşçı olduğundan, sık sık dizlerinin üstünde durmakta güçlük çekermiş. Artık görev yapmasının mümkün olmadığına hükmederek, daha sonra gelen görevleri reddetmiş.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Altıncı Eiroku yılının<sup class="calibre4"><a href="../Text/hagakure_split_016.html#footnote-100-29" id="footnote-100-29-backlink">[29]</a></sup> sekizinci ayı on ikinci gününde, Goto ve Sukolu Hirai aileleri arasında, Kişima kasabası içindeki Kabaşima adasında çıkan savaşta Uemonnosuke Tadaaki Nakano öldü. Oğlu Şikibu henüz küçük olduğundan, Uemonnosuke cepheye doğru yola çıkmadan önce, bahçede Şikibu’ya sarılıp, “Büyüdüğünde savaşçılık yolunda nam kazan.” demişti. Cin’uemon Yamamoto, sülalenin çocukları çok küçükken bile onlara yaklaşır kulaklarına, “Büyük bir kahraman ol, efendine yararlı ol.” dermiş. Bunun nedenini, “Henüz anlayamayacak olsalar da, kulaklarına yerleştirmekte fayda var.” diye açıklamıştı.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Toşikiyo Ogava’nın oğlu Sabeei genç yaşta ölünce, genç savaşçılardan biri tapınağa koşup <span class="ideitalik">seppuku</span> yapmıştı.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Nagato Beyi Yasuyori Taku öldüğünde, Yatauemon Koga, sağlığında yaptığı iyilikleri ödemenin zor olduğunu söyleyerek, ardından gitmek için <span class="ideitalik">seppuku</span> yaptı.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Beyliğimizde <span class="ideitalik">No</span><sup class="calibre4"><a href="../Text/hagakure_split_016.html#footnote-100-30" id="footnote-100-30-backlink">[30]</a></sup> oyununun atası olan, Sakubeei Umezaki adlı biri vardı. Baytarlık yapardı. Efendi Masaie’nin resmi baytarı kitabını yazarken, Sakubeei de yardım etmiş. Kitap günümüze ulaşmıştır. Efendi Naoşige’nin döneminde hizmetteymiş. Ona Şinco köyünde bir arazi verilmiş. “Sanatın yok mu?” diye sorulduğunda, “Son zamanlarda moda olan <span class="ideitalik">No</span> oyunundan anlarım.” diye yanıtlayınca, davetlere ve kutlamalara çağırılır olmuş. Efendi Mitsuşige’nin döneminde, başka araziler de almış.</p>
</body>
</html>
