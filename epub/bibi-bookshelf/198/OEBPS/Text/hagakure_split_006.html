<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>hagakure</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_4"><span class="ideitalik">İkinci Bölüm</span></h1>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">“Bir hizmetkârın asla yapmaması gereken şeyler nelerdir?” sorusunu, “Aşırı içmek, böbürlenmek ve lükse kaçmaktır. Sıkıntılı anlarınızda bunları aklınıza takmanıza gerek yoktur. Biraz bile mutlu olduğunuzda bu davranışlara girme tehlikesi oluşur. İnsanlara bakınız. İşler biraz yolunda gitse, hemen havaya girip böbürlenerek lükse kaçanlar olur. Bu halleri çevrelerindeki insanlara sıkıntı verir. O yüzden, insan sıkıntı görmeden kendi doğası oluşmaz. Gençlikte her türlü sıkıntı yaşanmalıdır. Sıkıntı karşısında yenik düşen kişi, bir işe yaramaz.” diye yanıtladım.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">İnsanlarla karşılaştığınızda, çabucak mizacını çözmeli ve ona göre selam vermelisiniz. Karşınızdaki tartışmacı ve dediğim dedik bir kişiyse, olabildiğince alttan alarak başlayıp sinirlendirmemeye çalışın. Yavaş yavaş onunla aynı düzeyde, sonra daha üstün olduğunuzu göstererek konuşun. Nihayetinde de size karşı garezi kalmayacak şekilde tartışmayı bitirin. Bu yürek ve sözcüklerin hareketine bağlıdır. Bir başkeşişin tartışma ile ilgili söylediği farklı bir görüştür.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Düşler dürüstlüğü dener. Savaşta öldüğünü, <span class="ideitalik">seppuku</span> yaptığını sık sık rüyalarda görmek, cesaretin pekişmesini sağlar ve gün geçtikçe rüyalarınızdaki gibi bir ruh haline sahip olursunuz. Beşinci aya eklenen ayda, yirmi yedinci gün gördüğüm rüya üzerine bu notu düştüm.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Savaşçılığın en önemli sırrını söylemek gerekirse, öncelikle kişinin kendisini zihnen ve bedenen efendiye adayabilmesidir. Bunun ötesinde olması gerekenler, akıl, insanlık ve cesaretin pekiştirilmesidir. Üç erdeme sahip olma dediğimiz, sıradan insanların ulaşamayacakları bir şey olmakla birlikte, kolaydır. Akıl insanlara danışarak gelişir. Ölçülemez bir akıl haline gelir. İnsanlık insanlar için bir şeyler yapmaktır. Kendinizle karşınızdakini karşılaştırıp, onun yararına olacak şekilde hareket etmelisiniz. Cesaret dişleri sıkmaktır. Öncesine ve sonrasına bakmadan dişlerinizi sıkarak var gücünüzle karşılaştığınız konunun üstesinden gelmelisiniz. Bunun üzerine bir şey bilmiyorum. Belki dışarıda kılık kıyafet, konuşma tarzı ve hareketler olabilir. Bunlar günlük meseleler olduğu için, günlük olarak bu alışkanlıklar katılaşır. Her şeyin kökeninde sükûneti korumak ve sağlam durmak vardır. Bunları elde ettiyseniz, beyliğimizin özünü araştırın, sonra da rahatlamak için farklı sanatlarla ilgilenin. Şöyle bir düşünüyorum da hizmetkârlık kolay bir iştir. Şimdilerde görevlilere bakıyorum da, dışarıya karşı olması gereken üç özellikle sınırlı kalıyorlar.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Bir münzevi, “Neresinin derin olduğunu bilmediğiniz bir ırmağı pervasızca geçmeye çalışırsanız, ileriye geçemezsiniz, işiniz yarım kalır, sulara kapılır ölürsünüz.” demişti. Döneminizin adetlerini, efendinin alışkanlıklarını bilmeden, anlamadan görev yapmaya çalışırsanız, işe yaramadığınız gibi canınızdan da olursunuz. Efendinin gözüne girmeye çalışarak görevini yerine getirenler sıkıntı verir. Önce geri durmalı, biraz derinliği anladıktan sonra, hoşa gitmeyecek şeyler yapmamaya gayret ederek görevinizi yerine getirmelisiniz.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Bir kaç torba karanfili üzerinizde bulundurursanız, soğuktan, rüzgârdan etkilenmezsiniz. Geçen yıl Kazuma, acil ulak olarak kesici soğuklarda taşraya gitmişti, ihtiyarlığına rağmen hiç etkilenmemiş. Herhalde üzerinde karanfil torbaları bulundurduğu içindir. Öte yandan, attan düşünce kanamayı durdurmak için, benekli bir atın pisliğini kaynatarak suyunu içmek gerekir.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Hatasız insan, meselelerle karşılaştığında geri durup beklemeyi bilen insandır. İnsan vakarını korumalıdır.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Kuşkusuz, şu anda sahip olmanız gereken derin düşünceden ötesi yoktur. Her an üst üste konularak ömür ortaya çıkar. Bu noktaya dikkat ederseniz, istek duyacağınız, acele etmenizi gerektiren meseleler olmayacaktır. Şu anki düşüncenizi koruyarak yaşayın. Herkes bu noktayı yakalayamıyor, olması gerektiği şeklini ararken, şu anı aklına getiren olmuyor. Bunu koruyup kaybolmamasını sağlamak, deneyim gerektirir. Öyleyse bir kez arayıp bulduğunuzda, sürekli size ait olmasa bile, artık yabancısı olduğunuz bir şey de değildir. Bu nokta üzerinde yoğunlaşıp iyice anlarsanız, düşünmeniz gereken meseleler kolaylaşır. Bu noktayı akılda tutmak da efendiye sadakatin bir parçasıdır.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Dönemin havasına uyan kişi değiştirilemez. Böyleleri gitgide düşerler ve âlemin sonu gelir. Bir yıl boyunca, bahara bakın, yaza bakın. Aynı değillerdir. Her gün için de durum aynıdır. Bu yüzden de günümüzün dönemini yüz yıl önceki o güzel dönemle aynı hale getirmeye çalışsak bile, bu olanaksız. Öyleyse yaşadığımız her bir dönemi güzelleştirmeye çalışmak önemlidir. Eski tarz yaşamak isteyen insanların hatası bu noktayı anlamamalarından kaynaklanır. Öte yandan, hep bugünün havasını önemseyip, eskiyi unutanlar da çıkış noktası bulamazlar.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Şu an sahip olduğun katışıksız düşünceyi koruyup, kendini koyuvermeden görevine devam etmekten başka yol yoktur. O tek düşünceni hep yüreğinde tut.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">“Eski savaşçılar genellikle kaba saba ve tuhaf olurlardı. Tuhaf mizaçlarından dolayı dirençleri güçlü, cesur insanlardı. Bu durum anlaşılmaz bir durum, değil mi?” diye sorulduğunda, “Dirençleri güçlü olduğundan dolayı, sıradan yaşamlarında kaba saba ve tuhaf görülürlerdi. Sen ise zayıf olduğun için, kaba sabalığın olmaz. Bünyen zayıftır. Karakterin daha üstündür. Cesaret farklı bir meseledir. Sen zayıf olduğun için uysal davranıyorsun diye, çılgınca ölüme atılmak konusunda geri duracağın anlamına gelmez. Çünkü bu, direnç gerektirmez.” diye yanıtladım.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">“Efendi Naoşige’nin askeri kuralı, adamlarının hiçbir şey bilmeden, savaş meydanına gidip, her şeyin bir tek sözle rahatça sonuca bağlanması üzerine kuruluydu, birinci sınıftı.” demişti Şouemon Uçida. Artık ölüm anı geldiğinde, ailenin yaşlı danışmanları ona kurallarını sorsalar da, tek bir söz dahi etmedi.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Efendi İeyasu’nun bir savaşta hiçbir kazancı olmamıştı. Onunla ilgili daha sonraki yorumlarda, “İeyasu çok cesur, büyük bir komutandır. Savaşta ölen askerlerinin hiçbiri arkasına bakarak ölmemiştir. Hepsi düşman askerlerini kendilerine yastık yaparak ölmüşlerdir.” denildi. Savaşçıların günlük düşünce alışkanlıkları ölümleri sonrasında bile ortaya çıkar ve bu o savaşçıyı rezil edecek bir şey olabilir.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Ukyo Yasuda’nın içki kadehinin son kez kaldırılması hakkında söylediği gibi, nasıl bitirileceği çok önemlidir. Tüm ömür boyunca da böyle olmalıdır. Konuklar kalkarken, gitmelerinden üzüntü duyduğunuzu belirtmek esastır. Öyle yapmazsanız, çabuk sıkıldığınız sanılacak ve gündüz olsun, gece olsun, sohbetin tadı kaçacaktır. İnsanların her türlü konuşmalarında bıkkınlığın söz konusu olmaması gerekir. Her zaman, yapılan konuşmaların size çok ilginç geldiği izlenimini verecek şekilde davranınız. Bu az bir çabayla geliştirilecek bir özelliktir.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">“Bedenlerimiz canını hiçlikten almışlardır” sözü vardır. Hiçbir şeyin olmadığı yerde renksizlik ve boşluk bulunur. O hiçbir şeyin olmadığı yerde her şeyi bir araya getirmek, boşluğu renklendirir. İki özelliği birden taşımamalı.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Kenşin Uesugi, “Nihai zafer diye bir şey bilmem, olduğum yerde gerilememekten başka bir şey düşünmem.” demişti. Çok ilginç bir sözdür. Görev yapanlar, yerlerini terk edecek olurlarsa, söz söyleyemeyecek duruma düşerler. Kenşin’in sözünde olduğu gibi, bulunduğunuz yerdeki eylemlerinizi, selamlaşmalarınızı ve ilginizi eksiltmemelisiniz.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Soyluların ve ihtiyarların önünde düşüncesizce ilim, ahlâk, eski öyküler gibi konular konuşmaktan çekinmek gerekir. Dinleyene sıkıntı verir.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Osaka–Kyoto bölgesinde kiraz çiçeklerine bakmaya giderken kullanılan bir sepet vardır. Sadece bir gün kullanılır. Geri dönerken kırılıp atılır. Tam başkente uygun bir hareket. Her şeyin ortadan kaldırılma şekli önemlidir.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Yolda yürürken, “Ne kadar güzel oynatılan bir kuklayım. İpleri olmadan yürüyen, uçup zıplayan. Hele konuşabiliyor olmam. Ne kadar ustaca yapılmışım. Belki de gelecek yıl Bon Bayramı’nda<sup class="calibre4"><a href="../Text/hagakure_split_016.html#footnote-100-22" id="footnote-100-22-backlink">[22]</a></sup> ruh olup da ziyaret ederim dünyayı. Dünyanın fani olduğunu unutup gitmişim.” dedim kendi kendime.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Yerime geçecek oğluma şöyle dedim: “Şimdi o zamandır, o zaman da şimdidir. İkisinin ayrı olduğunu düşünürsen, o zaman geldiğinde hazırlıksız yakalanırsın. Şu an efendi önüne çağırıp, ‘Şunları şunları sen açıkla bakalım’ diyecek olsa, herhalde afallar kalırsın. Bu iki ayrı zaman olarak düşünüyor olmanın kanıtıdır. Bir görevin olduğuna göre; şu anı, gelecek olan o an ile bir bütün olarak düşünürsen, efendinin önünde, ailenin yaşlı danışmanlarının toplantısında, şogunluk makamlarında, hatta şogunun önünde rahatça konuşabilmek için, şimdiden gece gündüz söyleyeceğin şeylerle alıştırma yapmalısın. Her konuda durum böyledir. Taklitler ikircikli olur. Kilit vurmakla, görev yapmak birbirine benzer. Bu şekilde düşün. Günlük yaşantındaki gaflet ve düşüncesizliklerini herkes anlamasın.”</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Kişi görevini yerine getirirken hata yaparsa, hazırlıksız olduğu, elinin yatkın olmadığı söylenerek geçiştirilebilir. Ama şu son olayda, orada olması gereken kişinin gecikmesine nasıl bir bahane bulunabilir? Efendi Cin’uemon Yamamoto sürekli, “Savaşçı, eylemlerinin sıradışılığını yaşar.” derdi ve gerçekten de böyledir. Eğer, “düşüncelerden sıyrılmak” olarak alırsak, savaşçılık sona erer, gerekli olduğu anda eylemsiz kalır, adı kötüye çıkar ve duracak yeri olmaz. Böylece yaşadıkça utanca boğulur, içini rahatlatmaktansa, en azından karnını deşmesi gerekir. Bunu bile canı tatlı geldiği için, “boşuna ölüm” diyerek yaşamını sürdürmeye karar verirse, şu andan beş, on hatta yirmi yıl sonra insanlar arkasından konuşacaktır. Utancıyla ortada kaldığı için ölmesi gereken, ama yaşamaya devam eden bir ceset olduğu için şerefi lekelenecek, çocukları ve torunları hiçbir suçları olmadığı halde, onunla olan bağlarından dolayı doğuştan utanç içinde kalacaklardır. Atalarının adı hakir görülüp, sülalenin tüm fertlerinin itibarı zedelenecektir. Bunlar hep düşüncesizliğin sonuçlarıdır. Zaten günlük yaşamda ciddiyeti olmayan, savaşçılığın ne olduğunu rüyasında bile aklına getirmeyen, avare avare gününü gün eden birinin cezalandırılması gerekir. Hazırlıksız yakalanıp öldürülen bir adamın savaşçılık niteliğinin tükendiğini söylemek gerek. Öldüren kişinin, onunla karşılaşmaktan başka çaresi kalmayarak, canını ortaya koyduğu için suçlanacağı bir şey olamaz. Tez canlılığının hizmetkârlığa uygun olmadığı söylenebilir. Yüz yüze kapışan iki erkeğin korkak olduğu söylenemez. Aynı yerde buluşanlar hayatta kaldıklarında utanç sahibi olurlar. Savaşçı değillerdir. Her an, o an gelecekmiş gibi kendini hazırlamış olması gerekir. “Herkesin pervasızca, şöyle ya da böyle yaşamlarını sürdürmeleri ne tuhaf!” dediğimde, savaşçılık yolunun her sabah ölmeyi öğrenip, ölümün her an her yerden gelebileceğini zihne yerleştirmek gerekir. Çok zordur ama, insan kendini verirse, gerçekleştirecektir. Olanaksız bir şey değildir.</p>

  <p class="normal">Öte yandan, sözlerin kararlılığı kahramanlıkta önemlidir. Bu örneğini verdiğim olayda da adamların engellenmesi gerekirdi. Başka çare kalmayınca öldürebilir, elinden kaçıracak olsa, “Elimden kaçamazsın!” veya “Seni korkak! Kaçma!” gibi sözlerle o durumun değişkenliğine uyarak, öfkesini sözlere dökerek kendini rahatlatabilir. Eskiden, “falancanın olaylara bakışı mükemmel” dedikleri, insanların gözüne girmiş bir adam vardı. Olaylara kendini önceden hazırlamış olmasının kanıtıdır. Efendinin sağ kolu olabilmenin kilidi budur. İnsan sürekli hazırlıklı olmalıdır, yorgunluktan mecali kalmayana kadar kendini denemelidir. Eğer, efendinin konağında biri insanları katletmişse ve başkalarını da öldürerek efendiye yaklaşma olasılığı varsa, her halükârda öldürülmelidir. Sonradan soruşturularak, “Yandaşı mısın? Aranızda garez mi vardı?” gibi konular incelenebilir ama, “O an onu durdurmaktan başka bir şey düşünmedim, yargılanacağını aklıma bile getirmedim.” diye yanıtlamak gerekir.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Ansızın boynunuz kesilse bile, yapacağınız son bir hareket olmalıdır. Yoşisada’nın ölmeden önceki anları buna örnektir. Eğer kendisini hazırlamamış olsaydı, öylece düşüp ölürdü. Yakın bir olay da Dogen Ono’nun davranışıdır. Yapmayı düşündüğünüz olayı zihninize yerleştirmelisiniz. “Cesaret söz konusu olduğunda, ruhun iyisi kötüsü olmaz” coşkusunu yaşayanlar, boyunları kesilse bile ölmezler.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">İnsanlar, soylu ya da sıradan, varsıl ya da yoksul, erdemi yakalamış ya da kafaları karışık olsa bile ölürler. Herkes ölür. Ben de öleceğimden habersiz değilim. Bu derin bir konudur aslında. Kimileri kendinin herkesten sonra, en son öleceğini, hatta hiç ölmeyeceğini sanar. Ne büyük bir umarsızlık. Bu düşüncenin hiçbir faydası yoktur, rüyası görülen bir şakadır ancak. Bu düşünceyle rehavete kapılmayınız. Ölüm ayağınızın ucundaymış gibi kendinizi hazırlayınız.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Üzerinizde Çin allığı taşıyınız. Uykudan kalktığınızda ya da akşamdan kaldığınızda, kötü bir suratla insanların önüne çıkmak zorunda kalabilirsiniz. Öyle durumlarda allığı kullanınız.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Ortamın havasıyla fazla düşünmeden konuşabilirsiniz. Kendiniz havaya girmiş olduğunuz için gerçekliği zayıf hissedersiniz, başkaları da size o gözle bakar. Oysa daha sonra gerçekte olması gerekenin ne olduğunu düşünüp ona göre konuşunuz. Basit bir selamlaşmada bile, bulunduğunuz yeri tartarak insanların tuhafına gitmeyecek şekilde konuşunuz. Öte yandan, savaşçılık yolu ya da devletle ilgili eleştiriler dile getiren biriyle konuşurken, o kişiyle olan samimiyetinizi unutup temkinli olun. Sürekli akılda tutulması gereken bir konudur.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Sanatı olan kişinin rakipleri de olur. Geçen yıl, Saçu baş şairliği Şoçin’e devretti. Şahane bir davranış.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Başkeşiş Tannen rüzgâr çanları asmış ve, “Sesini sevdiğimden değil. Rüzgârı bilip, ateş için önlem almak için. Büyük bir tapınağı yönetmenin esası yangına karşı tedbirli olmaktır.” demişti. Rüzgâr estiğinde kendisi geceleri dolaşır, ömrü boyunca mangalındaki ateşi hiç sönmez, yastığının ucundan fener ve çıra eksik olmazdı. “İnsanlar acil durumlarda şaşkınlığa düşer, çabucak ateş yakıp ortayı aydınlatmayı aklına getiren pek olmaz.” derdi.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">İnsanların resmi mekanları ve yatak odalarını ya da er meydanını ve oturdukları şilteyi ayrı şeyler olarak düşünmeleri eksikliktir. Görevlerinin ne olduğunu sürekli zihinlerinde bulundurmalılar. Şiltesinin üzerinde er meydanındaymış gibi oturamayanlar, er meydanı için de seçilmezler.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Tanrıların kirlilikten hoşlanmadığını bilirim, ancak kendime özgü bir bakış açım var ve günlük ibadetimi aksatmam. Şöyle ki, savaş alanında kestiğim insanların kanları üzerime bulaşıp, düşman ölülerinin üzerinden aşarak çarpışırken, zafer için dua ederim. Bu, inancımı sürekli taşımamdan kaynaklanır. Böyle bir anda, bir tanrı kirlilik var diye sırtını dönecek olsa bile, özünü anlamamıştır der, kirliliğe aldırmadan ibadetimi yaparım.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Büyük zorluklarda ve kargaşalarda tek bir söz yeterlidir. Huzurlu anlarda da öyledir, insanlarla konuşurken de. Sözleri tartarak söylemek gerekir. Bu özelliği pekiştirmek gerekir. Bu kişinin kendi deneyimleriyle olur. Zihninizi verip, sürekli aklınızı yormanız gerekir. Bunu sözcüklere dökmek kolay değil. Herkesin yüreğinde oluşması gerekir. Kişinin yüreğinde oluşmazsa, zihnine de yerleşmez.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">İnsanın kısacık bir ömrü vardır. Hoşuna giden şeyleri yaparak yaşamalı. Fani dünyada, sürekli hoşunuza gitmeyen şeyler yaparak yaşamak aptalcadır. Bu konu gençler tarafından yanlış anlaşılıp, zararlarına olabilir. Sır olarak tutulması gerekir. Ben uyumayı severim. Şu anki gücümün sınırlarına göre zamanımı olabildiğince uyuyarak geçirmek niyetindeyim.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Üçüncü Şotoku yılının<sup class="calibre4"><a href="../Text/hagakure_split_016.html#footnote-100-23" id="footnote-100-23-backlink">[23]</a></sup> on ikinci ayının yirmi sekizinci günü gördüğüm rüya: İradem sağlamlaştıkça, rüyamdaki durumum gitgide değişmişti. İnsanın günlük hali rüyalarına yansır. İnsanın kendini rüyalarında denemesi olumlu bir şeydir.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Utanç ve tövbe, su dolu bir kabı devirmek gibi bir şeydir. Bir adamın kılıç takımlarını çalan bir kişinin itirafını duymak rahatsızlık vericidir. İnsan hatasını düzeltirse, geriye hiçbir iz kalmaz.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Gözleri biraz gören bir insan, kendi boyunu, eksikliklerini öğrenmek ister. Bu, kendini daha uzun boylu insanlarla karşılaştırıp, kendi boyunu öğrendiğinde eksiklik duygusuna kapılmasına neden olur. Eksikliklerini öğrendiğini düşünmesi, sonuçta kibirlenmesine yol açar. Başkeşiş Kai’on, insanın kendi boyunu ve eksikliklerini gerçekten öğrenmesinin zor olduğunu söylemişti.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">İnsanın gücü bir bakışta anlaşılır. Duruşu, sakinliği, sözleri, görgüsü, ağırbaşlılığı, dişlerini sıkması, bakışlarının keskinliği kişinin gücünü ortaya koyar. Bunların tamamı dış görünüme yansır. Bunun temelinde kişinin kendini koyuvermemesi, dinginliğini koruması yatar.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Açgözlülük, hırs ve aptallık uzak durulması gereken şeylerdir. Âlemde kötü bir şeyler olduğunda dikkatle bakarsanız, mutlaka nedeni bu üç olgudan biridir. İyi şeylere bakacak olursan, bilgelik, insaniyet ve cesareti görürsün.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Kazuma, “Çay töreninde eski takımlar kullanmanın hoş olmadığını, yeni takımların temiz olarak kullanılmasını söyleyenler, eski takımların gösterişsiz olduğunu düşünenler var. Yanlıştır. Eski takımları sıradan insanlar da kullanır ama, bir özelliği olduğu için soylu insanlar tarafından da kullanılmışlardır. Bu özelliklerine itibar etmek gerekir. Hizmetkâr için de durum aynıdır. Sıradan bir insanın mevkii, özellikleri sayesinde yükselir. Böyle bir insan için, köklü bir aileden olmayan bir kişiyle aynı görevi yapmak istememek ya da önceden alt sınıf asker olan birinin komutanlığa getirilemeyeceğini düşünmek son derece yanlıştır. Özünde geldiği mevkie uygun bir insan olduğundan aşağıdan yükselebilmiştir, saygı göstermek gerekir.” demişti.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Rahmetli Cin’uemon, çocukluğunda şehir havasını tatması ve insanlara alışması için sık sık Çin Mahallesi’nin giriş köprüsüne gönderildiğini söylerdi. Beş yaşından itibaren vekil olarak farklı kişilerin evlerine, yedi yaşından sonra da güçlü olması için ayağında ottan terliklerle atalarımızın tapınağına gönderilirmiş.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Efendi ve ailenin danışmanları ya da yaşlıları sizi önemsemiyorsa, büyük işler de yapamazsınız. Anlamı olmadan yanlarında duracak olursanız, önemli eylemler gerçekleştiremezsiniz. Aklınızda bulunsun.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Aile meseleleri ve ev içi konularının kökenini, nasıl bir süreçten geçtiğini bilmezseniz, bu konularda yetersiz kalırsınız. Ancak, bazen çok şey bilmek kişiyi engeller. Meselelerin özünü bilmek gündelik yaşamda da engel oluşturabilir. İşii Şingo’uemon ve Yamamoto’nun arasında bu yüzden sorun çıkmıştır.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Başkeşiş Şungaku, “Eski yazılarda, bulunduğu yerden çekilmeyi reddeden iki adamın inatlaştığı yazılıdır. Bu ilginçtir. Sorun çıktığı yerde halledilmezse, ömür boyu sürer. Öyle durumlarda bir kişinin gücüyle sorun hallolmayabilir, ama iki kişinin gücüyle halledilir. Sonraya bırakırsanız, ömür boyu etkili olacak bir ihmalkârlık olur. Ayrıca, ‘hızlı adım atan demirden duvarı deler’ denmesi de ilginç bir sözdür. Anında mücadeleye girerek doğrudan alt etmek, hızlı adımlarla olur. Yine, Japonya’nın yaratılışından bu yana, fırsatı yakaladığında mutlaka kullanmak konusunda Hideyoşi’nin tek kişi olduğunu sanıyorum.” demişti.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Önemsiz bir konu hakkında kendini kaptırarak konuşan bir adamın aslında söylemeye çalıştığı başka bir şey vardır. Bunu açık açık söylememek için, bir şekilde uzun uzun konuşur. Böyle konuşmaları dinlemek insanın yüreğinde şüphe uyanmasına neden olur.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Bulunduğunuz ortam için sorun yaratacak sözlerden kaçınmanız gerekir. Âlemde bir zorluk ortaya çıktığında, herkes galeyana gelip farkında olmadan o sözünüzü irdelemeye başlar. Yararsızdır. Daha da kötüsü, dedikodu haline bile gelebilir. Öyle olmasa bile, sözünüz yüzünden düşman kazanır, insanların kin beslemesine neden olursunuz. Bu tür anlarda, evden dışarı çıkmaktan vazgeçip, şiir hakkında düşünmenin daha iyi olacağı söylenir.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">İnsanların meseleleri hakkında konuşmak büyük hatadır. Övmek de yakışıksızdır. Kendi haddinizi bilerek, gücünüzü kendinizi geliştirme yolundaki çabanız için harcayınız, ketum davranınız.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Erdemli insanların yüreği dinginleşmiştir, olaylar hakkında aceleci davranmazlar. Küçük insanlar henüz o dinginliği yakalayamamışlardır, insanlarla dalaşır, her şeyle çatışırlar.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Rüyalarınızdaki dünya iyi bir bakış açısı olur. Kötü bir rüya gördüğünüzde çabuk uyandığınıza sevinir, “iyi ki bir rüyaydı” dersiniz. Bugünün de o durumdan en ufak bir farkı yok.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Bilge insanlar erginliği ve hamlığı bilgilerine göre biçimlendirir, mantıklarıyla her şeyin üstesinden gelebileceklerini sanırlar. Bilginin zararı budur. Her ne olursa olsun, ergin olmadığı müddetçe uzun ömürlü olmaz.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Davalarda ya da şikayet konusu durumlarda çabuk yenilen, ama övgüye değer bir yenilgi alan insanlar vardır. Sumo da böyledir. Yenmek arzusuyla her yola başvurup lekeli bir yolla kazanmak, kaybetmekten daha kötüdür. Aslında pis bir yenilgi alınmış olur.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">İnsanın kendisiyle başkaları arasındaki farkın derin olduğunu düşünmesi, insanlara kin besleyip küsmesi, yüreğindeki merhametin kıtlığından kaynaklanır. İnsan kendisini o büyük merhamet kapısından içeri sokmayı başarırsa, başkalarıyla hiç dalaşmayacaktır.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">İnsanın bir parça bildiği konuyu çok iyi biliyormuş gibi davranması az gelişmiş bir zihnin ürünüdür. Bir konuyu iyi bilen birisi, bunu belli etmez. Derinliği olan bir davranıştır.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Bir yere sohbet etmeye giderken önceden haber vererek gitmek gerekir. Herhangi bir rahatsızlığından dolayı izinde olup olmadığını bilemezsiniz. Ev sahibinin rahatsız olacağı bir yere gitmek düzeltilemez bir hatadır. Zaten çağırılmadığınız yere gitmeyiniz. İnsanın nadiren gerçek dostları olur. Çağrılı olsanız bile, karşınızdakini düşününüz. Nadiren toplantılara katılan bir insanın ne hissettiğini anlamak güçtür. Eğlence için yapılan toplantılar genellikle iyi geçmez. Yine, sizi ziyarete gelmek için haber veren bir insana, dinleniyor olsanız bile, ters davranmamalısınız.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">İyi şeylerin bile aşırısı kötüdür. Budizm üzerine tartışmalar, vaazlar ve öğretiler aşırıya kaçacak ölçüde konuşulursa, zararlı olur.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Rahmetli Cin’uemon, “Kız çocuk yetiştirmemek gerekir. Ailenin adına leke sürer, babasının utanmasına neden olurlar. En büyük kız çocuğu dışındakileri defetmek gerekir.” demişti.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Başkeşiş Keiho bir konuşmasında, Aki Efendisi’nin kahramanlığın çılgınlık olmadıkça oluşmayacağını anlattığını söylemişti. Benim kendi kavrayışımla aşırı uygun olmasını ilginç buldum ve ondan sonra kendi çılgınlığımı güçlendirdim.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Rahmetli Kazuma, “Çay töreni aslında altı duyunun saflaştırılması için yapılır. Gözler için <span class="ideitalik">ikebana</span><sup class="calibre4"><a href="../Text/hagakure_split_016.html#footnote-100-24" id="footnote-100-24-backlink">[24]</a></sup> vardır, burunlar için tütsü yakılır, kulaklarınıza kaynayan suyun sesi gelir, ağzınız çayı tadar, eller ve ayaklarınız görgülü hareketleri kavrar. Bu beş duyu saflaştırıldığında, insanın ruhu da doğal olarak arınır. Çay töreni bulanık zihinleri arıtır. Her gün yirmi dört saat, ruh halimi çay töreninde kazandığım halde tutuyorum. Asla bir eğlence olarak düşünülmemeli.” demiş, “Araç gereçler insanın mevkiine uygun olmalı. <span class="ideitalik">‘Önceden köyümüz karlarla kaplıydı / Bir gecede çiçeklenen erik dallarıyla süslendi’</span> şiirinde ‘dallar’ sözcüğü, çok soylu bir şey, ‘tek bir dal’ olarak düzeltilmeli. Tek bir dal saf ve zarif bir görünüm sergiler.” diye eklemişti.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Minnet borcunuzun olduğu insanlar, samimi dostlarınız ya da yandaşlarınız kötü bir iş yapmış olsalar bile, eleştirinizi onlara gizlice iletin ve el âleme karşı hiçbir şey olmamış gibi yapın. Adının kötüye çıkmasına engel olun, yüceltin. Yandaşlarınızın bir eşi daha yoktur, bir atlı bin atlıya bedeldir. Kendi aranızda, eleştirinizi anlaşılacak şekilde iletirseniz, hata da düzelir, işler iyiye gider. Onu yüceltirseniz, yüreği değişir, kötü işler yapmayı bırakır. Herkesin büyük merhamet kapısından içeri girerek, iyi şeyler yapmaya çalışması en büyük dileğim.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Adamın biri, “İnsanın duruşu, kendi içine dönük ve dışarıya karşı olmak üzere iki türlüdür. Bunlardan yoksun olan insanın hiçbir yararı olmaz. Söz gelişi, kılıç gibi keskin şeyleri iyice bileyip kınında tutmak ve arada sırada çekip kaşları tıraş edip, silerek tekrar yerine koymak gerekir. Kılıcın beyaz ağzını olağan anlarda göstermeyen kişiye insanlar yanaşmaz, dostu olmaz. Kılıç sürekli kınında tutulursa paslanır, ağzı körelir, insanlar sahibini hafife alır.” demişti.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Basitçe akıl yürüterek meselelerin üstesinden gelinmez. Geniş düşünmek gerekir. Hayati meseleler gelişigüzel halledilemez, savsaklamamak gerekir. Karar anında çabucak neticelendirip, eksiksiz olarak meselenin üzerine gidemeyenler savaşçı değillerdir.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Beş altı savaşçı uşağı bir kayığa binmiş Kyoto’ya giderlerken, gece yarısı bir tekneye rastlamışlar. Teknedeki beş altı denizci kayığa atlayıp denizcilik kurallarına göre kayıklarına el koyacaklarını söylemişler. Bunun üzerine uşaklar bağırarak o kuralların denizciler arasında geçerli olduğunu, savaşçıların bindiği bir kayıktaki araç gereci onlara asla vermeyeceklerini, denizcileri teker teker doğrayıp suya atacaklarını haykırmışlar. Denizciler çil yavrusu gibi dağılmış.</p>

  <p class="normal">Böyle durumlarda bir savaşçı gibi davranmak gerekir. Hafif meseleler bağırıp kızarak halledilebilir. Hafif bir olayı büyütmek, gecikmeye ve sonuçta zarara neden olur, kayıpla sonuçlanabilir.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Adamın biri, hesap kapatırken açık veren bölükbaşı hakkında, “Para pul meselesi yüzünden karnını deşmek zorunda kalmasına üzülüyorum. Bölükbaşılık görevi için para verilse keşke.” deyince, çok haklı bulundu ve açık telafi edilerek, olay kapatıldı. Kötü olayların açığa vurulmaması için çaba sarf etmek gerekir.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">İnsanlar tez canlı olduklarından büyük işler başaramazlar, işleri yarıda kalır. Sabırla o iş için uğraşırsanız gerçekleşir, hatta çok da çabuk gerçekleşir. Her şeyin zamanı gelir. Bugün on beş yıl sonrasını düşünün. Âlem çok değişecektir. Bir kehanet kitabına baksanız bile fark eden bir şey olmaz. Aradan on beş yıl geçtiğinde bugün görev yapmakta olan kişilerin hiçbiri kalmayacaktır. Şimdiki gençler ne kadar çabalasalar bile, güçlerinin ancak yarısı kalır. Değer günbegün düşer, altın bittiğinde gümüş, gümüş bittiğinde de bakır servet haline gelir. Zamana bağlı olarak insanın gücü düşüyorsa eğer, tüm güçleriyle gayret edenler günümüzün gençlerinden aşağı kalmazlar. Öyle ki, on beş yıl sonra görev için gerekli olurlar. On beş yıllık bir süre göz açıp kapayana kadar geçer. İnsan kendini geliştirirse, neticede yararlı olacak hale gelmeyi başarır. Asıl, yetenekli insanların çok olduğu bir devirde kişinin var gücüyle gayret etmesi gerekir. Âlemin baş aşağı düştüğü bir devirde, insanın boy göstermesi çok kolaydır.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">İnsan gayret ederse, kötü alışkanlıklarını düzeltebilir. Yabanarıları gibi, evlatlığınıza da size benzemesini öğretirseniz, benzeyecektir.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Azminiz sağlam olduğu sürece, sözleriniz ve eylemleriniz savaşçılık yoluna uygun olur. İnsanlar bunu överler. Ancak, kendinizi sorgulayacak tek bir sözcük bile olmasın. Bir şiiri tamamlayan “<span class="ideitalik">yüreğine soracak olsan</span>” dizesi her sanat yolu için bir özdür. İyi ki, bunun farkına varabilmişim.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Savaşçılığını kanıtlamış bir insanın konuşmasını dinlerken, kendi bildiğiniz bir konu olsa bile, pür dikkat dinlemeniz gerekir. Aynı konuyu on kez, yirmi kez, hatta otuz kez dinlemiş olsanız bile, bakarsınız aniden bir noktanın farkına varırsınız. İhtiyarların konuları dillerine dolamış olmaları, savaşçılıklarını kanıtlamış olmalarından kaynaklanır.</p>
</body>
</html>
