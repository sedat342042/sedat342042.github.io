<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>hagakure</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_2"><span class="ideitalik">Hagakure: Saklı Yapraklar</span></h1>

  <p class="h2baslik"><span class="ideitalik">– Mücadele, Şeref ve Sadakat –</span></p>

  <p class="h2baslik">Gece Vakti Dilimiz Döndüğünce</p>

  <p class="sagitalik">Fani dünyadan ne kadar uzak düştün ey dağ kirazı<br class="chapter" />
  Kurşuni bulutlar çiçeklerinle buluştu işte...</p>

  <div class="clrb"></div>

  <p class="normal">Bir hizmetkâr olarak, beyliğimizin özünü kavramalıyız. Günümüzde bu konuda uğraşmaya önem verilmiyor. Bunları anlatmamın amacı, sülalemizin kökenine inmek, atalarımızın zahmetle ve merhametle bu sülaleyi nasıl kökleştirdiklerini anlamaya çalışmaktır. Efendi İekane Ryuzoci’nin insanlığı ve kahramanlığı; Efendi Kiyohisa Nabeşima’nın iyi niyetliliği ve azmi; Efendi Takanobu Ryuzoci ve Efendi Naoşige Nabeşima’nın gücü, günümüze kadar eşi benzeri olmayan sülalemizin ortaya çıkmasını sağlamıştır. Günümüz insanlarının bunları unutup, başka yörelerin Budalarına iman etmelerini bizler anlayamıyoruz. Ne Şakyamuni, ne Konfüçyus, ne Kusunoki, ne de Şingen, Ryuzoci veya Nabeşima ailesinin hizmetkarı oldular. O yüzden, sülalemizin adetlerine ayak uyduramazlar. Savaşta ve barışta, hangi sınıftan olursak olalım, atalarımıza hürmet etmeli, öğretilerini çalışmalıyız. Öğretilerde, ait oldukları sülalenin özüne hürmet etmek esastır. Hizmetkârların başka ilimleri çalışmaları gereksizdir. Beyliğimizin özünü kavradıktan sonra, başka öğretiler eğlence haline gelecektir. İyice özümsenecek olursa, beyliğimizin özünde hiçbir eksiklik olmadığı görülecektir. Başka sülalelerden insanlar gelip de, “Ryuzoci ve Nabeşimaların kökeni ve arazilerinin birleştirilmesinin öyküsü veya Ryuzoci ve Nabeşimaların Kyuşu’da en ön saflarda çarpışan kahraman sülaleler olarak bilinir hale gelmesinin öyküsü nedir?” diye soracak olsalar, beyliğimizin özünü kavramamış olanların verecek yanıtı olmaz.</p>

  <p class="normal">Yineleyelim, insanların görevini yerine getirmekten başka işi olamaz. Çoğunlukla insanlar kendi işlerinden hoşlanmaz, başka işlere ilgi duyar, yanlış yollara girer ve hata yaparlar. Sülalenin işini yapmakta iyi örnekler, Efendi Naoşige ve Efendi Katsuşige’dir. Onların dönemlerindeki hizmetkârların tümü kendi görevlerini yerine getiriyorlardı. Üst sınıflar yararlı adam istiyor, alt sınıflar da işe yaramayı arzuluyorlardı. Sınıflar arasında uyum vardı ve sülalemizin dirliği sağlamdı. Efendi Naoşige’nin girdiği sıkıntılar anlatılamaz. Kan revan içinde defalarca <span class="ideitalik">seppuku</span><sup class="calibre4"><a href="../Text/hagakure_split_016.html#footnote-100-1" id="footnote-100-1-backlink">[1]</a></sup> yapmak durumunda kalsa da, sülalenin desteği sayesinde buna gerek kalmamıştır. Katsuşige ise efendinin <span class="ideitalik">seppuku</span> anına şahit olmuş ve ilk beyimiz olarak savaşlardaki başarılarıyla, sülaleyi idaresi ve beyliği yönetimi, kaleler inşa etmesi ve sistemler kurması, kendisinin katlandığı sıkıntılar, tanrılara ve Buda’ya imanı ile anılmıştır. “Efendi Naoşige’nin kurduğu bu sülale çok önemli. Gelişigüzel davranmak yakışık almaz. Soyumuz kuşaklar boyunca, her konuda sülalenin ebedi olmasını sağlamak için uğraşmazlarsa, hiçbir işe yaramazlar. Barış dönemi gelince toplum rehavete kapıldı, savaş sanatı önemsenmez oldu, insanlar lüks içinde yaşamaya başladılar ve gereksiz şeylere para harcanır oldu. Tüm sınıflar sıkıntıya düşerek, içeriye ve dışarıya karşı utanç taşır hale geldi, aileleri yıkılmak üzere. Sülaledeki insanlar arasında yaşlılar, yaşayan ölüler gibi. Gençler ise zihinlerini zamane modalara kaptırmışlar.” diyerek, ömrü boyunca çalışıp didinmiştir.</p>

  <p class="normal">Kuşaklar boyunca efendilerimiz arasında kötü ya da aptal yoktur, Japonya’da ikinci sınıf, üçüncü sınıf diye anılanı olmadı. Bu mükemmel sülaleyi ata tanrılarımızın inançları ayakta tutmaktadır. Beyliğimizin hiçbir savaşçısı başka yerlere gönderilmemiş, başka yerlerden de savaşçı çağırılmamış, azledilen savaşçılar da beylik içinde tutulmuştur. Seppuku yapanların çocukları da beylik içinde yaşamlarını sürdürmüştür. Sadakatin böylesine derin olduğu bir ailede doğmak, savaşçıları söylemeye gerek yok, kasabalılar ve çiftçilere varana kadar, kuşaklar boyu minnet duyulan bir talih olmuştur.</p>

  <p class="normal">Biz Nabeşima savaşçılarının özü, bu gerçekleri kavrayarak, minnet borcumuzu ödemek için çalışmayı zihnimize yerleştirmek olmalıdır. Görevimizi yaparken, efendinin övgüleri karşısında şımarmamalı, azledildiğimizde ya da <span class="ideitalik">seppuku</span> yapmamız emredildiğinde, ister uzak dağlara gidelim, isterse toprağın altına girelim, bunların da bir görev olduğunu idrak etmeliyiz. Benim gibi, artık münzeviliği seçmiş birinin bunu söylemesi doğru olmayabilir ama, asla bir Buda’ya dönüşmek arzusunda değilim. Yedi kez doğsam da Nabeşima sülalesine hizmet etmek, beyliğin yönetiminde yararlı olmak isterim. Güce ve yeteneğe ihtiyacım yok, tek sözle, sülaleyi tek başıma sırtlamaya hazırım.</p>

  <p class="normal">İnsanlar aynı olduğuna göre, kimsenin kimseden aşağı kalır tarafı olamaz. İnsan yaptıklarını geniş bir gönülle yapmazsa, tek başına sülaleyi hareket ettirmek kararlılığında olmazsa, işe yaramaz. Çaydanlık gibi, insanın yüreği de sıcaklığını kaybedebilir. Önemli olan soğumamasını sağlamaktır. Benim kendi kendime ettiğim yeminlerim vardır:</p>

  <p class="normal">– Şerefli savaşçılık yolunda geride kalma.</p>

  <p class="normal">– Efendine yararlı ol.</p>

  <p class="normal">– Babana sadakatini göster.</p>

  <p class="normal">– İnsanlar için tutkuyla mücadele et.</p>

  <p class="normal">Bu dört yemin her sabah tekrarlanırsa, kişi iki insanın gücüne kavuşur, geride kalmaz. Tırtıl gibi yavaş yavaş ilerleyin. Tanrılar ve Buda da bir yeminle doğmuştur.</p>
</body>
</html>
