<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>hagakure</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_9"><span class="ideitalik">Yedinci Bölüm</span></h1>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Hyogo Naritomi, “Kazanmak, aslında kişinin yandaşlarını yenmesidir. Yandaşlarını yenmek, kendini yenmektir. Kendini yenmek, kişinin azimle vücudunu yenmesidir. Yandaşlarınız on binlerce kişi olsa bile, onların içinde size yaklaşanın olmaması için, kişi kendini hazırlamalıdır.” demişti.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Aynı Hyogo Naritomi, Kore Seferi<sup class="calibre4"><a href="../Text/hagakure_split_016.html#footnote-100-31" id="footnote-100-31-backlink">[31]</a></sup> sırasında deniz gücündeyken, Çin’in Ming Hanedanı ordularının işaret davullarını duyar duymaz, birlikte saldırma emrini alınca, gece takaları hazırlamışlar. Hyogo çapa denizde olduğu halde, gece boyunca tayfalara kürek çektirmiş, işaret davullarını duyduğu anda çapanın ipini kesince, en önce Ming takalarına ulaşmış, nam salmış.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Efendi Şugyo Eçizen’in ölümü.</p>

  <p class="normal">Kamohara Savaşı’nda koşumlarını otağında bırakmış, gündelik giysileriyle savaşmış. O yüzden de ölmüş.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Geki Tazaki’nin savaş gereçleri.</p>

  <p class="normal">Hara Kalesi’nde Geki’nin ganimet olarak ele geçen gösterişli savaş gereçlerini üzerine takması Efendi Katsuşige’nin hoşuna gitmemiş. Daha sonra, gösterişli şeyler gördüğünde, “Geki’nin savaş gereçleri” gibi dermiş.</p>

  <p class="normal">Bu konuyla ilgili olarak; savaş gereçleri ve takıların gösterişli olması kişiyi hafif gösterir, insanların ona güçsüzmüş gibi davranmasına neden olur.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Efendi Tadanao öldüğünde yakın adamı Kinbeei Ezoe, efendisinin kemik ve küllerini alıp Koya Dağı’na götürdü. Bir kulübe yaptırdı, Tadanao’nun bir heykelini, önüne de diz çökmüş haldeki kendi heykelini koydu. Tadanao’nun ölüm yıldönümünde geri dönerek, efendisinin peşinden gitmek üzere intihar etti. Burada söz edilen heykeller Koya Dağı’ndan getirilip Kodenci Tapınağı’na konuldu.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Kosuke Oişi.</p>

  <p class="normal">Mitsuşige’nin döneminde, Kosuke önceleri bir piyade eriydi, efendiye doğrudan hizmet ederdi. Efendi Edo’ya gittiğinde, yolculuklarında konakladığı yerde uyurken, Kosuke dışarıda devriye gezer, o yerin güvensiz olduğunu düşünürse, yere bir hasır serer geceyi tek başına dışarıda geçirirmiş. Yağmurlu havalarda sazdan bir şapka ve tüylerden yapılma bir üstlük giyer yağmura aldırmazmış. Bir gece bile ihmali olmamış.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Kosuke Oişi, konak arazisi muhafızlarının başı iken, bir gece kadınlar odası civarında dışarıdan sızan biri olduğunu duydu. Her mevkiden erkek ve kadınlar, “Yakalayın şunu!” diye etrafta koşuşturmaya başladılar. Sadece Kosuke ortada gözükmedi. Kadınlarağası insanlara sorunca, efendinin yan odasında kılıcının kabzasını kavramış halde sessizce beklediği anlaşıldı. Çevrede kimse kalmayınca efendiyi kimsenin koruyamayacağı endişesiyle öyle yapmış. Dikkatini yönelttiği şeylerin ne kadar farklı olduğu görülmektedir.</p>

  <p class="normal">O gün konağa sızan kişi Kiçibeei Naritomi’ydi. İçizaemon Hamada da ona suç ortaklığı ettiği için casusluk suçuyla idam edildiler.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Zennosuke Soecima olayı.</p>

  <p class="normal">Efendi Katsuşige, Nişime’de avlanırken, bir şeylere sinirlenmiş. Kılıcını kınıyla birlikte belinden çıkarıp, Soecima’ya vurmaya başlamış. Tam o sırada kılıç elinden fırlayıp oradaki vadinin derinliklerine uçmuş. Soecima da kılıcın peşi sıra aşağıya yuvarlanıp kılıcı almış, koynuna sokup emekleyerek yukarı çıkmış, anında efendisine sunmuş. Düşünceli hareket ve ihtiyat açısından eşi benzeri olmayan bir davranıştır.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Efendi Ukyo Sano’nun gücü.</p>

  <p class="normal">Bir gün Efendi Ukyo, Takao’dan geçerken, köprüyü onarıyorlardı ve o koca köprünün ayaklarından biri yerinden çıkacak gibi değildi. Ukyo atından inip, çekip çıkarmak için kazığa sarıldı ve bir nara atarak tüm gücüyle zorlamaya başladı. Yerinden kımıldatmayı başardıysa da, ancak boyu kadar bir yüksekliğe çekebildi. Yerinden çıkmayan ayak, tekrar eski yerine saplandı kaldı. Efendi Ukyo, evine döndüğünde rahatsızlandı ve öldü. Cobaru Tapınağı’na cenaze için götürülürken, Takao Köprüsü’ne geldiklerinde ölüsü tabuttan fırladı ve suya düştü. Şufukuci Tapınağı keşişlerinden on altı yaşında bir çömez peşinden suya atlayıp cesedi yakaladı. İnsanlar da yetişip cesedi sudan çıkardılar. Başkeşiş bundan çok etkilendi ve cenazeyi bu genç keşişin yönetmesini söyledi. O genç keşiş daha sonra ünlü münzevilerden biri olmuş.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Kiçizaemon Yamamoto, babası Cin’uemon’un emriyle beş yaşındayken köpek, on beş yaşına geldiğinde de mahkumları kesmiş. Eskiler, on dört, on beş yaşına geldiklerinde sorgulamalarına olanak kalmaksızın kendilerine kafa kestirilirmiş. Efendi Katsuşige de gençliğinde, Efendi Naoşige’nin emriyle kesmeye alışmış. Bir seferinde üst üste on kişiyi kestiği bile olmuş.</p>

  <p class="normal">Bana soracak olursanız, eskiden soylu çocuklarına bile bu iş bir eğlence olarak yaptırılırken, günümüzde alt sınıflardaki çocuklara bile yaptırılmaması büyük bir ihmal. “Yapmasalar da olur”, “elleri bağlı birini öldürmek marifet değil”, “cezalandırılacak bir hareket”, “kirliliğe yol açar” gibi şeyler söylüyorlar. Bahaneden başka bir şey değil. İşin özü, savaşçılık konusunda hafifleştikleri için, tırnaklarını parlatıyor, güzel görünmeye çalışmaktan başka bir şey yapmıyorlar. Bu işi yapmaktan kaçınan insanların yüreklerini sorgulayacak olursanız, içleri kaldırmadığı için, ustaca bahanelerle kesmekten kaçındıklarını göreceksiniz. Zaten herkesin yapabileceği bir iş olduğu için, Efendi Naoşige o emri vermiş. Ben de geçen yıl Kase’de kafasını keserek bir adamı idam ettim ve kendimi çok rahatlamış hissettim. Bunun insanın içinin kaldıramayacağı bir şey olduğunu düşünmek, korkaklıktan başka bir şey değildir.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Şozaemon Tomoda’nın <span class="ideitalik">seppuku</span> olayı.</p>

  <p class="normal">Efendi Mitsuşige, kendisine refakat eden adamları arasında alt sınıf askerlerden Şozaemon adında bir adamı da götürürdü. Bu hovarda bir adamdı ve sahne sanatçısı Şozaemon Tamon’a aşık oldu, armasını değiştirdi, adını bile değiştirerek Şozaemon adını aldı. Oğlana olan tutkusu yüzünden giysilerini, savaş gereçlerini bile sattı, meteliksiz kaldı. Sonra da Rokubeei Umawatari’nin kılıcını çalarak, bir mızrakçı aracılığıyla rehine verdi. Ancak, mızrakçı konuyu anlattı. Soruşturma sonuncunda, Şozaemon ve mızrakçı ölüme mahkum edildiler. Soruşturmayı yeğenim Gorozaemon Yamamoto yaptı. Kararını bildirirken, yüksek sesle, “Efendisinin yaptığı hırsızlığı şikayet eden mızrakçı falanca.” dediğinde, Mitsuşige anında, “Vurun kellesini.” dedi.</p>

  <p class="normal">Şozaemon’a kararı bildirirken, Gorozaemon, “Artık şerefli bir şekilde ölmekten başka, savaşçı denecek tarafın kalmadı. Ölüm alanına buyur.” deyince, “Bu kararınıza minnettarım. Anlaşıldı.” dedi, sakinleşerek. Birinin verdiği akılla, <span class="ideitalik">seppuku</span> tamamlayıcı olarak kimi istediğini sorarak kandırıp, boynunu piyade askerlerden Roku’uemon Naozuka’nın kesmesini ayarladılar. Şozaemon, <span class="ideitalik">seppuku</span> alanında doğrulup oturuşunu düzelttiğinde, <span class="ideitalik">seppuku</span> refakatçisinin arkasında değil, karşısında durduğunu görünce, “Sen de kimsin? Boynumu senin kesmene izin vermem.” diyerek soğukkanlılığını kaybetti. Sağa sola kaçmak için çırpınırken yakalanıp, boynu vuruldu. Olaydan sonra Gorozaemon gizlice, “Eğer ona bu oyunu oynamasaydık, belki de düzgün bir şekilde ölüp, şerefli adamlardan biri olarak anılacaktı.” demiş.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Kiçizaemon Noda <span class="ideitalik">seppuku</span>’ya nasıl refakat edilmesi gerektiğini anlatmıştı. “Seppuku alanında şuurunu kaybedip ortalıkta debelenen birinin <span class="ideitalik">seppuku</span>sunu tamamlamanız gerektiğinde, başaramama olasılığı vardır. Öyle durumlarda, önce biraz çekilip gücünüzü yoğunlaştırır ve fırsatını kaçırmadan kafasını keserseniz, görevinizi yerine getirirsiniz.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Uşicima Kyucibeei olayı.</p>

  <p class="normal">Şozu’da gezgin tiyatrocular gösteri yaparlarken, Kyucibeei hasır şapkasını takmış aralarından geçiyormuş. Ayağı tökezleyince yüzükoyun yere kapaklanmış. Düşerken hasır terliği ayağından fırlamış, seyredenlerden birinin başına çarpmış. Kyucibeei kalkıp, “Aniden oldu. Aklıma bile gelmezdi, üstüm başım da rezil oldu. Kusura bakmayın.” diyerek terliğini almaya kalkınca, bu seyircilerden üçü, dördü, “Belinde kılıçla, insanların başına terliğinin çarpmasına neden olup, ‘kusura bakmayın’ demekle geçiştireceğini mi sanıyorsun?” diye onu sıkıştırmışlar. Kyucibeei geri dönüp, hasır şapkasını çıkararak, “Zaten rahatsızlık verici bir olay. İstemeden yaptığım bir şey olmakla birlikte, kendi terliğim çarptı diye özür de diledim. Dinlemeden beni yargılıyor musunuz? Burada insanlar arasındayız. Dışarı gelin, topunuzu kesip atayım!” demiş. Bunun üzerine karşısındakilerin yüz rengi değişmiş. Kyucibeei devam ederek, “Çabuk kararınızı verin. Yoksa ne sizin kelleniz kalır, ne de benimki. Sesinizi kesip oyununuzu izleyin.” diyerek hasır şapkasını takıp oradan ayrılmış.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Kiçizaemon Şiba’nın önceleri alt sınıf asker olarak görev yaptığı zamana ait bir olay.</p>

  <p class="normal">Efendi Katsuşige’nin döneminde, mevkiine bakmaksızın, konakta görev yapacak savaşçıların çocukluklarında efendiye doğrudan hizmet etmeleri gerekirdi. Kiçizaemon bu görevi yerine getirirken, bir gün efendi kestiği tırnaklarını göstererek, “Şunları at.” deyince, tırnakları avucunun içine almış ve yerinden kalkmamış. Efendi, “Sorun ne?” diye sorduğunda, “Bir tane eksik.” diye yanıtlamış. Efendi, “İşte burada.” diyerek, sakladığı tırnağı çıkarıp vermiş.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">İkinci Tenna yılının<sup class="calibre4"><a href="../Text/hagakure_split_016.html#footnote-100-32" id="footnote-100-32-backlink">[32]</a></sup> on birinci ayının on birinci günü, Heizaemon Sawabe’ye <span class="ideitalik">seppuku</span> yapması emredildi. Onuncu günün gecesi, aramız samimi olduğundan benden <span class="ideitalik">seppuku</span> tamamlama görevini yapmamı rica etti. O gün verdiğim yanıtın bir kopyası aşağıda. O zaman yirmi dört yaşındaydım.</p>

  <p class="normal">“Kararınızı anlıyorum ve bu görevi benden isteyeceğinizi biliyordum. Aslında ilk seferde geri çevirmem gerekir, ancak yarının bugünden farkı yok ve kabul ediyorum. Birçok insan arasından beni seçmenizi gerçekten istiyordum. Bu yüzden her konuda içiniz rahat olsun. Gece vakti ama, mektubumun ardından, ayrıntıları konuşmak için evinize geleceğim.”</p>

  <p class="normal">Heizaemon’un bu yanıtı gördüğünde “eşsiz bir mektup” dediği söylenir. Eskiden beri, savaşçılar kendilerinden istenecek en kötü şeyin <span class="ideitalik">seppuku</span> tamamlama görevi olduğunu söylerler. Bunun nedeni, ölecek kişinin boynunu güzelce kesseler bile marifet sayılmaz. Oysa, insan hata yapacak olursa, ömür boyu taşıyacağı bir utanç haline gelir.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Yabeei Tanaka’nın adamlarından birini kesmesi olayı.</p>

  <p class="normal">Yabeei Edo’da ikamet ederken, adamlarından birini gecikti diye azarlamış. O gün gece yarısı, birinin merdiven dayayarak yukarı çıktığını duymuş, durumu şüpheli bulmuş, yavaşça kalkıp kısa kılıcını sıyırarak kontrol etmeye çıkmış. O azarladığı adammış, kısa kılıcını çekerek Yabeei’in üzerine yürümüş. Yabeei üstüne atılıp tek bir kılıç darbesiyle adamı öldürmüş. Şansının yaver gittiğini birçok insandan duydum.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Efendi Tokuhisa’nın şatosunda yaralama olayı.</p>

  <p class="normal">Tokuhisa falanca, farklı bir insan olarak doğmuştu ve bir parça ahmak gibi dururdu. Bir gün şatoya misafirler çağırılmış, uskumru ve yılan balığı ikram edilmiş. O sıralarda insanlar, “Tokuhisa da balık türü.” diyerek gülerlermiş. Davette, misafirlerden biri bu lafı Tokuhisa’ya söyleyip alay edince, kılıcını çekip adamı öldürmüş. Olay soruşturulup, şatoda düşüncesizce yapılan bir hareket olduğundan, Tokuhisa’nın <span class="ideitalik">seppuku</span> yapması gerektiği sonucuna varılmış. Efendi Naoşige bu kararı duyunca, “İnsanların kendinizle alay etmesini ses çıkarmadan dinlemek korkaklıktır. Şatoda bile olsa, alay edenin cezası ertelenmemelidir. Asıl insanlarla alay etmeye kalkanlar zavallıdır. Öldürülmesi kendi hatası.” demiş.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Mokunosuke Nakano’nun Sumida Nehri’nde kabadayıyı kesmesi.</p>

  <p class="normal">Mokunosuke, serinlemek için tekne gezisine çıktığında, aynı tekneye binen bir kabadayının görgüsüzce hareketler yapmasını, elini suya sokmasını bir süre izledikten sonra, adamın kafasını kesmiş. Kelle suya düşmüş. İnsanlar görmesin diye, çabucak gövdenin üzerini örtmüş. Sonra, tekneciye, “Bu olayın dava konusu olmasına gerek yok. Sumida Nehri’nin yukarılarında bir yere götürüp göm. Sana çok para veririm.” demiş. Çamurlu bir yerde gövdeyi gömdürdükten sonra, teknecinin de kafasını kesip çabucak oradan sıvışmış. Olay hiçbir şekilde dava konusu haline gelmemiş. Mokunosuke’nin teknesinde bir de fahişe oğlan varmış. Kabadayıyı öldürdüğünde, Mokunosuke, “Sen de erkeksin. Adam kesmeye gençliğinden itibaren alışmalısın.” deyince, oğlan da cesede bir kılıç darbesi indirmiş. O yüzden, daha sonra oğlan bu konuyu hiç açmamış.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Şinsuke Uşicima’nın kötü konuşması.</p>

  <p class="normal">Tören günü şogunun kalesine çıktığında, insanların toplantı alanında bir araya geldiği bir anda, adamlardan biri Şinsuke’ye, “Senin konağının korusu mükemmelmiş, çok güzel bambular varmış. Kale dibinde daha iyisi yokmuş. Bana da ev yapmak için bambu lazım.” demiş. Şinsuke, “Senin karın satılık olmadığı gibi, benim konağımın bambuları da satılık değil. Öyleyse ben sorayım. Senin karın başkasına kaçacak olsa, o karından olan çocuğunu kendi varisin yapmak istemezsin. Ne yaparsın öyle bir durumda?” şeklinde ağır bir yanıt verince, adam söyleyecek söz bulamamış, kıpkırmızı bir suratla minderinden kalkmış, ortam soğuklaşmış.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Hyobu Oki’nin adamlarını cesaretlendirmesi.</p>

  <p class="normal">Hyobu bölüğündeki adamlarını topladığında, görevlerini yerine getirdikten sonra, her seferinde, “Gençler, yüreğinizi vererek kendinizi geliştirin. Cesaret yüreğinizde gelişir. Kılıcı kullanan elinizdir. Elinizi keserlerse, düşmanı omuz atarak devirin. Omzunuzu kesseler, on, on beş düşmanın boğazını ısırarak kopartabilirsiniz. Böyle olmalısınız.” dermiş.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Heigozaemon Koyama’nın Kore’de zırhını çıkarması.</p>

  <p class="normal">Kore Seferi sırasında, Efendi Naoşige yüksek bir yerden baktığında, zırhlı askerlerin zırhlarını çıkararak dinlendiklerini görmüş. Efendi çok sinirlenerek, “Savaş anında nasıl zırhlarınızı çıkarırsınız? O zırhını ilk çıkartanı bulun bana!” diye emir vermiş. Emri getiren kişiyi dinleyince askerlerin tümü şaşırarak, “Ne diyeceğiz şimdi?” diye paniğe kapılmışlar. Heigozaemon Koyama, “Ben söyleyeyim. Yirmi sekizimiz birbirimizin gözüne bakarak, zırhlarımızı aynı anda çıkarttık.” demiş. Efendinin ulağı geri dönüp, bunu aktardığında, Efendi Naoşige, “Rezil herifler. Bu lafı etse etse, Heigozaemon Koyama etmiştir.” demiş.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Kiçinosuke Şida’nın yaşama bakışı.</p>

  <p class="normal">“Öncelikle, nefesi kesilene kadar koşmak insanı bunaltır. Koşmayı bitirdiğinizde ayakta durabiliyorsanız, kendinizi rahat hissedersiniz. Daha sonra oturmak, sonra da uzanmak, sonunda da yastığı çekip yatmak da rahatlık verir. İnsanın ömrü de böyle olmalıdır. Gençlikte zahmetlere girmeli, günden güne rahatlayıp, yaşlandığınızda ve ölümünüz yaklaştığında uyumalısınız. Önce uyuyan, sonra çok sıkıntı çeker. İnsanın sonuna kadar zahmetlere katlanması durumunda da, ömrü sıkıntıyla geçmiştir, yazık olur.”</p>

  <p class="normal">Kiçinosuke’nin, “insan, çektiği sıkıntı ölçüsünde iyi bir insan olur” sözü de, bu anlattıklarına benzer.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Ribeei Ueno’nun bir adamıyla yaşadığı olay.</p>

  <p class="normal">Ribeei Edo’da maliye denetçisi olarak çalışırken, yardımcıları arasındaki bir delikanlıya çok samimi davranırmış. Sekizinci ayın ilk gecesi, piyade askerlerin denetçisi Dazaemon Haşimoto ile içmişler, körkütük sarhoş olmuş. Bu genç yardımcısını da yanına alarak evine dönmüş. Yolda ipe sapa gelmez bir sürü istekte bulunmuş, kapısının önüne geldiğinde delikanlıyı kesmeye kalkınca, genç adam kılıcının kınıyla iteklemiş ve Ribeei lağım çukuruna düşmüş. Delikanlı da üstüne kapaklanmış. Patırtıyı duyup da gelen adamlarından biri, “Efendi Ribeei altta mısın, üstte mi?” diye bağırınca, “Alttaki benim.” diye yanıtlamış. Adam bunun üzerine kılıcını çekip yardımcıyı yaralamış. Delikanlı kalkmış, yarası hafif olduğundan kaçıp gitmiş.</p>

  <p class="normal">Olay soruşturmaya alınmış ve Ribeei önce Naekiyama Hapishanesi’ne konulmuş, sonra da kafasının kesilerek idam edilmesine karar verilmiş. Bu Ribeei, daha önce Edo’da ikamet ederken, kaldığı pansiyonda kendisine karşı gelen bir hizmetçiyi öldürmüş, ancak o olay hakkında insanlar Ribeei’in erkekçe davrandığını söylemişlerdi. Bu seferki yaptığının savunulacak tarafı olmadığından, yapılacak bir şey yoktu. Bu olaya bakarsanız, insanın kendini kaybedecek kadar içki içtiğinde, zayıfladığını, düşkünleştiğini görürsünüz. Burada sözü edilen, Ribeei’in imdadına yetişen adam, Taku’dan bir adamdı, adını anımsamıyorum. Alt sınıftan olmasına rağmen yiğit bir adamdı. Dazaemon da soruşturma sürerken intihar etmiş.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal"><span class="ideitalik">Ryoankyo</span>’nun<sup class="calibre4"><a href="../Text/hagakure_split_016.html#footnote-100-33" id="footnote-100-33-backlink">[33]</a></sup> beşinci cildinin on ikinci kısmındaki öykü.</p>

  <p class="normal">“Hizen Beyliği’nden Taku falanca adlı bir adam, çiçek hastalığına yakalanmış halde Şimabara Savaşı için orduya katılmaya kalktı. Anne ve babası da, ‘Bu kadar ağır hastayken, oraya gidebilsen bile elinden ne gelecek ki?’ diyerek vazgeçirmeye çalıştılar. Adam, ‘Yolda ölürsem, bu gerçekten istediğim bir şeydir. Sizlere minnet borcum var ama, böyle bir durumda işe yaramayacağımı nasıl söylersiniz?’ diyerek yola koyuldu. Kış savaşı olduğundan sert bir soğuk vardı. Adamın üzerinde de doğru dürüst bir giysi yoktu, gece gündüz zırhlarıyla duruyordu. Tedavisine aldırmadığı gibi, kirlilikten de kaçmadı. Sonuçta çabucak iyileşip, savaşta sadakatini göstermeyi başardı. Gerektiğinde, kirlilikten şikayet etmemek gerekir. Üstadımız bunu duyduğunda, ‘Efendi için canını seve seve veren savaşçıdan daha saf bir şey olamaz. Sadakati için kendini feda eden bir adama, çiçek hastalığı tanrısının sesi çıkmaz, iyi ruhlu tanrılar onu korur.’ dedi.”</p>
</body>
</html>
