<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>hagakure</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_10"><span class="ideitalik">Sekizinci Bölüm</span></h1>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Piyade er Kyuzaemon Araki’nin kavgası olayı.</p>

  <p class="normal">Dokuzuncu ayın on üçüncü günü gecesi, bir piyade eri olan Mosuke Nakayama’nın Sayanomoto’daki evinde on kişilik bir <span class="ideitalik">No</span> oyuncu topluluğu ile mehtabı izliyorlardı. Başta Kanzaemon Naotsuka, oyuncular, Araki’nin ufak tefek olmasıyla alay ettiler. Araki sinirlenip Kanzaemon’u öldürdükten sonra, diğerlerine saldırdı. Rokuzaemon Matsumoto tek kolu kopuk olduğu halde, bahçeye inen Araki’yi tek eliyle yakalayıp, “Senin gibi bir adamın boynunu tek elimle bile koparırım!” diyerek kılıcı çekti aldı ve yere çökertip, boynunu yakaladı. Ancak, gitgide gücünü yitirdi ve öylece öldü. Bundan sonra da Araki kılıcını savurmaya devam etti. Karşısına Hayata (Cirozaemon) bir mızrakla çıktı ve birkaç adamla nihayet Araki’yi etkisiz hale getirdiler. Olay sonucunda Araki’ye <span class="ideitalik">seppuku</span> yaptırıldı, orada bulunanlar düşüncesizce davranışlarından dolayı azledildiler. Sadece Hayata affedildi. Ayrıntılarını bilmiyorum, sorup öğreneceğim.</p>

  <p class="normal">(Cirozaemon izin istemiş, erkenden kalkmış. Sonradan, kavga çıktığını yolda öğrenip geri dönmüş. Evin giriş kapısında öldürülen Haçidayu yatıyormuş, Kyuzaemon da elinde kılıç bahçedeymiş. Girişten çengelli mızrağı kaptığı gibi, Kyuzaemon’a seslenmiş, mızrağın ucunu adamın elbisesine dolamış, ancak öyle durdurmayı başarmışlar.)</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Kyuzaemon Kizuka’nın adamı.</p>

  <p class="normal">Geçen yıl Kavakami’de sutra okuma zamanı, Konyaço ve Taşiro’dan ibadet için gelen beş, altı adam, ara verildiğinde sake içerek zaman öldürüyorlarmış. İçlerinden biri, Kyuzaemon’un bir adamı, mutlaka halletmesi gereken bir işi olduğundan yol arkadaşlarını reddederek güneş batmadan evine dönmüş. Orada kalan yol arkadaşları, başkalarıyla bir kavgaya tutuşarak karşılarındakileri öldürmüşler. Gece yarısı olayı duyan Kyuzaemon’un adamı çabucak yol arkadaşlarının yanına dönüp, olayı dinledikten sonra, “Sonunda bir savunma yapmak gerekecek. O zaman, benim de burada birlikte olduğumu, beraber öldürdüğümüzü söyleyin. Ben de dönünce Kyuzaemon’a öyle anlatacağım. Kavga, olaya karışanların hepsine mal edilen bir şey olduğuna göre, benim de sizinle aynı cezayı almam gerekir. Bunu gerçekten istiyorum. Benim erken ayrıldığımı söyleseniz bile, doğruluğuna inanmayacaklardır. Kyuzaemon çok sert bir adamdır. Soruşturmada temize çıksam bile, bir korkak olduğumu söyleyerek beni cezalandıracağını çok iyi biliyorum. O zaman, kavga yerinden kaçmış bir korkak gibi, adımı lekelettirerek ölmek, asla istemediğim bir şey. Zaten öleceksem, birilerini kesmenin cezası sonucu ölmek istediğim için bunları söylüyorum. Eğer siz bana katılmıyorsanız, şuracıkta karnımı deşeyim.” dedi. Yol arkadaşları onu reddetmeyerek, olayı onun söylediği gibi anlattılar. Hemen sonra, mahkeme sırasında aynı şeyleri söyleseler de, adamın eve erken döndüğü anlaşıldı. Neden öyle ifade verdiklerini anlattılar. Sorgucular bundan çok etkilendiler, adamın davranışını övdüler. Ben olayı ana hatlarıyla duydum, ayrıntılarını daha sonra araştıracağım.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Aki Beyi Şigetake Nabeşima yemek yerken, aniden kendisiyle görüşmek isteyen bir konuğu geldi ve yemeğini yarıda bırakıp, konuğuyla görüşmek için kalktı. Adamlarından falanca, Aki Beyi’nin sofrasına oturup, tepsideki kızarmış balığı yemeye başladı. Tam o sırada Aki Beyi geri dönünce, adam paniğe kapılarak kaçtı. Aki Beyi, “Seni rezil! İnsanların artığını yiyecek kadar sefil bir adamsın!” diyerek, oturup yemeğinin kalanını bitirdi.</p>

  <p class="normal">Öyküyü Cin’uemon Yamamoto anlatmıştı. Bu adam, bey öldüğünde peşi sıra gitmek için karnını deşmiş.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Cin’uemon Yamamoto uşaklarıyla karşılaştığında, hep, “Kumar oynayın, yalan söyleyin, bir mahallede yedi yalan söylemeyen erkekten sayılmaz.” derdi. Burada olduğu gibi, eskiden insanlar zihinlerini kahramanlıklarını geliştirmek için yorduklarından, dürüstlük büyük bir marifet sayılmıyordu. Ahlaksızca davranışlarından sonra erkekler affedilirken, “görevini iyi yapar” deniliyordu. Kyuma Sagara gibileri, tam da böyle hırsızlık ve zina yapan adamlarını affediyor, onları daha fazla kullanıyorlardı. “Öyle olmazlarsa, işe yarayacak hale gelemezler.” derdi.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Oribe İkuno, “Görevi bir günlük olarak düşünürseniz, her şeyi yapabilirsiniz. Bir günlük işe katlanmak kolaydır. Yarın da tek bir gündür.” derdi.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Gorozaemon Yamamoto’nun Edo’da ikamet ederken Başkeşiş Çoon ile görüşmesi.</p>

  <p class="normal">Efendi Tsunaşige Nabeşima henüz ailenin başına geçmeden önce, Kurotakiyama Başkeşişi Çoon’un etkisiyle Budist oldu ve Budist öğretisini öğrenmeye başladı. Budist aydınlığı mertebesine ulaştığında, başkeşiş ona erdem mührü<sup class="calibre4"><a href="../Text/hagakure_split_016.html#footnote-100-34" id="footnote-100-34-backlink">[34]</a></sup> vermeye kalktı ve olay Nabeşima Konağı’nda konuşulmaya başladı. O sıralarda Gorozaemon Yamamoto, Efendi Tsunaşige’nin yardımcısıydı ve onunla ilgili konulara bakıyordu. Olayı duyduğunda, kesinlikle izin verilmemesi düşüncesiyle, başkeşişle konuşmaya ve kendi dediği gibi yapmazsa, kesmeye karar verdi. Gorozaemon başkeşişin Edo’daki evine gittiğinde, başkeşiş onu din konusunda aydınlanmaya gelmiş biri sandı ve kurallara uygun olarak karşısına çıktı. Gorozaemon, “Sizinle özel olarak görüşmem gereken bir konu var, lütfen yardımcılarınızı dışarı çıkartın.” diyerek yanına yaklaştı. “Duyduklarım doğruysa, Budist aydınlığı mertebesine ulaştığı için Tsunaşige’ye mühür verecekmişsin. Sen de Hizenli olduğuna göre, Ryuzoci ve Nabeşima ailelerinin adetlerini iyi bilmen gerekir. Başka ailelerden farklı olarak, şogun ailesiyle eskiden beri çok yakındır ve aile tüm sınıfların uyumuyla yönetilir. Geçmişimizde bir beyin Budist mührü aldığı görülmüş bir şey değildir. Şimdi sen ona mühür verecek olursan, Tsunaşige kendini aydınlanmış sayacak ve adamlarının söyledikleri değersiz bulacaktır. Bu da üst ve ast sınıfların birbirinden kopmasına, ailenin bozulmasına yol açacaktır. Zaten yüksek rütbeli insanlar kendilerini büyük görürler. Tutup bir de Budist mührü vermemek gerekir. Eğer kabul etmezsen, ben yapacağımı bilirim.” diyerek kestirip attı. Başkeşişin benzi attı ama, “Övgüye değer bir insansın. Aile meseleleri konusunda çok düşüncelisin. Sadık bir hizmetkârsın.” dedi. Gorozaemon, “Ne yapmaya çalıştığını anladım. Lafı dolandırmaya gerek yok. Mühür vermekten vazgeçiyor musun, geçmiyor musun? Sen onu söyle!” deyince, “Çok haklısın, mührü asla vermeyeceğim.” diye yanıtladı. Sözleştikten sonra, Gorozaemon eve döndü. Bu öyküyü, doğrudan kendisi anlatmıştı.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Asakusa’da kavga olayı.</p>

  <p class="normal">Sekiz savaşçı aynı yere eğlenmeye gitmişlerdi. Eicun ve Cinzaemon, Asakusa’daki Kannon Tapınağı önündeki bir çayevine gittiklerinde, oradaki adamlarla ağız dalaşına girdiler ve sağlam bir dayak yediler. Olanları gezi teknesindeki arkadaşları duyduğunda, Roku’uemon, “İntikamını alalım.” dedi. Yoiçiuemon ve Cinbeei ona katıldılar. Ancak, geri kalanlar ailenin başına sorun olacağını söyleyerek onları durdurdular, konağa geri döndüler. Konağa geldiklerinde, Roku’uemon tekrar, “Mutlaka intikam almalıyız.” dediyse de, onu tekrar durdurdular. Bu arada Eicun ve Cinzaemon’un gücü adamlara yetmeyince, kılıçlarını çekip kavga ettikleri adamları öldürdüler ve diğerlerini efendi azarladı. Ayrıntılarını daha sonra öğreneceğim. Bununla ilgili olarak, adamın biri, “İntikam almak için diğerleriyle tartışmak sonuç getirmez. Tek başına gidip öldürülmeyi göze alacak kadar kararlı olmalıydı. Lafta ‘intikam, intikam’ deyip durmak, ikiyüzlülüktür. Akıllı insanlar, sadece sözleriyle nam salıyorlar. Cesur insan, dırdır etmeden işe soyunup ölebilen insandır. İnsanın amacını gerçekleştirememesi sorun değil, öldürülenler de kahraman olurlar. Öyle insanlar genellikle amaçlarını gerçekleştirirler zaten.” dedi.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">İçiyuken Hirohaşi’nin başarısı.</p>

  <p class="normal">İçiyuken efendinin mutfağında bir hizmetçiydi. Sumo güreşi yüzünden çıkan bir tartışma sonucunda karşısındaki yedi, sekiz kişiyi öldürmüş, kendisine intihar etmesi emredilmişti. Efendi Takanobu olayı duyduğunda, “Ülkemiz şu an bir kargaşa yaşamaktadır, cesur insanlar çok önemlidir. Bu da çok cesur bir insan.” diyerek adamı affetti.</p>

  <p class="normal">Daha sonra, Anegawa Nehri boyundaki çatışmaya beraberinde götürdüğünde, adam eşi benzeri görülmemiş büyük bir yararlık gösterdi, her çarpışmada en ön saflarda yer aldı. Takagi’deki savaş sırasında, İçiyuken düşman hatlarının derinliklerine fazla dalmıştı. Yazık olacak diye, efendi onu geri çağırdı ve atının yanında durmasını söyledi. Ancak, tekrar öne atılmaya kalkışınca zırhının ense kısmından yakalayıp durdurdu. O an gördü ki, adam kafasında açılan yaralara yeşil yapraklar tıkıştırmıştı.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Arima’da Yaşiçibeei Tsuruta’nın elçilik yapması.</p>

  <p class="normal">Hara Kalesi kuşatmasının ilk gününde, Efendi Mimasaka, Hyobu Oki’ye elçi olarak Yaşiçibeei’i gönderdi. Surların önünde konuşmaya çalıştığı sırada, kaleden atılan bir kurşun Yaşiçibeei’in sırtına isabet etti ve anında yüzüstü kapaklandı. Yaşiçibeei, yerden kalkıp sözlerini tamamladığında tekrar vuruldu ve öldü. Bedenini Senbeei Taira ile gönderdiler. Senbeei de Hyobu cephesine geri dönerken, isabet eden bir kurşunla öldü.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Ryuunci Tapınağı Başkeşişi Denko’nun düşmanla çarpışması.</p>

  <p class="normal">Denko, Taku doğumluydu. Ağabeyi Cirobeei, kardeşi falanca ve annesi vardı. Denko’nun annesi, dokuzuncu ay sıralarında, Cirobeei’in oğlunu bir ayine beraberinde götürmüştü. Dönmek üzere kalktıklarında, Cirobeei’in oğlu terliklerini ararken bir adamın ayağına bastı. Adam çocuğu aşırıya kaçarak azarladı ve sonra da belindeki kılıcı çekip çocuğu öldürdü. Kadın şaşkınlıkla yakasına yapışınca, adam kadını da öldürdü, sonra da evine döndü. Bu adam, Moan Nakacima adlı bir azatlı savaşçının oğlu Gorozaemon’dur. Kardeşi de bir dağ keşişi olan Çuzobo’dur. Moan, Efendi Mimasaka ile samimiydi ve Gorozaemon’a bir aylık bağlanmasını sağlamıştı.</p>

  <p class="normal">Olayı evinde duyan Cirobeei kardeşiyle birlikte Gorozaemon’un evinin kapısına dayandıysa da, kapıları kilitliydi ve dışarı çıkan olmayınca, sesini değiştirerek ziyarete geldiklerini söyledi. Kapı aralandığında, kim olduğunu haykırarak içeri daldı ve iki adam birlikte çöp yığınının üstüne yuvarlandılar. Yine de Gorozaemon’u öldürmeyi başardı. O sırada, Çuzobo olay yerine gelerek, Cirobeei’in kardeşini öldürdü.</p>

  <p class="normal">Olayı duyan Denko, hemen Cirobeei’in evine giderek, “Karşı taraftan bir kişi, senin tarafında ise üç kişi öldürüldü. Olacak iş değil, Çuzobo’yu öldürmen gerekir.” dediyse de, Cirobeei kabul etmedi. Olaydan duyduğu üzüntü içine dert olan Denko, bir münzevi olmasına rağmen, annesinin ve yeğeninin katili ile vuruşmaya karar verdi. Bu sırada, mevkii bulunmayan bir keşiş olduğu için, Çuzobo’yu öldürmesi durumunda Efendi Mimasaka’nın onu feci bir şekilde cezalandıracağını çok iyi biliyordu ve canla başla çalışarak Ryuunci Tapınağı’nın başkeşişi olmayı başardı. Sonra, kılıç yapımcısı İyonoco’ya uzun ve kısa iki kılıç dövdürdü, çırağı olmak istediğini söyleyerek kılıcın yapımına da katıldı.</p>

  <p class="normal">Sonraki yılın dokuzuncu ayının yirmi üçüncü günü yola çıktı. Arada sırada gelecek misafirlere yemek verilmesi için emir verdikten sonra, kılık değiştirerek gizlice tapınaktan ayrıldı. Taku’da, dağ keşişi Çuzobo’yu sorduğunda, yanında bir kalabalıkla ayın yükselişini izlemeye gittiğini öğrendi, o kalabalık içinde elinden bir şey gelmeyecekti. Ancak, bir dahaki sefere bırakarak ertelemenin yararı olamayacağı düşüncesiyle, esas hedefi olan Moan’ı öldürmeye karar verdi. Moan’ın evine girip, yatak odasına dalarak kim olduğunu söyledikten sonra, yataktan kalkan Moan’a kılıcını saplayarak öldürdü. Komşu evlerden kalkıp gelenler etrafını çevrelediğinde, durumu anlatarak kılıçlarını fırlatıp attı. Olay, ağızdan ağza Saga’ya kadar ulaşmıştı. Ryuunci Tapınağı müridi onlarca insan hızla gelip onu karşılayarak dönüşünde eşlik ettiler.</p>

  <p class="normal">Efendi Mimasaka öfkeden çılgına dönmüştü. Ancak, Ryuunci Tapınağı müritleri arasında Nabeşima bey ailesinin de bulunması yüzünden kolayca bir şey yapamazdı. Nabeşima ailesinin katibi aracılığıyla, Kodenci Tapınağı Başkeşişi Tannen’e, “insan öldüren bir münzevi olamaz, idam edilmelidir” isteğini iletti. Tannen yanıt olarak, “Mezhebimizle ilgili konularda Kodenci’nin kararı uygulanır. Siz karışmayınız.” dedi.</p>

  <p class="normal">Efendi Mimasaka iyice sinirlenerek, “Uygulayacağınız karar ne?” diye sordu. Tannen’in yanıtı, “Öğrenmeniz size bir fayda sağlamayacaktır ama, sorduğunuz için söyleyeyim. Cana kıyan bir münzevi azledilerek, sürgüne gönderilir.” oldu.</p>

  <p class="normal">Denko, Kodenci’de azledildikten sonra sürgün edilirken, çömezleri ve müritleri silahlarını alarak, Todoroki’ye kadar ona eşlik ettiler. Yolda avcı kılıklı bir toplulukla karşılaştıklarında, “Yoksa Taku’dan mı geldiniz?” diye sordu.</p>

  <p class="normal">Denko, daha sonra Çikuzen’de yaşadı, insanlar onu çok iyi karşıladılar, savaşçılar da samimiyetle davrandılar. Bu öykü her yere yayıldı ve Denko gittiği her yerde çok iyi karşılandı.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Edo’daki ambar muhafızı San’uemon Horie olayı.</p>

  <p class="normal">San’uemon Horie ailenin kasasına ait parayı çalarak kaçtı. Yakalandığında suçunu itiraf etti ve ciddi bir suç olduğu için işkenceyle öldürülmesine, infazı da Savcı Nakano’nun yapmasına karar verildi. Önce vücudundaki tüm tüyler yakıldı, tırnakları söküldü, eklemleri kesildi, çiviler çakıldı, türlü işkenceler yapıldı ama, hiç kıpırdamadı ve yüzünün rengi de değişmedi. Sonunda, sırtı parçalanarak, üzerine kızgın soya sosu döküldü. Bedeni geriye doğru kıvrıldı ve öldü.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Rokuro’uemon Fukuçi’nin katille karşılaşması.</p>

  <p class="normal">Rokuro’uemon efendinin kalesinden ayrılacağı bir sırada, içinde soylu olduğu belli olan bir tahtırevan Efendi Taku’nun konağı önünden geçmekteydi ve yoldaki bir adam başını eğerek selam verdi. Mızraklı bir koruma, “Başını yeterince eğmedin.” diyerek, kargısının sapını adamın başına indiriverdi. Adam eliyle başını ovuşturduğunda eline kan bulaştı. O halde kalkarak, “Görgü kurallarına uygun davrandığım halde, olmayacak bir karşılık aldım. Katlanabileceğim bir şey değil.” dedikten sonra, mızraklı adamı bir kılıç darbesiyle öldürdü. Tahtırevan yoluna devam etti.</p>

  <p class="normal">Rokuro’uemon adamın üzerine yürüyüp, mızrağının uç kılıfını çıkararak, “Kılıcını kınına sok. Kale içinde kınından çekmiş halde dolaşamazsın.” dedi. Adam, “Şu anki olayda başka çarem yoktu, en azından görmüş olmalısın. Kılıcımı kınına sokmak istesem bile, şimdi ettiğin sözden sonra bunu yapmam çok zor. Can sıkıcı bir durum ama, seninle çarpışmaktan mutluluk duyacağım.” dedi.</p>

  <p class="normal">Bunun üzerine Rokuro’uemon mızrağını yere atarak, “Çok haklısın. Benim adım Rokuro’uemon Fukuçi. Yapmış olduğun mükemmel harekette haklı olduğuna tanıklık edeceğim, canım pahasına bile olsa arkanda duracağım. Şimdi kılıcını kınına sok.” dedi görgülü bir tavırla ve adam da, “Anlaşıldı.” diyerek kılıcını kınına soktu. Rokuro’uemon, “Hangi beyliktensin?” diye sorunca, adam, “Taku Nagato ailesine bağlıyım.” diye yanıtladı.</p>

  <p class="normal">Rokuro’uemon adama eşlik etti, birlikte giderek olayı anlattılar. Oradan geçen kadının bir soylu olduğunu öğrenen Efendi Nagato adamına <span class="ideitalik">seppuku</span> yapması gerektiğini söyledi. O an, Rokuro’uemon’un lafa karışarak, “Savaşçı sözü vermiştim, bu adamın <span class="ideitalik">seppuku</span> yapması gerekiyorsa, önce ben <span class="ideitalik">seppuku</span> yapayım.” demesi üzerine, başka bir sorgulama söz konusu olmaksızın konu kapatıldı.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Aki Beyi Nabeşima’nın Efendi Şima ile görüş ayrılığına düşmesi.</p>

  <p class="normal">Efendi Şima bir elçi göndererek Aki Beyi’ne Kyoto Atago Tapınağı’na ibadete gitmek isteğini iletti. Aki beyi bunun nedenini sorduğunda, gelen elçi, “Atago’daki tanrı ok ve yay tanrısı olduğundan, savaşçılık talihini güçlendirmek için.” diye yanıtladı. Aki Beyi sinirlenerek, “Öyleyse gereği yok. Nabeşima ailesinin böyle bir ileri geleni gidip de, Atago tanrısına mı sığınacak? Orada Atago insan kılığına girecek olsa, üzerine yürüyüp ikiye bölmek, ailemizin ileri gelenlerinin görevidir.” yanıtını verdi.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Sadayu Nabeşima’nın adamı Dohaku’nun yaralanması.</p>

  <p class="normal">Kurotsuçibaru’da yaşayan Dohaku’nun Gorobeei adında bir oğlu vardı. Bir gün Gorobeei pirinç taşırken, karşıdan gelen Efendi Kumaşiro’nun azatlı savaşçısı Kyunai İvamura ile karşılaştı. Önceden aralarında bir sorun olduğundan, Kyunai’a elindeki pirinç selesiyle çarptı. Aralarında çıkan tartışma sonrasında, Kyunai’ı bir güzel pataklayarak oradaki hendeğe yuvarladı ve evine geri döndü. Olaya iyice içerleyen Kyunai, eve dönüp olayı ağabeyi Gen’uemon’a anlattı. İki kardeş birlikte intikam almak için Gorobeei’in evine gittiler.</p>

  <p class="normal">Hafif aralık kapının arkasında, Gorobeei’in kılıcını çekmiş kendilerini beklediğini bilmeksizin içeri giren Gen’uemon yanından kılıçla vuruldu. Ağır yaralanan Gen’uemon kılıcını baston gibi kullanıp sendeleyerek dışarı çıktı. Bunun üzerine içeri dalan Kyunai, içeride ocağın yanında duran Dohaku’nun damadı Katsu’uemon’a kılıcını sallayınca tencere askılığına denk gelip, adamın suratını boydan boya kesti. Dohaku, karısı ile birlikte Kyunai’ın elinden kılıcını almayı başardı. O an, “Artık hedefimi gerçekleştirdim. Ağabeyimi geri götürmek istiyorum, kılıcımı bana geri verin.” diye türlü türlü özürler sıralayınca kılıcı ona geri verdiler. Kyunai kılıcı alıp, Dohaku’nun ensesini el genişliğinde kesti. Daha sonra Gorobeei’le çarpışmaya başlayıp birlikte dışarı çıktılar. Kyunai üstün gelemediyse de, Gorobeei’in kolunu kesene kadar çarpıştılar.</p>

  <p class="normal">Kyunai’ın kendisi de vücudunun birçok yerinden yaralandığı için, ağabeyi Gen’uemon’u sırtlanarak evine döndü. Ancak, dönüş yolunda öldü. Gorobeei akan kanı durdurmayı başardıysa da, çok fazla su içtiğinden öldü.</p>

  <p class="normal">Dohaku’nun karısının da bir parmağı kesilmişti. Dohaku’nun tek yarası ensesindeki kesikti. Kemiği kesilmiş, sadece boynunun önü kalmış olduğundan, başı öne doğru sallanıyordu. Dohaku kendi elleriyle kafasını yukarıda tutarak bir cerraha gitti. Cerrah önce boynuna yağlı reçine sürüp, üzerini de kendir sicimleriyle bağladı. Tahtayla destekleyerek, yarasını dikti. Tüm vücudunu pirince gömdü. Bu son işlem kımıldamaması içindi.</p>

  <p class="normal">Sonradan kemik yapısında herhangi bir olağandışılık ortaya çıkmadı. Dohaku ne bilincini kaybetmiş, ne de yaşantısında bir değişiklik olmuştu. <span class="ideitalik">Ginseng</span><sup class="calibre4"><a href="../Text/hagakure_split_016.html#footnote-100-35" id="footnote-100-35-backlink">[35]</a></sup> de içmemişti. Sadece, üçüncü gün meydana gelen kanamayı durdurmak için, ilaçlı sıcak su içti.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Sakuan İkucima’nın hazırladığı ilaç.</p>

  <p class="normal">Efendi Mitsuşige, Yukarı Geçit’te çiçek hastalığına yakalandığında, Sakuan ona bir ilaç hazırladı. Efendi hastalığı ağır geçirdiğinden yanındaki adamları endişelenmişti. Tam o sırada yara kabukları da kararmaya başlayınca, ona bakan adamları ümitsizliğe kapılarak, gizlice Takuan’a haber verdiler. Takuan hemen gelerek efendiyi muayene etti ve, “Sevindirici bir durumda. Yaraları iyileşiyor. Çok yakında, hiçbir sorunu kalmayacak, iyileşecektir eminim.” dedi. Efendinin adamları, “Sakuan delirdi herhalde. Keşke hiç çağırmasaydık.” dediler. Sakuan paravanın arkasına geçti ve bir süre sonra çıkıp gelerek, bir torba ilaç verdi. İlaçları içen efendinin yaraları hızla iyileşti ve tamamen kendine geldi.</p>

  <p class="normal">Sakuan daha sonra, “Büyük bir adamın tedavisini tek başıma üstlendiğimden, eğer iyileşmeseydi, oracıkta karnımı deşerek, ölüm yolunda ona eşlik edecektim.” diye sırrını açıklamış.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Takumi Nakano’nun vasiyeti.</p>

  <p class="normal">Takumi son anlarında adamlarını toplayarak, “Görev yapanların zihnine yerleştirmesi gereken üç konu olduğuna inanıyorum: Efendinin istekleri, azim, ölüm.” dedi.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Şouemon Uçida’nın <span class="ideitalik">seppuku</span> tamamlama görevi isteğine yanıtı.</p>

  <p class="normal">Adamın biri, iç kalenin toplantı alanında bir araya gelen çok sayıdaki insan arasında Şouemon Uçida’ya, “Sen mükemmel bir kılıç ustasısın. Mizacın da çok sert olmalı. Senden <span class="ideitalik">seppuku</span> tamamlaman istense, adamın boynunu değil, tepesini uçurursun herhalde.” dedi. Şouemon da, “Öyle yapmam. Kendi boynuna bir parça mürekkep dök, nasıl keseceğimi göstereyim.” diye yanıtladı.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Dostlarla yolculukta azatlı bir savaşçı ile dalaşma olayı.</p>

  <p class="normal">Rokurozaemon, Edo–Kyoto arasındaki Tokaido yolunda Hamamatsu’dan geçiyormuş. Bir hanın önünden geçerken, bir dilenci Rokurozaemon’un tahtırevanına yaklaşmış ve, “Eçigolu azatlı bir savaşçıyım. Yolda parasız kaldım, güç durumdayım. İkimiz de savaşçıyız. Bana yardım et.” demiş. Rokurozaemon sinirlenerek, “İkimizin de savaşçı olduğunu söyleyebilmen edepsizlik. Bizler senin haline düşmektense, karnımızı deşeriz. Yolda parasız kalıp, böyle utanç verici işler yapmaktansa, olduğun yerde deş karnını!” deyince, dilenci çekip gitmiş.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Yobeei Makikiçi’nin <span class="ideitalik">seppuku</span> tamamlaması.</p>

  <p class="normal">Yobeei, ömrü boyunca birçok adamın <span class="ideitalik">seppuku</span> tamamlama görevlerinde bulunmuştu. Falanca Kanahara <span class="ideitalik">seppuku</span> yaparken, Yobeei <span class="ideitalik">seppuku</span> tamamlama görevini kabul etmiş. Kanahara kılıcı karnına saplamış, ama yarmayı başaramamış. Yobeei’in yanına gelip, ayaklarını yere vurarak haykırmasından cesaret alan Kanahara karnını yarmayı başarmış. <span class="ideitalik">Seppuku</span> töreni tamamlandığında, Yobeei, “Çok samimi bir dostumdu.” demiş gözyaşları dökerek.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Falancanın <span class="ideitalik">seppuku</span> tamamlama görevini yapanın bir parça deriyi kesemeden bırakması.</p>

  <p class="normal">Falanca kişinin <span class="ideitalik">seppuku</span> tamamlama görevini yapan kişi, boyna son kılıç darbesini indirdiğinde derinin bir parçası kesilmeden kalmış. Töreni idare eden memur, “Kafa kopmadı.” demiş. <span class="ideitalik">Seppuku</span> tamamlayıcı sinirlenerek kafayı yakalamış, kesip kopartmış ve göz hizasına kaldırarak, “Şimdi iyice bak.” demiş. Oradakiler dehşet içinde kalmış.</p>

  <p class="normal">Eskiden yapılan <span class="ideitalik">seppuku</span> törenlerinde kafanın fırlayıp uçtuğu durumlar olmuştur. Töreni idare eden memurların üzerine sıçramaması için derinin bir parçasının kesilmeden kalması makulmüş. Ancak, günümüzde, kafanın düşmesi beklenir. Elli kafa kesmiş bir adam, “Kafaya göre, kesilmesi zor boyunlar vardır. İlk üç kafada elinizin ayarını bilemeden kesersiniz. Dört, beş olduğunda, artık eliniz iyice alışmış olur. Her halükârda, bu önemli bir mesele olduğundan, kılıcınızın yere kadar ulaşmasını düşünerek indirirseniz, hata yapmazsınız.” demişti.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Naizonosuke İwamura’nın itirazları.</p>

  <p class="normal">Efendi Tsunaşige’nin çocukluğunda, yaşlı gözetmenliğine Naizonosuke İwamura getirilmişti. Bir gün Tsunaşige’nin önünde altın paralar olduğunu görünce, “Bunu hangi nedenle efendimizin önüne koydunuz?” diye, efendinin yanındaki adama sordu. Adam, “Az önce hediye getirdiklerini duydu ve göremediğini söyledi, bu yüzden bakması için çıkardım.” diye yanıtladı. Bunu duyan Naizonosuke, “Önemli bir insanın önüne böylesi sefil şeyleri getirmek tam bir özensizlik örneği. Bunların ne ulu orta çıkarılacak, ne de bakılması gereken şeyler olduğunu efendimizin de bilmesi gerekir. Bundan sonra özen gösterin.” diye, adamı sertçe azarladı.</p>

  <p class="normal">Bir seferinde de, Tsunaşige yirmi yaşına henüz girdiğinde, biraz eğlenmek için Edo Naekiyama’daki konağa gidiyormuş, konağa yaklaştığında bir baston istemiş. Efendinin ayak işlerine bakan Cibuzaemon Miura hemen bir dal parçasından baston yapmış. Efendiye vermek üzereyken, Naizonosuke bunu görmüş ve değneği elinden alarak kırıp atmış, “Yüce efendimizi beli bükük biri haline mi getirmek istiyorsun? Kendisi istemiş bile olsa, senin vermemen gerekir. Bu özensizliktir.” diye, alışılmadık şekilde kızmış. Cibuzaemon daha sonra, serbest mızrakçılığa kadar yükselmişti. Bu öyküyü de ondan duydum.</p>
</body>
</html>
