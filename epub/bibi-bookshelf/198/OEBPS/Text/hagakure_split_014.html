<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>hagakure</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_12"><span class="ideitalik">Onuncu Bölüm</span></h1>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Kai Beyi Şingen Takeda’nın<sup class="calibre4"><a href="../Text/hagakure_split_016.html#footnote-100-37" id="footnote-100-37-backlink">[37]</a></sup> evinde hizmet eden bir savaşçı, ağız dalaşına girdiği bir adamı yere yatırıp güzelce dövdükten sonra, tekmelemeye başladığında, arkadaşları gelerek adamları ayırmışlar. Ailenin yaşlı danışmanları görüşerek dayak yiyen adamın cezalandırılması gerektiği kararına varmışlar. Bu kararı duyan Şingen, “Kavga henüz sonlanmamış. Savaşçılığın yolunu unutup, kılıcını kullanmayan bir savaşçının bahtı kararır. Sonradan ailemize hizmete devam edecek adamlara örnek olması için, ikisinin birden çarmıha gerilmesi lazım.” demiş. Kavga edenleri ayıran adamlar da sürgüne gönderilmiş.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Tadayuki Yui’nin <span class="ideitalik">sangoku</span><sup class="calibre4"><a href="../Text/hagakure_split_016.html#footnote-100-38" id="footnote-100-38-backlink">[38]</a></sup> tarzı savaşçılık öğretisinde rastlantısallık denen bir bölüm vardır. Özlü cesaret ve anlık cesaretle ilgili on sekiz ciltlik kitabı sözlü olarak öğrenin. Kağıda dökmediğiniz gibi aklınızda da tutmayın, olduğu gibi unutun. Meselelerle yüzleştiğinizde, içinizden geldiği gibi davranın. O anlarda, öğrenmiş olduğunuz şeyler kendi erdeminiz olarak ortaya çıkacaktır. Rastlantısallık işte budur.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Önemli bir yere çıkarken, kulakmemelerinize tükürüğünüzü sürüp, burnunuzdan tüm nefesinizi verirseniz karşılaşacağınız sorunları alt edersiniz. Bu önemli bir sırdır. Yine, heyecanlandığınızda, kulağınızın üst kısmına tükürüğünüzü sürerseniz, heyecanınız hemen yatışacaktır.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Sun Tzu’nun<sup class="calibre4"><a href="../Text/hagakure_split_016.html#footnote-100-39" id="footnote-100-39-backlink">[39]</a></sup> son anlarında, biri ona ülkenin nasıl yönetilmesi gerektiğini sordu.</p>

  <p class="normal">“İnsanlar için yönetimden üstün bir şekil yoktur. Ancak, devleti yönettiğiniz ölçüde, insanlar için yönetimi yürütmeniz işleri zorlaştırır. Gevşek bırakırsanız, ipler elinizden kaçar. Sert yönetim demek, sorunlar ortaya çıkmadan önce sert davranmak, kötü sorunların ortaya çıkmasını engellemek demektir. Kötü sorunlar ortaya çıktıktan sonra sert davranmak, tuzak kurmak gibi bir şeydir. Ateşin deriyi yakacağını bildiğimizden, ateşe yaklaşan pek olmaz. Sudan korkmadığımız için, boğularak ölürüz.” diye yanıtladı.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Falanca, “Mantık ve kadının şeklini biliyorum.” dedi. Kendisine ne demek istediği sorulduğunda, “Mantığın köşeleri vardır, sabittir, yerinden oynamaz. Kadın yuvarlak hatlıdır. Kötülükten ve yaramazlıktan uzak durmaz, yeri belli olmaksızın yuvarlanır gider.” diye yanıtladı.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Görgü kurallarının özü, başta ve sonda hızlı, ortalarda ise sakin davranmaktır. Senzaemon Mitani bunu duyduğunda <span class="ideitalik">seppuku</span> tamamlayıcılığı görevinin de aynı olduğunu söyledi.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Yasunosuke Fukae komşularından birini yanına alarak Osaka’da Başkeşiş Teşşu’nun yanına çıktığında, önce gizlice, “Bu adamın öğretinizi dinleme niyeti var. Öğrenmeye çok arzulu.” demiş. Adamla görüştükten sonra başkeşiş, “Yasunosuke sen insandan anlamıyorsun. Bunun iyi bir adam olduğunu söyledin ama, bunun neresi iyi? Ben hiçbir iyi tarafını göremedim. Zaten insanları hiç övmemek gerekir. Övüldüklerinde, akıllı insanlar da, safdil insanlar da böbürlenmeye başlarlar. Övmek insanı kaybetmeye neden olur.” demiş.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Falanca kişi, “Bir kale teslim olurken, kaleyi vermemek için direnen bir, iki kişi kalsa bile, tamamen teslim olmadıklarından, kuşatanlar kaleyi alamazlar. Kaleyi alacak olanlar yaklaşırken, direnmekte kararlı bir, iki kişi gizlice tüfekle ateş edecek olurlarsa, kaleyi almaya gelenler paniğe kapılacaklar, kendilerini savaşmak zorunda hissedecekler, kaleyi hemen alamayacaklardır. Buna, kale almaya gelene, kuşatma yaptırmak denir.” demişti.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Budist üstat Ryozan, Efendi Takanobu’nun çarpışmalarını ana hatlarıyla kaleme almıştı. Bunu gören bir keşişin eleştirisi, “Bir münzevinin, bir savaşçı ile ilgili konuları yazması yersizdir. Yazarlığı ne kadar ustaca olursa olsun, savaşçılık yolunu tam olarak bilmediğine göre, bir savaşçının zihninde olanları aktarmaya çalışırken farklılıklar ortaya çıkacaktır. Gelecek kuşaklara, büyük bir komutanla ilgili yanlış bilgiler aktarmak saygısızlıktır.” oldu.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Adamın biri sordu: “Miçizane Fuciwara’nın anıt mezarında şöyle bir şiir vardır;</p>

  <p class="indentmetinitalik">Yüreğinde bile ulaşamazsa o gerçek yola insan,</p>

  <p class="indentmetinitalik">Korumasını alamaz tanrıların.</p>

  <p class="indentmetinitalik">Gerçek yol dediğinize nasıl ulaşılır?”</p>

  <div class="clrb"></div>

  <p class="normal">Bir diğeri yanıtladı: “Öyle görünüyor ki, şiirden hoşlanıyorsunuz. Şiirle yanıtlayayım;</p>

  <p class="indentmetinitalik">Herkesin bu yalan dünyada ölüp gideceği gerçektir.</p>

  <p class="indentmetinitalik">Yaşarken bir ölü olabilmek gerçek yola ulaşmaktır.”</p>

  <div class="clrb"></div>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Bir yüz derisi nasıl yüzülür? Bir yüzü enlemesine keser, üzerine işer ve terliklerinle çiğnersen, derisi kemikten ayrılır. Başkeşiş Gyocaku, bunu Kyoto’dayken duymuş. Önemli bir sır.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Sagami Beyi Efendi Matsudaira’nın adamlarından biri borç para bulmak için Kyoto’ya gittiğinde şehirdeki hanlardan birinde kalıyordu. Bir an, gelip geçenleri izlemek için yola çıktığında, geçenlerden birinin, “Az önceki kavgayı yapanlar Sagami Beyi’nin adamlarıymış.” dediğini duydu. Bunu duyan adam, “Yoldaşlarımın burada bir kavgaya karışmış olabileceklerine inanamıyorum. Bu sıralarda Edo’daki adamların nöbet değişim zamanlarıydı, belki onlar buraya kadar gezmeye gelmişlerdir. Onlar olmalı.” diye düşünerek, yoldan geçen o kişiye kavganın nerede olduğunu sormuş. Nefes nefese koşturup oraya gittiğinde, yoldaşlarının işinin bittiğini ve hasımlarının son darbeyi indirmek üzere olduklarını gördü. Hemen seslenerek, karşısına çıkan iki adamı öldürdü ve kaldığı yere döndü.</p>

  <p class="normal">Olay şehir valisine iletildiğinde adam valiliğe getirildi. “Sen arkadaşlarının kavgasında destek verdin, kanunu çiğnedin. Öyle mi?” diye soruldu. Adam soruyu, “Ben bir taşralıyım, söylediklerinizi anlamakta güçlük çekiyorum. Şimdi söylediklerinizi bir kez daha söyler misiniz?” diyerek yanıtladı. Valilik memurları sinirlenerek, “Kulakların duymuyor mu? Kavgaya karıştın mı, adam öldürdün mü, kanunları çiğneyip, kuralları hiçe saydın mı?” diye sordular.</p>

  <p class="normal">Adam bu kez soruyu yanıtladı. “Ne sorduğunuzu şimdi anladım. Kanunları çiğneyip çiğnemediğimi, kuralları hiçe sayıp saymadığımı soruyorsunuz. Ne kanunları çiğnedim, ne de kuralları hiçe saydım. Çünkü sadece insanlar değil, tüm canlıların yaşamları değerlidir. Ben de yaşamıma değer veririm. Ancak, ‘Yoldaşların kavga ediyor.’ dendiğinde hiç duymamış gibi yapıp dönecek olsaydım, savaşçılık yolunda acze düşmüş olacağımı biliyordum, o yüzden olay yerine koştum. Yoldaşlarımın düşmüş olduğunu görüp, hiç bir şey olmamış gibi geri dönecek olsaydım, belki ömrüm uzardı ama, savaşçılık yolundan düşmüş olurdum. Savaşçılık yolunu korumak için, çok değerli canlara kıydım. Savaşçılığın kanunlarını koruyup, savaşçılık kurallarını uygulamak için bir an önce orada canımı vermek istedim. Derhal cezamı uygulayınız.”</p>

  <p class="normal">Valilik memuru çok etkilendi ve olayı kapatarak Efendi Matsudaira’ya, “Çok değerli bir savaşçınız var. Ona gözünüz gibi bakın.” diye haber yolladı.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Başkeşiş Bankei’in deyişi. “Başkalarının gücüne başvurmaksızın, kendi gücüne güvenerek önceye ve sonraya bakmakla ve o anki ruh halini dikkate almakla, büyük yol insanın ayaklarının ucunda belirir.”</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Efendi Soma’nın <span class="ideitalik">Kanlı Rulo</span> olarak bilinen soyağacı, Japonya’nın en mükemmel soyağacıdır. Bir yıl, konağı aniden tutuşarak yanıp kül olmak üzereyken, Efendi Soma, “Evim, eşyalarım sonra yenilenebilecek şeyler, tamamen yanıp kül olsa bile üzülmem. Ancak, ailemizin en önemli serveti olan soyağacını kurtaramamış olmamız çok yazık.” demiş. Beraberindeki savaşçılardan biri, “Ben girip çıkarırım.” demiş. Efendi Soma ve yanındakiler, “Alevler çoktan evin her yanını sardı, nasıl çıkaracaksın?” diye gülmüşler. Adam, pek söz dinlemez, pek de öyle işe yaramaz, ama olağan koşullarda meseleleri anlayan ve bir köşede görevini yapan bir adammış. Bunu üzerine, “Genellikle pek verimli biri değilim, efendime karşı görevimi tam olarak yerine getiremedim. Ancak, hep canım pahasına olsa, işe yarayacak bir şey yapmak isterdim. Şimdi zamanı geldi.” diyerek ateşlerin içine dalmış. Alevler söndükten sonra, efendinin, “Adamın cesedini de olsa bulun. Yazık oldu!” demesi üzerine adamları cesedi aramışlar. Adamın cesedini oturma odasının bahçesinde bulmuşlar. Tutup kaldırdıklarında, karnından kan geliyormuş. Karnının içine soktuğu soyağacına hiçbir şey olmamış. Ondan sonra <span class="ideitalik">Kanlı Rulo</span> adıyla bilinir olmuş.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">“<span class="ideitalik">Ekikyo</span><sup class="calibre4"><a href="../Text/hagakure_split_016.html#footnote-100-40" id="footnote-100-40-backlink">[40]</a></sup> anlatısı, falın gerçek çıkacağını düşünmenin yanlış olduğunu söyler. Çıkmaması olağandır. <span class="ideitalik">Eki</span>’nin anlamı değişimdir. Fal iyi çıksa da kötülük yapmak, kötülüğü doğurur; kötü çıksa da iyilik yapmak iyiliği doğurur. Konfüçyus, ‘Yıllarca son gücümü kullanıp kendimi adayarak değişimi, <span class="ideitalik">Eki</span>’yi öğrenmiş olmam hata değil’ derken <span class="ideitalik">Ekikyo</span> öğrenmekten bahsetmiyordu. <span class="ideitalik">Eki’</span>nin özünü öğrenerek, yıllarca iyilik yolunda ilerlemenin aşırı bir şey olmadığı anlamındadır.” Adamın bir anlatmıştı.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Efendi Gonbei Hirano, Şizugadake çarpışmasında ön saflarda düşman şatosuna tırmanan yedi mızraklıdan biriydi. Sonradan Efendi İeyasu’nun özel adamlarından biri oldu. Bir seferinde, Efendi Hosokawa’nın davetine gitti. Efendi, “Sizin cesaretiniz, tüm Japonya’da bilinir. Öylesine büyük bir cengaverin, şu an böyle düşük bir mevkide çalışıyor olması çok yazık. Tercihiniz bu olmasa gerek. Benimle çalışırsanız, arazimin yarısını size veririm.” demiş. Gonbei hemen yanıtlamaksızın verandaya çıkarak, ortalık yerde işemeye başlamış, “Eğer sizin için çalışıyor olsaydım, çıkıp burada işeyemezdim.” demiş.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Başkeşiş Daiyu, bir hasta evine ziyarete gittiğinde hastanın az önce öldüğünü söylediler. Daiyu, “Aslında şimdi ölmemesi gerekirdi. Belki de tedavi yetersizliğinden ölmüştür. Yazık oldu.” dedi. Doktor o an oradaydı ve karton sürme kapının arkasından söyleneni duyarak sinirlendi. Hemen gelerek, “Tedavi yetersizliğinden öldüğünü söylediğinizi duydum. Eğer beceriksiz bir doktorsam, öyle de olabilir; münzevilerin doğaüstü güçleri olduğunu söylerler, haydi bu ölüyü canlandırın. Eğer yapamazsanız, Buda’nın öğretileri de işe yaramıyor demektir.” dedi. Daiyu için rahatsızlık verici bir durumdu, ama Budist öğretiye leke sürülmesinin kendi bireysel meselesi olmadığını düşünerek, “Tamam, dua ederek canlandıracağım. Biraz bekleyin, kendimi hazırlayayım.” dedi ve tapınağa döndü. Çok geçmeden gelip, ölünün başında <span class="ideitalik">Zen</span> oturuşuyla<sup class="calibre4"><a href="../Text/hagakure_split_016.html#footnote-100-41" id="footnote-100-41-backlink">[41]</a></sup> transa geçti. Az sonra ölü nefes almaya başladı ve canlandı. Yarım sene daha yaşamış. Bu olayı Başkeşiş Tannen’e sorduğumda hiçbir itirazı olmadı. Daha sonra dua yöntemini anlatması istendiğinde, Daiyu, “Bu bizim mezhebimizde kullanılmayan bir yöntem. Aslında dua yöntemini bilmiyordum. Ancak, öğretinin yararına olacağından, tapınağa dönüp Buda’ya sunulan bir kısa kılıcı alarak keskinleştirdim ve koynuma soktum. Orada ölü adama, ‘Buda öğretisinin gücü varsa, canlan’ diye dua ettim. Eğer canlanmayacak olsaydı, dedikodular çıkacağından, karnımı deşip ölüye sarılarak ölmeye kararlıydım.” demiş.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Gorozaemon Yamamoto, Buda öğretisini dinlemek için Edo’da Başkeşiş Tetsugyu’nun yanına çıktığında, Tetsugyu, “Buda’nın öğretisi ayrıştırıcı akıl açısından farklılık gösterir. Başka bir şey yoktur. Savaşçılıktan örnek vererek açıklayayım. ‘Korkaklık’ anlamına gelen im, ‘yürek’ ve ‘anlam’ olmak üzere iki ayrı imin yan yana getirilmesiyle oluşmuştur. ‘Anlam’ ayrıştırmaya işaret eder. ‘Yürek’te ayrışma olursa, korkaklık başlar. Savaşçılık yolunda böyle bir ayrışma söz konusu olabilir mi? Buradan bir fikir edinebilirsiniz.” dedi.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Yaşlılardan birinin anlattığına göre, savaş alanında düşmanı vurmak, bir şahinin kuş avlaması gibidir. Binlerce kuş olsa bile, şahin ilk gözüne kestirdiğinden başkasına dikkat etmez. Yine, tüylü boyunları seçmesi, “Şu görkemli zırh giyen adamı vurayım.” diyerek kelle almaya benzer.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal"><span class="ideitalik">Koyo Gunkan’</span>daki<sup class="calibre4"><a href="../Text/hagakure_split_016.html#footnote-100-42" id="footnote-100-42-backlink">[42]</a></sup> bir anlatı. Falancaya sorulmuş, “Düşmanla yüzleştiğimde, karanlığın içine dalmış gibi oluyorum. Sen birçok başarı gösterdin, ama hiç yara almadın. Bu nasıl oldu?” Adam, “Evet, düşmanla yüzleşmek karanlığın içine dalmak gibidir. O an biraz sakinleşirsen, solgun bir ay ışığı gecesi gibi olur. Sonra saldırırsan, yara almazsın.” diye yanıtlamış. Anın gerçekliğini kavramak gerekir.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Tüfek mermisi suya çarptığında seker. Mermiye küçük çentikler açarsanız, suya girermiş. Ayrıca, efendi avlanırken, mermiye çentikle işaret koyarsanız, bir şey olduğunda işe yarar.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Efendi İeyasu Tokugava’nın oğullarından Efendi Yoşinao, Efendi Yorinobu ve Efendi Yorifusa, hepsi on yaşları civarındayken, Efendi İeyasu bahçede onlarla birlikte büyük bir arı kovanını çekip yere indirmiş. Bir sürü arı havaya uçuşunca, Efendi Yoşinao ve Efendi Yorinobu korkup kaçmışlar. Efendi Yorifusa ise, yüzüne yapışan arıları tek tek toplayıp atmış ama kaçmamış. Yine, bir seferinde Efendi İeyasu büyük bir tandıra bolca kestane doldurup üçünü çağırmış. Kestaneler közlenince aynı anda fırlamaya başlamış. İkisi gene ürküp kaçmışlar. Efendi Yorifusa yine kaçmamış, yere düşen kestaneleri toplayıp tandıra geri atmış, hiç korkmamış.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Toan Eguçi, tıp öğrenmek için Edo’daki İçian Yoşida’nın yanına gittiğinde, komşu evlerden birinde ünlü bir kılıç ustası varmış, arada sırada antrenman yapmak için onun yanına gidermiş. Ustanın, bir azatlı savaşçı talebesi varmış, Toan’a gelip, “Ben yıllardır özlemini duyduğum bir şeyi gerçekleştireceğim. Bana sürekli dostça davrandığınız için size bildirmek istedim.” deyip, geri dönmüş. Toan endişelenerek peşine düştüğünde, karşı yönden gelen kordonlu şapka giymiş bir adamla karşılaşmış. Kılıç öğretmeni de sekiz, on metre ileriden gelerek, adamın yanından geçerken kılıcının kınına kendininkiyle sertçe çarpmış. Adam, arkasına dönünce, azatlı savaşçı adamın şapkasını başından çekip almış ve bağırarak kendi adını, amacının intikam olduğunu söylemiş. Adamın dikkati dağılınca kolayca öldürmüşler. Civardaki konaklar ve evlerden tebrik yağmış. Para gönderenler de olmuş. Öyküyü Toan anlatmıştı.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Matuşimalı Başkeşiş Ungo, gece yarısı bir dağ yolundan geçerken, ansızın önüne eşkıyalar çıktı ve onu yakaladılar. Ungo, “Ben bu yakınlarda yaşıyorum. Beylikleri gezen bir keşiş değilim. Hiç param yok. İsterseniz elbiselerimi vereyim. Canımı bağışlayın.” dedi. Bunun üzerine eşkıyalar, “Boşuna uğraşmışız. Giysilerine ihtiyacımız yok.” deyip, Ungo’yu salıverdiler. Bir süre gittikten sonra, Ungo geri dönüp, “Yalan söyleyerek öğretinin kurallarını çiğnedim. Şaşkınlıktan, kesemde bir gümüş teklik olduğunu unutup, hiç param yok dedim, söyleyecek söz bulamıyorum. Buraya koyuyorum, alın.” dedi. Eşkıyalar duygulanarak, saçlarını kazıyıp, Ungo’nun çırağı oldular.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Edo’da şogunun özel adamlarından dört, beş kişi gece toplanmış <span class="ideitalik">go</span> oynarlarken, içlerinden biri tuvalete gitti. Sonra bir ağız dalaşı başladı ve hasımlarından birini öldürdüler, ışıklar söndü, tam bir curcuna yaşanıyordu. Tuvaletteki koşarak gelip, “Hepiniz sakinleşin! Sorun edecek bir şey yok. Ben güvence veriyorum. Şimdi ışıkları yakın.” dedi. Işıklar yakılıp, herkes sakinleştiğinde, kavgaya karışan adamın kellesini uçuruverdi ve, “Savaşçılık talihim zayıf, kavga anında yoktum, bir korkak olduğumu söyleyerek <span class="ideitalik">seppuku</span> yapmamı emrederler. Öyle olmasa bile, tuvalete kaçtığımı söyleyecek olurlarsa, diyecek söz bulamam, karnımı deşsem bile bu utancı temizleyemem. Tek başıma utanç taşıyarak ölmektense, hasmımı öldürerek ölmeyi tercih ettiğim için böyle yaptım.” dedi. Olay yüksek makamlara anlatıldığında, adamı övdüler.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">On kişi kadar bir kör kırık çıkıkçı topluluğu birlikte bir dağ yolundan geçiyorlardı. Bir uçurumun kıyısından geçerlerken, hepsinin ayakları titredi, birbirlerine sımsıkı tutundular, sırtlarından soğuk terler boşandı. Tam o sırada en öndeki, ayağını boşa basarak aşağı düştü. Diğerleri, “Eyvah, çok yazık oldu!” diye feryat ettiler, bir adım bile yerlerinden kımıldayamadılar. O an, düşen adam aşağıdan seslendi, “Endişelenmeyin, düştüm ama bir şeyim yok. Hatta çok rahatladım. Düşmeden önce titizlenerek, düşersem ne yaparım endişesiyle doluydum. Ama şimdi rahatım. Siz de rahatlamak istiyorsanız, atın kendinizi aşağı!”</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Awa Beyi Efendi Hoco, savaşçılık çıraklarını toplayarak, o vakitler Edo’da çok yaygın olan karakter tahlili işinde usta bir adamı çağırıp, çıraklarının cesur mu, korkak mı olduklarına bakmasını istedi. “Cesur dedikleri gayret etmeye devam etsin. Korkak dedikleri canını dişine takarak gayret etmeye devam etsin. Bu sizin doğuştan taşıdığınız bir özellik, utanılacak bir şey yok.” diyerek, karakter tahlil ustasına çıraklarını teker teker gösterdi. Denzaemon Hirose, o sıralar on iki, on üç yaşlarındaydı, ustanın karşısına geçip oturduğunda kızgın bir sesle, “Bende korkaklık olduğunu söyleyecek olursan, seni tek kılıç darbesiyle öldürürüm.” dedi.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Söylenmesi gereken söz, baştan söylenmelidir. Sonradan söylenecek olursa, bir bahane gibi algılanacaktır. Yine, bazı zamanlarda sert sözcükler kullanmak iyi olur. Hatta söyleyeceğinizi yeterince söyledikten sonra, karşınızdakinin yararına olacak şekilde öğretici sözler ederseniz, bir kat daha üstün gelmiş olursunuz. Savaşçılık yolunda da böyle yapılmalıdır.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Başkeşiş Ryoi’nin konuşması. “Şimdiki münzeviler, meselelerden uzak durup, burunlarının ucundan ötesine bakamıyor, boş boş oturmayı marifet sayıyorlar. İşe yarayacak gibi değiller. Kaypak ve korkak olarak nitelendirmek lazım. Bu kadar yaşlı halimle bile, bir yerlerden beni çağırırlarsa, neresi olursa olsun, koşar giderim. Daicoci’den elimi çektikten sonra, hemen Kanto bölgesine gidip üç tapınak dolaştım, tüm benliğimi vererek çalıştım. Biraz dinlenmek istediğim zamanlar oldu ama, bir sürü iş yüzünden bir an bile gevşemeden didindim durdum. Eskiden savaşçılar yatakta ölmeyi akıllarına bile getirmezler, savaş alanında ölmeyi dilerlerdi. Münzeviler de zihinlerini o hale getirmezlerse, savaşçılık yolunda kendilerini olgunlaştıramazlar. İnsanlardan uzaklaşıp, meseleler karşısında mesafeli davranmak korkaklıktır. Geri durmakla iyi bir şey yaptığını sananlar, bir de bakarlar ki, kötü sonuçlar doğmuş. Geri durarak iyi şeyler yapabilseler bile, aile geleneklerini canlandırarak yeni yollar açmak konusunda aciz kalacaklardır.”</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Şingen Takeda’nın yakın adamı Bizen Beyi Amari çatışmada ölünce, oğlu Fucikura on sekiz yaşında, süvari komutanı olarak babasının yerini devralmıştı. Bölüğünden falanca, ağır bir yara almış, kanaması durdurulamaz haldeyken, Fucikura’nın emriyle kızıl bir atın pisliği suyla karıştırılarak adama içirilmeye çalışılmıştı. Adam, “Canımı kurtarmak için bile olsa, at pisliğini nasıl içerim?” diye sorunca, “Göklere layık bir savaşçı işte! Çok haklısın. Ancak, önemli bir savaş alanında olduğumuzdan, canını güçlendirip, efendinin galibiyeti için sadakatini göster. Haydi o zaman, önce ben içeyim.” diyerek biraz içmiş ve aynı bardağı sanki sake içme törenindeymiş gibi adama vermişti. Adam içince, ilaç işe yaramış ve iyileşmişti.</p>
</body>
</html>
