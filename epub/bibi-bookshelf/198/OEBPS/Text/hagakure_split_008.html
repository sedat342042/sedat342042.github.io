<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>hagakure</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_6"><span class="ideitalik">Dördüncü Bölüm</span></h1>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Efendi Tadanao on beş yaşındayken, konağın mutfağında edepsizlik eden bir çömez, bunun üzerine kendini tartaklayan askeri öldürür. Başlangıçta, mevkiinin gerektirdiği adaba uygun davranmadığı gerekçesiyle, ailenin yaşlı danışmanları adamı idam ettirmesi gerektiğini söylerler. Efendi Tadanao onları dinledikten sonra, “Mevkiinin gerektirdiği adaba, savaşçılık yoluna uymayan hangisi?” diye sordu. Yaşlı danışmanlar söyleyecek söz bulamazlar. Bunun üzerine, “<span class="ideitalik">Sutra</span>larda ‘suç belirsiz olduğunda ceza hafif olmalıdır’ diye okudum. Kısa bir süreliğine hapse koyun.” diye emrederek olayı bağlar.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Efendi Katsuşige, Şiroişi’de avlanırken kocaman bir yaban domuzu vurur. Refakatçileri koşturup, “Ne kadar da kocaman bir domuz vurmuşsunuz. Böylesi çok nadir bulunur.” diye bakışırlarken, domuz yattığı yerden kalkıp kaçmaya başlar. Seyretmeye gelenler paniğe kapılıp kaçışırlar. Matabeei Nabeşima domuzu öldürür. O an Efendi Katsuşige, “ortalık toz duman oldu” diye kol ağzıyla yüzünü kapatır. Bu hareket, paniğe kapılıp kaçışanları görmeye dayanamadığı için yaptığı bir harekettir.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Efendi Katsuşige gençken, babası Efendi Naoşige’nin, “Adam kesmeyi öğrenmek için, hareket etmeyen insanları kes.” diye emretmesi üzerine, şimdiki batı kapısının girişinde sıralanan on idam mahkumunu kesmeye başladı ve art arda dokuzunu kesti. Onuncu adamın gürbüz bir genç olduğunu görünce, “Bugün adam kesmekten çabuk yoruldum. Bunun canını bağışlıyorum.” diyerek adamı affetti.</p>

  <p class="resim"><img alt="" class="calibre5" src="../Images/ayrac.jpg" /></p>

  <p class="normal">Efendi Katsuşige sürekli, “Dört tür hizmetkâr vardır. Önce atik sonra hantal; önce hantal sonra atik; sürekli atik ve sürekli hantal. Bunlardan sürekli atik olanlar, söyleneni çabuk kavrar işlerini iyi yaparlar. Bunlar yükselirler. Kiçizaemon Fukuçi gibileri bu sürekli atik türüne benzerler. Önce hantal sonra atik olanlar, emir ilk verildiğinde hemen kavrayamazlar, ama işlerini çabuk hallederler. Kazuma Nakano gibileri bu türden olmalı. Önce atik sonra hantal olanlar, emir verildiğinde kavramış gözükürler, ama işi geciktirip bir türlü tamamlayamazlar. Böyleleri çoktur. Geri kalanlar da sürekli hantal olanlardır.” dermiş.</p>
</body>
</html>
