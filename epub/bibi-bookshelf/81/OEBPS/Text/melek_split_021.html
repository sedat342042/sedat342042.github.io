<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>melek</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="kitapickapak2" id="calibre_toc_18"><br class="calibre3" />
  &nbsp;&nbsp;&nbsp;"Hazer ölü bir göle benzer"&nbsp;&nbsp;&nbsp;<br class="calibre3" />
  <br class="calibre3" />
  <br class="calibre3" />
  <br class="calibre3" /></h2>

  <p class="indentmetin1">Bir gün telefon çaldı. Açtım, Nâzım'ın sesi. Neşeliydi. Öyle sık aramaz beni, ancak işi düştüğünde arar.</p>

  <p class="indentmetin1">– Azerbaycan'a gidiyorum, dedi, istediğin bir şey var mı?</p>

  <p class="indentmetin1">– Sağlığınız üstat, dedim, yediğiniz içtiğiniz sizin olsun, dönüşte gördüklerinizi anlatırsınız.</p>

  <p class="indentmetin1">– İyi, dedi. Bu kez yanımda olmayacaksın.</p>

  <p class="indentmetin1">– Dilerseniz gelirim üstat.</p>

  <p class="indentmetin1">– Yok gelme. Azerbaycan'a girmek için pasaporta ihtiyacım yok!</p>

  <p class="indentmetin1">Hiç bozuntuya vermedim, iyi yolculuklar diledim kendisine. Ve hemen Baku'daki ajanımızı aradım. Gence'deymiş. Baku'ya gidip Nâzım'ı karşılamasını, kimleri görüp neler konuştuğunu rapor etmesini istedim. Şairin gezisinden onun da haberi varmış. Gence'ye de geleceğini söyledi. Hem Gence hem Baku'da yanından hiç ayrılmamış. Gönderdiği raporun can alıcı bölümlerini aşağıda sunuyorum:</p>

  <p class="normal1">&nbsp;</p>

  <p class="indentmetin1">"Nehayet katar geldi. Katar adeti üzre üçüncü yola kabul olunurdu. Kezebli idik. Niye Nâzım Hikmet'i getiren katar birinci yola kebul edilmir? Vakondan Nâzım Hikmet, Süleyman Rüstem, Mehdi Hüseyn, Ekber Babayev, bir de şairin hekimi Kalya düşdüler. Nâzım Hikmet tesevvürümdeki kimi ezemetli deyildi, ele bil sıkılmışdı. Makentojunun yakalığını galdırmıştı, asta addımlarla reisleri keçdi. Hamı ile bir bir görüşdü. Ekber tekdim eleyirdi.</p>

  <p class="indentmetin1">"Mehdi Hüseyn de salamlaşanda âdeti üzre bir ‘Ya Allah!' dedi. Onun sözleri hamımızı gümrahlaşdırdı. On beş iyirmi dekikeden sonra Engels adlı kinoteatrın yanındaki konak evinde idik. Yarım saatlik rahatlıkdan sonra konaklar yavaş yavaş holla toplaşdılar. Otakların birinden kojaman kommunist Müseyip Dadaşov çıhdı. Tanış idik. İnkılabın ilk illerinden atamla birge Gence'de inzibati orkanlarda işlemişdiler. Menden kelenlerin kim olduğunu heber aldı. Nâzım Hikmet'in adını çekdim.</p>

  <p class="indentmetin1">"– Hökmen görüşmeliyem, dedi.</p>

  <p class="indentmetin1">"Süleyman Rüstem'i görende çoh sevindi. Köhne tanışlardı. Nâzım Hikmet görünende Dadaşov ona doğru geddi, kucağladı, hoş geldin eledi. Özünün inkılabi fealiyyetinden danışdı, başına gelenlerden de danışdı, her defe de Süleyman Rüstem'i şahid çekirdi (o da 37'de zerer çekenlerdendi). Süleyman müellim de güle güle tesdiyelirdi. Müseyib danışıb-danışıb ağladı, Nâzım Hikmet de ona bagıp kövreldi.</p>

  <p class="indentmetin1">"Sonra gün erzinde görülesi işleri planlaştırdık. Konak evinde sohbet edirdik. Açığını deyim ki, evvelce Nâzım Hikmet'in dediklerini men çetin anlayırdım. O, İstanbul dialektinde, halis edebi dilde danışırdı. Görünür çoğ heyecanlı idim ve mene ele gelirdi ki, o da menim suallarımı dekik başa düşmez.</p>

  <p class="indentmetin1">"Ahşam teatrda idik. Esl bayramdı. Tamaşacılar Nâzım Hikmet'in teatra geleceyini bilirdiler. Aktyor otakları da bezenmişdi. Yüksek ehval-ruhiyye çuğlamıstı her yanı. Tamaşa başlamazdan evvel Nâzım Hikmet gurultulu, sürekli alkışlar altında Mehdi Hüseyn, Süleyman Rüstem, Ekber Babayev'le salona dahil oldular. Tamaşa başlandı. Perde arası aktyorların birinci otağına yığıştık. Nâzım Hikmet Elekber Seyfi ve akademik Firuz Melikov'la tanış oldu, tezce onlarla dostlaşıb mehremleşdi. Tamaşacılar karşısında çıkış etdi. İstanbul'da ‘Kelle' pyesinin tamaşasının akibetinden danışdı.</p>

  <p class="indentmetin1">"Ertesi gün Göy-Göl'e getdik. Yol boyu Süleyman Rüstem letifeni letifeye calayırdı. Maşının yükü ele bil gülüş idi. Caykend'de yola çohlu donuz çığdı. Süleyman Rüstem elüstü donuza aid de letife söyledi. Kürekçay'a yagınlaşanda gülüş kesdi. Hamı tebiete, onun esrarengiz gözelliyine daldı. Payızın ortası idi. Bu yerde yarpaklar tökülmemişdi, çehrayı reng her yere hâkim kesilmişdi, sarı, kırmızı da vardı.</p>

  <p class="indentmetin1">"Nehayet Göy-Göl. Şair etrafa ele bakırdı ki, sanki gözleri ile gözelliyi sorurdu, ele bil o gedenden sonra yerde bir şey kalmayacağdı. Danışmırdı. Ele bilirdi ki, ses güzelliyi ürküder. Bir dikde bardaş kurup eyleşdi, biz de arhasında ayak üste. Fotoğraf ele bele çekdi.</p>

  <p class="indentmetin1">"Dedi:</p>

  <p class="indentmetin1">"– Burada iri bina tikmek olmaz, ahenk pozular. Yalnız arada kiçik, yaşıllıga uygun kottecler tikmek olar.</p>

  <p class="indentmetin1">"Men bir cencel sual da verdim:</p>

  <p class="indentmetin1">"– Sizin hansı eserinizi tamaşaya koymayıblar ve niye?</p>

  <p class="indentmetin1">"– Bizim Kara denizde iri, uzunburun, küvvetli balık (balığın adını, növünü yadımda sahlaya bilmedim) var. Onları tutmak oldukça çetindir. Tora düşende de çoh vaht burnu ile tori deşib çıkır. Balıkçılar hemin balık tora düşende kaça bilmesin deye, daha çoh tor cırılmasın deye (tor baha, balıkçı yoksul) kürekle hemin balığın burnuna döyeçleyirler. Balık kuvveden düşmür, ancak mecrur olduğu üçün küsur. Bu zaman rahatlıkla toru çekirler. İndi menim de bezen burnuma kürekle vururlar –güle güle elava etdi– feket men küsen balıklardan deyilem, torda kalan balık deyilem."</p>

  <p class="normal1">&nbsp;</p>

  <p class="indentmetin1">Bu son paragrafta şairin İvan İvanoviç oyununun Moskova'da gösterimden kaldırılmasına nasıl küstahça bir tepki verdiği de açıkça ortaya çıkmış oluyor.</p>

  <p class="indentmetin1">Ajanımızın raporunun benimkiler kadar kolay çevrilebileceğinden kuşkuluyum. Azeri Türkçesinde yazıldığı için bu satırları önce Türkiye Türkçesine çevirtmeniz gerekebilir diye düşünüyorum. Zaten raporun tümünü de göndermiyorum. Nâzım Hikmet'in Baku'da Darülfünun'da, yani üniversitede öğrencilere hitaben yaptığı konuşmada söyledikleri daha çok edebiyat ve sanat içerikli olduğundan ilginizi çekmeyebilir. Ama onlara "Siz Türksünüz, kendi anadilinizde konuşun" diyerek Azeri milliyetçiliğini körüklediğini bilmenizde yarar var. Hatta dostu olan Azerbaycan cumhurbaşkanı Mirza İbrahimov'a bu talebini aktardığı, cumhurbaşkanının da gereğini yapacağı sözünü verdiği "Bizim Oğlan"ın orada karıştırdığı haltların tümü değil yalnızca bir tanesidir. Bir de şunu eklemeliyim: ajanımız raporunda Nâzım Hikmet'in Baku'da Darülfünun'u ziyaret etmekle kalmayıp kârhaneleri de teker teker dolaştığını yazıyor. Buna şairi yakından tanıdığım için şaşırmadım elbette. Yine de yanında Galya varken neden kerhaneleri dolaşma gereği duyduğuna bir anlam veremedim. Sonradan anlaşıldı ki kökü itibarıyla "kâr edilen yer" demek olan ve Türkiye'de "genelev" anlamında kullanılan bu kelime Azerbaycan'da "fabrika" demekmiş. Yanlış çevirirlerse doğrusunu bilmeniz için bu etimolojik ayrıntıyı da belirtiyorum. Çünkü Nâzım Hikmet Baku'da yaptığı bir konuşmada Lenin'in ölmediğini, ruhunun "ölü bir göle benzeyen" Hazer'de ve kârhanelerde dolaşıp durduğunu söylemiş.</p>

  <p class="sagnormal">Şeytan</p>
</body>
</html>
