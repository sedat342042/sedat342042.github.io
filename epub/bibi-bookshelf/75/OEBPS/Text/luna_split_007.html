<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>luna</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:d7b9ba3a-54b4-4058-b454-70ed39423624" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <br class="chapter" />
    <br class="chapter" />
    <br class="chapter" />
    <br class="chapter" />

    <p class="normal1">Onu o geceden birkaç gün sonra, yine bir gece vakti yeni telefonundan aradım. O gece, kendisine iki yıl kadar önce aşkımı anlatmaya çalıştığım geceden çok farklı bir geceydi. Buna inanmak istiyordum. O geceye inanmak istiyordum. Son programımda da yeni başlayan hikâyelerin heyecanından, tedirginliğinden ve buruk sevincinden söz etmiştim zaten. Programı, uluslararası bir deniz şirketinde yıllardır kaptanlık yaptığını, birkaç güne kadar da emekliye ayrılacağını söyleyen bir adam aramıştı. Kendi deyişiyle, yarım asırlık bir hayat hikâyesinin en önemli seferine çıkmaya hazırlanıyordu. Günün birinde onu da bir yerlerde, hayatlarının seferini yapanlar ve yapamayanlar için anlatacaktım... Telefonun tuşlarına basarken, bu adamı ve onunla konuştuklarımızı da düşünüyordum. Telefon uzun uzun çaldıktan sonra açıldı. Sesi yine uykulu gelmiyordu.</p>

    <p class="normal1">“Merhaba... Aradım işte...” dedim.</p>

    <p class="normal1">Beklediğim, tanıdığım, hep duymak istediğim o sıcaklık ve davetkârlıkla karşılık verdi.</p>

    <p class="normal1">“Merhaba... Ben de seni düşünüyordum. İçimde bir ses vardı. ‘Bu gece telefon edecek’ diyordum, ettin.”</p>

    <p class="normal1">Bu çağrıyı duymamam mümkün değildi. Sözü daha fazla döndürüp dolaştırmak istemedim. Duygumu dile getirmemin o anda tek bir yolu vardı, ben de o yolu seçtim.</p>

    <p class="normal1">“Seni görmek istiyorum.”</p>

    <p class="normal1">Onun da bu doğallığı, doğrudanlığı duymaması mümkün değildi. Verdiği cevap yanılmadığımı gösteriyordu.</p>

    <p class="normal1">“Ben de... Yarın akşam buraya gelmek ister misin?”</p>

    <p class="normal1">İstiyordum elbet. Bu daveti iki yıldır bekliyordum. Adresini verdi. Yeşilköy’de, eski İstanbulluların sayfiye olarak kullandıkları o evlerin birinde oturuyordu. Çiçeklerle dolu bir balkonu vardı. Benim için şehrin öteki yakalarından biriydi orası... O coğrafyanın da duygusunu öğrenecektim yavaş yavaş... Bu duygu da başka gece yolculuklarının duygusuydu... O geceyse sadece bir yola çıkış vardı. Bir yola çıkış ve bu çıkışın heyecanını artıran birkaç son söz... Onun telefonu kapatırkenki o cümlesini belki de hiçbir zaman unutamayacağım.</p>

    <p class="normal1">“Senin için iki yıldır sakladığım bir Fransız şarabı var.”</p>

    <p class="normal1">Artık kaçamayacağım, dönemeyeceğim bir yolda yürüdüğümü o anda daha iyi anlamıştım. Bu cümlenin de, uyandırdığı görüntünün de birçok insan için çok sıradan olmasıysa hiç umurumda değildi... Saat yedide orada olacağımı söyledim. Beni bekleyecekti.</p>

    <p class="normal1">Telefonu bu beklenişin uyandırdığı duyguyla kapattım. Önümüzde bir gece daha vardı. Gece içimizde ilerliyordu... Selin ile Ada çoktan kendi uykularına dalmıştı. Ertesi gün ajansta çok zor geçti. Bir ara dışarı çıktım, nasıl yaşanacağını bilmediğim o gece için bir konyak aldım. Küçük oyunlarımdan biriydi bu da, biliyordum. Küçük ve kendimi bir daha göstermeye ve fark ettirmeye yönelik oyunlarımdan...</p>

    <p class="normal1">Sonra akşam geldi. Verilen adrese doğru yola çıktığımda, saat altıya geliyordu. Evi çok kolay buldum. Bir haziran akşamıydı. Şehir yeni bir yazı yaşıyordu. O eve ilk adımımı böyle bir zamanın uyandırdığı o çağrıyla atmıştım. Size bu çağrının içimdeki yerini anlatmaya çalışmıştım, hatırlıyor musunuz?.. Bu çağrının, tarihinde birçok özlemi barındıran her insan gibi, bende de çok sarsıcı bir yeri vardı... O evin kapısını çalarken, sadece o yazın değil, bir yerlerde bıraktığım o eksik yazların kapısını da çalıyordum bu yüzden. Zil, o çan sesli zillerdendi. O anda bu ince ayrıntıyı da anlamlı buldum... Sonra kapı açıldı. Karşımdaydı... Gülüyordu... Zihnimdeki İnci’yi doğrulayacak İnci gibi konuştu.</p>

    <p class="normal1">“Tam zamanında geldin. Kendime, ‘Şimdi bu kaybolur, yolu bulamaz’ diyordum.”</p>

    <p class="normal1">Bana takılmak için böyle konuşmuştu kuşkusuz. Bu cümlenin, zamanla, ilişkimizin akışında çok anlamlı bir yere oturacağını bir bilebilseydi... Ama bunu ben bile bilmiyordum o akşam. Ben bile... Kimi sözlerin, kimi anlamları tesadüfen gizlemediklerini daha önce başka yerlerde, başka insanlardan öğrendiğim halde...</p>

    <p class="normal1">Uzun, siyah, kadife, dekolte bir elbise giymişti. Boynuna da koyu kırmızı bir fular bağlamıştı. Gülümsedim. Böyle bir görüntü karşısında bu takılmaya ben de, başka bir takılmayla, ama aynı zamanda, kimi ayrıntılara dikkat ettiğimi göstermek isteyen sözlerle karşılık verdim.</p>

    <p class="normal1">“Kırmızı ve siyah... En sevdiğim renkler...”</p>

    <p class="normal1">Bu renkleri benim için giydiğini fark ettiğimi belirtmek istemiştim. Beni daha ilk anlarımızdan etkilemeye başlayan o kadın gülümsemesiyle karşılık verdi.</p>

    <p class="normal1">“Biliyorum.”</p>

    <p class="normal1">Böyle durumlarda, kendisine duyduğu o biraz da pervasız özgüveni, en azından bana pervasızca gelen özgüveni pekiştiren, bu gülümsemeyi daha da kışkırtıcı bir hale getiren sol kaşını bir kaldırışı vardı. Yine öyle yaptı. Bu cevabıyla, kıyafeti benim için bilerek seçtiğini de söylüyordu. Geriye, bu renkleri bu kadar çok sevdiğimi nereden bildiğini sormak kalıyordu. Sorum karşısında, aynı yüz ifadesiyle, bu kez beklemediğim bir yanıt verdi.</p>

    <p class="normal1">“Çin Lokantası’nın renkleri de öyleydi... O zaman söylemiştin...”</p>

    <p class="normal1">Bu ayrıntının hatırlanmasından çok etkilenmiştim. Onun bazı ayrıntılara çok dikkat ettiğini ilk fark ettiğim andı bu.</p>

    <p class="normal1">Tek kelime söylemeden gülümseyerek konyağı uzattım. Oyuncağımı getirmiştim... Yorum, kapıyı açan o kadını daha da çekici kılan bir yorumdu.</p>

    <p class="normal1">“Bunu getireceğini de biliyordum.”</p>

    <p class="normal1">Bu sefer de ben hafiften takılır bir sesle karşılık verdim.</p>

    <p class="normal1">“Yine Çin Lokantası’ndan mı?”</p>

    <p class="normal1">Daha iyi bir soru bulabilirdim belki. Ne var ki, insanın aklına her zaman en iyi sorular gelmiyor. O anlarda çok heyecanlıydım ve bu heyecanımı örtmeye çalışıyordum üstelik. Cevap yine o parıltıyı hissettiren bir cevaptı.</p>

    <p class="normal1">“Hayır... Ama senin için bir şarap sakladığımı söyledim ya...”</p>

    <p class="normal1">Buna cevap veremezdim. Sadece bir eve değil, bir masala da adım atmıştım sanki. Tüm bu konuşmaları evin girişinde yapmıştık. Durumu ilk o fark etti. Koluma girdi, sesini alçaltarak beni içeri davet etti.</p>

    <p class="normal1">“Haydi gel... Akşamı burada geçirecek değiliz herhalde...”</p>

    <p class="normal1">Salona doğru yürüdük... Ev beklediğim, günün birinde o romanımda anlatmak isteyebileceğim gibiydi. Mumlar, saksılar, çeşitli yerlere serpiştirilmiş biblolar, rahat koltuklar...</p>

    <p class="normal1">Sofra kurulmuştu. Birçok ayrıntıya özellikle dikkat edilmişti sanki. Canlı renkleriyle göze çarpan tabaklar, kâğıt peçeteler, iki şarap kadehi, o şarap şişesi, mumlar... Bir masaldan fırlamış gibiydi sanki her şey, evet. Bir masaldan fırlamış gibi... O günlerde görmediğim, göremediğim sorunu tüm yanılsamalarıyla besleyebilmem için... Bu sorun da yıllardır yaşadığım o mahalleyi kendimden bilemeyişim, kabul edemeyişimle ilintiliydi... Bu gerçeğimden size söz etmiştim. Bu yaşadıklarımın tümü benim tarihimin parçalarıydı. Masal birçok gerçeği örten eski bir masaldı. Ne var ki o zamanımda bu gerçekle yüzleşemezdim, kendimi karşı karşıya getiremezdim. Ben başka bir kadına ve akşama hazırdım çünkü o akşam. Ben kendime değil, hayalimde dokunmak istediklerime hazırdım...</p>

    <p class="normal1">Çevreme bu duyguyla baktım. O evdeki ilk fotoğraflarımı çekiyordum.</p>

    <p class="normal1">“Evin çok güzelmiş... Sade ve beklediğim gibi...” dedim.</p>

    <p class="normal1">Ne bekliyordum? Sorsaydı doğru cevabı verebilir miydim? Sanmıyorum. Doğru cevabı bilmiyordum çünkü. Doğru cevabı bugün bile bilip bilmediğimi bilmiyorum. Ancak o, bu söylediklerime, sadece o çocuksuluğu ve cilveli kadınlığıyla karşılık verdi.</p>

    <p class="normal1">“Sağol... Bu ev, benim evim işte...”</p>

    <p class="normal1">Yanağını, saçlarını okşamak geldi o anda içimden, ama yapamadım, ellerimi ceplerimden çıkaramadım. O ellerle nerelere, ne kadar dokunabileceğimi kendime yine söyleyemiyordum. Ayakta öyle kalmıştık. Yürek atışlarımı duyduğundan emindim. Kadınlar duyardı çünkü, böyle zamanlarda hep duyarlardı. Sesindeki titremeyi belki de bu nedenle, yine şirinliğiyle örtmeye çalışmıştı o anda.</p>

    <p class="normal1">“Otursana... Koltuklar rahattır. Ben hep böyle pofuduk koltukları severim.”</p>

    <p class="normal1">Sessizce oturdum. Ben de gülümseyerek heyecanımı gizlemeye çalışıyordum.</p>

    <p class="normal1">“Bir içki ister misin? Ev yapımı vişne likörüm var... Ben yaptım...” dedi.</p>

    <p class="normal1">Hikâye yazılıyordu... O büyüde ilerlemeye devam ediyordum. Vişne likörünün bende de uzun, bir yerlerde bekleyen bir hatırası vardı çünkü. Bu hatıra da kendince bir küçük efsaneye dönüşmüştü. Sözlerim bu duyguyu ancak bir yere kadar dile getirebilirdi bu durumda. Yine de denedim, o anda söyleyebileceklerimi söyledim.</p>

    <p class="normal1">“Vişne likörü ha... Ne yaptığını bir bilsen... Yıllar oldu içmeyeli...”</p>

    <p class="normal1">“İyi öyleyse...” dedi; gitti, bir şişe ile yıllanmışlık kokan iki küçük kadeh getirdi. İçkiyi kadehlere yavaş yavaş döktü. Sonra kadehlerimizi kaldırdık. O evdeki ilk içkilerimizi içiyorduk. Birbirimize yine gülümseyerek baktık. İçimizde giderek artan bir heyecan vardı. Birer yudum aldık. O koku da, o tat da o kadar tanıdıktı ki...</p>

    <p class="normal1">“Likör çok güzel... Ama kadehler de çok güzel...” dedim. Gülümsemesine belli belirsiz bir hüzün de karıştı sanki o anda.</p>

    <p class="normal1">“Bu kadehlerin de bir hikâyesi var. Yazacağın romanda onlara da bir yer vermek isteyebilirsin” dedi.</p>

    <p class="normal1">Anlatmak isteyip istemeyeceğini sordum. Elindeki kadehe bakarak anlattı.</p>

    <p class="normal1">“Bu kadehler anneannemindi... Anneannem Giritliydi... Vişne likörü yapmayı da ondan öğrendim... Aslında... Aslında sadece vişne likörünü değil, başka birçok şeyi de öğrendim ben ondan... Bazen... Bazen onu çok özlüyorum...”</p>

    <p class="normal1">Boğazında anlatamadığı, ama çok anlatmak istediği bir şeyler düğümlenmişti sanki. Bu şeylerin uyandırdıklarında biraz ilerlemeye çalıştım.</p>

    <p class="normal1">“Öleli çok mu oldu?”</p>

    <p class="normal1">Çok hassas bir yerine dokunduğumu fark etmiştim o an. Elindeki kadehe bakmaya devam ederek yanıt verdi.</p>

    <p class="normal1">“Çok... Ama bana dün gibi geliyor... Sanki her an kapımı çalacak gibi... Sanki şimdi bizi seyrediyor...”</p>

    <p class="normal1">Biraz sustuk. Artık ikimiz de elimizdeki kadehlere bakıyorduk. Duygusunu, hayatımdaki bir başka izden söz ederek paylaşmak istedim.</p>

    <p class="normal1">“Ben de dedemi çok severim. Onun da bende çok önemli bir yeri var. Şimdilerde çok yaşlandı, ama en azından ona ulaşabiliyorum. Hikâyesini bir gün sana anlatırım belki... Bir gün belki sen de anneanneni anlatırsın...”</p>

    <p class="normal1">Gözlerini kadehinden kaldırdı, baktı. Ben de ona bakıyordum.</p>

    <p class="normal1">“Anlatırım... Onu tanımanı çok istiyorum” dedi.</p>

    <p class="normal1">“En çok nesini anlatmak istersin?” diye sordum.</p>

    <p class="normal1">Yine bakışlarını benden kaçırarak, bu kez de dışarıya bakarak cevap verdi.</p>

    <p class="normal1">“Girit’le ilgili hatıralarını... Adalar bana hep ölümleri hatırlatır. Yani bence o, adasından ayrılırken zaten biraz ölmüştü. Çok önemli bir parçasını orada bırakmıştı çünkü... Orayı hiç unutamadı, hep özledi ama bir daha hiç göremedi...”</p>

    <p class="normal1">Ne demek istediğini anlıyor gibiydim. O güne kadar öyle çok göç hikâyesi duymuştum ki... Yaşadığımız, kendimizin bildiğimiz bu toprakların tarihi biraz da bu göçlerle yazılmamış mıydı?.. Bu göçler bizim iç göçlerimiz de değil miydi aynı zamanda?.. Sözlerim o anlarda bendeki bu tarihi anlatmak istiyordu...</p>

    <p class="normal1">“Göçler... O göçler biraz da ölmekti, haklısın.”</p>

    <p class="normal1">Sustuk.</p>

    <p class="normal1">Daha özel bir yere geldik sonra. Dışarıya bakmaya devam ediyordu. Sesini hafiften alçaltarak sürdürdü konuşmayı. Benimle bir sırrını paylaşmak ister gibiydi.</p>

    <p class="normal1">“Adalar bazen beni çok çekiyor.”</p>

    <p class="normal1">“Beni de...” dedim. Gülümsedim. Baktı.</p>

    <p class="normal1">“Neden gülüyorsun?” diye sordu.</p>

    <p class="normal1">“Hiç... Yani bunları konuşmamız çok ilginç...” dedim.</p>

    <p class="normal1">“Neden?..” diyerek üsteledi.</p>

    <p class="normal1">“Zamanı geldiğinde daha iyi anlatabilirim belki...” dedim. “Bu arada benim kızımın adı ne biliyor musun?” diye sordum sonra.</p>

    <p class="normal1">Beklemediği bir durumla karşı karşıya kalacağını hissetmişti. Tüm şirinliğiyle bakarak sordu.</p>

    <p class="normal1">“Ne?.. Çabuk söyle!..”</p>

    <p class="normal1">“Ada... Tesadüf diyeceksin ama...”</p>

    <p class="normal1">“Adaları çok mu seviyorsun?”</p>

    <p class="normal1">“Çok... Zaman zaman senin gibi ürkütücü bulsam da...” dedim.</p>

    <p class="normal1">Gülümsedi. Bu sefer de gözlerini gözlerimden ayırmadan konuştu.</p>

    <p class="normal1">“Birbirimize anlatacak amma da çok hikâyemiz varmış.”</p>

    <p class="normal1">Ben de gülümsedim.</p>

    <p class="normal1">“Ya bizim hikâyemiz?” diye sordum.</p>

    <p class="normal1">Biraz ciddileşti, bana daha kadınsı göründü.</p>

    <p class="normal1">“Cevabını bildiğin bir soruyu neden soruyorsun?” dedi.</p>

    <p class="normal1">O adımı atmamı istiyordu sanki. Bense, o adımı atmaya, neler yaşayacağımı bilmediğim, kestiremediğim için, çoktan hazırdım zaten. O adımı o anda atamasaydım, belki de hiç atamayacaktım. Anlatmaya başladım...</p>

    <p class="normal1">“Son konuşmamızda seni sevdiğimi söylemiştim, hatırlıyor musun?”</p>

    <p class="normal1">Hafiften gülümsedi, hatırladığını belirtircesine başını salladı. Devam ettim.</p>

    <p class="normal1">“Bak ne diyeceğim... Ben... Ben en kısa zamanda kitaplarımı ve plaklarımı alıp sana gelmeye hazırım... Beni kabul edersen...”</p>

    <p class="normal1">Bu sözlerimden sonra bana o ana kadar görmediğim bir ifadeyle baktı. Yüzünde karşı koyamayacağım bir çağrı vardı. Kollarını açmıştı... Yerimden kalktım, yanına gittim, birbirimize sarıldık. Kalbimin atışlarını duyuyordum, böyle bir heyecanı yıllardır yaşamıyordum sanki. Elini avuçlarımın arasına aldım, öptüm, kokladım, yanağıma götürdüm. Gözlerimi kapadım ve ona, içimdeki titreyişi artık bütünüyle serbest bırakarak seslendim.</p>

    <p class="normal1">“Elimi tut!.. Elimi tut!..”</p>

    <p class="normal1">Sesim ancak bir fısıltı halinde çıkabilmişti. Tırnaklarını ensemde hissettim o anda. Artık duramayacaktık. Dudaklarım önce boynunda, sonra da kulakmemesinde gezindi. Harika bir kokusu vardı. Sonra dudaklarımız birleşti. Onu uzun uzun öpmek, dilimi ağzına sokmak istedim. Kendini çekti. O da benim gibi, fısıltı halinde bir sesle, boynuma sıkı sıkı sarılarak konuştu.</p>

    <p class="normal1">“Ben uzun süre öpüşemem!.. Nefesim tıkanıyor, yapamıyorum işte... Neden olduğunu bilmiyorum ama yapamıyorum. Kendimi bildim bileli öyle. Seninle bir ilgisi yok. Biri beni boğacak gibi oluyor...”</p>

    <p class="normal1">Ona daha sıkı sarıldım. Sonra elinden tuttum, az önce oturduğum kanepeye çektim. Yine birbirimize sarıldık. Aynı fısıltıyla kulağına konuştum.</p>

    <p class="normal1">“Ne önemi var ki...”</p>

    <p class="normal1">Önemi yok muydu gerçekten?.. Cevap vermedi...</p>

    <p class="normal1">Fısıltılar... Söylediklerimizi hiç kimsenin duymamasını istiyorduk sanki. O anda sanki ilk sırrımızı paylaşıyorduk. İlk sırrımızı... O odadaki herkesten kaçmaya çalışarak...</p>

    <p class="normal1">Onu tekrar öptüm. Bu sefer de dudaklarının kıyısında, yanağında, boynunda dolaştırdım dilimi ve dudaklarımı. Daha da sokuldu. Göğsünün giderek artan bir hızla inip kalktığını göğsümde hissediyordum. Eli önce dizimde, sonra bacağımda gezindi, sonra da kasığımda durdu. Pantolonumun düğmelerini yavaş yavaş, biraz da zorlanarak açmaya çalıştı. Yardım ettim. Elini içeri soktu.</p>

    <p class="normal1">“Haydi gel, içeri gidelim...” dedi.</p>

    <p class="normal1">İçeri gidelim... Bu sözler, zamanla hayatımızdaki yerini daha çok bulacaktı; yatak odası, o evin içinde daha çok içeri girmek anlamına gelecekti. Gittik. Açık pencereyi rüzgârın esintisiyle, hafiften sallanan bir tül örtüyordu. Dışarıdan içeriye hafif bir ışık sızıyordu.</p>

    <p class="normal1">“Soyun!” dedim.</p>

    <p class="normal1">Soyun!.. Gerçekten soyunabilecek miydik?.. Bunun için de zamanın, çok daha uzun bir zamanın geçmesi gerekecekti. Soyunmak, daha çok soyunmayı başarabilmek için, birbirimizi daha çok görmeyi, kendimizle ilgili o aynaları, kendimize ve birbirimize daha çok tutmayı göze almamız gerekecekti. Ancak, bütün bunlara zaman vardı, yıllar vardı, yeni hayatlara ve insanlara dokunmaya gerek vardı... Kendimizi yatağa attık. Nasıl soyunduğumuzu hatırlayamıyorum.</p>

    <p class="normal1">“Uzan!” dedi.</p>

    <p class="normal1">İyice büyümüş organımı önce okşadı, sonra da ağzına aldı, emmeye başladı. Dayanamıyordum.</p>

    <p class="normal1">“Dur! Geleceğim!” dedim.</p>

    <p class="normal1">Durdu. Yanıma yattı, beni üstüne çekti. Boynunu öptüm, omuzlarını, göğsünü öptüm. Sonra döndü. Üstüne çıktım. Sarıldım. Sırtını göğsüme dayadım. Göğüslerinin yanlarını okşadım, sonra da sıkı sıkı kavradım. Organım kalçalarına değiyordu. Çılgına dönmüş gibiydik. Doğruldu. Kalçalarını yukarı çekti, organımı tuttu, orasına götürdü. Çok ıslanmıştı.</p>

    <p class="normal1">“Gir artık, içime gir, haydi!” dedi.</p>

    <p class="normal1">Hızla girdim. İnledi. Gidip gelmeye başladım. Giderek hızlanıyordum. Sonra kendimi çektim. Sırtüstü yattı. Üstüne çıktım. Yine içine girdim. Yine hızla, eskisinden daha da hızlı gidip gelmeye başladım. O da gidip gelmeye başladı. Hayatımın o ana kadarki en güzel dansıydı bu!.. Gittim geldim, gitti geldi, gittik geldik. O doruk anına yaklaşıyorduk... Gelmek üzereydim...</p>

    <p class="normal1">“İçine akabilir miyim?” diye sordum. İnilti halinde bir sesle cevap verdi.</p>

    <p class="normal1">“Ak! Haydi!..”</p>

    <p class="normal1">Beni kendine iyice çekti. Kendimi onun içine iyice bıraktım ve aktım, aktım, aktım...</p>

    <p class="normal1">Sonra durduk. Uzun süre öyle kımıldamadan, nefes alışverişlerimiz iyice yavaşlayıncaya kadar kaldık. İçinden çıkmadan ona sıkı sıkı sarıldım. Boynunu öptüm, dudaklarını yine kıyısından öptüm. Kulağına o fısıltıyla konuştum.</p>

    <p class="normal1">“Senden kopmak istemiyorum.”</p>

    <p class="normal1">O da fısıltılı bir sesle karşılık verdi.</p>

    <p class="normal1">“Kopma öyleyse...”</p>

    <p class="normal1">Üstünde, ona sarılarak ne kadar kaldığımı hatırlayamıyorum. Gözlerimi kapadım. Geride bıraktıklarımızdan, kendisiyle ilgili hayallerimden, birbirinin içine girmiş birçok fotoğraf geçti zihnimden. O fotoğrafların tümünde bana gülümsüyordu. O fotoğrafların tümünde bana uzaktı. O fotoğrafların tümünde onun özlemini duyuyordum. O anlarda, tüm bu fotoğrafları zihnimden geçirdiğim o anlarda, çıplak bedenlerimizle birbirimize sarılı duruyorduk oysa...</p>

    <p class="normal1">Sonra birden, kulağımın dibinde, hafiften hıçkırıklarını duydum. Yanağım ıslanmıştı. Ağlıyordu... Gözlerimi açtım, doğruldum, baktım. O da bana baktı. Yüzünde bir suç işlemiş, masum, küçük bir kızın havası vardı. Bu yüz, benimle daha birkaç dakika önce sevişen kadının yüzü değildi sanki. Dudaklarından o çocuk yüze yakışır birkaç kelime döküldü.</p>

    <p class="normal1">“Ben bu durumlarda hep ağlarım.”</p>

    <p class="normal1">Gülümsedim, yanağını okşadım.</p>

    <p class="normal1">“Belki de bir doğum sızısıdır bu...” dedim.</p>

    <p class="normal1">Kederle baktı, sadece baktı, karşılık vermedi. Bir karşılık bekliyordum oysa. Üsteledim.</p>

    <p class="normal1">“Ya da tam tersi, içinde belki bir şey daha ölüyordur...”</p>

    <p class="normal1">Yine kederle baktı. Başını sağa sola, söylediklerimi kabullenmediğini, ya da yaşadıklarını anlamadığımı belirtmek istercesine hafifçe salladı. Daha ileri gitmemem gerektiğini hissettim. O da benim durmayı tercih ettiğimi hissetmişti sanki. Hafiften gülümsedi. Gözlerini kapadı. Kollarını boynuma doladı.</p>

    <p class="normal1">“Sarıl bana, sarıl...” dedi.</p>

    <p class="normal1">Sarıldım. Kulağına birçok hayatı geride bıraktığına inanan bir adamın sesiyle fısıldadım.</p>

    <p class="normal1">“Hayatımızda yer etmiş hiçbir acıyı, hiç kimseyi öldüremeyiz aslında... Sadece zamanla onları bir yere koymayı öğreniriz.”</p>

    <p class="normal1">Başını söylediklerimi onaylarcasına salladı bu kez. Kollarını boynuma daha sıkı sardı.</p>

    <p class="normal1">“Başımı göğsüne koymak istiyorum” dedi.</p>

    <p class="normal1">Üstünden indim, yanına uzandım. Yatak sperm kokuyordu, onun sıvısı kokuyordu, sevişme kokuyordu. Bu kokuyu, kendimi verebildiğim sevişmelerden sonra hep sevmişimdir.</p>

    <p class="normal1">Saçlarını okşadım.</p>

    <p class="normal1">“Bu kadar çabuk olmasını beklemiyordum” dedi.</p>

    <p class="normal1">Gülümsedim.</p>

    <p class="normal1">“Bekliyordun!” dedim.</p>

    <p class="normal1">Başını kaldırdı, tüm şirinliğiyle, çok sinirlenmiş gibi sesini yükseltti.</p>

    <p class="normal1">“Beklemiyordum işte!”</p>

    <p class="normal1">Güldük... Tekrar başını göğsüme koydu.</p>

    <p class="normal1">“Biraz öyle kal” dedim.</p>

    <p class="normal1">“Zaten kalıyorum ki...” dedi.</p>

    <p class="normal1">Zaten kalıyorum ki... Kuşağının yerleşmiş, hatta deyiş yerindeyse, doğrulaşmış yanlışlarından biriydi bu. Üstelik onda çok doğal ve şirin duruyordu. Bir süre öyle yattık.</p>

    <p class="normal1">Odanın ayrıntılarını o anda fark ettim. Ilık bir haziran akşamıydı... Duvarda Egeliymiş gibi görünen bir adanın fotoğrafı ile Venedik’in o bildik, yüz binlerce, milyonlarca kartpostalda yerini bulmuş görüntülerinden biri vardı. Yatağın yanlarında iki komodin, sağ komodinin üstünde de yarılanmış bir su bardağı duruyordu. Yatak başındaki rafta bir iki dergi vardı. Duvarların rengi açık sarıya benziyordu...</p>

    <p class="normal1">Birden bir süredir sustuğumuzu fark ettim.</p>

    <p class="normal1">“İyi misin?” diye sordum.</p>

    <p class="normal1">Başını yine olumlu bir yanıt verircesine salladı. Bu soruyu sessizliği kırmak için de sormuş olabilirdim; kendime, kendimi sormak için de... Başkalarına yönelttiğimiz birçok soru, kendimize de yönelttiğimiz, sormak istediğimiz sorulardandır sonuçta...</p>

    <p class="normal1">Bir süre daha o sessizlikte kaldık.</p>

    <p class="normal1">Sonra tırnaklarını göğsümde dolaştırmaya başladı. Karnımı okşadı, yavaş yavaş aşağı indi, organımı okşamaya başladı. Organım hızla büyüdü. Onun da nefes alışverişleri hızlandı. Üstüme çıktı. Kulakmememi ısırdı, dilini kulağımın içinde dolaştırdı. Dikilmiş organımı tuttu, içine soktu. Yine inledi, üstümde gidip gelmeye başladı. Kalçalarını sıkıca kavradım. Ben de gidip gelmeye başladım. Gittikçe hızlanıyorduk. O doruk noktasına durmadan çıkıyorduk. Hem o yere hızla çıkmaya çalışıyor, hem de uzun, daha uzun, daha uzun sürmesini istiyorduk. Sonra birden iniltiyle bağırdı.</p>

    <p class="normal1">“Ben geliyorum!.. Ben geliyorum!... Haydi sen de gel!”</p>

    <p class="normal1">Ben de gelmeye hazırdım. Kendimi bıraktım. Geldim. Geldi. İkimiz de aynı anda geldik. Bu sefer de o üstüme yığıldı, kaldı. İyiden iyiye bitkin düşmüştük. Kalçalarını kavradım, okşadım. Sırtını okşadım, saçlarını okşadım. Birbirimize bir daha kenetlendik. Birkaç dakika sonra da bizi gecenin bir başka bölümüne çağırdı.</p>

    <p class="normal1">“Karnın acıkmıştır, bir şeyler yiyelim artık.”</p>

    <p class="normal1">Harika bir zamanlamaydı.</p>

    <p class="normal1">“Tamam... Bunun üzerine her yemek iyi gider” dedim.</p>

    <p class="normal1">Kalktık, giyindik. Uzun, siyah elbisesinin yerine beyaz bir gömlek ile tüm vücut hatlarını gösteren, dar açık mavi bir kot pantolon giydi. Tekrar salona geçtik. Güneş batmıştı, gökyüzünü yine o çok sevdiğim lacivert kaplamıştı... Pencereden dışarıya uzun uzun baktım. Yanıma geldi, boynuma sarıldı, yanağımdan öptü.</p>

    <p class="normal1">“Otur dinlen, yemekler birazdan hazır olur” dedi.</p>

    <p class="normal1">Sonra bir CD koydu. Çalmaya başlayan Mahler’in <span class="ideitalik">Birinci Senfoni</span>’siydi... Şaşırmıştım. Şaşkınlığımı görünce gülümsedi.</p>

    <p class="normal1">“Artık dinleyemedik diyemeyeceksin” dedi.</p>

    <p class="normal1">İlişkimizin en önemli, bende hâlâ yer etmeye devam eden dokunuşlarındandı bu. Nereye çağrıldığım belliydi. Ona o zorunlu ayrılığımızın ardından, o uzun hikâyeyi, ya da roman denemesini göndermiştim ya, Mahler’i birlikte dinleyememek orada geçiyordu işte. Sevgilisine o uzun mektupla seslenen adam, o aşkı yaşayamadıkları için neler yapamadıklarını anlatmıştı. Salaş bir deniz lokantasında midye tava yiyememenin eksikliği de duyuluyordu o mektupta, bir gece vaktinde arabaların camlarına sakız yapıştıramamanın, Zingo Kosoviç’i okuyamamanın, sevgiliye İspanyolca küfür öğretememenin, pipolarını temizlettirememenin eksikliği de... O uzun mektupta o gecelerin birinde, beraber Mahler dinleyememenin acısı da dile getirilmek istenmişti. Ne kadar gerçek duygular ve beklentilerdi ama bunlar? Bir ilişkiye Mahler dinleme beklentisiyle girmenin birçok kadına çok anlamsız görüneceğini de biliyorum artık, her ilişkinin Mahler dinlemeyi kaldıramayacağını da. Ne var ki o akşamki zamanımda, ben bir kadından hâlâ bir ilişkinin veremeyeceklerini bekleyebiliyordum. O akşam, İnci’nin o senfoniyi çalması bu yüzden çok etkileyiciydi.</p>

    <p class="normal1">O dokunuşu bir başka açıdan anlamlı kılan, bir de bir radyo programının bizde bıraktıklarıydı. Bir sevgiliyle Mahler dinleyememenin eksikliğinden, kendisini çok özlediğim gecelerin birinde programımda da söz etmiştim. Sonra da “O ayrılıklarınızdan sonra, uzağınızda bıraktıklarınızla neleri paylaşamadığınızı düşünün... Bu gece bu kaybettiklerinizi hatırlayın. Orada kendinizi bulacaksınız...” demiştim. Beni o gece dinlemesini istediklerim arasında o da vardı elbet. O programımı da, birçok programımı da, ona sesimi duyurmak için yapmıştım zaten...</p>

    <p class="normal1">Senfoni yemeğin bir bölümünde de devam etti. Yemekte ızgara biftek, tereyağlı pilav, kıvırcık salata ve zeytinyağlı kereviz vardı. Ben daha fazlasını ummuştum doğrusu. Ama gece güzeldi... O gece her ayrıntı kendine göre güzeldi, özeldi, unutulamayacak gibiydi...</p>

    <p class="normal1">“Bana Mahler’i anlatsana” dedi bir ara.</p>

    <p class="normal1">Nereden başlayacağımı bilemedim. Kaçtım.</p>

    <p class="normal1">“Bir gün anlatırım, mutlaka anlatırım” dedim.</p>

    <p class="normal1">Ona <span class="ideitalik">Beşinci Senfoni</span>’nin o unutulmaz addagietto bölümü ile o bölümün filminden de söz edebilirdim; <span class="ideitalik">Altıncı Senfoni</span> ile <span class="ideitalik">Dokuzuncu Senfoni</span>’nin o müthiş trajik bölümünden de... Ama vazgeçtim. Kendimde o gücü bulamadım.</p>

    <p class="normal1">Bu da benim ilk kaçışımdı, ilk ertelememdi. Birbirimizde çok, çok uzun bir süre kalacağımıza iyiden iyiye inanmaya başlamıştım ne de olsa. Birbirimizde belki de son nefeslerimize kadar kalacaktık. Aşklar hep böyle başlamalıydı çünkü...</p>

    <p class="normal1">O gece, o yemekte, aradan geçen iki yılı hiç konuşmadık. Ayrı kaldığımız zamanlarda kimlerle, neleri doğurmaya çalıştığımızı birbirimize anlatmadık.</p>

    <p class="normal1">Biz o gece sadece oyuncakları ve oyuncaklarımızı konuştuk. Gecenin büyüsüne en uygun konu buydu. Bu konuşmada öncelikle hayallerimiz hayat buluyordu çünkü...</p>

    <p class="normal1">Şarap güzeldi. Yemekten çok daha güzeldi... Gecede öyle ilerledik işte. Vaktin geceyarısını çoktan geçtiği bir zamanda da, biraz çekinerek, istemediğim bir suçu işlemişim duygusuyla, o sözleri söylemek zorunda kaldım.</p>

    <p class="normal1">“Artık gitmem gerekiyor.”</p>

    <p class="normal1">Gülümsedi... Sözlerinde yıllanmış bir keder vardı sanki.</p>

    <p class="normal1">“Biliyorum... Hikâyenin bu kısmı da var.”</p>

    <p class="normal1">“Bu kısmı pek sevmedim” dedim.</p>

    <p class="normal1">“Yeni kısımlar yazmak, hatta bu kısmı hiç yazmamak bizim elimizde... Hem bak, henüz konyak bile içmedik...” dedi aynı kederli gülümsemeyle. Bakışlarında belli belirsiz bir sitem, dahası bir tehdit de vardı sanki. Bu bakışlara hazırlıklı değildim. Suçlu bir çocuk gibi karşılık verdim.</p>

    <p class="normal1">“Farkındayım. Ama bunu da başka bir sefere bırakalım artık.”</p>

    <p class="normal1">Bu sitem, bu tehdit, eğer gerçekten varsa kime yönelikti, kimin tehdidi ve sitemiydi? Yoksa... Yoksa o bakışları da ben yine, içimdeki bakışların etkisiyle mi öyle görmüştüm? Bu bakışların doğurduğu o suçluluk duygusu vardı bir de... Bu duyguyu zamanın akışında, daha çok konuşacağız... Söylediklerim karşısında aldığım cevap, bu bakışların ve uyandırdıklarının etkisini taşıyordu.</p>

    <p class="normal1">“Nasıl istersen... Ben buradayım, biliyorsun...”</p>

    <p class="normal1">Bu sözlerde de hem oradan gidişim için bir onay, hem de yaşayacaklarımız, yaşayabileceklerimiz adına, kışkırtıcı bir davet vardı sanki... Bu karmaşık duygular arasında sadece o gece gidip gelmeyecektim... Kapıda birbirimize sıkı sıkı sarıldık. Gecenin son sorusunu kulağıma fısıldadı.</p>

    <p class="normal1">“Bir daha ne zaman geleceksin?”</p>

    <p class="normal1">Davet aynı davetti. Duygu aynı duyguydu. Kendimi bu duruma fazla bağlamaktan korkarak yanıt verdim.</p>

    <p class="normal1">“Yakında... Çok yakında...”</p>

    <p class="normal1">Ben de onun kulağına fısıldamıştım. Fısıldayarak konuşmaya devam etti.</p>

    <p class="normal1">“Gecenin bu vaktinde apartmanda fazla gürültü yapma!..”</p>

    <p class="normal1">Fısıltılı konuşmamızı sürdürdüm.</p>

    <p class="normal1">“Tamam!.. Ayaklarımın ucuna basa basa yürürüm merak etme!..”</p>

    <p class="normal1">Kulağımın dibinde gülüşünü duydum. Çok tahrik edici bir gülüştü bu. Onunla bir daha o yatağa kendimi atmak istedim o an. Ama gitmem gerektiğine de inanıyordum. Bu küçük suç ortaklığını, bu çocukça gizlenişi de çok sevmiştim üstelik. Merdivenleri, oyunun gereklerine uyarak sessizce indim, son kez başımı çevirdiğimde, onun da gülerek bana baktığını gördüm.</p>

    <p class="normal1">Dışarı çıktım. Sokak ıssız, karanlık ve bomboştu. Karanlığın bu sessizliği ürkütücüydü biraz. Gördüklerim yaşadıklarıma çok uygun düşüyordu...</p>

    <p class="normal1">Arabama bindim, evime doğru yavaş yavaş yol almaya başladım... Evime doğru yavaş yavaş... Yeni bir gecenin ıssızlığında... Sorular peşimi bırakmıyordu... Gittiğim ev, benim evim miydi artık örneğin?.. O ev, benim evim, o evim olabilmiş miydi?.. Yavaş yavaş ardımda bıraktığım ev, benim evim olabilecek miydi?.. Pencerem açıktı. Rüzgâr yüzüme vuruyordu. O yolda, hayatımın o zamanında, aklıma ilk gelen sorulardı bunlar... İyi de, o geceye neden ilkin bu soruları sormuştum? Neden giderek uzaklaştığım, ama mutlaka döneceğimi, tekrar tekrar döneceğimi hissettiğim o evi, İnci’nin evini, sadece o aşkın evi olarak görmüştüm?.. Anahtar yine bir çekmecede gizliydi... Yürüyecektik. Kendimizi daha iyi tanımak için yürüyecektik. Yürüyecektik... Kimi zaman daha ilerisini görmeyi göze alabildiğimiz, kimi zamansa kendimizden utanmak istemediğimiz için yürüyecektik... Korkaklıklarımız ve sınırlarımızla, kalabalıklarımız ve yalnızlıklarımızla yürüyecektik... Olmak istediğimiz insana ihanet etmek istemediğimiz için yürüyecektik... Zaman bizi, bize rağmen, bizim için sınayacaktı...</p>

    <p class="normal1">Kadıköy’ün ışıklarına yaklaştığımda, kendime, “Topraklarıma, sularıma geldim” dedim. İçime sanki bir huzur dolmuştu. Ancak bu huzur aniden bir sıkıntıya da dönüştü. Gecenin o vaktinde geldiğim yer topraklarımsa, o aşkı yaşayacağımı bildiğim topraklar nasıl topraklardı, kimin topraklarıydı?.. Neden o kadar kopmak istediğim, bana yıllardır o tutsaklığı yaşatan topraklar güvenli; o aşkı yaşayabileceğim, kendimi bulabileceğim, özgürleştirebileceğim topraklar bana uzak ve yabancı geliyordu? Bir yıllanmış, tarihsel yanlış mı vardı burada, hayatı daha iyi görebileceğim bir doğru mu? Yanlışın da doğrunun da zamanla değişebileceğini bilmiyor değildim aslında. Yanlış da yoktu, doğru da... Sadece yaşananlar ve yaşanabilenler vardı. Sadece yaşananlar ile yaşanamayanlar vardı... Yazacağım romanda mutlaka söyleyecektim, biliyordum, evet. Bilmesine biliyordum da, bu bölünmeyi yaşamaktan yine de kurtaramıyordum kendimi. Evlerini o sokaklarda yitirmiş, ya da bir türlü bulamamış çocukların hikâyesi, çoksesli bir hikâyeydi aslında...</p>

    <p class="normal1">Eve geldiğimde o gecede hiç beklemediğim kadar ilerlemiştim. Herkes kendi uykusunda, belki de rüyasındaydı. Fazla gürültü yapmamaya çalıştım. Salona geçtim. Aydınlık bir gökyüzü vardı. Ay ışığı içeri vuruyordu. Lambaları yakmadan kanepeye uzandım. Bir sigara yaktım. Düşündüm... Ertesi gün cumartesiydi. Ajansa gitmem gerekmiyordu. Yaşadıklarımı Selin’e anlatmaya karar verdim. Nereye gideceğimi hâlâ bilemiyordum...</p>
  </div>

  <div class="calibre1" id="calibre_pb_8"></div>
</body>
</html>
