<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Masumiyet</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
<meta name="Adept.resource" value="urn:uuid:407270eb-7362-4524-9627-cc3367d76f72"/></head>
  <body class="calibre">
<div class="chapter">
	<h3 class="solbaslik1" id="calibre_toc_56"><span class="ideitalik">Baca Temizleyici</span></h3>
				<p class="normal">Annem öldüğünde ben çok küçüktüm,</p>
				<p class="normal">Ve babam beni sattığında daha dilim</p>
				<p class="normal">Dönmüyordu bile bacacı sözüne. Şimdi işte</p>
				<p class="normal">Bacanızı temizler ve uyurum is içinde.</p>
				
				<p class="normal">Küçük Tom Dacre var ya, ağlamıştı kuzu sırtı gibi</p>
				<p class="normal">Kıvır kıvır saçları kesilirken, ben de dedim ki,</p>
				<p class="normal">Şşşt Tom boşver, çünkü kafan çıplak kaldığında</p>
				<p class="normal">Bilirsin kurum zarar veremez beyaz saçına.</p>
				
				<p class="normal">Ve böylece sakinleşti, ve tam o gece,</p>
				<p class="normal">Tom uyurken öyle bir hayal görmüş ki,</p>
				<p class="normal">Dick, Joe, Ned ve Jack, binlerce temizleyici,</p>
				<p class="normal">Kapkara tabutlara konmuş hepsi,</p>
				
				<p class="normal">Bir Melek gelmiş elinde parlak bir anahtarla,</p>
				<p class="normal">Ve tabutları açıp hepsini serbest bırakmış. Sonra</p>
				<p class="normal">Yeşil bir düzlükten aşağı güle oynaya koşmuşlar,</p>
				<p class="normal">Bir ırmakta yıkanmış ve Güneşte parlamışlar.</p>
				
				<p class="normal">Sonra çıplak ve beyaz, bırakıp bütün çantaları arkada,</p>
				<p class="normal">Bulutların üstüne yükselmiş, eğlenmişler rüzgârda.</p>
				<p class="normal">Ve Melek Tom’a iyi bir çocuk olursa, Tanrı’nın ona</p>
				<p class="normal">Baba olacağını söylemiş, ve üzülmeyeceğini bir daha.</p>
				
				<p class="normal">Ve sonra Tom uyandı, biz de karanlıkta kalkıp</p>
				<p class="normal">İşe gittik çantalarımızı fırçalarımızı alıp.</p>
				<p class="normal">Sabah soğuktu ama Tom mutlu ve sıcaktı, gerek yok demek ki</p>
				<p class="normal">Sıkıntıdan korkmasına kimsenin, yaparsa görevini.</p>
				</div>
	</body>
</html>