<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>kitap</title>
    <link href="../Styles/stylesheet.css" rel="stylesheet" type="text/css"/>
    <style type="text/css">
@page { margin-bottom: 10.000000pt; margin-top: 10.000000pt; }
</style>
    </head>
  <body class="calibre">
  <h2 class="h1baslik1" id="calibre_toc_8">IV. Perde</h2>

  <h3 class="h3baslik" id="calibre_toc_27">1. Sahne</h3>

  <p class="indentmetin">(Atina’da, hapishanede bir oda.)</p>

  <p class="indentmetin">(Zindancı arkadaşıyla girer.)</p>

  <p class="normal">ZİNDANCI</p>

  <p class="normal">Başka bir şey duymadın mı?</p>

  <p class="normal">Kimse benim hakkımda bir şey demiyor mu</p>

  <p class="normal">Palamon’un kaçışından dolayı?</p>

  <p class="normal">Hadi dostum yokla belleğini.</p>

  <p class="normal">BİRİNCİ ARKADAŞ</p>

  <p class="normal">Ben hiçbir şey duymadım,</p>

  <p class="normal">Bu olay olup bitmeden önce geldim eve.</p>

  <p class="normal">Ama sanırım, evden çıkmadan önce</p>

  <p class="normal">Büyük bir olasılıkla her ikisinin de bağışlandığı</p>

  <p class="normal">konuşuluyordu;</p>

  <p class="normal">Hippolita ile güzel gözlü Emilia diz çöküp düke yalvarmışlar</p>

  <p class="normal">Bu iki yakışıklının bağışlanması için,</p>

  <p class="normal">Dük de kararını uygulamakla</p>

  <p class="normal">Leydilerin tatlı duygusallığı arasında bocalamış kalmış;</p>

  <p class="normal">Ayrıca leydilerin ricasına dükün can dostu Peirithous</p>

  <p class="normal">katılınca</p>

  <p class="normal">Sanırım her şey yoluna girmiş;</p>

  <p class="normal">Bu kaçışla ilgili senin hakkında bir şey duymadım.</p>

  <p class="normal">ZİNDANCI</p>

  <p class="normal">Aman böyle de sürsün!</p>

  <p class="indentmetin">(İkinci arkadaş girer.)</p>

  <p class="normal">İKİNCİ ARKADAŞ</p>

  <p class="normal">İçin rahat olsun dostum, sana iyi haberlerim var.</p>

  <p class="normal">ZİNDANCI</p>

  <p class="normal">Haberlerin hoş geldi.</p>

  <p class="normal">İKİNCİ ARKADAŞ</p>

  <p class="normal">Palamon temize çıkardı seni ve senden özür diledi.</p>

  <p class="normal">Nasıl kaçtığını bir bir anlattı:</p>

  <p class="normal">Açıkladı kızının ona yardım ettiğini…</p>

  <p class="normal">Üzülme, ona da af çıktı…</p>

  <p class="normal">Palamon karşılıksız bırakmadı kızının yaptığı iyiliği,</p>

  <p class="normal">İnan bana, düğünü için yüklüce bir para verdi.</p>

  <p class="normal">ZİNDANCI</p>

  <p class="normal">Ağzına sağlık,</p>

  <p class="normal">İyi haberler getirdin.</p>

  <p class="normal">BİRİNCİ ARKADAŞ</p>

  <p class="normal">Ee, sonra ne oldu?</p>

  <p class="normal">İKİNCİ ARKADAŞ</p>

  <p class="normal">İş olacağına varır, ne olacak ki,</p>

  <p class="normal">Yalvarıp yakarmayan bu gençlerin dertleri</p>

  <p class="normal">Anlayışla karşılandı,</p>

  <p class="normal">Her ikisinin de hayatları bağışlandı.</p>

  <p class="normal">BİRİNCİ ARKADAŞ</p>

  <p class="normal">Böyle olacağı belliydi.</p>

  <p class="normal">İKİNCİ ARKADAŞ</p>

  <p class="normal">Ama yeni koşullar var, yakında duyarsınız.</p>

  <p class="normal">ZİNDANCI</p>

  <p class="normal">Umarım iyidir her ikisi de.</p>

  <p class="normal">İKİNCİ ARKADAŞ</p>

  <p class="normal">Soylu oldukları belli,</p>

  <p class="normal">Ne kadar iyiler, onlar kanıtlamadan bilemem.</p>

  <p class="normal">BİRİNCİ ARKADAŞ</p>

  <p class="normal">Yakında anlaşılır.</p>

  <p class="indentmetin">(Kızın talibi girer.)</p>

  <p class="normal">KIZIN TALİBİ</p>

  <p class="normal">Kızınız nerede efendim?</p>

  <p class="normal">ZİNDANCI</p>

  <p class="normal">Neden sordun?</p>

  <p class="normal">KIZIN TALİBİ</p>

  <p class="normal">Onu en son ne zaman gördünüz efendim?</p>

  <p class="normal">İKİNCİ ARKADAŞ</p>

  <p class="normal">Pek iyi görünmüyor.</p>

  <p class="normal">ZİNDANCI</p>

  <p class="normal">Bu sabah.</p>

  <p class="normal">KIZIN TALİBİ</p>

  <p class="normal">İyi mi? Sağlığı nasıldı efendim?</p>

  <p class="normal">Ne zaman uyudu?</p>

  <p class="normal">BİRİNCİ ARKADAŞ</p>

  <p class="normal">Amma da tuhaf sorular.</p>

  <p class="normal">ZİNDANCI</p>

  <p class="normal">Pek iyi olduğunu sanmıyorum, bak şimdi aklım takıldı,</p>

  <p class="normal">Bu sabah onunla konuştuğumda sanki kendisinde değildi;</p>

  <p class="normal">Verdiği yanıtlar çocukçaydı, sanki bir budalaymış gibi</p>

  <p class="normal">konuştu</p>

  <p class="normal">Ben de bayağı kızmıştım ona.</p>

  <p class="normal">Bir şey mi biliyorsun onun hakkında?</p>

  <p class="normal">KIZIN TALİBİ</p>

  <p class="normal">Söyleyeceklerim üzüntü verecek size;</p>

  <p class="normal">Ama herkes gibi bunu bilmek sizin de hakkınız…</p>

  <p class="normal">ZİNDANCI</p>

  <p class="normal">Ee, söyleyin, nedir?</p>

  <p class="normal">BİRİNCİ ARKADAŞ</p>

  <p class="normal">Aklını mı kaçırdı?</p>

  <p class="normal">İKİNCİ ARKADAŞ</p>

  <p class="normal">Sağlığı mı kötü?</p>

  <p class="normal">KIZIN TALİBİ</p>

  <p class="normal">Evet efendim, pek iyi değil.</p>

  <p class="normal">Ne yazık ki tam anlamıyla çıldırmış.</p>

  <p class="normal">BİRİNCİ ARKADAŞ</p>

  <p class="normal">Olamaz.</p>

  <p class="normal">KIZIN TALİBİ</p>

  <p class="normal">İnanın bana, siz de göreceksiniz.</p>

  <p class="normal">ZİNDANCI</p>

  <p class="normal">Konuşma tarzından bir şeyler sezmiştim zaten;</p>

  <p class="normal">Tanrılar yardımcısı olsun!</p>

  <p class="normal">Ya Palamon’a olan tutkusu yüzünden,</p>

  <p class="normal">Ya onun kaçışının bana zarar vereceğinden korkarak</p>

  <p class="normal">Ya da her ikisi yüzünden böyle olmuştur.</p>

  <p class="normal">KIZIN TALİBİ</p>

  <p class="normal">Sanırım öyle.</p>

  <p class="normal">ZİNDANCI</p>

  <p class="normal">Peki, bu kadar telaş niye?</p>

  <p class="normal">KIZIN TALİBİ</p>

  <p class="normal">Kısaca anlatayım: Sarayın arkasındaki gölde</p>

  <p class="normal">Balık avlamaya gitmiştim geç bir saatte,</p>

  <p class="normal">Balık yeme gelsin diye sabırla beklerken</p>

  <p class="normal">Tiz bir ses geldi sık sazlarla kaplı karşı sahilden;</p>

  <p class="normal">Dikkatle kulak verdim, bir şarkıya benziyordu,</p>

  <p class="normal">Sesi yumuşacıktı, ya bir kız ya da bir çocuktu.</p>

  <p class="normal">Oltamı bıraktım kendi haline,</p>

  <p class="normal">Yürüdüm sese doğru.</p>

  <p class="normal">Sesin geldiği yeri bulamadım önce,</p>

  <p class="normal">Sazlar ve otlar engel oluyordu görüşüme.</p>

  <p class="normal">Yere yattım ve dinledim şarkının sözlerini.</p>

  <p class="normal">Sonra balıkçıların açtığı bir patikadan yürüyünce</p>

  <p class="normal">Kızınızı gördüm.</p>

  <p class="normal">ZİNDANCI</p>

  <p class="normal">Devam edin lütfen.</p>

  <p class="normal">KIZIN TALİBİ</p>

  <p class="normal">Durmadan şarkı söylüyordu,</p>

  <p class="normal">Ama duymuyordu sanki söylediğini;</p>

  <p class="normal">Sadece tekrar tekrar “Palamon gitti,</p>

  <p class="normal">Ormanda dut toplamaya,</p>

  <p class="normal">Yarın bulurum onu dutların orada,”</p>

  <p class="normal">Diye arada söyleniyordu.</p>

  <p class="normal">BİRİNCİ ARKADAŞ</p>

  <p class="normal">Vah zavallı kız!</p>

  <p class="normal">KIZIN TALİBİ</p>

  <p class="normal">Sonra da “Ele verecek onu zincirleri; ya yakalanırsa,</p>

  <p class="normal">Ne yaparım ben sonra?” diye hayıflanıyordu.</p>

  <p class="normal">“O zaman onu benim gibi seven</p>

  <p class="normal">Ve başlarında yabanıl nergisten taçlar taşıyan,</p>

  <p class="normal">Kiraz dudaklı, rengarenk gül yanaklı</p>

  <p class="normal">Bir yığın kara gözlü kız getiririm;</p>

  <p class="normal">Düke bir dans sunup bağışlanmasını dilerim,”</p>

  <p class="normal">Diyordu. Sonra efendim, sizden söz etti;</p>

  <p class="normal">Yarın sabah başınızın kesileceğini,</p>

  <p class="normal">Cenazeniz için çiçek toplamaya gideceğini,</p>

  <p class="normal">Bu nedenle evi derleyip toplaması gerektiğini tekrarlıyordu.</p>

  <p class="normal">Sonra da “Salkımsöğüt”<sup class="calibre3"><a href="../Text/kitap_split_049.html#footnote-426-20" id="footnote-426-20-backlink">[20]</a></sup> şarkısını söylüyordu,</p>

  <p class="normal">Arada da “Ah Palamon, vah Palamon,</p>

  <p class="normal">Palamon cesur bir delikanlı,” deyip dövünüyordu.</p>

  <p class="normal">Otlar diz boyuydu oturduğu yerde,</p>

  <p class="normal">Kuru sazlardan bir taç örmüştü başına,</p>

  <p class="normal">Renk renk nilüferler yapışmıştı her yanına,</p>

  <p class="normal">Sanki ırmağı sularıyla besleyen bir su perisi gibiydi</p>

  <p class="normal">Ya da gökten inmiş Tanrıça İris’ti.<sup class="calibre3"><a href="../Text/kitap_split_050.html#footnote-426-21" id="footnote-426-21-backlink">[21]</a></sup></p>

  <p class="normal">Sazdan yüzükler yaparken bir yandan da</p>

  <p class="normal">maniler düzüyordu:</p>

  <p class="normal">“Gerçek aşkımız kenetlendi, sen yitirebilirsin,</p>

  <p class="normal">ama ben değil” gibi</p>

  <p class="normal">Ve daha bir sürü mani.</p>

  <p class="normal">Sonra ağlamaya başlıyordu, arada şarkı söylüyor</p>

  <p class="normal">ve inliyordu</p>

  <p class="normal">Ve bir solukta gülümseyip elini öpüyordu.</p>

  <p class="normal">İKİNCİ ARKADAŞ</p>

  <p class="normal">Yazık, çok yazık!</p>

  <p class="normal">KIZIN TALİBİ</p>

  <p class="normal">Ona yaklaştım; beni görünce sulara atladı doğrudan</p>

  <p class="normal">Arkasından atlayıp onu kurtardım, karaya çıkardım;</p>

  <p class="normal">Ama fırlayıp kaçtı elimden, seğirttim arkasından</p>

  <p class="normal">Hıçkırarak bir kedi esnekliğiyle koştu kente doğru</p>

  <p class="normal">İnanın, onun hızına yetişemedim.</p>

  <p class="normal">İki üç kişi onu karşıladı, kardeşinizdi biri,</p>

  <p class="normal">Orada kaldı, kaçamadı; bıraktım ben de izlemeyi,</p>

  <p class="normal">Size haber vermek için koşup buraya geldim.</p>

  <p class="indentmetin">(Zindancının kardeşi, kızı ve birkaç kişi girerler.)</p>

  <p class="normal">İşte geldiler.</p>

  <p class="normal">KIZ</p>

  <p class="indentmetin">(Şarkı söyler.)</p>

  <p class="normal">“Asla yaşayamayacaksın ışığı bir daha…”</p>

  <p class="normal">Güzel bir şarkı değil mi?</p>

  <p class="normal">ZİNDANCININ KARDEŞİ</p>

  <p class="normal">Evet, çok güzel.</p>

  <p class="normal">KIZ</p>

  <p class="normal">Böyle yirmi şarkı daha biliyorum.</p>

  <p class="normal">ZİNDANCININ KARDEŞİ</p>

  <p class="normal">Eminim, biliyorsundur.</p>

  <p class="normal">KIZ</p>

  <p class="normal">Gerçekten biliyorum “Katır Tırnağı”nı,<sup class="calibre3"><a href="../Text/kitap_split_051.html#footnote-426-22" id="footnote-426-22-backlink">[22]</a></sup> “Bonny Robin”i<sup class="calibre3"><a href="../Text/kitap_split_052.html#footnote-426-23" id="footnote-426-23-backlink">[23]</a></sup></p>

  <p class="normal">Sen terzi değil misin?</p>

  <p class="normal">ZİNDANCININ KARDEŞİ</p>

  <p class="normal">Evet.</p>

  <p class="normal">KIZ</p>

  <p class="normal">Peki nerede benim gelinliğim?</p>

  <p class="normal">ZİNDANCININ KARDEŞİ</p>

  <p class="normal">Yarın getireceğim.</p>

  <p class="normal">KIZ</p>

  <p class="normal">Ama çok erken getir; yoksa beni bulamazsın,</p>

  <p class="normal">Nedimelerimi çağırmaya gideceğim,</p>

  <p class="normal">Şarkıcılara para vereceğim.</p>

  <p class="normal">Gün doğarken bekârete veda edeceğim;</p>

  <p class="normal">İşlerim ters gider bunları yapmazsam eğer.</p>

  <p class="indentmetin">(Şarkı söyler.)</p>

  <p class="normal">“Ey güzel, ey tatlı sevgili sana baktığımda…”<sup class="calibre3"><a href="../Text/kitap_split_053.html#footnote-426-24" id="footnote-426-24-backlink">[24]</a></sup></p>

  <p class="normal">ZİNDANCININ KARDEŞİ</p>

  <p class="normal">Buna sabır göstermelisin.</p>

  <p class="normal">ZİNDANCI</p>

  <p class="normal">Evet, farkındayım.</p>

  <p class="normal">KIZ</p>

  <p class="normal">İyi ve yakışıklı erkekler. Söyler misiniz</p>

  <p class="normal">Hiç duydunuz mu Palamon adındaki genci</p>

  <p class="normal">ZİNDANCI</p>

  <p class="normal">Evet kızım, tanıyoruz onu.</p>

  <p class="normal">KIZ</p>

  <p class="normal">Çok soylu bir bey, değil mi?</p>

  <p class="normal">ZİNDANCI</p>

  <p class="normal">Bu kara sevda.</p>

  <p class="normal">ZİNDANCININ KARDEŞİ</p>

  <p class="normal">Onunla ters gitme asla; çılgınlık yapabilir,</p>

  <p class="normal">Şimdikinden daha kötü bir duruma düşebilir.</p>

  <p class="normal">BİRİNCİ ARKADAŞ</p>

  <p class="normal">Evet çok soylu bir delikanlı…</p>

  <p class="normal">KIZ</p>

  <p class="normal">Öyle, değil mi? Sizin bir kız kardeşiniz var.</p>

  <p class="normal">BİRİNCİ ARKADAŞ</p>

  <p class="normal">Evet var.</p>

  <p class="normal">KIZ</p>

  <p class="normal">Söyleyin ona, hiçbir zaman sahip olamayacak Palamon’a,</p>

  <p class="normal">Çünkü bu işin hilesini kimse bilmez benden başka.</p>

  <p class="normal">Göz kulak olun ona; çünkü bir kez gördü mü onu,</p>

  <p class="normal">Kapılır ve işi biter bir anda.</p>

  <p class="normal">Kentimizin bütün kızları onun peşinde</p>

  <p class="normal">Ama ben gülüyorum o kızlara,</p>

  <p class="normal">Bırakıyorum onları kendi hallerine,</p>

  <p class="normal">Ellerinden geleni artlarına koymasınlar;</p>

  <p class="normal">Çok akıllıca, değil mi?</p>

  <p class="normal">BİRİNCİ ARKADAŞ</p>

  <p class="normal">Evet.</p>

  <p class="normal">KIZ</p>

  <p class="normal">En az iki yüz çocuğu olmalı… dört yüz belki de;</p>

  <p class="normal">Bu yüzden ben koruyorum kendimi,</p>

  <p class="normal">Kapanmışım bir istiridye gibi;</p>

  <p class="normal">Çocuklarının hepsi de erkek herhalde…</p>

  <p class="normal">Erkek çocuk yapmak için bir hile biliyor belli ki…</p>

  <p class="normal">On yaşına geldiklerinde hadım ediliyorlar</p>

  <p class="normal">Sesleri güzel olsun diye;</p>

  <p class="normal">Theseus’un savaş şarkılarını söylüyorlar.</p>

  <p class="normal">İKİNCİ ARKADAŞ</p>

  <p class="normal">Bu çok tuhaf.</p>

  <p class="normal">KIZ</p>

  <p class="normal">Bu duyduklarını sakın kimseye söyleme.</p>

  <p class="normal">BİRİNCİ ARKADAŞ</p>

  <p class="normal">Söylemem.</p>

  <p class="normal">KIZ</p>

  <p class="normal">Dükalığın her yerinden onu görmeye geliyorlar.</p>

  <p class="normal">Emin olun, öyle az değildi dün gece,</p>

  <p class="normal">En az yirmi kişi vardı işi görülecek</p>

  <p class="normal">Gücünün doruğunda olduğundan</p>

  <p class="normal">İki saat içinde sonuca gidecek.</p>

  <p class="normal">ZİNDANCI</p>

  <p class="normal">Kaybolmuş gitmiş, artık bu iflah olmaz.</p>

  <p class="normal">ZİNDANCININ KARDEŞİ</p>

  <p class="normal">Tanrılar korusun onu!</p>

  <p class="normal">KIZ</p>

  <p class="normal">Gel yanıma, sen akıllı bir adama benziyorsun.</p>

  <p class="normal">BİRİNCİ ARKADAŞ</p>

  <p class="normal">Tanımıyor mu babasını?</p>

  <p class="normal">İKİNCİ ARKADAŞ</p>

  <p class="normal">Böyle mi derdi tanısaydı.</p>

  <p class="normal">KIZ</p>

  <p class="normal">Anladım, sen gemi kaptanısın.</p>

  <p class="normal">ZİNDANCI</p>

  <p class="normal">Evet.</p>

  <p class="normal">KIZ</p>

  <p class="normal">Pusulan nerede?</p>

  <p class="normal">ZİNDANCI</p>

  <p class="normal">Burada.</p>

  <p class="normal">KIZ</p>

  <p class="normal">Kuzeye çevir geminin burnunu, rotamız orman,</p>

  <p class="normal">Beni tutkuyla bekliyor orada Palomon,</p>

  <p class="normal">Bana bırak giyim kuşamı,</p>

  <p class="normal">İşte geldik, sevinçle at çıpayı.</p>

  <p class="indentmetin">(Oradakiler demir atma taklidi yaparlar.)</p>

  <p class="normal">KIZ</p>

  <p class="normal">Güzel, rüzgâr iyi; fora edin yelkenleri;</p>

  <p class="normal">Ana yelkeni toplayın. Kaptan düdüğün nerede?</p>

  <p class="normal">ZİNDANCININ KARDEŞİ</p>

  <p class="normal">Hadi, içeri sokalım onu.</p>

  <p class="normal">ZİNDANCI</p>

  <p class="normal">Sen direğe çıksana gözcülük için.</p>

  <p class="normal">ZİNDANCININ KARDEŞİ</p>

  <p class="normal">Kılavuz nerede?</p>

  <p class="normal">BİRİNCİ ARKADAŞ</p>

  <p class="normal">Burada.</p>

  <p class="normal">KIZ</p>

  <p class="normal">Peki ne görüyorsun?</p>

  <p class="normal">İKİNCİ ARKADAŞ</p>

  <p class="normal">Güzel bir orman.</p>

  <p class="normal">KIZ</p>

  <p class="normal">Kaptan, kır dümenini oraya; hadi tramola!</p>

  <p class="indentmetin">(Şarkı söyler.)</p>

  <p class="normal">“Cynthia<sup class="calibre3"><a href="../Text/kitap_split_054.html#footnote-426-25" id="footnote-426-25-backlink">[25]</a></sup> ödünç aldığı ışığıyla …”</p>

  <p class="indentmetin">(Çıkarlar.)</p>

  <h3 class="h3baslik" id="calibre_toc_28">2. Sahne</h3>

  <p class="indentmetin">(Sarayda bir oda.)</p>

  <p class="indentmetin">(Emilia elinde iki resimle girer.)</p>

  <p class="normal">EMILIA</p>

  <p class="normal">Benim yüzümden kanayan bu ölümcül yaraları</p>

  <p class="normal">Sarıp sarmalayabilmek isterdim.</p>

  <p class="normal">Seçimimi yapıp bitireceğim bu kavgayı;</p>

  <p class="normal">Böylesine yakışıklı erkekler benim için ölmemeli.</p>

  <p class="normal">Oğullarının ölü soğuk küllerine ağlayan anaları</p>

  <p class="normal">Lanetlememeli benim merhametsizliğimi.</p>

  <p class="normal">Ey tanrılar, ne tatlı bir yüzü var Arcite’nin!</p>

  <p class="normal">Tabiat en yüce tanrı vergisi güzelliklerle donatmış</p>

  <p class="normal">Bu soylu bedenleri doğumlarında.</p>

  <p class="normal">Dünyadaki herhangi bir ölümlü kadın,</p>

  <p class="normal">Genç kızların utangaç inkârcılığı içinde bile olsa,</p>

  <p class="normal">Deli olurdu böyle bir erkek için.</p>

  <p class="normal">Ne etkili gözleri var bu genç prensin;</p>

  <p class="normal">Ateşli bir parıltı ile hayat dolu bir sevecenlik sevişiyor.</p>

  <p class="normal">Aşk gülümsüyor âdeta bu gözlerde;</p>

  <p class="normal">Oyunbaz Ganymede<sup class="calibre3"><a href="../Text/kitap_split_055.html#footnote-426-26" id="footnote-426-26-backlink">[26]</a></sup> gibi yakıp tutuşturur baştanrıyı</p>

  <p class="normal">Ve zorlar onu kucaklaması için</p>

  <p class="normal">Öyle ki takım yıldızları oluşur göklerde.</p>

  <p class="normal">Ne güzel bir alnı ve kaşları var;</p>

  <p class="normal">Ne etkili şu görkemli duruşu,</p>

  <p class="normal">Koca gözlü Iuno’nunkinden daha çekici!</p>

  <p class="normal">Omuzları Pelops’unkinden<sup class="calibre3"><a href="../Text/kitap_split_056.html#footnote-426-27" id="footnote-426-27-backlink">[27]</a></sup> daha düzgün.</p>

  <p class="normal">Ünü ve onuru tıpkı denizle buluşan bir dağ gibi,</p>

  <p class="normal">Yönelmiş göklere</p>

  <p class="normal">Ve kaşları kanat çırpan kartal misali,</p>

  <p class="normal">Ezgiler düzer dünya yüzeyine;</p>

  <p class="normal">Sever, dövüşür tanrılara benzeyen karakteriyle.</p>

  <p class="normal">Öte yanda Palamon,</p>

  <p class="normal">Onun parlaklığını artıran ince bir folyo gibi,</p>

  <p class="normal">Esmer ve ince, onun kasvetli bir gölgesi;</p>

  <p class="normal">Gözleri anasını yitirmiş gibi kederli,</p>

  <p class="normal">Ağır, coşkusuz, çeviklik yok hareketlerinde,</p>

  <p class="normal">Arcite’deki canlılıktan hiçbir iz yok onda.</p>

  <p class="normal">Ancak bu kusurlar yakışıyor ona;</p>

  <p class="normal">Narkissos ağırbaşlı, ama güzeldi.</p>

  <p class="normal">Aşk konusunda kim keşfedebilir ki kadının eğilimlerini?</p>

  <p class="normal">Aptalım ben; aklımı yitirmişim,</p>

  <p class="normal">Seçimimi yapamıyorum, ahmakça aldatıyorum kendimi</p>

  <p class="normal">Kadınlar dövmeli beni.</p>

  <p class="normal">Diz çöküp bağışlanmamı diliyorum Palamon,</p>

  <p class="normal">Sen yalnız başınasın ama yakışıklısın,</p>

  <p class="normal">Gözlerin, aşka buyurup onu tehdit eden</p>

  <p class="normal">Güzelliğin ışıldayan lambaları gibi,</p>

  <p class="normal">Hangi kız karşı koyabilir bu gözlere?</p>

  <p class="normal">Nasıl bir ciddiyettir bu yüzündeki,</p>

  <p class="normal">Ama nasıl da davetkâr bu esmer güzeli!</p>

  <p class="normal">Aşkım, çok etkili bir yüzün var.</p>

  <p class="normal">Sen dur orada Arcite,</p>

  <p class="normal">Onun yanında çirkin sayılırsın;</p>

  <p class="normal">Bu soylu bedenin yanında bir çingenesin sadece.</p>

  <p class="normal">Kafam karmakarışık, yolumu kaybettim;</p>

  <p class="normal">İçten bağlılığım uçtu gitti sanki.</p>

  <p class="normal">Erkek kardeşim az önce sorsaydı bana hangisi diye,</p>

  <p class="normal">Deli oluyorum derdim Arcite’ye;</p>

  <p class="normal">Kız kardeşim sorsaydı, Palomon’u seçerdim.</p>

  <p class="normal">İkiniz de durun şurada.</p>

  <p class="normal">Şimdi erkek kardeşim sor bana…</p>

  <p class="normal">Keşke bilebilsem!</p>

  <p class="normal">Sen sor şimdi kız kardeşim;</p>

  <p class="normal">Bunun yanıtı nedir, bilemiyorum.</p>

  <p class="normal">Aşk ne mene bir şey,</p>

  <p class="normal">İki mücevher aynı tatlılıkta,</p>

  <p class="normal">İkisi arasında bir seçim yapamıyorum,</p>

  <p class="normal">Ama ağlayabilirim her ikisi için de.</p>

  <p class="indentmetin">(Bir bey girer.)</p>

  <p class="normal">Ne var efendim?</p>

  <p class="normal">CENTİLMEN</p>

  <p class="normal">Enişteniz soylu dükten haber getirdim hanımefendi.</p>

  <p class="normal">Şövalyeler geldiler.</p>

  <p class="normal">EMILIA</p>

  <p class="normal">Kavgaya son vermek için mi?</p>

  <p class="normal">CENTİLMEN</p>

  <p class="normal">Evet.</p>

  <p class="normal">EMILIA</p>

  <p class="normal">Yoksa ben kendime mi son vermeliyim!</p>

  <p class="normal">Nasıl bir suç işledim ki bakire Diana,</p>

  <p class="normal">İki prensin kanlarıyla</p>

  <p class="normal">Lekesiz gençliğim kirlenecek şimdi</p>

  <p class="normal">Ve bekâretim sunağı olacak iki âşığın…</p>

  <p class="normal">İki büyük savaşçının,</p>

  <p class="normal">Anaların haz duyacağı bu iki delikanlının…</p>

  <p class="normal">Benim mutsuz güzelliğimin kurbanı mı olacaklar?</p>

  <p class="indentmetin">(Theseus, Hippolita, Peirithous ve refakatçiler girerler.)</p>

  <p class="normal">THESEUS</p>

  <p class="normal">Getirin onları hemen; bayağı özledim o prensleri…</p>

  <p class="normal">Senin vuruşacak âşıkların döndüler</p>

  <p class="normal">Ve onlarla şövalyeleri de;</p>

  <p class="normal">Şimdi güzel kardeşim, seçmelisin onlardan birini.</p>

  <p class="normal">EMILIA</p>

  <p class="normal">Keşke her ikisini de seçebilsem,</p>

  <p class="normal">Böylece zamansız ölmezdi birinden biri.</p>

  <p class="normal">THESEUS</p>

  <p class="normal">Kim gördü onları?</p>

  <p class="normal">PEIRITHOUS</p>

  <p class="normal">Ben gördüm, bir süre önce.</p>

  <p class="normal">CENTİLMEN</p>

  <p class="normal">Ben de.</p>

  <p class="indentmetin">(Bir haberci girer.)</p>

  <p class="normal">THESEUS</p>

  <p class="normal">Nereden geliyorsun?</p>

  <p class="normal">HABERCİ</p>

  <p class="normal">Şövalyelerin yanından.</p>

  <p class="normal">THESEUS</p>

  <p class="normal">Konuş öyleyse,</p>

  <p class="normal">Onları gördüysen, nasıllar?</p>

  <p class="normal">HABERCİ</p>

  <p class="normal">Ne gördüysem onu aktaracağım. Altı cesur adamla geldiler.</p>

  <p class="normal">Dışarıdan bakacak olursak… ne gördüm ne okudum</p>

  <p class="normal">böylelerini.</p>

  <p class="normal">Arcite’nin hemen arkasında duran cesur bir adama</p>

  <p class="normal">benziyor;</p>

  <p class="normal">Bakışlarından bir prens olduğu belli.</p>

  <p class="normal">Yüzü esmerden daha kara, sert, ama soylu,</p>

  <p class="normal">Bu da onun dayanıklı, korkusuz</p>

  <p class="normal">Ve tehlikeye alışkın olduğunu gösteriyor;</p>

  <p class="normal">Gözlerindeki ateş onu ele veriyor,</p>

  <p class="normal">Öfkeli bir aslana benziyor bakışları;</p>

  <p class="normal">Siyah ve parlak saçları kuzgun kanatları gibi</p>

  <p class="normal">Dökülüyor omuzlarına.</p>

  <p class="normal">Geniş ve güçlü omuzları, uzun kolları var;</p>

  <p class="normal">Kılıcı sol omzundan sağ kalçasına uzanan</p>

  <p class="normal">Ustaca yapılmış çok güzel bir kayışa asılı</p>

  <p class="normal">Hiddetlenince istediğini alacak nitelikte…</p>

  <p class="normal">Düşmana aman vermeyecek biri bana göre.</p>

  <p class="normal">THESEUS</p>

  <p class="normal">Çok güzel anlattın şövalyeyi.</p>

  <p class="normal">PEIRITHOUS</p>

  <p class="normal">Ama bu yetmez, Palamon’un şövalyesini de ben anlatayım</p>

  <p class="normal">THESEUS</p>

  <p class="normal">Evet, lütfen dostum.</p>

  <p class="normal">PEIRITHOUS</p>

  <p class="normal">Sanırım o da bir prens, daha yüksek olabilir rütbesi;</p>

  <p class="normal">Çünkü görünüşünde soyluluğun tüm nitelikleri var.</p>

  <p class="normal">Bir bakıma anlatılan şövalyeden daha üstün olabilir</p>

  <p class="normal">Ve daha yakışıklı; olgun bir üzüm gibi pembe yanaklı;</p>

  <p class="normal">Ne için dövüşeceğini çok iyi biliyor;</p>

  <p class="normal">Benimsemiş bu dövüşün nedenini kendininmiş gibi.</p>

  <p class="normal">Yüzünden anlaşılıyor yüklendiği görevden umutlu olduğu,</p>

  <p class="normal">Öfkelendiğinde, duygusal olmadan,</p>

  <p class="normal">İnatçı bir cesaretle saldıracağı belli,</p>

  <p class="normal">Eminim, cesaretle kullanacak kollarını, bedenini;</p>

  <p class="normal">Korku yok gözlerinde, yumuşak başlı da sayılmaz.</p>

  <p class="normal">Gök gürültüsünün bile bozamayacağı,</p>

  <p class="normal">Sarmaşık dalları gibi, sarı, sert, kıvırcık saçlı;</p>

  <p class="normal">İfadesi cesur bir savaşçı kadını andırıyor;</p>

  <p class="normal">Yüzünde tüy bitmemiş ak pak bir delikanlı;</p>

  <p class="normal">Zafer cesaretini ölçecekse eğer,</p>

  <p class="normal">Hareketli gözlerinde zaferin kesinliği var.</p>

  <p class="normal">Burnu havada, soyluluğun belirgin işareti;</p>

  <p class="normal">Dövüş sonrası, leydilere layık kırmızı dudakları.</p>

  <p class="normal">EMILIA</p>

  <p class="normal">Bu adamlar da mı ölecek?</p>

  <p class="normal">PEIRITHOUS</p>

  <p class="normal">Sesi boru sesi gibi konuştuğunda;</p>

  <p class="normal">Her erkeğin isteyeceği düzgünlükte kolları bacakları;</p>

  <p class="normal">Tutamağı altın, iyi çelikten bir balta taşıyor;</p>

  <p class="normal">Yaşı yirmi beş civarında.</p>

  <p class="normal">HABERCİ</p>

  <p class="normal">Bir başkası daha var; ufak tefek bir adam,</p>

  <p class="normal">Ama oldukça sert biri,</p>

  <p class="normal">Oradakiler kadar soylu, yiğit ve mangal yürekli.</p>

  <p class="normal">PEIRITHOUS</p>

  <p class="normal">Ha, şu çilli olan?</p>

  <p class="normal">HABERCİ</p>

  <p class="normal">Evet lordum,</p>

  <p class="normal">Çok şirin değil mi?</p>

  <p class="normal">PEIRITHOUS</p>

  <p class="normal">Evet öyle.</p>

  <p class="normal">HABERCİ</p>

  <p class="normal">Bana göre efendimiz, sayıları az,</p>

  <p class="normal">Ama iyi hazırlanmışlar</p>

  <p class="normal">Görünüşleri düzgün ve heybetli,</p>

  <p class="normal">Biri de açık renk saçlı, sarı değil, daha çok kumral</p>

  <p class="normal">Erkeğe yakışan bir saç rengi;</p>

  <p class="normal">Zorlu ve atik biri, kolları adaleli,</p>

  <p class="normal">Güçlü kollarında damarları görünüyor,</p>

  <p class="normal">Zırhının omuzluğu kabarık, gebeliği başlayan kadın gibi,</p>

  <p class="normal">Ağır işler yapabilen, zırhın altında ezilmeyen,</p>

  <p class="normal">Gözü pek, sakin ama uyarıldığında kaplan kesilen</p>

  <p class="normal">biri olduğu belli;</p>

  <p class="normal">Yendiğine merhamet duyabilecek gri gözleri var;</p>

  <p class="normal">Avantajları kollayıp yakalayabilecek</p>

  <p class="normal">Keskin bir zekâya sahip olduğu kadar,</p>

  <p class="normal">Haksız bir harekette bulunmayacak,</p>

  <p class="normal">Kendine haksızlık yapılmasına da izin vermeyecek biri,</p>

  <p class="normal">Yuvarlak yüzlü, kızdığında asker, güldüğünde sevgili.</p>

  <p class="normal">Başında bir zafer çelengi, üstünde eşinin iyilik dileği;</p>

  <p class="normal">Otuz altı yaşında, üstü gümüşle kaplı bir mızrağı var.</p>

  <p class="normal">THESEUS</p>

  <p class="normal">Bu kadar mı hepsi?</p>

  <p class="normal">PEIRITHOUS</p>

  <p class="normal">Hepsi onurlu kişilerin oğulları.</p>

  <p class="normal">THESEUS</p>

  <p class="normal">Birden heyecanlandım, görmek istiyorum hepsini!</p>

  <p class="normal">Leydim, gerçek dövüşçüler göreceksin şimdi.</p>

  <p class="normal">HIPPOLITA</p>

  <p class="normal">Elbette görmek isterim,</p>

  <p class="normal">Ama lordum sevmiyorum dövüşün nedenini.</p>

  <p class="normal">Daha iyi olurdu, dövüşselerdi ülkeleri için;</p>

  <p class="normal">Aşkın bu kadar zorba olacağı hiç aklıma gelmezdi.</p>

  <p class="normal">Benim iyi yürekli kardeşim, sen ne dersin?</p>

  <p class="normal">Onlar kan ağlayıncaya kadar sen ağlama kadın;</p>

  <p class="normal">Bu kaçınılmaz bir şey.</p>

  <p class="normal">THESEUS</p>

  <p class="normal">Onları sen baştan çıkardın güzelliğinle…</p>

  <p class="indentmetin">(Peirıthous’a.)</p>

  <p class="normal">Onurlu dostum, sen olacaksın bu dövüşün hakemi,</p>

  <p class="normal">Kullanacağın adamları ayarla.</p>

  <p class="normal">PEIRITHOUS</p>

  <p class="normal">Peki efendim.</p>

  <p class="normal">THESEUS</p>

  <p class="normal">Gel, onları ziyaret edelim;</p>

  <p class="normal">Alana çıkmalarına kadar bekleyemem burada…</p>

  <p class="normal">Onlar hakkında söylenenler heyecanlandırdı beni…</p>

  <p class="normal">Dostum, her şey uygun olsun krallığımıza.</p>

  <p class="normal">PEIRITHOUS</p>

  <p class="normal">Her şey usulünce düzenlenecek.</p>

  <h3 class="h3baslik" id="calibre_toc_29">3. Sahne</h3>

  <p class="indentmetin">(Hapishanede bir oda.)</p>

  <p class="indentmetin">(Zindancı, Kızın Talibi ve Doktor girerler.)</p>

  <p class="normal">DOKTOR</p>

  <p class="normal">Böyle çıldırması, ayın öteki evresinde değil de bu evresinde oldu değil mi?</p>

  <p class="normal">ZİNDANCI</p>

  <p class="normal">Zararsız bir ruhsal bozukluk içinde; az uyuyor, iştahı yok, ama sıkça içiyor, başka ve daha iyi bir dünyanın düşlerini görüyor, böyle dağılmasında en büyük etken Palamon adı, her sözünde her sorusunda o var.</p>

  <p class="indentmetin">(Zindancı’nın kızı girer.)</p>

  <p class="normal">İşte geliyor, siz kendi gözlerinizle izleyin.</p>

  <p class="normal">KIZ</p>

  <p class="normal">Tamamen unutmuşum o şarkıyı; nakaratı “aşağıya, aşağıya” gibi bir şeydi, Emilia’nın öğretmeni Geraldo tarafından kaleme alınmıştı. Dido ve Aeneas da ne güzel bir aşk masalı… Ama öteki dünyada Dido Palamon’u görünce Aeneas’ı bırakır mutlaka…</p>

  <p class="normal">DOKTOR</p>

  <p class="normal">Nasıl da dağılıp gitmiş! Zavallı kız.</p>

  <p class="normal">ZİNDANCI</p>

  <p class="normal">Bütün gün böyle.</p>

  <p class="normal">KIZ</p>

  <p class="normal">Büyü için dilinin ucuna gümüş para koymalıyım,<sup class="calibre3"><a href="../Text/kitap_split_057.html#footnote-426-28" id="footnote-426-28-backlink">[28]</a></sup> yoksa kayığa binemezsin. O zaman kutsal ruhların yanına gitme fırsatını bulursun… işte bu güzel bir manzara! Biz bakirelerin kuruyor aşkları, parçalanıyor sevgilerimiz. Biz hiçbir şey yapmıyoruz artık, Proserpine<sup class="calibre3"><a href="../Text/kitap_split_058.html#footnote-426-29" id="footnote-426-29-backlink">[29]</a></sup> ile çiçek topluyoruz. Sonra Palamon’u çiçek demeti yapacağım ve beni fark etmesini sağlayacağım… sonra…</p>

  <p class="normal">DOKTOR</p>

  <p class="normal">Deliliği ne kadar çekici ve dokunaklı! Biraz daha konuşsun bakalım.</p>

  <p class="normal">KIZ</p>

  <p class="normal">Size bir sır vereyim, arada oyun<sup class="calibre3"><a href="../Text/kitap_split_059.html#footnote-426-30" id="footnote-426-30-backlink">[30]</a></sup>oynamaya gidiyoruz. Bu çok acı bir yaşam, ama öteki yaşam da var, orada yanıyorsun, kızarıyorsun, haşlanıyorsun, çığlık atıp inliyorsun, dedikodu yapıp küfrediyorsun… Çok katı kuralları var; dikkatli olun! Eğer biri deliriyorsa, suya atıp kendini öldürüyorsa ya da asıyorsa kendini, kaybolup gidiyor. Iupiter kutsa bizi!.. Yankesiciler ve hırsızlarla birlikte kaynayan kurşun kazanına atacaklar bizi; orada bir parça domuz eti gibi pişeceğiz sonsuza dek.</p>

  <p class="normal">DOKTOR</p>

  <p class="normal">Zihninde ne fanteziler var!</p>

  <p class="normal">KIZ</p>

  <p class="normal">Kızları gebe bırakan efendiler ve saraylılar işte orada göbek deliklerine kadar ateşte, yüreklerine kadar buzda kalacaklar. Tecavüz organları yanacak, aldatanlar donacak. Gerçekten düşünülebilecek en ağır ceza böyle önemsiz bir şey için. İnanın bana bu cezadan kurtulmak için kişi cüzzamlı bir cadıyla bile evlenmeli.</p>

  <p class="normal">DOKTOR</p>

  <p class="normal">Nasıl da genişletiyor fantezisini! Bu öyle normal delilik değil, derinden yaralanmış bu kız ve melankoli içinde.</p>

  <p class="normal">KIZ</p>

  <p class="normal">Saraylı kadınla tüccarın karısı birlikte havlıyorlar… Eğer hayvan olsaydım bu iyi bir eğlence derdim. Biri “duman” derken öteki, “yangın” diye bağırır; daha başkası “Yaptıklarım duvar halısının altında” diye itirafta bulunur, sonra da başlar havlamaya; başka biri küfreder ona kameriyenin altında, ilanı aşk eden sevgilisine.</p>

  <p class="indentmetin">(Şarkı söyler.)</p>

  <p class="normal">“Yıldızlarıma ve kaderime bağlıyım ben…”</p>

  <p class="indentmetin">(Çıkar.)</p>

  <p class="normal">ZİNDANCI</p>

  <p class="normal">Onun hakkında ne düşünüyorsunuz doktor?</p>

  <p class="normal">DOKTOR</p>

  <p class="normal">Kafası kaygılarla karışmış, buna çare bulamam.</p>

  <p class="normal">ZİNDANCI</p>

  <p class="normal">Eyvah, ne yapacağız öyleyse?</p>

  <p class="normal">DOKTOR</p>

  <p class="normal">Palamon adında bir gence mi tutuldu?</p>

  <p class="normal">ZİNDANCI</p>

  <p class="normal">Bir zamanlar ilgisinin bu beye yöneldiğini sanıyordum.</p>

  <p class="normal">KIZIN TALİBİ</p>

  <p class="normal">Ben de öyle sanıyordum.. Hatta pazarlığımızı da yapmıştık, ona topraklarımın yarısını verecektim. Her konuda anlaşmıştık.</p>

  <p class="normal">DOKTOR</p>

  <p class="normal">Palamon’a olan aşırı tutkunluğu onun diğer duyularını da köreltmiş, bir süre sonra bunlar tekrar yerli yerine oturabilir; fakat şu anda çok aşırı bir yüklenme var. Yapacağınız şu: Onu loş yerlerde tutun; Palamon adındaki o genci yemeğe çağırdığınızı söyleyin, kızınızın düşüncelerini paylaşın. Bu kızınızın dikkatini çekip sabit fikrinden vazgeçirecektir; yapılacaklar arasında eğlenceler ve oyunlar olmalı. Siz de şarkılarına katılın, Palamon’un zindanda söylediği şarkıları söyleyin. Baharın güzelliklerinden yararlanıp ona çiçekler getirin ve duyuları uyaran güzel kokular armağan edin. Bu sorunu Palamon’la çözeceksiniz, Palamon’la yatıp Palamon’la kalkacaksınız. Kızınızla birlikte sofraya oturacaksınız, hatta kızınıza törenle hizmet edip yemesini sağlayacaksınız. Hangi kızların ve oyun arkadaşlarının, yani kimlerin onun yakın arkadaşları olduğunu araştırın, onlar Palamon’dan söz etsinler; arada sırada Palamon gönderiyormuş gibi armağan getirsinler kıza. Kız büyük bir yanılgı içinde ve bu yanılgı başka sapkınlıkları da davet edebilir. Bu yanılgılar iyice dengesini bozar. Tecrübeme dayanarak şu kadarını söyleyeyim ki, böyle bir tedavi sonuç verecektir. Arkadaşlarıyla olan sohbetlerinden başka, ben de ona ilaç vereceğim. Bu tedaviye hemen başlayalım, göreceksiniz kısa zamanda sonuç alacağız.</p>

  <p class="indentmetin">(Çıkarlar.)</p>
</body>
</html>