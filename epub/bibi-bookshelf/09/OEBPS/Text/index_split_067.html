<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_68">Altmış sekizinci bölüm</h1>

  <p class="block2">Başdanışman Bay'ın, yıldızı parlamaya başlayan genç dâhiyi tanımak için sabırsızlanan yönetimin en gözde temsilcilerini davet ettiği Per Ramessu Sarayı'nın kabul salonuna girerken, topal ayağı yürüyüşünü güçleştirmesine rağmen, genç Sipta'nın yüreğinde pek de fazla bir heyecan yoktu. Sipta kraliyet kâtipliği görevine atanmış, başka bir deyişle, bilim basamaklarının tepesine tırmanmışü, fen konularındaki bilgisinin olağanüstü olduğu söyleniyordu. Yaşlı yöneticilerin ondan çekinmelerinin başlıca nedeni de buydu; öyle ya, devlet işlerini çekip çevirecek yetenekte çok az teknisyen vardı ne de olsa; başdanışmanın hararetli tavsiyelerine rağmen, bu kadar genç bir adama önemli sorumluluk vermeye yanaşmıyordu hiçbiri. Söze yöneticilerin en yaşlısı girdi.</p>

  <p class="block2">- Gemi kiralama yasası hakkında ne biliyorsun?</p>

  <p class="block2">- Yasa sadece hafif tekneleri kapsıyor, yaşanılan büyük aksaklıklar nedeniyle, Firavun Horemheb tarafından değiştirildi. Yine de varlıklı birinin, parası olmayan yoksulları gemisinde ücretsiz taşıması gerektiği hükmünü korudu. Gemi büyüklüklerine göre geçiş ücretlerini sıralamamı ister misiniz?</p>

  <p class="block2">- Gerekli değil.</p>

  <p class="block2">Yasal konulardaki soruların ardı arkası kesilmedi. Sipta sükûnetle, ayrıntılı cevaplar verdi, cevaplarıyla böylesine karmaşık bir alanda bu denli derin bilgisi olduğunu tahmin bile edemeyen Bay'ı şaşırttı. Kanallar yöneticisi genç adama oldukça güç ekonomik sorular sorduğunda, koruması altındaki öğrencinin başarısız olmasından endişelendi başdanışman; ne var ki, Sipta bir tahta levha üzerinde hesaplar yapıp, deneyimli bir memura yaraşır cevaplar vermekte gecikmedi. Kuşkunun yerini hayranlık aldı. Ne diyeceğini bilemez durumdaki yüksek yöneticileri izleyen Bay, oğlunun başarısına tanık olan bir baba kadar mutluydu. Yöneticilerin en yaşlısındaki sertlikten eser kalmamıştı; içlerinde belki de en ilgilisi, tahta kimin çıkacağını kararlaştırmakla görevli bilgeler meclisinin önderi, Ptah başrahibiydi.</p>

  <p class="block2">Hain Ramesseum'un biraz ötesinde, bir ılgının gölgesinde uyuyor gibiydi. Onu izleyecek Nübyeli bir polis memuru, izin gününden yararlanıp, köyde pek rastlanmayan yeşillikler içinde dinlenmeyi yeğleyen yorgun bir zanaatkardan başka bir şey göremeyecekti.</p>

  <p class="block2">Ağacın öte tarafında, örülmüş hasırlardan sepet yapıp satan bir kadın vardı. Böylesi buluşmalarda âdet edindiği gibi, yine tanınmayacak kılıktaydı Serketa.</p>

  <p class="block2">- Gelmemi istemişsin, ben de geldim.</p>

  <p class="block2">- Önerinizin üzerinde düşündüm. Bana hiç ciddi görünmedi.</p>

  <p class="block2">- Yanılıyorsun!</p>

  <p class="block2">- Servetimin on katı... Yalan söylüyorsunuz.</p>

  <p class="block2">Serketa reddedemeyeceği bir şeyler söyleyerek adamı ikna etmesi gerektiğini düşündü.</p>

  <p class="block2">- Ben General Meninin karışıyım, kocam da Mısır'ın en güçlü adamlanndandır. Sözünü tutmakta hiç zorlanmayacak. Eğer daha fazlasını istiyorsan, durma, söyle. Hain, başının döndüğünü hissetti. Demek ona önerilen servet, düş değildi.</p>

  <p class="block2">- Haberler kötü, diye devam etti Serketa. Suskun Nefer firavunun sırlarını paylaştığı biri oldu, Hakikat Meydanı'na dokunmak da, her zamankinden daha güç artık. Üstelik köyün resmî koruyucusu olarak, kocamın çok dikkatli davranması gerekiyor.</p>

  <p class="block2">- Işık Taşı'nı neden böylesine ısrarla istiyor?</p>

  <p class="block2">- Böylesi bir hazineyi kim istemez?</p>

  <p class="block2">- iktidarı paylaşmak istemiyor, değil mi?</p>

  <p class="block2">- Mehi iktidara gelmek için gerekli yeteneklere sahip. Hain, generalin karısına güvenebileceğini hissetti. Kadın ondan gerçeği saklamıyor, böyle yaparak da kocasını tehlikeye aüyordu. Aldığı korkunç risk, samimi olduğunun kanıtıydı.</p>

  <p class="block2">- Eğer gerçekten zengin olmak ve Işık Taşı'nı bize vermek istiyorsan, dedi Serketa sertçe, ustabaşını öldür. Bunu ancak sen yapabilirsin.</p>

  <p class="block2">Hain elleriyle gözlerini örttü.</p>

  <p class="block2">- Öyle fazla bir şeye ihtiyacım yok, dedi itiraf edercesine. Sadece, yıllardır her gün katlanmak zorunda olduğum hakaretleri unutmaktan başka bir şey düşünmüyorum; bu servet asıl karımın işine yarayacak. Hakikat Meydanı'nı yönetmek için seçmeleri gereken, bendim, başkası değil.</p>

  <p class="block2">Zanaatkarın buz gibi nefreti Serketa'nın hoşuna gitmişti. Bu adam sadece olağanüstü bir gizlenme becerisi göstermekle kalmıyor, aynı zamanda da kendinin bile bilmediği bir katil ruhu taşıdığını belli ediyordu. Kırılgan, neredeyse hüzünlendirici bir sesle konuştu.</p>

  <p class="block2">- Peki, kararın ne?</p>

  <p class="block2">- Talihliymişsiniz... Bana esin veren yeni gelişmeler oldu. Serketa keyifle ürperdi.</p>

  <p class="block2">- Yani... kabul mu ediyorsun?</p>

  <p class="block2">- Yapacak başka şeyim yok, gerçekten yok. Suskun Nefer'i ortadan kaldıracağım. Kamak tapınakları ile çevresindeki yapılardan sorumlu mimar uzun boylu, ciddi görünüşlü, öfkeli yüzlü biriydi.</p>

  <p class="block2">- Firavun emirlerinizi yerine getirmemi buyurdu, dedi içinde biraz suçlama olduğu belli çok kuru bir sesle.</p>

  <p class="block2">- Gerekli olmayacak, dedi Nefer tatlılıkla.</p>

  <p class="block2">- Gerekli olmayacak mı? İyi ama başrahibin ve benim onaylarımız olmadan, Karnak'ın kutsal topraklan içinde inşaat yapma hakkına sahip değilsiniz ki!</p>

  <p class="block2">- Firavunun onayı yeterli olmalı, sizce de öyle değil mi?</p>

  <p class="block2">-Tabiî, kuşkusuz, diye homurdandı mimar, öfkelenip açık verdiği için utanıyordu şimdi.</p>

  <p class="block2">- Firavun Amon Tapınağı duvarlarının dışında, iskeleden yeterince uzakta bir platform üzerinde üçlü bir tapınak yapmamızı istedi; bu nedenle ne sizin ne de törencilerin faaliyetlerine zarar vermeyiz. Sizden sadece gösterilecek yerlere taş bloklar yerleştirmenizi isteyeceğim.</p>

  <p class="block2">- Bu tapınağın planı da, Hakikat Meydanı'yla ilgili her şey gibi, devlet sırrı mı?</p>

  <p class="block2">- Tapınağın kuvarsitten kapıları olacak, diye anlattı Nefer, bir de Amon'a, karısı Mut ve oğulları Hons'a adanmış üç sunağı. Girintilerde, duvarlara kazınmış hiyerogliflerin sonsuza dek yaşatacağı kraliyet Ira'sını taşıyan heykeller. Çalışmaları meslektaşım Hay yönetecek, yapılan işin ruhu ve üslubunun Karnak'taki eserlerle uyum içinde olması için sizi can kulağıyla dinlemekten zevk alacaktır.</p>

  <p class="block2">Mimar ne söyleyeceğini bilemiyordu.</p>

  <p class="block2">- Sizi çok daha farklı düşünüyordum, diye itiraf etti. Oysa elinize çekiç ile kalem alıp bir çırak gibi işe girişmeye hazır olduğunuza yemin edebilirim.</p>

  <p class="block2">- Tabiî ki işe girişmeye hazırım, dedi Nefer gülümseyerek. Ama çalışma planını görmek koşuluyla, asıl görevim bu çünkü.</p>

  <p class="block2">Krallar Vadisi görünürde ne kadar düşman, esrara ve sessizliğe bürünmüş, dışarıdakilere yasak bir yerse, Kraliçeler Vadisi de o denli özgür, girişi kolay, Teb gömütlüğünün güney ucundaki yeşil vadiye açılan bir mezarlıktı. Geleneksel adıyla "eksiksiz güzelliğin yeri"<sup class="calibre2"><sup class="noteref" id="back_note_6"><a class="calibre3" href="../Text/index_split_079.html#note_6" title="6">6</a></sup></sup> Ramses'in kararından bu yana firavun anneleri ile karılarını, "kral oğlu" adını taşıyan soyluları kabul ediyordu.</p>

  <p class="block2">Zanaatkarların Tanrısı Ptah'ın tapınağı şantiyenin doğusundaydı, uzun sürecek çalışmalar sırasında geceleyebilmek için, taş kulübelerle mütevazı bir köy kurmuşlardı zanaatkarlar.</p>

  <p class="block2">Kraliçe Tausert hiç de iç karartıcı görünmeyen gömütlüğü uzunca bir süre seyretti. Güneş yumuşak, rüzgâr tatlıydı; sanki bahar kendi yöntemiyle selamlar gibiydi güzel kraliçeyi.</p>

  <p class="block2">- Büyük eş Nefertari de burada istirahat ediyor, değil mi?</p>

  <p class="block2">- Evet Haşmetmeapları, dedi, bilge kadın ve Burun Fened'le birlikte kraliçeye eşlik eden ustabaşı. Zanaatkarların hatırladığı kadarıyla kraliçenin ebedî istirahatgâhındaki süsler benzersizmiş.</p>

  <p class="block2">Nefer kraliçenin Seti'nin ulaşamadığı bir ululuk düşlediğini anladı.</p>

  <p class="block2">- Firavun yapılanlardan tatmin oldu, dedi kraliçe, benim de burada, İki Ülke'nin öteki kraliçelerinin yanında dinlenmemi istiyor. Ebedî istirahatgâhımın yerini nasıl seçeceksiniz?</p>

  <p class="block2">- İki yoldan, Haşmetmeapları.</p>

  <p class="block2">Nefer Tausert'i bir atölyeye davet etti. İçeride, taş bir masanın üzerinde, olağanüstü güzellikte bir papirüs açılmıştı.</p>

  <p class="block2">- İşte burasının kutsal ilan edilmesinden bu yana kazrlıp süslenmiş kraliçe mezarlarını gösteren plan. Görebildiğiniz gibi, bir sürü seçeneğimiz var. Tausert kendinden önceki kraliçelerin adlarını okudu, sadece elindeki belgeyle Mısır macerasının en heyecanlı anlarını bir daha yaşıyormuş gibi gördü kendini.</p>

  <p class="block2">- İkinci yol nedir, Ustabaşı?</p>

  <p class="block2">- Vadideki kireç damarlarının çoğu kaliteli değil; iyi işlenseler de duvar ve tavanların yıkılması muhtemel. Bu yüzden Burun Fened'in işi her zamankinden daha önemli olacak; altında büyük kusurlar gizleyen bir kayanın çekiciliğine kapılmayacak kadar ustadır.</p>

  <p class="block2">- Nefertari'nin mezarının olabildiğince yakınında bir yer bulalım, dedi Tausert.</p>

  <p class="block2">Nefer ve Fened kraliçenin isteğini yerine getirmeye çalıştılarsa da, uygun bir yer bulamadılar. Umudu kırılan kraliçe daha uzaklarda bir yer aramayı kabul etti, sonunda Fened vadinin batı kısmında güzel bir kaya buldu.</p>

  <p class="block2">- İmkânsız, dedi bilge kadın.</p>

  <p class="block2">- Neden? diye endişelendi Tauzer.</p>

  <p class="block2">- Çünkü burada Tanrıça Hathor'un koruyucu soluğunu duymuyorum. Burası mutlu bir istirahatgâh olamaz.</p>

  <p class="block2">Yeni girişimler de başarısızlıkla sonuçlandı.</p>

  <p class="block2">- Başaramayacağız, dedi Işık.</p>

  <p class="block2">- Neden bu kadar güç? diye şaşırdı Tausert.</p>

  <p class="block2">- Zaman uygun değil, Haşmetmeapları. Daha sonra yeniden geliriz.</p>

  <p class="block2">Işık Nefer'in başarısızlığın gerçek nedenini anladığını biliyordu; Kraliçeler Vadisi Tausert'in varlığını kabul etmeyecekti.</p>
</body>
</html>
