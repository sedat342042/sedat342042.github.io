<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_5">Beşinci bölüm</h1>

  <p class="block2">Paneb ile Lekesiz Uabet'in güney bölümündeki evleri, Hakikat Meydanı'nın sağ ve sol ekip olarak iki takıma ayrılmış otuz iki zanaatkarının karıları ve çocuklarıyla yaşadığı evlerin ne en güzeli ne de en büyüğüydü, ama genç devin karısı yuvayı sıcak ve rahat kılmayı becermişti.</p>

  <p class="block2">Yaklaşık yüz metrekarelik toplam yaşam alanının içinde, atalara saygı göstermek için kullanılan birinci odada, üç basamakla çıkılan bir tören yatağı vardı; kireçle kaplanmış bir palmiye gövdesinin taşıdığı düz tavanlı ikinci odanın da armağan masası, öteki dünyaya açılan bir kapıyı temsil eden sütunu, duvarda loncanın bir koruyucusunu gösteren çerçevelenmiş bir başka sütun başı ve güneş kayığıyla süzülüp haleflerine hayat aktaran Ra'nın etkili ve ışıltılı ruhuyla kutsal bir değeri vardı. Evlat edindiği dostu Paneb'e bu sanat eserini armağan eden de Suskun Nefer'den başkası değildi.</p>

  <p class="block2">Ondan sonra da, sırasıyla bir başka oda, bir banyo, kısmen açık, tavanı dallarla örtülü bir mutfak, mutfaktan da terasa çıkan bir merdiven görülüyordu. Biri yiyecek kapları, öteki de yağ ve şarap testilerine ayrılmış iki mahzen, narin ve güzel Uabet'in mutluluğu bulduğu yuvayı tamamlıyordu.</p>

  <p class="block2">Kocası gibi otuz altı yaşındaydı, ama en azından on yıl daha genç görünüyordu. Kırmızı ve sarımtırak beyaz damarlı taş kavanozdan çubuğun ucuyla bir parça galen alıp kaşlarının üzerine ince bir siyah çizgi çekti. Sonra, sapı da dahil olmak üzere bir Nü kabuklusunu kusursuzca taklit eden kaymaktaşından yapılma bir kabı boynuna yaklaştırdı, biraz kokulu yağ dökerken, kocasını ateşli metresi Firuze'yle paylaşmak zorunda olduğunu düşündü.</p>

  <p class="block2">Her iki kadın da Hathor rahibesiydi, adı konmamış bir anlaşmayı</p>

  <p class="block2">uyguluyormuşçasına, şimdiye kadar hiç tartışmamışlardı. Firuze bekâr kalmaya ant içmiş, Paneb de onun yanında gece kalmamayı kabul etmişti. Olağanüstü irilikte bir oğul doğuran ve ev kadını görevlerini kusursuz bir biçimde yerine getiren Uabet'ten başka karısı yoktu onun. Kocasına olan sevgisi nedeniyle hoşgörülü davransa da, boyun eğmiyordu Paneb'e, o dev adam Uabet'e bu nedenle saygı duyuyor olmalıydı.</p>

  <p class="block2">Boynuna Paneb'in armağanı kırmızı ve alacalı donuk akikten yapılma gerdanlığı takarken, kendini gerçekten güzel buldu Uabet.</p>

  <p class="block2">- Sabahları hâlâ kuru balık yok! diye homurdandı kocası öfkeyle. Oğlumun en sevdiği kahvaltılıktan mahrum olmasını kabul edemiyorum bir türlü.</p>

  <p class="block2">- Elimizden beklemekten başka bir şey gelmez ki.</p>

  <p class="block2">- Hayır, Uabet, yapacak daha iyi bir şey var.</p>

  <p class="block2">- Gidip balıkçılarla dalaşma, Paneb. Onlar sadece aldıkları emirleri uyguluyor, sevkiyatın durdurulmasından onları sorumlu tutamazsın.</p>

  <p class="block2">- Ben, oğlumun rahatından sorumluyum.</p>

  <p class="block2">Paneb papirüsten yapılma küçük kayıktan, sağlam iplere bağlanmış dört büyük olta iğnesi sallandırdı suya. Bir saatlik bir çabadan sonra, yaklaşık altmış beş santim boyunda, gümüş gövdeli, kırmızı yüzgeçli bir alabalık yakalamayı başardı. Hayvanın can çekişmesini önlemek için, başına vurup öldürdü.</p>

  <p class="block2">Bu ilk başarısından aldığı cesaretle, daha derin sularda avlanmak için küreklere asıldı Paneb. Talihi neredeyse hemen yüzüne güldü. Balıkçı ile yaklaşık bir buçuk metre boyunda, en azından yetmiş kiloluk sazan arasında acımasız bir mücadele başladı. Aslında, böylesi değerli bir savaşçıyı yenmek için zıpkın ve kepçe kullanmak gerekirdi. Kayığının hafifliğine rağmen, savaşmaktan vazgeçmedi Paneb. Balığın her silkinişine cevap vererek onu kaçırmayacağını anlatmak istedi hayvana.</p>

  <p class="block2">Genç dev mücadeleden galip çıktıktan sonra balığın ruhunu selamlamayı unutmadı. Bir mezarın duvarına çizeceği balık, karanlıklar iblisinin tüm saldırılarını önlemekte güneşe yardım edecekti bundan böyle.</p>

  <p class="block2">Akıntıdan yararlanarak kıyıya varması için birkaç dakika yetti. Avını omzuna atıp, içine alabalığı koyduğu sepeti sol eline aldı, yüksek otların arasında yüriirken baldırlarında güçlü bir sopa darbesi duydu. Üzerine bir ağ atıldı, ayağa kalktığında, kendini zincire vurulmuş gibi, hareket edemez durumda buldu. Karşısında, Paneb'in daha önce karşılaştığı Başbalıkçı Nia ile üç adamı vardı.</p>

  <p class="block2">- Köyünden çıkmamalıydın, dedi Nia. İnsan gizli bir yerde yaşıyorsa, orada kalmalı!</p>

  <p class="block2">- Çürük balık gibi kokuyorsun. Beni hemen bırak. Koca göbekli ve sakallı balıkçı yılışık yılışık güldü.</p>

  <p class="block2">- Halinden memnun olacak durumda değilsin, evlat! Burada sadece benim ve adarnlanrnin avlanmaya hakkı olduğunu söylemediler mi sana?</p>

  <p class="block2">- Eğer Hakikat Meydanı'nda yardımcı olarak kalmak istiyorsan, bugünden tezi yok, balık getirmeye başla. Yoksa seninle bizzat ben ilgilenirim.</p>

  <p class="block2">- Şuna bakın hele... şimdiden korkudan titremeye başladım ! Başlangıç olarak, tuttuğun şu güzel sazanın tadına bakacağım. Ama her şeyden önce sana bir ders vermem gerek! Haydi çocuklar, başlayalım!</p>

  <p class="block2">Genç devin sırtına dört sopa birden indi. Ağın düğümleri, hedeflerine vuramayacak kadar nefretle savrulan darbelerin etkisini azaltırken, Paneb dişleriyle iplerden birini kemirmeye koyuldu. Açtığı deliği genişletirken, dört balıkçıyı bir an da olsa dehşetten donduran öfkeli bir çığlık attı. İçinden çıktığı ağı bir silah gibi kullandı dev adam; fileyi başının üzerinde çevirerek Nia'nın iki adamının ayaklarını yerden kesti, ikisinin de yüzü kan içindeydi. Üçüncü adam tabanları yağlamayı tercih etti.</p>

  <p class="block2">- Bana dokunma! diye haykırdı başbalıkçı sopasını yere atarak. Hakikat Meydanı zanaatkarı olarak bir yardımcıya karşı şiddet kullanamazsın!</p>

  <p class="block2">Karşısındakinin gözlerinde öylesine korkunç bir öfke okunuyordu ki, Nia son saatinin geldiğini düşündü. Ne var ki Paneb elindeki ağı uzağa fırlattı.</p>

  <p class="block2">- Balıklarımı al, livara gidelim, dedi Nia'ya.</p>

  <p class="block2">- Beni... beni kanala atmayacaksın, değil mi?</p>

  <p class="block2">- Sulan senin gibi pis kokan biriyle kirletmek günah olurdu. Eğer bir daha karşıma çıkarsan kafanı kırar seni dağda, akbabalara yem yaparım.</p>

  <p class="block2">Nia aceleyle yerdeki sazanı aldı, livarın yolunu tuttu. Orada, mevsim ne olursa olsun, taze balık sıkıntısı çekmemesi gereken köyün balıklan yetiştiriliyordu. İki nöbetçi, livar sorumlusuyla paylaşacaktan bir kefali kızartıyordu.</p>

  <p class="block2">- Güzel av, Nia! diye bağırdı nöbetçilerden biri. İyi de, nereye gidiyorsun böyle?</p>

  <p class="block2">- Hakikat Meydanı'nın kapısına gidiyor, diye cevap verdi Paneb. Siz de sepetlere balık doldurup bizimle geleceksiniz.</p>

  <p class="block2">İki nöbetçi sopalarına sarıldı.</p>

  <p class="block2">- Dediğini yapsanız, daha iyi olur, dedi Nia. Biz dört kişiydik, yine de başa çıkamadık onunla.</p>

  <p class="block2">Nöbetçiler birer adım geriledi.</p>

  <p class="block2">- Sen kimsin?</p>

  <p class="block2">- Paneb, Hakikat Meydanı zanaatkarlarından.</p>

  <p class="block2">- Emir aldık! Kimse livara dokunamaz.</p>

  <p class="block2">- Salakça emirler bunlar, livar loncaya ait çünkü. Sepetleri doldurun.</p>

  <p class="block2">- Aslına bakarsanız, dedi livar sorumlusu, Paneb haksız değil.</p>

  <p class="block2">Nöbetçiler bakıştılar. Anlaşıldığı kadanyla, kasları ürkütücü görünen bu devin karşısında çaresizdiler. Her ne kadar imkânsız da olsa, onu yere devirmeyi başarsalar bile bu çekişmeden yara almadan kurtulamayacaklan kesindi. Dayak yiyecek kadar yüksek maaş almadıklarını düşünüp, sopalarını indirdiler. Yönetim onlan suçlamaya kalkarsa, bir grup saldırganla karşılaştıklarını, tehdit altında hareket ettiklerini söyleyip kurtulacaklardı.</p>

  <p class="block2">Yardımcılar ve nöbetçi kapıcı, başını Paneb'in çektiği garip bir grubun yaklaştığını gördü.</p>

  <p class="block2">- Taze balık! diye haykırdı demirci, ellerini beline koyarak. Bizim için mi?</p>

  <p class="block2">- Payınıza düşeni alacaksınız, diye cevap verdi Paneb.</p>

  <p class="block2">- Kimden aldın?</p>

  <p class="block2">- Nia çok anlayışlı davrandı, livarda da harika balıklar var.</p>

  <p class="block2">- Yani, balık teslimatı yeniden başlayacak demek mi istiyorsun?</p>

  <p class="block2">- Belli olmuyor mu?</p>

  <p class="block2">Yardımcılar kendilerine uzatılan iki sepeti aldı, yuvarlak kafalı, pullan parlak ketalleri görüp keyiflendiler.</p>

  <p class="block2">Duyduklan gürültülerin nedenini merak eden kadınlar köyden çıktı, sevdikleri yemekleri yapmalarına imkân verecek balıklan görünce, katıksız bir sevinçle gülümsediler.</p>

  <p class="block2">Paneb'in sazanı evinin önüne bıraktığını gören mezar kâtibi somurtarak dışan çıktı.</p>

  <p class="block2">- Bundan çok daha büyüklerini yedim, dedi dev adam, yine de bu balığın tadını çıkarmamız gerek.</p>

  <p class="block2">- Nereden çıktı şimdi bu?</p>

  <p class="block2">- Ben yakaladım. Yasak değil ya?</p>

  <p class="block2">- Yeni firavun ilan edilene kadar, kimse köyden çıkamaz.</p>

  <p class="block2">- Toplumun iyiliği için çalıştım, diye itiraz etti Paneb. Bu arada da taze balık sevkiyatı işini hallettim. Livar bize ait olduğuna göre, neden yararlanmayalım?</p>

  <p class="block2">- Kural kuraldır, Paneb! Kurallara karşı gelmek de, ağır bir suçtur.</p>

  <p class="block2">- Tüm köy halkı yeniden taze balık yiyecek, önemli olan da bu değil mi? Eğer güçlülerin kendi aralarındaki hesabı görmelerini beklersek, çok geçmez, açlıktan ölürüz.</p>

  <p class="block2">Kenhir öfkeyle bastonunu yere vurdu.</p>

  <p class="block2">- Evine dön, bir daha da çıkma!</p>

  <p class="block2">- Bu loncanın üyesiyim, ama hâlâ özgür bir insanım.</p>

  <p class="block2">- Ustabaşıdan sana bir kınama cezası vermesini isteyeceğim. Bu andan itibaren, sağ ekibin çalışmalarına katılmanı yasaklıyorum.</p>
</body>
</html>
