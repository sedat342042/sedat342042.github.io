<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_10">Onuncu bölüm</h1>

  <p class="block2">Kenhir nefis bir düş görüyordu. Çöl kaybolmuş, ağaçlar çiçek açıyor, köyün beyaz evleri güneşin tatlı ışıkları altında parlıyordu. En güzeli, mezar günlüğüne yazılacak hiçbir şey yoktu.</p>

  <p class="block2">- Uyanın, sizi istiyorlar.</p>

  <p class="block2">Şu kararlı ve yakıcı ses... Hizmetçisinin, Güçlü Niut'un sesi değil miydi bu? Düş silindi, Kenhir gözlerini açtı.</p>

  <p class="block2">- Yine mi sen? İyi ama, saat kaç?</p>

  <p class="block2">- Kalkıp zaman geçirmeden büyük kapıya gitmenin saati. Sizi orada bekliyorlar.</p>

  <p class="block2">- Artık acele edecek yaşta değilim.</p>

  <p class="block2">- Ben sadece size söylemem istenenleri söyledim; şimdi, yapacak işlerim var. Süpürgelerin cehennemi raksını düşününce, kalkmanın çok daha doğru olacağını düşündü Kenhir. İşte o zaman gerçekle burun buruna geldi; onu büyük kapıya çağırdıklarına göre, yine büyük bir felaket var demekti.</p>

  <p class="block2">Bacakları kaskatı, kalçaları sancılı, sekerek köyün büyük sokağında ilerledi mezar kâtibi, köyden çıkarken de yardımcıların şefi, Çömlekçi Beken'le karşılaştı. Sinsiliğiyle ünlü sakallı, o gün şaşkınlıktan ne yapacağını bilmez görünüyordu.</p>

  <p class="block2">- Yoksa su getirmediler mi yine? diye sordu Kenhir.</p>

  <p class="block2">- Getirdiler, getirdiler... Ama sebze bekliyorduk, tek bir tane bile yok! Eşekçilere sorarsanız, ordu batı yakasındaki bütün bostancıları askere almış, Hakikat Meydanı için çalışanları da. Prens Amenmes'in babasıyla savaşmaya karar verdiğini söylüyorlar.</p>

  <p class="block2">Kenhir, Şef Sobek'in on kadar polis memuruna talimatlar yağdırdığı 5. Tabya'ya gitti. Nübyelinin sesi kuru, sözleri keskindi.</p>

  <p class="block2">- Yerlerinize, hem de şimdi! diye bağırdı şef. Sobek'in gözleri, uykusunu alamamış gibi, kıpkırmızıydı.</p>

  <p class="block2">- İç savaş söylentilerinde doğruluk payı var mı? diye sordu ona Kenhir.</p>

  <p class="block2">- Hiçbir fikrim yok, ama bostancılarımızın askere alınması iyiye işaret değil. Daha çok genel seferberlik gibi bir şey bu.</p>

  <p class="block2">- Yani yakında sen ve adamların da askere alınabilirsiniz...</p>

  <p class="block2">- Ben mezar kâtibi ile Hakikat Meydanı'nın ustabaşısın-dan başka kimseden emir almam.</p>

  <p class="block2">- Bu tutumun basma ciddi iş açabilir.</p>

  <p class="block2">- Ne olursa olsun, bana verilen görevi yapacağım.</p>

  <p class="block2">- Eğer Amenmes kendini firavun ilan eder, köye de el koymaya kalkarsa, silahlarını teslim etmek zorunda kalmaz mısın?</p>

  <p class="block2">- Bu dediğinizi uzun uzun düşündüm, diye itiraf etti So-bek, sonunda da bir çözüm buldum; verdiğim söze sadakat. Bu köyü düşmanlara karşı korumak için para alıyorum. O düşmanlar kim olursa olsun, sözümü tutacağım. Adamlarımdan hiçbirinin enirimden çıkmayacağından da emin olmanızı isterim.</p>

  <p class="block2">Zirve tanrıçasının isteği uyarınca, tam bir gün boyunca gündelik işlerini bir yana bırakü Hakikat Meydanı'nın sakinleri; kendilerini kutsal görevlere adadılar o gün. Loncanın kurallarına göre, ustabaşının önderliğindeki zanaatkarlar rahip, bilge kadının yanındaki kadınlar da Hathor rahibesi olduklarından, törenler için dışarıdan din adamı getirtmeleri gerekmiyordu.</p>

  <p class="block2">Hepsi yıkanıp arınmış, kokular sürünmüş, krallara yaraşır keten beyaz elbiseler giymişler, ayaklarına beyaz sandaletlerini geçirmişlerdi. Sıra halinde Maat ve Hathor Tapınağı'na yürüyor, kollarında çeşitli biçimlerde ekmekler, süt, bira ya da şarap testileri, aynalar, koku kapları, tahtadan yapılmış boğa, antilop ya da kaz butlarını temsil eden heykelcikler gibi değişik armağanlar taşıyordu hepsi. Bütün bunlar kendinden doğan, bütünlüğünden hiçbir şey yitirmeksizin binlerce biçime girebilecek, her an göğü, toprağı, suyu yaratan ve insanları yaşatan ulu tanrıya sunulacak, enerji veren yiyecekler ve yaratılış harikalarıydı.</p>

  <p class="block2">Armağanların sunakların üzerine bırakılmasından sonra, ustabaşı ile bilge kadın, birinci sülaleden bu yana Mısır'ı yöneten kraliyet çifti adına, armağanların tamam olması, benzerin benzeriyle birleşmesi için Maat'ın bir heykelciğini Ma-at'a doğru kaldırdılar, Maat tek basma armağanların tümünü temsil ettiğine göre, çeşitliliği ve çokluğu bozmadan bütünlüğe varmaya çalıştılar.</p>

  <p class="block2">- Gök dört dayanağı üzerinde yükseldikçe, dünya temelleri üzerinde sağlam durdukça, dedi ustabaşı, güneş gündüz parlayıp ay geceyi aydınlattıkça, Orion Osiris'in ve Yıldızların Kraliçesi Sothis'i gösterdikçe, sular zamanında yükselip toprak bitkilerini büyüttükçe, kuzey rüzgârı saatinde esip alev arınması gerekeni arındırdıkça, dekanlar işlevlerini yapıp yıldızlar yerlerinde kaldıkça, bu tapmak da gök kadar sağlam kalacak.</p>

  <p class="block2">- Bu göksel tapmak altın, gümüş ve değerli taşlı hanımı ağırlasın, diye yalvardı bilge kadın, neşemizi ve güçlükler karşısında bütünlüğümüzü korusun.</p>

  <p class="block2">Tüm tören boyunca, Işık Taşı'ndan başka bir şeyi düşünmemişti hain. Bu sırada ustabaşının Işık Taşı'nı ya köyün ana tapmağında ya da loncanın toplantı yerinde sakladığı varsayımını da gözden geçirmeye başlamıştı. Uzunca bir süre tapmağa ya da toplantı yerine gizlice girebilmek için plan üzerine plan hazırlamış, Libyalı haydutların başarısızlığı da hafifletmemişti kararlılığım.</p>

  <p class="block2">Peki, ya hedef konusunda yamlıyorsa? Hem Nefer hem de bilge kadın bir gölge yutucunun av peşinde olduğunun farkındaydı kuşkusuz, bunun için de şaşırtmacalara başvurmaları doğaldı. Şaşırtmacalardan en güvenlisi de, hırsızı IşıkTaşı'nın köyün en kutsal iki mekânından birinde güvende olacağma inandırmak değil miydi?</p>

  <p class="block2">Kuşkusuz en akıllıca olanı, Işık Taşı'nı daha ortalıkta, herkesin görüp dikkat etmeyeceği bir yere saklamak olurdu. Hem üstelik kusursuz bir sözün değerli taştan daha gizli olduğunu ve değirmentaşını çalıştıran hizmetçilerin yanında bile bulunabileceğini söyleyerek, kendini ele vermiyor muydu Suskun Nefer? Ekmek ve bira yapmak için gerekli taneleri öğütecek, olmazsa olmaz değirmentaşı, herhangi bir taş değildi kuşkusuz. Yeşilimsi kahverengi, olağanüstü sert, doleritten yapılmıştı değirmenin taşı. Öte tarafa gidecek yolcunun etten yapılma yüreğinin yerini alan da bu taşü; aşınmaz taştan bir yüreğe sahip olan yolcu, korkusuzca öteki dünyadaki mahkemenin karşısına çıkabilirdi.</p>

  <p class="block2">O taşlardan bir tanesi yardımcıların bölümündeydi; köyde de birçok değirmentaşı vardı. Ya o taşlardan biri, törenlerde büyüyle canlandırılan ve özel bir güce sahip olan dolerit, Işık Taşı'nı saklıyorsa?</p>

  <p class="block2">Uzunca bir süredir yanlış yönde çabaladıktan sonra, sonunda hazineye giden yolu bulmuştu hain.</p>

  <p class="block2">- Kiminle alay ettiğinizi sanıyorsunuz? diye diklendi Lekesiz Uabet. Yoksa yan yıkanmış elbiseler ile üzerinde hâlâ leke kalmış çamaşırları kabul edeceğimizi mi sandınız?</p>

  <p class="block2">Çamaşırcılar başlarını önlerine eğdiler. Yine de içlerinden biri, öfkeli küçük kadına kafa tutmayı denedi.</p>

  <p class="block2">- Elimizden geleni yapıyoruz. İşimiz hem güç hem de yorucu, üstelik ücretimiz de çok düşük!</p>

  <p class="block2">- Yaptığınız işe bakınca, gereğinden de yüksek olduğunu düşünüyorum.</p>

  <p class="block2">Paneb'in karısı Lekesiz Uabet'in denetlemekle görevli olduğu bu nankör iş, sadece erkeklere özgüydü. Temizlik sağlığın temeliydi, Uabet de hiçbir laçkalığa göz yummamakta kararlıydı.</p>

  <p class="block2">- Bize böyle davranmaya hakkınız yok. Yoksa işi bırakabiliriz.</p>

  <p class="block2">- Eğer niyetiniz buysa, hiç düşünmeyin. Hemen işinize son verilir, yarından da tezi yok, yerlerinize başkaları alınır. Sizden iyi çamaşırcı bulmakta güçlük çekmeyeceğimden eminim.</p>

  <p class="block2">Genç kadın köye dönüyormuş gibi yapti.</p>

  <p class="block2">- Bir dakika, yöntemlerimizi düzeltmeye hazırız.</p>

  <p class="block2">- Bugün, ücret falan yok size. Bir daha da böyle acınacak davranışlarda bulunmayın, yoksa gözünüzün yaşına bakmam.</p>

  <p class="block2">Çamaşırcılar başlarını daha da eğdiler, gecikmelerini telafi etmek, hatalarını düzeltmek için kanalın yolunu tuttular; Lekesiz Uabet'in şaka yapmadığını biliyorlardı. Güç olmakla birlikte başkalarının gıpta edeceği işlerini korumak için, Uabet'in gözün girmek şarttı.</p>

  <p class="block2">Söylentiler ne olursa olsun, Hakikat Meydanı yaşamını sürdürüyor, beklentilerinden en küçük bir ödün bile vermiyordu.</p>

  <p class="block2">-Tören beni çok etkiledi, dedi Cesur Paneb manevî babası ustabaşına. Şimdiye kadar, armağanların hayatî değerini anlayamamıştım. Birden tapınağın doğduğunu, hiyerogliflerin canlandığını, taşların altın rengine dönüştüğünü görür gibi oldum.</p>

  <p class="block2">- Oysa kusursuz bir gözlemcisin.</p>

  <p class="block2">- Tören sırasında sadece kendimi hissetmedim, hepimiz birlikteydik, yüreklerimiz birleşmişti, kendimizi değil, hizmetinde olduğumuz o gizemli ahengi düşünüyorduk.</p>

  <p class="block2">Suskun Nefer aralarında bir hain bulunduğunu unutmuşa benzeyen Paneb'in heyecanını yatıştırmaya kalkmadı, ona önerecek önemli bir şey vardı aklında.</p>

  <p class="block2">- Çok çalıştın, sana meslekle ilgili bir sürü sır açıklandı, bir kral mezarını süslemeye hak kazandın. Şimdi artık gerçek eserini yapmanın zamanı geldi; tabiî eğer hâlâ istiyorsan.</p>

  <p class="block2">Paneb'in bakışları alevlendi.</p>

  <p class="block2">- Yoksa tersini mi düşünüyordun? Ne yapacağımı söyle bana.</p>

  <p class="block2">- Sandığın kadar basit değil... Eserinin konusunu seçmek için düşünecek zaman bulman, eserini uygularken de hiçbir yanlışa meydan vermemen gerek.</p>

  <p class="block2">- Aklımda şimdiden yüz fikir var!</p>

  <p class="block2">- Doksan dokuzu fazla, demek ki. Sakın esası unutma.</p>

  <p class="block2">- Beni meraktan çatlatma!</p>

  <p class="block2">- Esas olan, hammaddedir. Hammaddeyi belirlemediğin sürece eserin hem ruhunun hem de elinin uzağında kalır.</p>

  <p class="block2">- Hammaddeyi bulabilmek için, köyden çıkmam mı gerekecek?</p>

  <p class="block2">- Buna sen karar vereceksin, Paneb.</p>

  <p class="block2">- Hiçbir ipucu vermeyecek misin?</p>

  <p class="block2">- Aynı duygulan yaşadığımdan beri o kadar zaman geçti ki... Hafızam beni yanıltıyor.</p>

  <p class="block2">Eğer Nefer ustabaşı olmasa, onu konuşturmak için tutup sarsacağı kesindi Paneb'in.</p>

  <p class="block2">- Çamaşırcılar bizi kandırmaya çalıştılar, dedi Uabet, gelip yatağa uzanan kocasına. Yine de işleri yoluna koydum.</p>

  <p class="block2">Paneb sessizdi.</p>

  <p class="block2">- Yoksa bir yerin mi ağrıyor?</p>

  <p class="block2">-Daha önce hammaddeden söz edildiğini hiç duymuş muydun, Uabet? Genç kadın gülümsedi.</p>

  <p class="block2">- Ah! Ustabaşı senden eserim hazırlamanı istemiş. Paneb sıçrayıp karısının omuzlarına yapıştı.</p>

  <p class="block2">- Demek biliyordun!</p>

  <p class="block2">- Ben sadece Tanrıça Hathor'un basit bir rahibesiyim, ama başaracağına inanıyorum.</p>
</body>
</html>
