<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_70">Yetmişinci bölüm</h1>

  <p class="block2">Yediği mükellef yemekten sonra, yanakları her zamankinden daha dolgunlaşan Rşkin Somun Pay, yediklerini hazmedebilmek için köyün ana yolunda birkaç adım atmaya karar vermişti. Başı ağrıyordu, yakında köye dönmeleri beklenen ustabaşı ile bilge kadının evlerinin önünden sarsak adımlarla geçti. Daha önce hiç görmediği bir ayrıntı dikkatini çekti, geri döndü.</p>

  <p class="block2">- Bu da ne?</p>

  <p class="block2">Pay giriş kapışma yaklaştı.</p>

  <p class="block2">- Ne korkunç!</p>

  <p class="block2">Bağırtısı, kocaman bir küpten su alan Çakal Unes'in de dikkatini çekti. Tahtanın üzerine çizilmiş kırmızı elin korkunçluğu Unes'i de etkiledi.</p>

  <p class="block2">- İğrenç! Bunu kim...</p>

  <p class="block2">- Elin büyüklüğünü gördün mü? Bir dev eli sanki!</p>

  <p class="block2">- Aptalca konuşma! Nefer'in bu iğrençliği görmemesi gerek. Silelim, kimseye de sözünü etmeyelim.</p>

  <p class="block2">- Ya... ya yeniden çizerlerse?</p>

  <p class="block2">- O zaman bakarız.</p>

  <p class="block2">II. Seti'nin iktidarının bu beşinci yılında, çok soğuk kışın yerini fazla sıcak bir bahar almıştı. Sıcak bütün şiddetiyle Teb üzerine abanmış, eşekçiler biraz serinlik vermesi için sokakları palmiye dallarıyla kaplı köye daha fazla su taşımak zorunda kalmışlardı. Susuzluktan en az etkilenen, her zamankinden çok daha canlı görünen Paneb'di. Şeytan oğlunun bile uyuklamaktan zevk aldığını, karısı Lekesiz Uabet'le üzerine titredikleri kızları Selena'nın günden güne güzelleştiğini görüp keyiflenmiş, ustabaşıyla birlikte doğu yakasına giderek Teb üçlüsünün istirahatgâhını tamamlamaya çalışan sol ekibe yardıma girişmişti.</p>

  <p class="block2">Ekip Şefi Hay onu bambaşka bir biçimde karşıladı.</p>

  <p class="block2">- Alün Evi ustalarının arasına hoş geldin, Osiris Paneb. Ne yazık ki ustabaşının ve bilge kadının yokluğunda burada kalmak zorunda kaldım; yine de Abidos törenine tüm ruhumla katıldım.</p>

  <p class="block2">- O birkaç saat öylesine yoğun geçti ki! Hay gülümsedi.</p>

  <p class="block2">- Tören dokuz gün sürdü. Paneb Nefer'e baktı.</p>

  <p class="block2">- İmkânsız!</p>

  <p class="block2">- Zamanın efendisi Osiris'ten başka kim zamanı yok edebilir?</p>

  <p class="block2">İstirahatgâh neredeyse tamamlanmış, ressama I. Seti'ye ve Büyük Ramses'e layık klasik kabartmaları boyamaktan başka yapacak bir şey kalmamışü. Hızı ve keskinliği artmış elini artık bambaşka bir enerji dolduruyordu. Buralara hâkim derin huzura dalmış, armağan sahnelerini sıcak ve ışıltılı renklerle canlandırıyordu Paneb.</p>

  <p class="block2">II. Seti hareket ederken gitgide daha zorlanıyordu, ama Karnak istirahatgâhında düzenlenecek ilk törene bizzat başkanlık etmek istemişti. Geldi, gizli Amon'a, kozmik ana Mut'a ve tanrı çocuk Hons'a saygısını sundu. Büyük eşi yanında gelmiş, törenin sonuna kadar dayanabilmesi için firavunu koruyucu büyüsüyle çevrelemişti.</p>

  <p class="block2">- Bu tapınak gerçekten görkemli oldu,<sup class="calibre2"><sup class="noteref" id="back_note_7"><a class="calibre3" href="../Text/index_split_080.html#note_7" title="7">7</a></sup></sup> dedi hükümdar ustabaşına. Bir gün, Karnak tanrıların planı uyarınca geliştiğinde, burası büyük tapınağın bölümlerinden biri olacak, insanlar gelip, yaratıcı üçlüye saygılarım sunacaklar. Cenaze eşyalarım hazır mı, Nefer?</p>

  <p class="block2">- Kuyumcu asaları gözden geçirirken ana lahtin kapağıyla bizzat ilgileneceğim.</p>

  <p class="block2">- Acele edin, günlerim sayılı.</p>

  <p class="block2">Firavun tahtırevanla saraya dönerken, Tausert Suskun'a seslendi.</p>

  <p class="block2">- Kraliçeler Vadisi'nde uygun bir yer bulabildiniz mi?</p>

  <p class="block2">- Hayır, Haşmetmeapları.</p>

  <p class="block2">- Bu gecikmeyi nasıl açıklayacaksınız?</p>

  <p class="block2">- Bilge kadın aceleye kapılmadan, uygun zamanı beklemek gerektiğini söylüyor.</p>

  <p class="block2">- Peki size ebedî istirahatgâhımı Nefertari'nin yanında kazma emri versem?</p>

  <p class="block2">- Emrinizi yerine getiririm tabiî, ama işimizi bölecek o kadar çok olay çıkar ki, sonunda vazgeçmek zorunda kalırız.</p>

  <p class="block2">- Bana dolambaçsız cevap verin, Ustabaşı. Bir lanete kurban mı ediliyorum?</p>

  <p class="block2">- Bilge kadın öyle düşünmüyor, Haşmetmeapları. O sadece örtünün yırtılmasını beklemek gerektiğini söylüyor.</p>

  <p class="block2">Başdanışman Bay Kraliçe Tausert'ten aldığı uzun mektubu yırttı. Mektupta hiçbir saray görevlisinin görmemesi gereken bir devlet sırrı yazılıydı. Firavun II. Seti yakında ölecekti. Ciddi bir buhranı önleyip firavunun yerini alabilecek tek bir kişi vardı: kralın büyük karısının ta kendisi.</p>

  <p class="block2">Oysa Tausert Teb'deydi ve kocasını yalnız bırakarak başkente dönmeyi reddediyordu. Başdanışman Bay en ön safta bulunacak, aldığı açık emri yerine getirmeye çalışacaktı; yeni karışıklıkların çıkmasını önlemek ve tüm ülke üzerinde hak iddia etmeden önce Kuzey'i ele geçirmeye çalışacak bir maceracmın yolunu kapatmak.</p>

  <p class="block2">Gerekli olan, Tausert'in zaman kaybetmeden gelmesi ve daha önce bir çok büyük eşin örneğinde olduğu gibi, firavun olarak taç giymesiydi. Oysa fazla hayal kurmuyordu başdanışman. Kraliçe kocasını bu zor geçitte terk etmeyecek, cenaze töreninin gerektiği gibi yapılması için elinden geleni yapacaktı. Bay'm bütün ısrarlarına rağmen, Teb'de kadar kalmaya kararlıydı, böylece çıkması kesin komplolara sadece uzaktan müdahale edebilecekti.</p>

  <p class="block2">Komploları başarısız kılmak için, tek bir çare vardı; tahta hükümdar görevlerini bütünüyle yerine getirmesi olanaksız bir firavun çıkarmak, böylelikle Mısır'ın bir naibe tarafından, büyük eş Tausert tarafından yönetilmesini sağlamak. Hem üstelik Başdanışman Bay'ın elinde bu iş için biçilmiş kaftan bir aday bile vardı: genç Sipta.</p>

  <p class="block2">Hiçbir kabileye, hiçbir gruba mensup olmadığı için, kimseyi öfkelendirmeyecekti. Hem üstelik hastalıklı ve iktidar kavgalarının bu kadar uzağında bir genç kimi korkutabilirdi?</p>

  <p class="block2">Yapılması gereken önemli işler vardı; darbelere daha iyi direnebilmesi için, Sipta'nın eğitimini hızlandırmak. Şifreli bir yazıyla kraliçeye mektup yazdı Bay, onu yatıştırmaya çalıştı.</p>

  <p class="block2">Kraliyet çifti ustabaşı ile bilge kadını Karnak Sarayı'nda öğle yemeğine davet etmişti. II. Seti ancak yemekten birkaç dakika önce gelebilmiş, ebedî istirahatgâhın tamamlanmasını Hakikat Meydanı'nda, köy sakinleriyle birlikte kutlayamadığı için üzüntülerini bildirmişti. Firavun kendinde Nil'i aşacak güç göremiyordu artık. Odadan çıkmak bile yoruyordu onu; hekimlerin tüm öğütlerine rağmen, şu son günlerde en çok ihtiyaç duyduğu huzuru temsil eden Nefer ve Işık'ı gördüğünde, onları selamlamak için ayağa kalkmıştı. Bilge kadın II. Seti'yi son kez gördüğünden emindi. Tausert Işık'ın huzursuzluğunu hissetti.</p>

  <p class="block2">- Firavun ölümden korkmuyor, dedi kraliçe. Teb'de huzurlu ve mutlu günler geçirdi, bunu asıl size borçluyuz. Yaptıklarınızı hiç unutmayacağım.</p>

  <p class="block2">- Hekimlik bilgilerim işe yarayacaksa...</p>

  <p class="block2">- Çok geç, Işık. Firavun artık tedavi görmüyor, sadece ağrılarını dindirecek sakinleştiriciler alıyor. En önemli organları yıprandı, hiçbir ilaç onu kurtaramaz.</p>

  <p class="block2">- Lonca firavunun öteki dünyadaki cennete yolculuğu için gerekli bütün sembolleri hazırladı, dedi Nefer.</p>

  <p class="block2">- Firavun bunun bilincinde, onu bunu bilmek kadar sakinleştirebilecek başka bir şey yok. Ama bana sormaya cesaret edemediğiniz bir soru var; krallığın ve aynı bağlamda, Hakikat Meydanı'nın geleceği. Gelecek günler karmaşık görünüyor ama, her şeyin üstesinden geleceğim. Hiç endişeniz olmasın, lonca temel bir kurum olarak kalacak ve geçmişte olduğu gibi çalışmayı sürdürecek. Suskun Nefer ile karısı sarayın bahçesinde oyalanmış, çiçekli yollarından geçtikten sonra parlak ve pürüzsüz yapraklı bir nar ağacının gölgesine yerleştirilmiş aslan ayaklı iskemlelere oturmuşlardı. El ele tutuşmuş, yüzlerini kuzeyden esen yele vermiş, beyaz nilüferlerin kapladığı havuza bakıyorlardı. Üstlerinden bir çift yabanördeği geçti. Aile sadakatinin temsilcileri, sanki bütün gökyüzü onlara aitmiş gibi, geniş geniş açıyorlardı kanatlarını. Nefer ve Işık hemen hemen aynı anda ilk karşılaşmalarını, Hakikat Meydanı'na hem çok uzak hem de çok yalan oldukları o günü hatırladılar. Hayat, tüm görevi maddeyi ışıldatmak olan bu loncaya sınırsız hizmet sunmaktan daha güzel bir kader hazırlayamazdı kimseye.</p>

  <p class="block2">- Hatırlıyor musun, Işık, ne kadar çekingendim. Korkuyordum, seninle konuşmak bile ürkütüyordu beni.</p>

  <p class="block2">- Kendinden emin görünmeye çalışan erkeklerden oldum olası nefret ederim, çekingenliğinle daha ilk dakikada beni kazandın. Tam olarak böyle olmasa bile, öyleydi işte.</p>

  <p class="block2">- Ben kaba bir adamım, sırlarımı açıklamaktan fazla hoşlanmam, ama seni daha fazla şımartmak isterdim doğrusu. Bunu beceremediğim için, bağışla beni. Nefer'in âşık olduğu bir parıltının yanıp söndüğü mavi gözlerini sevgi ve tutkuyla kocasına dikti.</p>

  <p class="block2">- Ne bir olay ne de bir kişi ayıramadı bizi, aramıza bir yaprak bile giremez. Böylesi bir mutluluk yaşarken, her sabah tanrılara ve atalara cömertlikleri için şükran sunmak gerekmez mi?</p>

  <p class="block2">Güneş nar ağacının yapraklan üzerinde oyun oynuyordu.</p>

  <p class="block2">- Görevim yasaklıyor ama, diye mırıldandı Nefer, sonsuzluk tükenene dek burada, seninle kalmak isterdim.</p>

  <p class="block2">- Böyle bir ilkbahar akşamı, sonsuzluk bu değil mi?</p>
</body>
</html>
