<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_58">Elli sekizinci bölüm</h1>

  <p class="block2">Yatağın üzerine serilip kalmadan önce, odanın altını üstüne getirmişti Mehi. Mobilyayı parçalamış, kumaşları yırtmış, aynaları kırmıştı. Geride kalan görüntü iç karartıcıydı, ama Serketa her şeyden önce kocasını yatıştırmayı düşünüyor, bunun için alnına ve şakaklarına soğuk suya batırılmış bezler koyuyordu.</p>

  <p class="block2">- Kahrolası Başdanışman Bay... Oysa başlangıçta Seti'nin nihayet bir firavun gibi davranacağı izlenimi vermişti. Bütün bunların yerine, bağışlama ve hoşgörü!</p>

  <p class="block2">- Teb ileri gelenlerine yaptığı konuşmada, senin hakkında en ufak bir eleştiride bulunmadı ama.</p>

  <p class="block2">- Yine de görevimde kaldığımı teyit etmedi! Gidip raporunu firavuna sunacak. Seti'nin ne yapacağını ise, kimse tahmin edemez.</p>

  <p class="block2">Mehi alnındaki bezi odanın köşesine fırlatıp doğruldu.</p>

  <p class="block2">- Haklısın, çok daha kötü durumda olabilirdik. Yine de hiçbir zaman müttefikim olmayacağını biliyorum o başdanışmanın. Göbeğinden kraliyet çiftine bağlı, onlardan başka kimseye hizmet etmeyi düşünmüyor bile.</p>

  <p class="block2">- Teb'in güçlü adamısın hâlâ, önemli olan da bu değil mi?</p>

  <p class="block2">- Daha ne kadar, Serketa? Bay beni ordumdan ayırmayı başarırsa, hiç gücüm kalmaz.</p>

  <p class="block2">- Böyle bir kararı ne biz kabul ederiz, ne de adamların. General ayağa kalktı, yüzünü kokulu sularla yıkamak için banyoya geçti: böylelikle yenilgisini yıkayıp arınıyordu sanki.</p>

  <p class="block2">- Başından beri yolumun üstünde dikilen asıl engel, Hakikat Meydanı. Beni gülünç duruma düşürdü, amacıma ulaşmamı engelledi. Oysa Işık Taşı'na ihtiyacım var, Serketa, o en güçlü silah benim olmalı!</p>

  <p class="block2">- Mısır yeniden birleştiğine göre, köydeki hayat yeniden düzene girecek, muhbirimiz de istediği gibi hareket etme fırsatı bulacak.</p>

  <p class="block2">- Şimdiye kadar, Işık Taşı'nın nerede olduğunu bulamadı bir türlü!</p>

  <p class="block2">- Kötümser olmayalım, tatlı sevgilim. Yine de gelecekte bu kadar pasif kalmamamız gerektiğini düşünüyorum.</p>

  <p class="block2">- Ne demek istiyorsun?</p>

  <p class="block2">- Önderleri, loncanın ruhunu temsil ediyor. Suskun Nefer, Hakikat Meydam'nı yönettiği sürece, o köyü yıkmak imkânsız. Aştığı tüm engellerden sanki güçlenerek çıkıyor ustabaşı; engeller yükseldikçe, Nefer daha da güçlü olacak. Onun varlığı binanın giderek sağlamlaşmasına neden oluyor.</p>

  <p class="block2">Mehi saMnleşti, uzun uzun karısının söylediklerini düşündü.</p>

  <p class="block2">- Aslında bütün çıplaklığıyla gerçeği anlatıyorsun, oysa şimdiye kadar bunu böylesine açık görememiştim ben. Sanki bu basit gerçek çok şaşırtıcıymış gibi! İyi de, Neferle nasıl mücadele etmeliyiz?</p>

  <p class="block2">- Onu en yakın ve en etkili desteklerinden yoksun bırakarak, dedi Serketa. Ama bu yöntem, başarılı da olsa, yetmeyecektir, çünkü loncanın ruhu ustabaşının yüreğinde yaşıyor.</p>

  <p class="block2">- Ne öneriyorsun?</p>

  <p class="block2">- Hâlâ tahmin edemedin mi, yumuşak sevgilim?</p>

  <p class="block2">Mehi tereddüt etmeden çok kişinin canına kıyabilirdi, ama bu adamın, en amansız düşmanının karşısında, nasıl davranacağını kestiremiyordu.</p>

  <p class="block2">- Yoksa Suskun Nefer'i ortadan kaldıramaz mısın?</p>

  <p class="block2">- Onu ortadan kaldırmak sandığın kadar kolay değil!</p>

  <p class="block2">- Öyle ama, Nefer'i ortadan kaldırmaya mecburuz, sevgilim, diye cıvıldadı Serketa. Onu dokunulmaz yapan büyülü bir koruması olduğu için çok zor olacak ondan kurtulmak. Böylesi bir güçlük beni son derece heyecanlandırıyor, onun zırhında bir çatlak bulacağımdan enıinim.</p>

  <p class="block2">- Yoksa aklında bir plan mı var?</p>

  <p class="block2">- Sadece basit bir fikir, çok basit. Yine de, binlerce askerden çok daha etkili.</p>

  <p class="block2">- Nasıl bir fikir, Serketa?</p>

  <p class="block2">Dolgun dudaklarını generalinkilerine dayadı.</p>

  <p class="block2">- İçi... Onu içinden öldüreceğim.</p>

  <p class="block2">Güneş ışını, biraz önce yeniyetmeler gibi tutkuyla sevişmiş Firuze ile Paneb'in çıplak vücutlarını aydınlattı. Genç devin zarif okşayışı Firuze'yi zevkten sarhoş etmeye devam ediyor, Paneb de esnek ve arzu dolu vücudu tümüyle kusursuz güzelliğin kanıtı olan kadının yakıcılığına hayran olmayı sürdürüyordu. Firuze'nin elini sevgilisinin vücuduna usulca dokundurması, onda karşı koymayı aklına bile getirmeyeceği bir fırtına yaratmaya yetiyordu. Her birleşmeleri yepyeni bir mutluluktu, şimdiye kadar birbirlerine hiç doymamışlardı. Paneb'in üzerine uzanmış, genç devin gözlerinde onları birazdan yakacak ilk ateşin kıvılcımlarını görüyordu.</p>

  <p class="block2">- Gitmek zorundayım, dedi Firuze. Bilge kadın beni tapınakta bekliyor, birlikte Tanrıça Hathor'un tören eşyalarının sayımını yapacağız. Bu aslında Lekesiz Uabet'in işi, ama hamileliği nedeniyle, böyle bir yükün altına girmemesi gerektiğini düşündük.</p>

  <p class="block2">Arzuyla tutuşuyor olmasına rağmen, Firuze'yi durdurmayı düşünmedi Paneb. Hiç olmazsa, saçını tararken onu izlemesine izin veriyordu.</p>

  <p class="block2">- Seti'nin mezanndaki işe ne zaman başlıyorsun?</p>

  <p class="block2">- Gelecek hafta.</p>

  <p class="block2">Hakikat Meydanı'nın ustabaşısının ve Amon başrahibinin yönettikleri cenaze töreni Amenmes'in kanındaki soyluluk nedeniyle firavun geleneklerine göre yürütülmüş, görkemli olmuştu. Törenin sonunda, mezarın kapatılan girişine loncanın mührünü vurmuştu Nefer.</p>

  <p class="block2">Böylelikle kapanmıştı, sanki kayda değer hiçbir şey olmamışçasına iktidarını sürdüren II. Seti'nin oğlunun kısa macerası. Bir kez daha kişisel çekişmelere üstün gelmişti firavunluk görevi.</p>

  <p class="block2">- Endişeli görünüyorsun, Paneb.</p>

  <p class="block2">- Mezarda özel bir yöntem kullanmıştım, firavunun yaptığımı değiştirmemi isteyip istemeyeceğini merak ediyorum. Belki de her şeye yeniden başlamak gerekecek.</p>

  <p class="block2">- İşinin artmasından mı korkuyorsun, yoksa?</p>

  <p class="block2">- Tam tersine, yine de o resimlerden vazgeçmek istemem, özellikle de bana çizginin basitliğini gösteren ve cenaze töreni sırasında taşman eşyaları temsil edenlerden.</p>

  <p class="block2">- Tüm köy bu yeniliği konuşuyor.</p>

  <p class="block2">- Öyle de, Seti daha onaylamadı yaptıklarımı.</p>

  <p class="block2">Firuze vücut hatlarını ortaya çıkaran uzun kırmızı bir elbise giydi.</p>

  <p class="block2">- Yeteneğine güven, Paneb. Seni şimdiye kadar hiç yanıltmadı. Her zamanki gibi, elinden kaçıp kurtuldu genç devin.</p>

  <p class="block2">Kuzey Rüzgârı devlet tarafından görevlendirilmiş beş köylünün çalıştığı Nefer'in tarlasına doğru hızlı adımlarla ilerliyordu. Paneb yolu daha iyi bilen, gidilecek yöne karar vermekte güçlük çekmeyen eşeğini izliyordu. Lekesiz Uabet'in canı birdenbire taze kabak çekmiş, aşerdiğini, daha fazla sabredemeyeceğini söylemişti. Bu yüzden, mezar kâtibinin de onayıyla, karısının isteğini yerine getirmek düşüyordu Paneb'e.</p>

  <p class="block2">Eşek durduğunda, tarlada kimsecikleri göremeyen Paneb hayvanın yanıldığını düşündü. Biraz dikkatlice bakınca, dalları birbirine karışmış yaşlı ılgının dibinde şekerleme yapan uykucuları gördü. İçlerinden biri horluyordu üstelik. Dolgun kalçaya inen tekme, ufak tefek, şişman olanını uyandırdı, adam Çirkin Hayvan'ı andırır bir çığlık kopardı. Arkadaşları da açtılar gözlerini.</p>

  <p class="block2">- Suskun Nefer'in topraklarını böyle mi işliyorsunuz?</p>

  <p class="block2">- Sen de kimsin?</p>

  <p class="block2">- Size yeniden çalışma sevgisi verecek biri. Uzun boylu, tıraşsız olanı doğruldu.</p>

  <p class="block2">- Sen bir kişisin, bizse beş! Bizi korkutacağını mı sandın yoksa?</p>

  <p class="block2">- Beni korkuttu, diye itiraf etti, kısa boylu, şişman olanı.</p>

  <p class="block2">- Sen akıllısın, dedi Paneb. Karşılığında maaş aldığınız işi tamamlamamakta ısrar ederseniz, en son senin kafanı kıracağım. Arkadaşlarının kendini desteklemediğini gören uzun boylusu kaçmaya davrandı. Kuzey Rüzgârı adamı bir kafa darbesiyle durdurdu, dikenli çalılıkların arasına devirdi.</p>

  <p class="block2">O çok sevdiği nefis yiyeceklerin adamda neden böylesi acıklı çığlıklara sebep olduğunu bir türlü anlayamadı eşekçik.</p>

  <p class="block2">- Benim adım Cesur Paneb, buraya kabak almaya geldim. Tarlanın ve yandaki b astanın halini görünce, korkarım boşuna uğraşmışım. Ga? retierimin boşuna olması beni kızdırır, kızınca da etrafı yıkaıim. Yanlış duymadınız, yıkarım, dedim!</p>

  <p class="block2">- Nerede bulabileceğimi biliyorum, dedi kısa boylu şişman olanı titrek bir sesle. Gidip getireyim hemen.</p>

  <p class="block2">- Sonra, işe koyulacaksınız. Bu tarla gerektiği gibi ekilmemiş olursa, Nefer'in sizden şikâyetçi olmasını beklemeden, erkek erkeğe tartışırız.</p>

  <p class="block2">- Hem sen hem de Nefer memnun kalacaksınız, diye söz verdi kısa boylu şişman.</p>

  <p class="block2">- Size güveniyorum, ama gelip kendi gözlerimle göreceğim. Kuzey Rüzgârı her gün, değişik saatlerde gelip denetleyecek sizi.</p>

  <p class="block2">- O da senin kadar güçlü mü?</p>

  <p class="block2">- Doğru, eşeğim bana benzer. Gördüklerini bana anlatacaktır, sakın hoşgörüsüne güvenmeyin.</p>

  <p class="block2">Koca karakaçan kendine diken ziyafeti çekiyordu.</p>

  <p class="block2">- Yoksa... yoksa, konuşuyor mu?</p>

  <p class="block2">- Yaşadığım köyde, olağanüstü şeyler olur. Yoksa bilge kadının Mısır lo-aliçesininkilerle boy ölçüşecek sihirli güçlere sahip olduğunu bilmiyor muydunuz?</p>

  <p class="block2">Beş köylü birbirine sokuldu. Sırık boylusu bile korkmuştu.</p>

  <p class="block2">- Hiç olmazsa bizi lanetlemedi ya? diye endişelendi kısa boylu şişman.</p>

  <p class="block2">- Daha lanetlemedi, ama öfkesini çekmeyin.</p>

  <p class="block2">Kabak dolu iki sepet, Kuzey Rüzgârı için sözünü etmeye değmez bir yüktü. Paneb o günlerin gözde bir halk şarkısını ıslıkla çalarken, önden gidiyordu eşek.</p>

  <p class="block2">- Çok güzel, diye mırıldandı yanında yürüyen yirmi yaşlarındaki kahverengi saçlı kız .</p>

  <p class="block2">- Adın ne, güzelim?</p>

  <p class="block2">- Yema. Burada herkes ellerimin toprakla kaynaşüğını bilir. İstersen, sana nefis sebzeler verebilirim.</p>

  <p class="block2">- Neden olmasın?</p>

  <p class="block2">- Ya sen, sen nereden geliyorsun?</p>

  <p class="block2">- Zanaatkarların köyünden.</p>

  <p class="block2">- Demek sırlarından çoğunu biliyorsun. Ne zaman gelirsin?</p>

  <p class="block2">- Birkaç gün içinde.</p>

  <p class="block2">- Göreceksin, harikalar göstereceğim sana.</p>
</body>
</html>
