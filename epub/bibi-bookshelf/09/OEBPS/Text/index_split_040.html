<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_41">Kırk birinci bölüm</h1>

  <p class="block2">Köşeli Kafa geceleri birer birer saymıştı. Güçsüz akınü yüzünden beklenenden yavaş geçen, olaysız bir yolculuktan sonra, beşinci gece gelip çaüyordu işte. Birkaç saat sonra, varlıklı bir adam olacaktı kürekçi. Bir kraliçeyi öldürecek olmak, onu biraz huzursuz ediyordu, yine de düşünde bile görmeye cesaret edemeyeceği rahat bir hayat firsatını kaçırmamakta kararlıydı. Yolculuk boyunca, yaptıkları işten başka bir şey düşünmeyen meslektaşlarıyla gevezelik edip durmuş, talihinin ne denli açık olduğunu söylememek için dilini ısırmak zorunda kalmıştı. Suskunluğun, üzerine aldığı görev ve kendi güvenliği için önemli olduğunun farkındaydı.</p>

  <p class="block2">Gece yolculuğu tehlikeli olabileceği için, kaptan güneş batınca gemiyi durduruyordu. Kürekçiler moladan yararlanarak karaya çıkıp kıyıda ateş yakıyor, tuttukları balıklan kızartıyorlardı. Kamarasından günde sadece bir kez çıkan, hiç kimseyle konuşmayan kraliçeyi unutmuşa benziyordu çoğu.</p>

  <p class="block2">O gece, arkadaşlarıyla birlikte karaya çıkmadı Köşeli Kafa; kaptan nöbet tutma görevini ona vermişti çünkü. Bu yüzden bir kupa bira, bir somun ekmek, kurutulmuş balık ve bir demet soğanla yetindi, ertesi gün öğlene kadar uyumaya izni olacağını biliyordu ne de olsa.</p>

  <p class="block2">Ertesi gün çok uzaklarda olacaktı Köşeli Kafa. Küpeşteye oturarak, kurbanını boğacağı kaytan parçasının sağlam olup olmadığını bir kez daha denedi. Ölüm acı verecekti, ama çabuk olacaktı. Ekmek pek lezzetli değildi, soğanlar da öyle. Mütevazı yemeklerin sonuncusu, pek güzel değüdi, kısacası. Kürekçi Tebli soylulara layık yemekler düşledi, bundan böyle şişman, göbekli biri olacağım düşündü. Her yemekte, en iyi cinsten et yiyecek, baharlı soslar tadacaktı. Bir aşçı... evet, çok yetenekli bir aşçı da tutacaktı. Hava karardı.</p>

  <p class="block2">Kaptan pruvadaki yerinden ayrıldı, yavaşça doğrulmakta olan kürekçiye yaklaştı.</p>

  <p class="block2">- Hazır mısın?</p>

  <p class="block2">- Ne zaman isterseniz.</p>

  <p class="block2">- Nasıl bir silah seçtin?</p>

  <p class="block2">- Bir kaytan.</p>

  <p class="block2">- Kendine güveniyor musun?</p>

  <p class="block2">- Endişelenmeyin, Kaptan.</p>

  <p class="block2">-Tereddüt etmeyeceğinden eminsin, değil mi?</p>

  <p class="block2">- Kesinlikle!</p>

  <p class="block2">Kaptan kürekçiye kısa bir balta uzattı.</p>

  <p class="block2">- Ben kaytanımı tercih ederim.</p>

  <p class="block2">- Kraliçe kapıyı sürgülemiş olmalı; kilidi bununla kırarsın. Hızla vur, sonra hemen kamaraya gir. Kurtulma imkânı verme sakın ona.</p>

  <p class="block2">- Artık başlayabilir miyim?</p>

  <p class="block2">Kaptan kıyıya baktı. Gemicilerden çoğu uyuyordu. Uyanık olanlar da gemide olanlarla ilgilenmiyorlardı hiç.</p>

  <p class="block2">- Haydi.</p>

  <p class="block2">Uyuyakalmış kraliçe sıçrayarak uyandı. Üç yağ kandiliyle aydınlatılmış kamaranın kapısı zorlanıyordu.</p>

  <p class="block2">İmdat çağırmak yararsızdı, kendini koruyacak bir silahı da yoktu.</p>

  <p class="block2">Kaç kişiydiler? Üç mü, dört mü, yoksa daha fazla? Beşinci gece... Tausert'e son ana kadar kurtulma imkânı olacağı izlenimi vermek için geminin Hermopolis'e yaklaşmasını, beşinci geceyi beklemişti Amenmes.</p>

  <p class="block2">Kraliçe bağırmadı, çığlık da atmadı. Kilidi bir balta darbesiyle parçalanan kapının önüne gidip durdu. Bir adam.</p>

  <p class="block2">Kısa boylu tıknazdı, tıraş da olmamıştı, kafası köşeliydi.</p>

  <p class="block2">- Kimsin?</p>

  <p class="block2">Kürekçi uyuyan bir kadının üzerine atılacağını sanıyordu. Kendini, vakarıyla dizlerinin titremesine neden olan bir kraliçenin karşısında bulunca, şaşırdı.</p>

  <p class="block2">- Sakın direnmeyin! Yoksa, uzun sürer.</p>

  <p class="block2">- Soruma cevap ver! Kimsin?</p>

  <p class="block2">- Sizi öldürmekle görevli biri, Haşmetmeapları. İşimi güçleştirmeyin. Köşeli Kafa kaytan parçasını gösterdi.</p>

  <p class="block2">- Hiç olmazsa, kimin hesabına çalıştığını söyle.</p>

  <p class="block2">- Önemi yok. Sırtınızı dönün, böylesi daha kolay olur.</p>

  <p class="block2">- Kamaramdan çık! Kürekçi yaklaştı.</p>

  <p class="block2">- Üzgünüm, Haşmetmeapları.</p>

  <p class="block2">Ani bir hareketle, kaytanı gerdi Köşe Kafa. Kraliçenin üzerine atılmaya hazırlanıyordu ki, kaptan kamaraya girdi, hançerini kürekçinin beline sapladı.</p>

  <p class="block2">- Kapıyı açık gördüm, Haşmetmeapları, diye açıkladı kaptan, açık görüp endişelendim. General Mehi gözümü dört açmamı söylemişti; bir saldırıdan çekiniyordu anlaşılan.</p>

  <p class="block2">Köşeli Kafa son kez sarsıldı, öldüğünde kaytan parçasını bırakmamıştı elinden.</p>

  <p class="block2">- Kim bu sefil?</p>

  <p class="block2">- Teb'de işe aldığımız kürekçilerden biri. Tausert arkasını döndü.</p>

  <p class="block2">- Cesedi buradan götürün, Kaptan.</p>

  <p class="block2">- Hermopolis'e varıncaya kadar, kamaranın önünden ayrılmayacağım, Haşmetmeapları. Rahat uyuyabilirsiniz.</p>

  <p class="block2">- Çabuk gelin, Başdanışman! diye haykırdı Bay'ın sekreteri.</p>

  <p class="block2">- Bu kadar acele gerektirecek ne oldu?</p>

  <p class="block2">- Kraliçenin gemisi biraz önce büyük kanala girdi!</p>

  <p class="block2">Bay askere yeni alınan gençlere ödenecek ücretle ilgili dosyayı bıraktı, sarayın iskeleyi gören pencerelerinden birine koştu.</p>

  <p class="block2">Yelkenleri indirilmiş olan gemi, küreklerini aynı anda zarafetle çeken gemiciler sayesinde suyun üzerinde kayar gibi ilerliyordu.</p>

  <p class="block2">Bay, kafasını yarma pahasına büyük merdivenin basamaklarım dörder dörder indi, güney rüzgârı hızıyla kente yayılan söylentiyi duyup rıhtımda toplanmış yetkililere çarpa çarpa yol açtı kendine. Kraliçe Tausert asi Amenmes'in elinden kurtulmuştu.</p>

  <p class="block2">Başdanışman hâlâ en kötüsüne hazırlanıyordu. Geminin kraliçenin gemisi olduğu doğruydu, ama içinde Tausert'in cesedi mi vardı? Yanaşma manevrasının yavaşlığına daha fazla dayanamadı, olduğu yerde tepinmeye koyuldu Bay. Oysa kraliçe, başmda hayatın sürekli yenilenmesini ve yıldızlar topluluğunda yer almasını temsil eden helezonî kırmızı tacını giymiş, geminin pruvasına çıkmıştı. Kıyıdaki hareketlilik bıçakla kesilmişçesine durdu, yerini yoğun bir sessizliğe bıraktı.</p>

  <p class="block2">Gemi iskeleye bağlanır bağlanmaz, gemiciler yere diz çöktü, limana varmalarını sağlayan suya ve rüzgâra şükranlarını sundular. Kraliçe direğin dibine yerleştirilmiş sunakta bir parça tütsü yaktı, yıldızların tanrıçası ve denizcilerin koruyucusu Hathor için bir ilahi okudu. Sonra iskeleye yürüdü, önünde yere ilk kapanan Başdanışman Bay'dı.</p>

  <p class="block2">- Haşmetmeapları.</p>

  <p class="block2">- Beni canlı göreceğini ummuyordun, Başdanışman, endişelerin de yersiz değildi üstelik. Hermopolis'e varmadan önce, kürekçilerden biri beni boğmaya kalktı. Beni kurtaran kaptan oldu, Mehi'nin askeri.</p>

  <p class="block2">Tausert'i sağ ve sağlıklı bulmanın sevincine, bir de Mehi'nin yasal firavunun vazgeçilmez ve sadık müttefiki olduğunu anlamasınm verdiği huzur eklenmişti. Anlaşılan Bay ile general arasında hazırlanan plan, ölü bir papirüs parçası olarak kalmayabilirdi, belki de.</p>

  <p class="block2">- Seti'nin sağlığı düzeldi mi?</p>

  <p class="block2">- Oğlunun Krallar Vadisi'nde istirahat ettiğini öğrenmek, firavunun durgunluktan çıkmasına neden oldu, Haşmetmeapları. Uyku tedavisi bitti, biraz önce de saraya döndü. Sizin dönüşünüz tümüyle iyileşmesini sağlayacak, bundan eminim.</p>

  <p class="block2">Başdanışmanın kraliçeye duyduğu saygıya, hiçbir ozanın tanımlayamayacağı güzelliği karşısında kapıldığı heyecan da ekleniyordu. Birkaç kez o güzelliği şiirleştirmeye kalkışmış, dizelerinin yetersiz olduğunu görüp papirüsü yırtmak zorunda kalmıştı.</p>

  <p class="block2">- Teb'deki konukluğum sırasında çok şey öğrendim, diye açıkladı kraliçe.</p>

  <p class="block2">- Prens Amenmes'le karşılaştınız mı, Haşmetmeapları?</p>

  <p class="block2">- Gerçekten de karşı karşıya geldik. Onda bir hükümdar derinliği göremedim, ama hırslarını hafife almamamız gerekiyor.</p>

  <p class="block2">- Amenmes harekete geçmek için hiçbir olanağının bulunmadığının farkında değil hâlâ.</p>

  <p class="block2">- Umarım öyledir, Başdanışman. Ama Teb'in batı yakasına ve son derecede temel bir kuruma hâkim: Hakikat Meydanı'na. Eğer Hakikat Meydanı'nın gizli hazinelerine ulaşırsa, yenilgimiz kaçınılmaz olur.</p>
</body>
</html>
