<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_71">Yetmiş birinci bölüm</h1>

  <p class="block2">- Sana açıklamam gereken tek bir sır kaldı, dedi ustabaşı Paneb'e. Işık Taşı'nın saklandığı yer.</p>

  <p class="block2">Genç devin yüreği hızla çarpmaya başladı.</p>

  <p class="block2">- Bana bütün bu verdiklerin için, sana nasıl teşekkür ederim?</p>

  <p class="block2">- Sadece görevimi yapıyorum, Paneb. Altın Evi'nin sırlarını öğrendiğine göre, aralarındaki en temel sırra ulaşman gerekir.</p>

  <p class="block2">İki adam, yapılmakta olan işleri tartışıyormuşçasına, yavaş adımlarla yürüdüler köyün ana yolunda.</p>

  <p class="block2">- Taşın nerede olduğunu hiç merak etmedin mi?</p>

  <p class="block2">- Hiç, diye cevap verdi Paneb. Bunu bilmek senin sorumluluklarından biri, bu sorumluluğu paylaşmayı hiç düşünmedim.</p>

  <p class="block2">Ustabaşının tuttuğu yol manevî oğlunu şaşırttı.</p>

  <p class="block2">Hainin yıllardan beri boşuna aradığı yerin önünde durduklarında, ustabaşının aslında çok önemli ipuçları vermiş olduğunu anladı Paneb.</p>

  <p class="block2">- Burada saklı değil herhalde...</p>

  <p class="block2">- Taşın başka yerde olması mümkün mü?</p>

  <p class="block2">- Hayır, tabiî ki hayır.</p>

  <p class="block2">- Ender rastlanacak bir niteliğe sahipsin, Paneb. Meraklı olmadan öğrenmek istiyorsun. Bu taş sayesinde, zaman ile boşluğun birlik oluşturduğunu, ışıltih boşluğun canlı olduğunu, durmaksızın inşaat malzemesi yarattığını, evrenin soluk alıp soluk verdiğini, bütünüyle taşın ışığıyla dolu olduğunu bileceksin. Hakikat Meydanı'nda böylesi bir bilgiye erişmenin bazı sonuçları da var tabiî. Nefer ve Paneb köy merkezine döndüler.</p>

  <p class="block2">- Peki nedir sözünü ettiğin sonuçlar?</p>

  <p class="block2">- Ellimi geçtim, Paneb, artık gençliğimdeki kadar güçlü değilim. İçgüdüm beni yanıltmıyorsa, loncanın önünde yapılacak çok iş var; işte bunun için sorumlulukları paylaşmak</p>

  <p class="block2">gerekiyor.</p>

  <p class="block2">- Anlayamıyorum.</p>

  <p class="block2">- Hay kusursuz bir sol ekibin başında, ama sağ ekipte de onun gibi birine ihtiyacım var. Sen o adam olacaksın, Paneb.</p>

  <p class="block2">Genç dev yıldırımdan hoşlanırdı, ama kafasına düşen, onu olduğu yere mıhlamıştı sanki.</p>

  <p class="block2">- Bunu gerçekten düşünmüyorsun, değil mi?</p>

  <p class="block2">- Kırkına geliyorsun, sanatında bilmediğin hiçbir şey kalmadı, sanatında kusursuzluğa eriştin, Altın Evi'nin sırlarına ulaştın. Aslına bakılırsa, başka bir seçeneğim yok. Her Hakikat Meydanı ustabaşısı bu kararı alırdı.</p>

  <p class="block2">- Bu imkânsız, ben...</p>

  <p class="block2">- Bu kaçaklık, sana yakışmıyor, Paneb.</p>

  <p class="block2">En duyarlı yerinden darbe alan dev, yumruklarını sıktı.</p>

  <p class="block2">- Beni başka herkesten üstün görüyorsun, Ustabaşı. Beni ekip şefi olarak düşünebiliyor musun?</p>

  <p class="block2">- Boşuna konuştuğumu hiç gördün mü?</p>

  <p class="block2">Çirkin Hayvan bile dikkatle dinlemişti Paneb'i. Kollarında kızını sallayan Lekesiz Uabet ise uyanıkken düş görüyordu.</p>

  <p class="block2">- Ekip şefi... Gerçekten de ustabaşı böyle mi dedi?</p>

  <p class="block2">- Yapamayacağımı mı düşünüyorsun?</p>

  <p class="block2">- Tabiî ki hayır! Ama karınla ve çocuklarınla ilgilenecek zaman bulabilecek misin? Sendeki bu güçle, işleri daha da hızlandıracaksın.</p>

  <p class="block2">- Sakin ol, karşı gelinemeyecek kurallar var.</p>

  <p class="block2">- Nefer yanılmıyor, dedi Uabet, heyecan ve gururla.</p>

  <p class="block2">- Mahkemenin de onaylaması gerekmiyor mu?</p>

  <p class="block2">- Eğer Hakikat Meydanı yönetmeyi becerenleri göremezse, uzun süre ayakta kalamaz.</p>

  <p class="block2">Paneb kızını alnından öptü, batı gömütlüğünde gezinmeye gitti. Doğru, ustabaşının kararlan tartışılmazdı ama, zanaatkarlardan kaçı manevî oğlunu bu göreve getirmesine karşı çıkacaktı? Onu yetiştirip eğiten çalışma arkadaşlarına yakında emir vermek zorunda kalacağını düşünmemek için, bu umuda sıkı sıkıya sarıldı genç dev.</p>

  <p class="block2">Suskun'un neredeyse tamamlanmış ebedî istirahatgâhına yaklaştığı sırada, güneşin yıkadığı basamaklara oturmuş Firuze'yi gördü. Uzun kızıl saçları daha önce hiç bu kadar güzel görünmemişti gözüne.</p>

  <p class="block2">- Seni bekliyordum, Paneb.</p>

  <p class="block2">- Buraya geleceğimi nereden bildin?</p>

  <p class="block2">- Hathor'un rahibelerine tanrısal güçler verdiğini unuttun mu?</p>

  <p class="block2">- Öyleyse, başıma gelenleri de biliyorsun.</p>

  <p class="block2">- Seni gören, dedi gülümseyerek, sonunda kendine denk bir rakip bulduğuna yemin eder. Kuşkusuz, kendin! Sakın vazgeçme, Paneb, kaçarak yazgından kurtulabileceğini sanma sakın. Set'in sana verdiği gücü başkalarına hizmet olarak iade etmelisin. Yoksa o güç, sonun olur.</p>

  <p class="block2">- II. Seti'nin ruhu göğe uçtu, diye açıkladı mezar kâtibi köylülere, göğe uçtu ve ışığın ülkesine girdi; güneş çemberine erişerek, yaratıcısına kavuştu. Parlamaya devam etsin, yeni Horusu beklerken, gök pırıltılı kalsın.</p>

  <p class="block2">Haber, Kenhir'in köy mahkemesini toplayıp, mahkemenin Paneb'in sağ ekip şefliğine getirilmesini onaylamasını ya da geri çevirmesini istediği güne rastlamıştı.</p>

  <p class="block2">- Kraliçe Tausert geleceğimiz hakkında bana söz verdi, dedi Suskun. Ölen firavun gibi, kraliçe de loncanın görevinin önemine inanıyor.</p>

  <p class="block2">- Belki de kararımızı ertelememiz daha doğru olur, dedi Kenhir.</p>

  <p class="block2">- Kesinlikle hayır, dedi ustabaşı kararlılıkla. Yeni ekip şefinin firavunun cenazesinde önemli bir görev üstlenmesini bekliyorum.</p>

  <p class="block2">Böylece köyün egemen kurulu Maat ve Hathor Tapınağı'nın üstü açık avlusunda,</p>

  <p class="block2">mezar kâtibinin başkanlığında toplandı.</p>

  <p class="block2">- Ustabaşının kararını ve seçimini onaylıyorum, dedi Kenhir. Aranızda itiraz eden var mı?</p>

  <p class="block2">Sol ekip şefi Hay söz aldı.</p>

  <p class="block2">- Paneb'i loncaya girdiği günden beri izliyorum. Hepimiz gibi, ben de biliyorum kusurlarını, yine de Suskun Nefer'in vermeye hazırlandığı görevlerin üstesinden geleceğinden eminim.</p>

  <p class="block2">Bilge kadın bir bakışla onayladığını belli etti.</p>

  <p class="block2">- Ekip üyelerinin düşüncesini aldın mı? diye sordu ustabaşı Hay'a.</p>

  <p class="block2">- Oybirliğiyle Paneb'in lehine karar verdiler.</p>

  <p class="block2">- Hathor rahibeleri de öyle, diye ekledi bilge kadın.</p>

  <p class="block2">- Lekesiz Uabet'in itirazı var mı? diye meraklandı Kenhir.</p>

  <p class="block2">- Yok, dedi genç devin karısı.</p>

  <p class="block2">- Loncanın tek yürek karar verebilmesi için, geriye sağ ekip üyelerine sormak kalıyor. Bu konuyu tartıştınız mı?</p>

  <p class="block2">- Gerçekten, gerekli miydi? diye sordu Kurtarıcı Şed. Suskun Nefer'i ustabaşı olarak seçmemizin nedeni, kişisel bir tercih göstermeksizin, loncayı doğru yolda götürmesi değil miydi? Cesur Paneb'i yeni ekip şefi olarak seçmek istiyorsa, istediğini yapalım.</p>

  <p class="block2">Halat Kasa'nın büyük kahverengi gözleri öfkeyle parladı, köşeli yüzü kızardı.</p>

  <p class="block2">- Cesur'u tanıyınca, kuralları ayakları altına almasından, çalışma saatlerine saygı göstermemesinden korkmak gerekir! Bizlerin tersine, yorgunluk nedir, bilmiyor, başkalarının güçsüzlüğünü görmezden geliyor. Böylesi bir davranış, bir ekip şefine yakışmaz.</p>

  <p class="block2">- Böyle konuşmakla, iyi ettin, dedi Pişkin Somun Pay. Paneb seni can kulağıyla dinledi, uyanlarını hafife almayacaktır. Söylediklerin, atamasını reddetmek için yeterli neden mi?</p>

  <p class="block2">Kasa cevap vermedi.</p>

  <p class="block2">- Paneb'i güreşte yenmiş olsaydım, dedi Güçlü Naht, olumsuz görüş belirtirdim. Yeni ekip şefimizin içimizdeki en güçlü zanaatkar olması, koşullar ne olursa olsun, iyiliğimiz için dövüşmesi iyi bir şey.</p>

  <p class="block2">Sağ ekip zanaatkarları taş yontucusunu onayladılar.</p>

  <p class="block2">- Kâtip Yardımcısı İmuni'nin ne düşündüğünü duymadık, dedi ustabaşı. Kenhir rahatsız olmuştu.</p>

  <p class="block2">- Yardımcımın benimkinden farklı bir görüşü olamaz.</p>

  <p class="block2">- Bu görüşünü Paneb'in önünde açıklaması daha uygun olmaz mı?</p>

  <p class="block2">Mezar kâtibi istemeye istemeye kabul etmek zorunda kaldı. Kemirgen yüzlü küçük kâtip yardımcısı kendisine vahşi hayvan gözleriyle bakan Paneb'e endişeli bir göz atü.</p>

  <p class="block2">- Kararlarınıza karşı gelmeyi düşünmem, hem...</p>

  <p class="block2">- Sen bu loncanın üyesisin, sana kendi düşünceni soruyoruz. Paneb'in atanmasını onaylıyor musun, onaylamıyor musun?</p>

  <p class="block2">İmuni'nin solgun yüzü tatsız bir yeşile döndü. Tek başına, her şeyi altüst edebilir, güçlü ve ciddi görüşler açıklamasının gerekeceği uzun bir tartışma başlatabilirdi.</p>

  <p class="block2">- Evet, evet... onaylıyorum.</p>

  <p class="block2">Küçük kâtip, topluluğun bakışlarını üzerinde toplamayı sürdürerek, aceleyle zanaatkarlar arasındaki yerine döndü.</p>

  <p class="block2">Mezar kâtibi ressama bakıp konuşurken, rahatsızlığını gizlemeye gerek duymadı.</p>

  <p class="block2">- Cesur Paneb, Hakikat Meydanı'nın sağ ekibine şeflik yapmak üzere seçildin, ekibinin üyeleri sana itaat etmek zorunda. Ustabaşının planını yaşatırken loncanın kurallarına uyacak ve Maat'ın yolunu yüreğinde saklayacaksın. Yeni görevin nedeniyle, köyün güneydoğu köşesinde daha geniş bir evin olacak, dışarıda bir tarlaya, daha fazla yiyeceğe ve mala sahip olacaksın. Bu ayrıcalıkların karşılığında, dinlenme zamanın azalacak, tüm mahkeme toplantılarına katılacak, tapınakta daha fazla hizmet edeceksin. Görevlerini eksiksiz yerine getireceğine yemin ediyor musun?</p>

  <p class="block2">- Firavunun ve manevî anne babamın hayatları üzerine, yemin ederim.</p>
</body>
</html>
