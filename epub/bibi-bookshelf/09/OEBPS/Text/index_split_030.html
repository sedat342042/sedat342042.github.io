<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_31">Otuz birinci bölüm</h1>

  <p class="block2">Firavun Amenmes Mehi'nin getirdiği mektubu okudu.</p>

  <p class="block2">- Baştan sona mantıksız değil mi, Haşmetmeapları?</p>

  <p class="block2">- Başdanışman Bay II. Seti'nin adına sizi Per Ramessu'ya çağırıp Teb birlikleri hakkında rapor vermenizi istiyor. Bunda şaşacak ne var, General? Ne babam ne de ben resmen savaş ilan etmedik henüz. Benim taç giydiğimi görmezden gelmek istiyor, ben de onu resmen firavun olarak tanımadım, ama ülke hâlâ barış içinde, ikimiz de kendi topraklarımızdan çıkmadık daha. Size gelince, sevgili Mehi, bu göreve Seti'nin onayıyla getirilmediniz mi?</p>

  <p class="block2">- Tabiî, Haşmetmeapları, ama bu durumda...</p>

  <p class="block2">- Başdanışman Bay hangi tarafta savaşacağınızı öğrenmek istiyor.</p>

  <p class="block2">- Benim ne tarafta olduğum açık!</p>

  <p class="block2">- Kim bilir, General? Belki de sadakatiniz sahtedir. Belki bana sadık görünmekle birlikte, savaşı babamın kazanacağına inanıyorsunuzdur. Mehi'nin yüzü bembeyaz oldu. İktidar mücadelesinde, ihanet de diğerleri gibi bir silah değil mi?</p>

  <p class="block2">- Ordunuzun bir generali için değil, Haşmetmeapları! Amenmes'in yüzünde tuhaf bir tebessüm belirdi.</p>

  <p class="block2">- Sizi hiçbir şeyle suçlamıyorum, Mehi, ama durumdan yararlanmak gerektiğine inanıyorum.</p>

  <p class="block2">- Ne demek istediğinizi anlayamadım.</p>

  <p class="block2">- Per Ramessu'ya gider, Başdanışman Bay ve hatta babamla görüşürsünüz. Onların sorularına cevap verirken benim halkı ezmekten, Güney'in zengin kentlerini yağmalayıp zengin olmaktan başka bir şey düşünmeyen bir kukla olduğumu anlatmaya çalışırsınız. Ordumun bana başkaldırmaya hazırlandığım, devrilmem için Seti'nin saldırıya geçmesinin yeteceğini söylersiniz.</p>

  <p class="block2">- Kimse inanmaz bana!</p>

  <p class="block2">- İnandırmaya çalışın, General. Eğer bu görevinizi başarırsanız, savaşı kazanırız.</p>

  <p class="block2">- Onları kandırdığımı kabul etsek bile, geri dönmeme izin verirler mi?</p>

  <p class="block2">- Sanırım verirler, çünkü onların Teb'deki gözü ve kulağı olursunuz, aynı zamanda da bilgi gönderecekleri biri. Bunun bize sağlayacağı üstünlüğü düşünebiliyor musunuz? Bu macera sizin için tehlikeli olabilir, kabul ediyorum, yine de denemeye değer görünüyor. Hemen gidin, General.</p>

  <p class="block2">Belinde altın işlemeli önlüğüyle Suskun Nefer altın kaleme çekiciyle bir kez vurdu; kalem kayaya saplanır saplanmaz Paneb göğün ateşinin üzerine Set'in ağzı ile iki kulağını kazıdığı kazmasını aldı, vurmaya başladı. Çok geçmeden Güçlü Naht da katıldı Paneb'e, hâlâ genç devden daha güçlü, daha uzun zaman vurma tutkusuyla yanıyordu. Burun Fened kireçtaşının özelliklerini denetleyip onayladıktan sonra, öteki taş yontucuları daha ağır bir tempo tutturdular.</p>

  <p class="block2">- Hangi planı uygulayacağız? diye sordu Kurtarıcı Şed.</p>

  <p class="block2">- Firavuna önerdiğim, onun da onayladığı planı; birbirini izleyen dört koridor, sonunda da her zamanki odacıklar.</p>

  <p class="block2">- Firavunun ebedî istirahatgâhı babasınınkinden pek farklı olmayacak anlaşılan.</p>

  <p class="block2">- Amenmes gerçekten de geleneklerden fazla uzaklaşmak istemiyor.</p>

  <p class="block2">- Süsleme konusunda özel istekleri var mı?</p>

  <p class="block2">- Annesini tanrılara armağan sunarken göstermemizi istedi. Gerisi için, bize güveniyor.</p>

  <p class="block2">- İlginç... Böylesine bir tutuculuk beklemiyordum ondan. Bu firavun iktidara geçmek ister gibi görünüyor, eğer bu vadinin önemini anlarsa, belki de iktidara gelebilecek. Demek metinler ile resimleri ekibimle birlikte seçeceğim.</p>

  <p class="block2">Suskun Nefer heykeltıraşlara kral heykelleri hazırlamalan-nı, Amenmes'i mezarın duvarlarında kabartma olarak göstermelerini söyledi. Marangoz Didya ve Kuyumcu Tuti'ye gelince, cevaplayıcı heykelcikler ile altın kaplama kabartmalara kadar</p>

  <p class="block2">bütün cenaze eşyasıyla onlar ilgileniyordu. Büyük bir olasılıkla, sol ekipteki meslektaşlarından yardım isteyeceklerdi, o meslektaşların işlerinin başlarından aşkın olmasına rağmen. Yeni firavun Hakikat Meydanının önemini teyit edeli beri, firavunun öfkesini üzerlerine çekmemek için durdurduklan siparişlerine yeni baştan hız vermişti kentin soylulan.</p>

  <p class="block2">Kazmaların ve kalemlerin şarkısı, birbiri ardından çizilen eskizler, modellerin incelenmesi, güzelliğe dönüştürülecek maddeye duyulan tutku... Zanaatkarların her şeyi yitirdiklerini sandıkları karanlık bir dönemden sonra, heyecan geri dönmüştü. Yeni bir ebedî istirahatgâhın yaratılmasına girişmek de ekibin dayanışmasını pekiştirmişti kuşkusuz.</p>

  <p class="block2">Hainin gerçek bir acı gibi hissettiği bir dayanışmaydı bu. Gizliden gizliye yürüttüğü çabalara rağmen, kimsenin usta-başının önderliğine karşı çıkmadığı bu köyde en küçük bir çatlak, bir ayrılık bile yaratamamıştı. Üstelik, Işık Taşı'nın saklandığı yeri bulabilmek için yaptığı tüm araştırmalar da başarısızlıkla sonuçlanmıştı.</p>

  <p class="block2">Yine de umutsuzluğa kapılmayacaktı. Önlenemez bir iç savaşın habercisi olan bu endişe verici günlerde girilmesi güç yerleri araştırmak için uygun fırsatlar bulabilirdi. Çatışma çıktığında, Hakikat Meydanı da kanşıklıklardan kurtulamayacaktı. İşte o zaman durumdan yararlanmak da ona düşecekti. Mehi ve yanındakiler Hermopolis'ten Per Ramessu'ya kadar sıkı koruma altında, ama Nü üzerindeki teknelerin gidişgelişini denetleyen askerî karakollardan Başdanışman Bay'ın resmî davetini göstererek geçen bir generalin rütbesine uygun saygıyla götürüldüler.</p>

  <p class="block2">İçi endişe dolu Mehi sol kalçasında yüze yakın küçük sivilcenin baş verdiğini gördü. Günde birkaç kez duruyor, sivilcelerin kaşıntısını biraz olsun azaltabilmek için kalçasına rahatlatıcı bir merhem sürüyordu.</p>

  <p class="block2">Onu aslanın ağzına atan Amenmes'e direnmek imkânsızdı. Tek umudu, gönderdiği şifreli mesajları alan II. Seti'nin generalin sadakatine inanması, yanında çarpışmasını istemesiydi. Yine de firavunun bir döneğe çok önemli bir görev vermesini mümkün göremiyordu pek. Per Ramessu'yu, Büyük Ramses'in yarattığı görkemli başkenti yeniden görmek de endişelerini hafifletmedi Me-hi'nin. Ne kanalların çekiciliğinin ne de bahçeler ile bostanların güzelliğinin keyfîni çıkarabildi. Yanındaki korumaları durdurulup saraya tek başına gitmesi söylendiğinde kendini tümüyle savunmasız hissetti. Bekleme odalarından birinde uzun süre sabretmesi gerekti üstelik. Sonunda yaşlı bir kâtip generali, içinde II. Seti'nin granitten bir heykelinin de bulunduğu geniş bir odaya, Bay'ın çalışma odasma aldı.</p>

  <p class="block2">- Davetime karşılık verdiğiniz için size teşekkür ederim, General. Umarım yolculuğunuz rahat geçmiştir.</p>

  <p class="block2">- Yolda sıkça durdurulup arandık, ama gemi rahattı doğrusu.</p>

  <p class="block2">- Lütfen oturun. Mısır güç bir dönemden geçiyor, bu nedenle en kötüsünü önlemek için tüm yetkililerin güçlerini birleştirmeleri gerektiğini düşündüm. Siz de bu fikirde değil misiniz?</p>

  <p class="block2">-Tabiî, ama ben sadece emirlere itaat etmesi beklenen bir askerim. Hem üstelik...</p>

  <p class="block2">- Bu kadar alçakgönüllü olmayın, General! Hem Firavun Seti hem de ben Teb ordularını dikkat çekecek biçimde yeniden düzenlediğinizi biliyoruz. Tek merak ettiğimiz, silah ve malzemenin durumu.</p>

  <p class="block2">- Şifreli mesajlarımı aldınız umarım.</p>

  <p class="block2">- Endişelenmeyin, bütün mesajlarınız yerine vardı, yasal firavuna bağlılığınızı memnunlukla karşılıyoruz. Firavun da bu sadakatinizi ödülsüz bırakmayacaktır. Amenmes gitmenize engel olmaya kalkışmadı mı?</p>

  <p class="block2">- Mektubunuzu gösterdim, Mısır'ın hâlâ barış içinde yaşadığını söyleyip gidişimi onayladı.</p>

  <p class="block2">- Bu gerçeğin çok iyimser bir yorumu, General. Bana hâlâ Teb ordularının silah ve malzemesi konusunda cevap vermediniz.</p>

  <p class="block2">- Ülkeyi sarsacak felaketi önceden gördüğümden, birliklerimi sağlam silahlar ve güvenilir savaş arabalarıyla donatmak için elimden geleni yaptım. Başdanışman not alıyordu.</p>

  <p class="block2">- Amenmes Nübye'deki garnizonları geri çağırdı mı?</p>

  <p class="block2">- Henüz hayır.</p>

  <p class="block2">- Ne zaman saldırıya geçmeyi tasarlıyor?</p>

  <p class="block2">- Bu konuda kararsız.</p>

  <p class="block2">- Neden?</p>

  <p class="block2">- Amenmes zafer kazanacağından emin değil, öte yandan, halkın lanetleyeceği saldırgan olmak da istemiyor.</p>

  <p class="block2">- Gerçekten de tüm Mısır'a egemen olmayı düşünüyor mu?</p>

  <p class="block2">- Bana kalırsa, bunun imkânsız olacağını kısa sürede anlayacak, durumu da hızla güçleşecektir. Yine de Hakikat Meydanı'nın ustabaşısından Krallar Vadisi'nde ebedî istirahatgâhını kazmaya başlamasını istedi.</p>

  <p class="block2">- Ya Seti'nin mezarı ne oldu?</p>

  <p class="block2">- Çalışmalar durduruldu. Suskun Nefer mezarın kapışım mühürledi.</p>

  <p class="block2">- Oysa ben Amenmes'in babası için yapılan anıtı yıktıracağını sanıyordum. Böylesi bir ölçülülük şaşırttı beni. Bir güçsüzlük belirtisi mi bu yoksa? -Amenmes aslında sadece Teb'e hâkim. O da genç firavunun Tanrı Amon'a olan bağlılığından çok hoşlanan Karnak başrahibi sayesinde. Ne var ki bu ittifakın da çok güçlü olduğunu söyleyemem, sona ermesi için Seti'nin sert bir müdahalesi yeterli olur.</p>

  <p class="block2">- Başka bir deyişle, firavunun oğluna karşı genel bir saldın başlatmasını öneriyorsunuz.</p>

  <p class="block2">- Ülkenin bütünlüğünü kurtarmak istiyorsa, başka bir çözüm var mı? Önerdiğim çözüm korkunç, bunu ben de biliyorum. Birçok asker hayatını kaybedecek ama bu acı deney kaçınılmaz bence.</p>

  <p class="block2">- Olmayabilir, General.</p>

  <p class="block2">- Nasıl?</p>

  <p class="block2">- Biz saldırıya geçtiğimizde, sizin birlikleriniz bize yardım edecek ve asiyi tutuklamamız için Teb'e kadar ilerlememize izin verecek.</p>

  <p class="block2">Bay kadar ürkütücü birinin karşısında fazladan tek bir kelime bile etmemesi gerekiyordu Mehi'nin. Üstelik başdanışmanın önerdiği çözüm, baba ile oğul arasındaki çatışmayi başlamadan önleyeceği için, çarelerin en beteriydi.</p>

  <p class="block2">- Tereddüt ediyorsunuz, General?</p>

  <p class="block2">- Hiç de değil... Sizi böylesine gelişmiş bir stratejiyi düşündüğünüz için kutluyorum üstelik. Ne var ki, önerinizin zayıf bir noktası var; adamlarımın tümü buna itaat edecek mi?</p>

  <p class="block2">- Kuşkunuz mu var?</p>

  <p class="block2">- Üst rütbeli subaylardan bazıları geleceğin Amenmes'te olduğuna inanıyorlar.</p>

  <p class="block2">- Onlara yanıldıklarını gösteremeyecek misiniz?</p>

  <p class="block2">- Buna çalışırım, ama çok duyarlı bir konu bu.</p>

  <p class="block2">- Size daha iyisini önereyim. Onlara Seti'nin nankör davranmayacağını, yasal firavuna gösterdikleri bağlılığın karşılıksız kalmayacağını söylersiniz.</p>

  <p class="block2">- Böylesi bir vaatle, onları kendi tarafıma çekmem kolaylaşır. Geriye tek bir önemli konu kaldı, Başdanışman; saldırıya ne zaman geçeceksiniz?</p>

  <p class="block2">- Haşmetmeapları saldırının gerekli olduğuna inanır inanmaz. O zaman, operasyonun ayrıntılarını bildiren şifreli bir mesaj alacaksınız.</p>
</body>
</html>
