<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_65">Altmış beşinci bölüm</h1>

  <p class="block2">General Mehi'nin yaverinin okçu yüzbaşısıyla buluşmak için seçtiği yer askerî levazımcıların askerlere bayramda şarap verebilmek için üzüm sıkmakta kullandıkları cenderenin hemen yanındaydı. Çevrede en küçük bir hareket göremeyen subay, böylesine etkili bir müttefik bulduğu için, gizlice seviniyordu.</p>

  <p class="block2">Uzunca bir süredir Mehi'nin ikili oynadığından, kendi mesleği ve çıkarından başka bir şey düşünmediğinden kuşkulanıyordu okçu yüzbaşısı. Generali acımasız ve sinsi bir yırtıcı gibi görüyor, gücünü artırmak için her yola başvuracağına inanıyordu. Hiç kimseye söylemeden, büyük bir dikkatle ve tek basma yürüttüğü soruşturma, generalin gerçek bir katil olduğunu anlamasını sağlamıştı. Yaverin ve başka üst rütbeli subayların yardımıyla, kanıt bulmak güç olmayacaktı artık. Belki Amenmes'i ortadan kaldıran da Mehi'ydi. Aynı Meni II. Seti'ye tuzak hazırlamaktan da çekinmeyecekti herhalde. Firavunu uyarmak, tek amacı iktidarı ele geçirmek olan zorba generalin tutuklanmasını sağlamak gerekiyordu. Sonunda maskesini düşürdüğü diktatör ruhlu generali yıkmak için bir avuç cesur subay yeterliydi. Mehi'nin dikkatini çekmeden böylesi subaylar bulup ikna etmek, yaverin görevi olmalıydı. Uzaktan bir ayak sesi duydu.</p>

  <p class="block2">Sonra, yeniden sessizlik.</p>

  <p class="block2">Yaver neden hareketsiz duruyordu? Okçu yüzbaşısı karanlıkları araştırdı, çevresini saran gölgeleri seçince kasları gerildi.</p>

  <p class="block2">- Kim var orada? Ortaya çıktılar.</p>

  <p class="block2">Oklarını yüzbaşıya çevirip yay geren otuz kadar okçu.</p>

  <p class="block2">- Teslim ol, dedi General Mehi.</p>

  <p class="block2">Yüzbaşı kaçamayacağını gördü. Elini kemerine götürdü, kınındaki hançerin kabzasını kavradı.</p>

  <p class="block2">- Dikkat! diye haykırdı Mehi. Saldırıyor!</p>

  <p class="block2">Üç okçu aynı anda bıraktılar oklarını. Birinci ok, yüzbaşının sol gözüne saplandı, ikincisi gırtlağına, üçüncüsü de göğsüne.</p>

  <p class="block2">Devrildiğinde, çoktan ölmüştü. Ensesi cenderenin kenarına çarptı. Cesedin yanına ilk varan, Mehi'ydi. Yüzbaşının cebine bir papirüs kaydırdı gizlice.</p>

  <p class="block2">- Okçuları kutluyorum, dedi general. Onlar olmasa, içimizden bazıları yaralanacaktı. Cesedin üstünü arayın.</p>

  <p class="block2">Manga komutanı söyleneni yaptı.</p>

  <p class="block2">- Bir belge, General! -Oku.</p>

  <p class="block2">- İsimler var. Üst rütbeli subay, hepsi de!</p>

  <p class="block2">- Yüksek sesle oku.</p>

  <p class="block2">Okçular şaşkınlıktan yıkılacak gibiydi. Mehi'nin söyledikleri gerçekti demek! Amenmes taraftarları II. Seti'den kurtulmak için, komplo düzenlemişlerdi.</p>

  <p class="block2">- Komplocular derhal tutuklansın! dedi Mehi. Yanında durmayan dik başlı subaylardan kurtulup yerlerine emirlerine uyacak olanları getireceği için, mutluydu.</p>

  <p class="block2">Yaver Mehi'nin görkemli villasında, bekleme odasında pinekliyordu. Yanında kâhya olduğu halde Serketa gözüktü.</p>

  <p class="block2">- Ne kadar bitkin görünüyorsunuz! dedi acıma dolu bir sesle. Rahatsız mısınız yoksa?</p>

  <p class="block2">- İyiyim, Hanımefendi.</p>

  <p class="block2">Generalin eşi kâhyanın tanıklığına başvurdu.</p>

  <p class="block2">- Bu subay gereğinden çok çalışıyor. Biraz gücünü toplaması için, hurma likörü getirin hemen.</p>

  <p class="block2">Kâhya emri yerine getirdi, yaver güzel kokular çıkaran değerli içkiyi devirmekte tereddüt etmedi.</p>

  <p class="block2">- Peşimden gelin, dedi generalin eşi konuğunu somaki sütunlu salona alırken.</p>

  <p class="block2">- Eviniz gerçekten de muhteşem!</p>

  <p class="block2">- İtiraf edeyim ki, çok seviyorum bu evi. Kırmızı ve siyah süslerin zarafetini gördünüz mü?</p>

  <p class="block2">Yaver elindeki kupayı oymalı alçak masaya bırakıp gözlerini tavana çevirdi.</p>

  <p class="block2">- Kocam birazdan burada olur, dedi Serketa. Okçu yüzbaşısıyla buluşmayı ayarladığınız için size şükran duyuyor. Yüzbaşı sizin yerinize generalle karşılaşınca, çok şaşıracak. Mehi böylesi bir saçmalığa daha fazla alet olmaması için onu ikna edecektir, umarım.</p>

  <p class="block2">- İtiraf ediyorum, generalin iyiliğine hayranım. Okçu yüzbaşısı mahkemenin karşısına çıksa, ağır bir cezaya çarptırılırdı.</p>

  <p class="block2">- Kocam emrindekilere karşı oldukça hoşgörülüdür. Bu da bir komutanda olması gereken bir özellik değil mi zaten?</p>

  <p class="block2">- Tabiî, tabiî öyle... Ama generalin kararlılığına hayran olanlar da az değil. Bu yüzden de bağışlayıcılığı beni şaşırtıyor ya.</p>

  <p class="block2">- Size kalırsa, okçu yüzbaşısının başka suç ortağı var mıydı?</p>

  <p class="block2">- Olmadığını söyledi. Mehi'ye düşman subaylardan küçük bir grup oluşturmak için, bana güveniyordu.</p>

  <p class="block2">- O aşağılık adam yolunun üzerinden çekildikten sonra, kocama zarar vermek isteyen başka subay kalmayacak demek.</p>

  <p class="block2">- Kalmayacak, Hanımefendi.</p>

  <p class="block2">- Oysa siz, sevgili dostum, az kalsın siz de generale ihanet ediyordunuz.</p>

  <p class="block2">Tuhaf bir bitkinliğin pençesine düşmüş yaverin alnında ter damlaları birikmeye başlamıştı. -Ben mi? Asla!</p>

  <p class="block2">- O okçunun iftiralarının etkisinde kalıp kocamın dürüstlüğünden kuşkulandığınızdan erninirn.</p>

  <p class="block2">- Hayır, emin olun, yanılıyorsunuz!</p>

  <p class="block2">- Kendinizi iyi hissetmiyorsunuz, ama bunun bir önemi yok. Uzun zamandır generalin yaveri olarak çalışıyorsunuz.</p>

  <p class="block2">- Ben... ben pek anlayamadım!</p>

  <p class="block2">Subay doğrulmaya çalıştı, beceremedi. Buz gibi bir sis, çevresini görmesini engelliyordu.</p>

  <p class="block2">- Kocam artık size güvenmiyor. Bu yüzden, okçu yüzbaşısı gibi, sizden de kurtulması gerek.</p>

  <p class="block2">- Neyim... benim neyim var?</p>

  <p class="block2">- Aşırı yorgunluk, gerektiğinden fazla alkol, herhalde. Sizin kadar bitkin olan birisinin, sudan başka bir şey içmemesi gerekirdi.</p>

  <p class="block2">Yırtıcı bir sancı, yaverin soluk almasını engelledi. Ağzı açık, kaskatı, boşluğa devrilip, kaldı.</p>

  <p class="block2">Kâhyayı çağırmadan önce, adamın gerçekten öldüğünden emin olmak istedi Serketa.</p>

  <p class="block2">- Çabuk gel, konuğumuz rahatsızlandı! Hizmetkâr cesede yaklaştı.</p>

  <p class="block2">- Durumu ciddi, Hanımefendi.</p>

  <p class="block2">- Askerî hekimi çağır!</p>

  <p class="block2">- Korkarım, artık çok geç.</p>

  <p class="block2">- Ne korkunç şey! Zavallı öylesine bitkindi ki, yüreği daha fazla dayanamadı. Olayın örtbas edilmesi için ceset sarayın baştabibi Dakter'e teslim edilecek, o da otopsi yapıp ölüme bir kalp krizinin neden olduğunu açıklayacaktı.</p>

  <p class="block2">Serketa hazırladığı zehrin böylesine etkili olmasından mutluydu. Yaver bu denli saf davranmasa, Mehi'nin meslek hayatının tehlikeye gireceğini düşündüğünde, ürperdi yine de. Talih bir kez daha yanlarındaydı, tırmanış devam edecekti. Becerikli, zarif ve çevikti Araştırmacı İpuy. Bu yüzden kayığın yüksek kamarasına tırmanmak, loncanın yeni şaheserini tamamlayacak yaldızlı frizleri yontmak ona düşüyordu.</p>

  <p class="block2">- Bana bırak, dedi Aslan Userhat.</p>

  <p class="block2">- Çok ağırsın!</p>

  <p class="block2">- Başheykeltıraş olduğumu unutuyor musun?</p>

  <p class="block2">- Başheykeltıraş olman sana bu iş için gerekli çevikliği vermez ki! İpuy tırmanırken maymun çevikliği gösterdi, neden ne de güvenlik kayışından yararlanmamıştı.</p>

  <p class="block2">- İn aşağı, bu çok tehlikeli!</p>

  <p class="block2">- Öyle mi sandın?</p>

  <p class="block2">İpuy meslektaşlarının zarafetle oyduğu frizleri inceledi, iki kobranın yüzünü inceltti, son müdahalesinden sonra, kamaranın köşesinde buldu kendini. Bir an, uçmaya hazırlanan bir kuş gibi, boşlukta hareketsiz, asılı kaldı. Ne var ki, kuş değil, Hakikat Meydanı'nın bir zanaatkarıydı sadece, büyük bir gürültüyle kayığın küpeştesine düştü.</p>

  <p class="block2">Attığı çığlıktan, yaralarının endişe verici olduğunu anladı arkadaşları.</p>

  <p class="block2">- Sakın dokunmayın! diye bağırdı ustabaşı. Paneb, git bilge kadını çağır. Işık koşarak geldi, fazla endişelenmeden yaralıyı muayene etti.</p>

  <p class="block2">- Köprücükkemiği kırılmış, dedi. Naht ve Paneb, İpuy'u sırtının üzerine çevirin, küreldiemiMerinin arasına bir şey yerleştirin.</p>

  <p class="block2">Bilge kadının tedavisine güvenen heykeltıraş, arkadaşlarının müdahalesine ses çıkarmadı.</p>

  <p class="block2">- Omuzlarından çekin, kırık küçülene, köprücük kemiği çıkana kadar çekin. Naht ile Paneb Işık'ın sözüne uydular, İpuy'a fazla acı vermeden denileni yaptılar.</p>

  <p class="block2">Bilge kadın keten kaplı iki kalın kayış aldı, birincisini kolun içine, ikincisini de belden aşağısına yerleştirdi.</p>

  <p class="block2">- Sakat kalacak mıyım? diye sordu ipuy endişeyle.</p>

  <p class="block2">- Tabiî ki hayır, diye yatıştırdı Işık heykeltıraşı. Birkaç gün boyunca pansumanım değiştirip, elimizdeki kusursuz balla tedavi edeceğim seni. Yaran, deyim yerindeyse, açık ve temiz, iyileştikten sonra hiçbir iz kalmayacak. Araştırmacı endişeyle altın kamaraya baktı.</p>

  <p class="block2">- Hiç olmazsa, başardım mı?</p>

  <p class="block2">- Eser tamamlandı, dedi Nefer.</p>

  <p class="block2">Naht ve Paneb İpuy'u bir sedyeye yatırıp götürürken, Firuze ve iki Hathor rahibesi kamaranın içindekileri gizleyecek büyük kumaşı getiriyorlardı. Hainin ne olduğunu tahmin ettiği bir şeydi kamaraya konacak olan.</p>
</body>
</html>
