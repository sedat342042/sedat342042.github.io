<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_73">Yetmiş üçüncü bölüm</h1>

  <p class="block2">Serketa hainle yeniden buluştuğunda, geleceğe çok daha güvenle bakıyordu. Kraliçe Tausert Per Ramessu'ya gitmek üzere Teb'den ayrılmıştı. Başkente varır varmaz Bay'dan öcünü almak için elinden geleni yapacağından ve kukla Firavun Sipta'dan kurtulacağından kimsenin kuşkusu yoktu.</p>

  <p class="block2">Bunun sonucunda sadece General Mehi sarsılmaz bir direk olarak gözükecek, Kuzey ve Güney'in tüm aklı başında yetkilileri onun çevresinde toplanmakta tereddüt etmeyecekti.</p>

  <p class="block2">- Benden istediğini getirdim, dedi haine küçük bir şişe uzatırken.</p>

  <p class="block2">- Bunun etkisinden eminsiniz, değil mi?</p>

  <p class="block2">- Hiç endişelenme.</p>

  <p class="block2">- Etkisini gerçekleştirmesi için, ne kadar zaman gerek?</p>

  <p class="block2">- Yaklaşık bir saat. Bundan, nihayet harekete geçmeye karar verdiğini mi çıkarmalıyım?</p>

  <p class="block2">- Önümde mükemmel bir fırsat var.</p>

  <p class="block2">- Başanrsan, zengin olursun.</p>

  <p class="block2">Yas dönemi sona erdiğinden, Cesur Paneb'in sağ ekip şefliğine getirilmesini kutlayabilirdi artık lonca. Genç dev göreve başladığından beri, mezar kâtibinin her zamanki dikkatiyle üzerine titrediği kurallara harfiyen uyarak, ekibin en endişelilerini bile yatıştırmayı başardığından, kutlamanın tam bir şölen havası içinde geçeceği kesindi.</p>

  <p class="block2">Paneb II. Seti'nin lahtinin mezara indirilişi işlemini gerçek bir ustalıkla yönetmiş, firavunun ruhuna öte taraf yolculuğunda eşlik edecek hazineyi oluşturan eşyaları teker teker denetlemişti. Yönetim biçimi bazen kırıcı olsa bile, başkalarından istediğinin kat kat fazlasını kendinden talep ettiğinden, kimsenin söyleyecek bir şeyi olamıyordu.</p>

  <p class="block2">Yeni bir ekip şefi atanması olağanüstü bir gelişmeydi, bu nedenle şölenin unutulmayacak kadar görkemli olması gerekiyordu; şölende sığır pirzolaları, çeşit çeşit balıklar, sebze püreleri, taze peynirler, ballı çörekler, sert biralar, nefis şaraplar vardı.</p>

  <p class="block2">Suskun Nefer ile eşi tüm köy halkının paylaştığı sade neşenin tadını çıkarıyordu. Köyün hayvanları da katılıyordu kutlamalara, yeşil maymun, Büyücü, Çirkin Hayvan ve efendisinin ayakları dibinde sızıp uyuyacak kadar et tıkman Kapkara. Bazen belden aşağı, şakalar ve takılmalar duyuluyor, Paneb'in Halat Kasa ve Güçlü Naht gibi en amansız düşmanları bile silahlarını bırakıp yeni ekip şefini hararetle kutluyorlardı.</p>

  <p class="block2">- Aslında, dedi Naht, tuzağa düşürdüler seni. Biz, atanmanı kutlayabiliriz, ama sen, işte orada kuşkum var! Ekipten birinin küçücük bir derdi olsun, söylenecek tek bir ad var artık: Paneb! Ekip şefi, yanında çalışanların hatalarından sorumlu değil mi?</p>

  <p class="block2">- Bu dediklerin beni keyiflendirmiyor, ama haklısın galiba. Anne ve babasına belli etmeden biranın tadma bakan Aperti, bir taburenin üzerine yığılmış, sızmıştı; uzun masanın çevresinde birkaç kez koşup döndükten sonra, oyundan sarhoşlamış çocuklar da uyukluyorlardı. Kocasıyla Hathor rahibelerine itiraf edemeyecek kadar gururlanan Lekesiz Uabet küçük kızını kollarına alıp gitme işareti verdi, az sonra bütün ev kadınları Uabet'i taklit ettiler.</p>

  <p class="block2">Ustabaşı evine dönmeden önce manevî oğlunu kucakladı.</p>

  <p class="block2">- Önümüzde yapılacak çok iş var, Paneb; şölen biter bitmez Hay ve mezar kâtibiyle birlikte toplanmamız gerekecek.</p>

  <p class="block2">Nefer bilge kadınla birlikte çekilirken, Neşeli Renupe genç devin önüne, içinde en azından üç litre şarap bulunan bir amfora koydu.</p>

  <p class="block2">- Kenhir'in mahzeninden gelme, olağanüstü bir hasat, dedi. Bunu daha bir saat önce ele geçirdim.</p>

  <p class="block2">Paneb II. Ramses'in son yılından kalma şarabın nefis koktuğunu kabul etmek zorunda kaldı.</p>

  <p class="block2">- Bizi onurlandır, Ekip Şefi bu nefis şarabı sağlığımıza iç! dedi Güçlü Naht. Genç dev ekibe daha fazla direnmedi, koca amforayı koluna dayayıp bir dikişte devirdi.</p>

  <p class="block2">- Paneb çok yaşasın! diye haykırdı Pişkin Somun Pay. Çok geçmeden herkes katıldı bu dileğe.</p>

  <p class="block2">Köy uykuya dalmıştı ama Paneb'in içinden eve dönmek gelmiyordu bir türlü. Sarhoş değildi ama, içinde rahatsızlık verici bir şeyler duyuyor, gecenin serinliğinin onu iyileştireceğini umuyordu. Ne var ki, yüreği düzensizce çarpmaya, sırtı soğuk soğuk terlemeye başlamış, göğe baktığında kırmızı, mavi ve yeşil çizgiler görür olmuştu.</p>

  <p class="block2">Sonra ellerine yakıcı bir öfke yerleşti, bir yumrukta duvarın birini devirdi, gücü daha da arttı. İçinden bir ev yıkma tutkusu yükseldi, şeytanın avucuna düştüğünü anladı.</p>

  <p class="block2">Şeytandan tek başına kurtulamayacaktı. Sarsak adımlarla, ustabaşının evine yöneldi. Işık'ta bunu geçirecek bir ilaç vardı mutlaka.</p>

  <p class="block2">Oysa sokak gözlerinin önünde dans ediyor, on sokak olup, ayaklarının dibinde uçurumlar açıyordu.</p>

  <p class="block2">Bir an olduğu yerde donan dev, yine de yürümeye çalıştı. Evet, kapıya varmıştı işte.</p>

  <p class="block2">Olağanüstü bir çabayla, eline bir taş alıp kapıyı devirmeye çalıştı.</p>

  <p class="block2">- Kapıyı aç, Nefer, yoksa bu gece ölüm kol gezecek! Ressam artık kendi sesini tanıyamıyor, ne dediğini ve ne yaptığını bilmiyordu. Kapı açıldı.</p>

  <p class="block2">- Paneb! diye haykırdı Nefer. Ne oldu?</p>

  <p class="block2">- Seni göremiyorum, söylediklerini iyi duyamıyorum. Ustabaşı manevî oğlunun koluna girdi, eve alıp birinci odaya sokarken, uzaktan olanları izleyen kâtip yardımcısı İmuni'yi göremedi.</p>

  <p class="block2">Uykudan apar topar uyanan Işık genç devin üzerine eğildi. Gözlerini muayene etti, nabzını saydı, yüreğinin sesini dinledi, sonra da midesini.</p>

  <p class="block2">- Paneb'e ilaç verilmiş, dedi sonunda. Bana kalırsa adamotu, kokulu kusturan ve nilüfer karışımı bir şey.</p>

  <p class="block2">- Hayati tehlikede mi?</p>

  <p class="block2">- Sanmıyorum, ama emin olmak için, onu kusturmam gerekecek. Yoksa, göreceği hayaller, tehlikeli şeyler yapmasına neden olabilir.</p>

  <p class="block2">Işık dediğini yaptı, hastanın organizmasındaki zehri ilaçlarla temizledi. Şafak sökerken, kendine geldi Paneb. Hiçbir şey hatırlamıyordu.</p>

  <p class="block2">Başdanışman Bay Per Ramessu'da karaya ayak basan Kraliçe Tausert'in önünde yere kapandı.</p>

  <p class="block2">- Haşmetmeapları, ne kadar mutluyum, bir bilseniz...</p>

  <p class="block2">- Beni saraya götür de firavuna saygılarımı sunayım, sonra da kendi daireme kapanayım.</p>

  <p class="block2">- Hayır, Haşmetmeapları, Sipta'nın istediği bu değil. Bu söyledikleriniz, Mısır'ın arzusu da değil. Ben Mısır için çalıştım. Mısır ve sizin için. Tauzer başdanışmanın heyecanlı açıklamalarını dinleyip, dürüstlüğüne inandı; ne var ki, saraya girerken, Bay'm yöntemini eleştirmeyi de unutmadı kraliçe.</p>

  <p class="block2">- Sipta'nın tahta çıkması, ciddi karışıklıkları önledi kuşkusuz, dedi. Ama eğer hükmetmeye kalkarsa, benim naibeliğimin bir anlamı olmayacak.</p>

  <p class="block2">- Genç firavun böyle davranmayacaktır, eminim.</p>

  <p class="block2">- Bütün tecrübene rağmen, Başdanışman, şaşırtıcı saflığının kurbanı olmayasın? Kraliçenin kabul edilmeyi beklemesi gerekmedi. Basit bir kâtip gibi giyinmiş Sipta topallayarak geldi, II. Seti'nin dul karısının önünde eğildi.</p>

  <p class="block2">- Başdanışman ve ben, sabırsızlıkla dönüşünüzü bekliyorduk, Haşmetmeapları. Sadece sizin yenebileceğiniz bilinmez güçlerin eırırindeymişim gibi hissediyorum kendimi. Çifte taç benim başım için çok ağır, ülkemi yönetebilecek kraliçeme itaat etmekten başka amacım yok.</p>

  <p class="block2">Tausert şaşkınlık içinde karşısındaki gencin başdanışman kadar açık sözlü mü, yoksa tam tersine, ikiyüzlülüğün zirvesinde mi olduğunu merak ediyordu. Gerçeği öğrenmek için, onunla birkaç gün çalışmak yeterli olacaktı.</p>

  <p class="block2">- Bir firavun haksızlıkla mücadele eden ve büyükler olsun, küçükler olsun, herkes için Maat yasalarını yaşatacak kararnameler çıkarmalıdır; şimdiye kadar hangi fermanları çıkardınız?</p>

  <p class="block2">- Hiçbir şey çıkarmadık Haşmetmeapları, çünkü kendimi böylesine önemli kararlar verecek durumda görmüyorum; ama durumu daha iyi görebilmeniz için, ayrıntılı dosyalar hazırladım.</p>

  <p class="block2">Sipta ve Tausert arasında şiddetli bir çatışma çıkacağını uman bir sürü saray görevlisinin isteğinin aksine, firavun ve kraliçe çalışma odasına kapandılar, odadan sadece başdanışmana bir dizi ekonomik ve toplumsal önlem açıklatmak için çıktılar. Bakanlar ve halk önlemleri anlayış ve memnunlukla karşıladı, insanlar bir dul ile bir sakatın oluşturduğu tuhaf çiftin bilgelikten payına düşeni almış olduğunu düşünmeye başladılar.</p>

  <p class="block2">Tausert kuşlara saldırmamayı öğrettiği kaplan postlu kedisiyle saray bahçesinin serinliğinin tadını çıkarırken, başkente döndüğünden beri ilk kez Bay'la baş başa görüşmeyi kabul etti.</p>

  <p class="block2">- Bana ihanet ettiğini sanmıştım, Bay. Şimdi, yanıldığımı görüyorum. Mısır sana çok şey borçlu.</p>

  <p class="block2">- Haşmetmeapları, ben sadece görevimi yapüm.</p>

  <p class="block2">- Genç Sipta'yı çok iyi yetiştirmişsin. Onu oğlum gibi görüyorum. Onunla birlikte, İki Ülke'nin refahı için çabalayacağız.</p>

  <p class="block2">- Ben sadece sizin iyiliğinizi düşündüm, Haşmetmeapları ve...</p>

  <p class="block2">- Hakikat Meydanı'nın ustabaşısına Firavun Sipta'nın ebedî istirahatgâhını ve milyon yıllık tapınağını hazırlamaya başlamasını bildir. İktidarı boyunca başarılı olabilmesi için, her iki anıta da ihtiyacı olacağını biliyorsun.</p>

  <p class="block2">- Hemen şimdi yazacağım.</p>

  <p class="block2">Tausert başdanışmanın uzaklaşmasını izlerken, ona en çılgın düşlerinde bile göremeyeceği destansı bir ödül vermeyi kararlaştırdı.</p>
</body>
</html>
