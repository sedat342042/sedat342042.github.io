<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_67">Altmış yedinci bölüm</h1>

  <p class="block2">Yeniden yumuşamaya başlayan havada, bin bir çiçek kokusu vardı. Kış nihayet çekip gitmeye karar vermişti, kıyıya toplanmış binlerce Teblinin alkış ve tezahüratla karşıladığı firavunun gemisini selamlayan, ilkbaharın okşayıcı ılıklığı oldu. Mehi'nin askerleri her zamanki silahlarının yerine palmiyeler sallıyor, yirmi kadar çalgıcı, Seti'nin Güney'in büyük kentine beslediği iyi niyetten kimsenin kuşkusu yokmuşçasına, neşeli havalar çalıyordu. Bir tek generalin yüreği endişe doluydu; hükümdarın gerçek niyetini bilmiyordu çünkü. Seti, yanında göz kamaştırıcı Kraliçe Tausert'le birlikte iskelede göründüğünde, Me-hi günlerinin geri kalanını Filistin ya da Nübye'de kale komutanı olarak geçirip geçirmeyeceğini merak ediyordu.</p>

  <p class="block2">Seti hem kararlı hem hayalci, değişik biriydi; yan yana yürürlerken bile, düşüncelerini anlayamadı general.</p>

  <p class="block2">- Haşmetmeapları, sizi burada görmek, ne mutluluk!</p>

  <p class="block2">- Biz de nihayet Amon'un kentine gelebildiğimiz için mutluyuz, dedi firavunun büyük eşi, karşı konulmaz çekicilikte bir tebessümle. Kimsenin ya da hiçbir şeyin güvenliğimizi tehlikeye atmayacağını ummak isterim.</p>

  <p class="block2">- Teb hep sizin yanınızda oldu Haşmetmeapları, kentin koşulsuz sadakatinden emin olun.</p>

  <p class="block2">- Karnak'a gidiyoruz, dedi Tausert. Firavun büyük rahiple görüşmek istiyor.</p>

  <p class="block2">- Firavun Teb birliklerinin saygı sunmasını kabul etmek istemezler mi?</p>

  <p class="block2">- Kararımızı verdiğimizde, size bildiririz, General. Mehi eğildi.</p>

  <p class="block2">Hâlâ kuşkunun pençesindeydi ama hükümdarın, tıpkı çok yaşlı biri gibi, güçlükle yürüdüğü, yüzünün bitkin olduğu gözünden kaçmamıştı.</p>

  <p class="block2">Firavunun kusursuz ve pırıl pırıl bir Hakikat Meydanı görebilmesi için, tüm köyün ve yardımcıların bölümünün köşe bucak temizlenip yıkanmasını buyurmuştu Kenhir.</p>

  <p class="block2">- Seti hâlâ Anion Tapmağı'nda mı kalıyor? dedi Şef Sobek'e.</p>

  <p class="block2">- Dün tapınaktan çıkıp, soylular kuruluna başkanlık etmiş, kimseyi de cezalandırmamış. Teb derin bir soluk almış olmalı.</p>

  <p class="block2">- Demek buraya gelmesi fazla gecikmeyecek.</p>

  <p class="block2">- Birkaç günden beri, dedi polis şefi, içimde bir sıkıntı var.</p>

  <p class="block2">- Görüldüğü kadarıyla, Seti Teb'i bağışladı. Amon'un kentinin korkacak bir şeyi kalmadı.</p>

  <p class="block2">- Buralarda bir şeyler kol geziyor. Belki de bize zarar vermeye çalışan kötü niyetli biri.</p>

  <p class="block2">- Öyle olsaydı, kâbus görmem gerekirdi.</p>

  <p class="block2">- Dikkatli olun, dedi Sobek. İçgüdüm beni hiç yanıltmadı.</p>

  <p class="block2">- Umarım aramızda gizlenen hainden korkmuyorsun. Öyle birisi olsaydı, uzun süre önce yakalardık. Kötü günler geride kaldı, İki Ülke birleşü, Hakikat Meydanı hiçbir şeyden çekinmeksizin eserini tamamlamayı sürdürecek yine.</p>

  <p class="block2">- Tanrılar koruyucumuz olsun, diye mırıldandı Nübyeli endişeli bir sesle.</p>

  <p class="block2">En yüksek tepenin üzerindeki polis memurunun işaret verdiği görüldü.</p>

  <p class="block2">- Kraliyet korteji yaklaşıyor, dedi Sobek.</p>

  <p class="block2">Seti artık kendi arabasını kendi sürmüyordu, arabacısı hükümdarın sarsılıp acı çekmemesi için, büyük bir dikkatle yönetiyordu atları. Altmış yaşındaki firavun, sanki ica'sı vücudunu terk edip gitmiş gibi, olduğundan yirmi yıl daha yaşlı görünüyordu.</p>

  <p class="block2">Kortejin güvenliğinden sorumlu Mehi rahatlamıştı. Firavunun güveni devam ediyordu, Seti tüm görevlerinin yanı sıra Hakikat Meydanı'nın huzurunu korumadaki başarısını överek, zanaatkarlar köyünün resmî koruyuculuğu görevinin devam edeceğini açıklamıştı.</p>

  <p class="block2">Yüksek yöneticilerin huzurunda boynuna inci bir gerdanlık takıp generali onurlandıran Seti, Mehi'yi Mısır büyüğü rütbesine de yükseltmişti. Hükümdarın arabası dururken, köyün ana kapısı açıldı.</p>

  <p class="block2">- Yürekleriniz saygılı bir endişeyle dolu olsun, dedi ustabaşı zanaatkarlara. Sakın aceleye düşmeyin, kayığı yürütmek için şaşırmadan ve düzen içinde yerinizi alın, o kayığı seçen, hayatın efendisi çünkü.</p>

  <p class="block2">Zanaatkarlar yürüyüşe geçti. Önde, ustabaşı ile bilge kadın, arkalarında sedir ağacından yapılmış iki büyük fıçı üzerine yerleştirmiş kayığı taşıyan iki ekibin zanaatkarları, en geride de mezar kâtibi.</p>

  <p class="block2">Öğle güneşinin altında, tüm kıvılcımlanyla panldıyordu altın kamara. Loncanın yarattığı bu eser Mehi'nin bile gözlerini kamaştırdı. Bu gördüğü, Hakikat Meydanı'nın hazinelerine sahip olma isteğini daha da arttırdı.</p>

  <p class="block2">- Kayığın kamarasının üzerine adınız kazındı, Haşmetmeapları, diye açıkladı Nefer. Amon sizi korumayı sürdürsün.</p>

  <p class="block2">- Beni, köye geldiği zaman Büyük Ramses'in kaldığı yere götürün, dedi II. Seti. Önce ona saygılarımı sunayım, sonra ebedî istirahatgâhıma gideriz.</p>

  <p class="block2">Ustabaşı Hakikat Meydanı'nın damgasını taşıyan kil mührü kırdı, sürgüyü çekti, yaldızlı ahşap kapının iki kanadını itti. Elinde üç fitilli bir kandil, hükümdara Tanrıça Maat heykellerini, firavunu Osiris olarak temsil eden, tanrısal ışığın çeşitli adlarını canlandıran Ra ilahilerini gösterdi. Seti hiyeroglifleri okudu, çok yavaş adımlarla ilerledi, Paneb'in taklit edilemez bir kahverengiyle mezara konulacak tören eşyalarını çizdiği küçük odaya vardı. Sanki bu sembollerin mumyalanmış vücudunu aydınlatacağı töreni yaşıyormuşçasına, teker teker inceledi her resmi.</p>

  <p class="block2">- Hiçbir firavun mezarında böyle bir süsleme yok, değil mi?</p>

  <p class="block2">- Hiçbirinde, Haşmetmeapları.</p>

  <p class="block2">- Bunu yapan kim?</p>

  <p class="block2">- Ressam Cesur Paneb. Kullandığı üslup sizi şaşırttı mı?</p>

  <p class="block2">-Tam tersine, ustabaşı, tam tersine... İnanılmaz bir keskinlikle, tam da istediğimi, ama kendime bile açıklayamadığımı çizmiş. Sakın en ufak bir ayrıntıyı bile değiştirmeye kalkmayın.</p>

  <p class="block2">Firavun dört sütunlu salona indi, Paneb'in çizdiği ilahları teker teker, uzun uzun inceledi. Sonra, firavunu Maat'a armağan sunarken gösteren bir resimle süslenmiş kapıdan geçerek, mezara kazılmış son odaya girdi.</p>

  <p class="block2">Kurtarıcı Şed ile Cesur Paneb duvarlara gökteki, ilahî topraktaki ve Osiris'in yer altı krallığındaki üçlü doğumu çizmişlerdi. Her biri küçük korunak altındaki birçok mumya, her gün yeni güneşin uyandırdığı yaratıcı güçleri temsil ediyordu.</p>

  <p class="block2">- Kayaya daha çok dalmak ve lahtinizin konulacağı geniş salonu açmak istiyoruz.</p>

  <p class="block2">- Gerek yok, Nefer. Ebedî istirahatgâhımın tamamlandığını görüyorum. Buraya kırmızı granitten bir lahit yerleştirir, tavana da kanatlarını çırpıp bana sonsuza dek hayatın soluğunu vermesi için bir gök tanrıçası çizersiniz. Paneb'in öfkesi, çizimcilerin atölyesinin duvarlarını titretti.</p>

  <p class="block2">- Çalışmama ara vermek mi? Saçmalık bu! Öteki koridorlar ve diriliş odasının süslemeleri için olağanüstü bir program hazırlamıştım!</p>

  <p class="block2">- Firavunun iradesini kabul etmek zorundayız, dedi Nefer.</p>

  <p class="block2">- Eserimizi tamamlamamızı önlediğinde de mi?</p>

  <p class="block2">- Tamamlamamız gereken onun eseri, bizimki değil.</p>

  <p class="block2">- Şed'e bir sor, sayısız eskiz yapma pahasına, nasıl bir dekor hazırladığımızı anlatacaktır. Eskizler bittiğine göre, uygulama zamanı geldi.</p>

  <p class="block2">Cesur öfkeden titriyordu.</p>

  <p class="block2">-Ustabaşılık unvanını kullanıp, hükümdara yanıldığını anlatman gerekir!</p>

  <p class="block2">- Bana nedenlerini söyledi, ben de doğru buldum.</p>

  <p class="block2">- Kısacası, aylarca süren bir çalışma, boşa gitti.</p>

  <p class="block2">- Sen Hakikat Meydanı'nm hizmetkârısın, Paneb, bu nedenle de kendi keyfin için resim çizmiyorsun. Bu görevim anlamakta güçlük çekersen, elin kısırlaşmaya başlamaz mı? Paneb öfkeyle atölyeden çıktı.</p>

  <p class="block2">- Benzer durumla ilk karşılaştığımda, aynı onun gibi davrandım, dedi Kurtarıcı Şed. Mesleğe ne denli bağlı olduğunun bundan daha iyi bir belirtisi olur mu? Suskun Nefer cevap vermeden, atölyeden çıktı.</p>

  <p class="block2">- Bu ustabaşı ile manevî oğlunun arasındaki ilk çaüşma, dedi Çakal Unes. Bu çatışmanın loncayı da etkileyecek bir ayrılığa dönüşmemesini umarım.</p>

  <p class="block2">Suskun Nefer'in sağ ekip üyelerini davet ettiği toplantı salonuna girmeden önce, arınma havuzunun başında düşüncelere dalmış duran ustabaşının yanına gitti Paneb.</p>

  <p class="block2">- Kendini beğenmiş bir aptal gibi davrandım, bağışla beni. Böyle bir hatayı bir daha tekrarlamam.</p>

  <p class="block2">- Sakın kendi yaradılışından uzaklaşmış olmayasın?</p>

  <p class="block2">- Kesinlikle hayır, Ustabaşı, o yaradılış benim hayatım, ondan uzaklaşamayacağım kadar yaşlandım sanıyorum. Ama esere hizmet etmenin herhangi bir kişisel basandan çok daha önemli olduğunu anladım. Beni bağışlayacak mısın?</p>

  <p class="block2">Nefer'in tebessümü huzur doluydu.</p>

  <p class="block2">- Daha verilecek çok savaşın var, Paneb, sana güveniyorum.</p>

  <p class="block2">- Sen olmasan, Ustabaşı, hayatta kalmayı bile başaramazdım.</p>

  <p class="block2">- Tabiî ki başarırsın, senin içinde gerçek bir alev var. Sakın o alevi söndürmelerine izin verme.</p>

  <p class="block2">Nefer'i yakından tanıdıkça, ustabaşının gece ve gündüzün ötesinde, insanların doldurduğu boşluğun ötesinde bir yerlerde dolaştığı duygusuna kapılıyordu Paneb. Suskun, Krallar Vadisi'ndeki taşlarla aynı yapıdaydı, görünmezle besleniyordu. Seti'yle yaptığı uzun görüşmeden sonra, bütün zanaatkarlar vereceği haberleri sabırsızlıkla bekliyorlardı.</p>

  <p class="block2">- Firavun bize üç hedef gösterdi. Önce, ebedî istirahatgâhını en kısa zamanda tamamlayıp lahtini indirmek; sonra, Kraliçeler Vadisi'nde büyük eş Tausert için bir mezar kazmak; üçüncüsü de, Karnak'ta Teb üçlüsünün onuruna bir tapınak inşa etmek.</p>

  <p class="block2">- Karnak'in kendi ustaları var, diye itiraz etti Kararlı Gau. Neden gidip doğu yakasında çalışalım?</p>

  <p class="block2">- Bina Amon'un büyük tapınağının duvarları dışında yapılacak. Seti ona bizim heykeltıraşlarımızın elinin değmesini istiyor.</p>

  <p class="block2">- Bu köy dışında görevlendirilmemizin, köyün kapatılmasının ilk adımı olamaz mı? diye endişelendi Halat Kasa.</p>

  <p class="block2">- Ne olursa olsun, diye sözünü sürdürdü Nefer, atalarımız da sık sık bunun gibi görevlerle karşılaşmışlardı.</p>

  <p class="block2">Hazırlık ve program konuları tartışıldı, sonra toplantı dağıldı.</p>

  <p class="block2">- Memnun görünmüyorsun, dedi Neşeli Renupe Paneb'e.</p>

  <p class="block2">- Ustabaşına itaat edeceğim, ama bana kalırsa bu firavuna karşı biraz yumuşak davranıyor.</p>
</body>
</html>
