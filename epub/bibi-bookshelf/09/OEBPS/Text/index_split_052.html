<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_53">Elli üçüncü bölüm</h1>

  <p class="block2">Nefer sarayın odalarından birinde gözetim altında beklerken, General Mehi ve vezir firavunun sözlerini dinliyor, her geçen dakika biraz daha asıyorlardı suratlarını.</p>

  <p class="block2">- Ustabaşı söylediklerinde sonuna kadar haklı, Haşmetmeapları.</p>

  <p class="block2">- Bu kehanet de ne oluyor?</p>

  <p class="block2">- Hakikat Meydanı'nın kurucusuna, I. Amenofis'e birkaç soru sormak, Haşmetmeapları. Zanaatkarlar heykelini taşıyacaklar, sorulara o heykel cevap verecek.</p>

  <p class="block2">- Mutlaka hileli bir cevap olacaktır! diye öfkelendi Amenmes. Reddetmem gerekecek.</p>

  <p class="block2">- İmkânsız, dedi vezir, yoksa hem atalarınızı öfkelendirir, hem de Teb halkının gözünde inanılırlığınızı yitirirsiniz.</p>

  <p class="block2">- Demek Nefer'in kendinden böylesine emin olmasının nedeni, buydu. Herkesin saydığı ölü bir firavunun desteğiyle, kazanacağından emin! Hiç olmazsa, sorulacak sorulan seçemez miyiz?</p>

  <p class="block2">- Sorulan sormak, iddia makamının görevi.</p>

  <p class="block2">- Sorulacak tek bir soru var. Suskun Nefer firavuna, Hakikat Meydanı'nın ulu efendisine sadık mı? İyi ama, bu bir işimize yaramaz ki, zanaatkarlar heykelin "evet" dediğini göstermek için öne doğru eğeceklerdir onu!</p>

  <p class="block2">- Böylesi bir duruma düşmemizi önleyecek bir fikrim var, dedi General Mehi kurnazca bir tebessümle.</p>

  <p class="block2">- Şef, panter postu giymiş vezir ile kafalarını kazıtmış on iki rahip!</p>

  <p class="block2">- Asker yok mu? diye sordu Sobek.</p>

  <p class="block2">- Bir tane bile yok. Ha, bir de ustabaşı var!</p>

  <p class="block2">- Özgür mü?</p>

  <p class="block2">- Kortejin ortasında yürüyor.</p>

  <p class="block2">Sobek 5. Tabya'dan çıkü. Vezire aldırmaksızın, iki rahibi kenara itip ustabaşı için bir yol açtı zenci polis.</p>

  <p class="block2">- Hoş geldiniz, dedi heyecanla. Umarım, kimse köye girmenizi engellemez.</p>

  <p class="block2">- Suskun Nefer hâlâ zan altında, diye açıkladı vezir. Buraya, Nefer'in suçluluğunu onaylayacak kâhine danışmaya geldim.</p>

  <p class="block2">Kortej ana kapının önünde durdu. Işık köyden çıktı. Ne-fer'e uzun uzun sarıldı.</p>

  <p class="block2">- Hathor rahibeleri seni korumaya ara vermediler, diye fısıldadı. Vezir karıkocayı uyardı.</p>

  <p class="block2">- Amenofis ile karısı Ahmes Nefertari'nin heykellerini getirtin. Vakit kaybetmeden Hakikat Meydanı'nın saygıdeğer koruyucusuna soru sormak istiyorum. Sağ ve sol ekipten altışar zanaatkar, Lübnan sedirinden kirişlerin taşıdığı ahşap bir kayığın içine yerleştirilmiş olan kraliyet çiftinin heykellerini getirdi.</p>

  <p class="block2">Tüm köy heykellerin çevresine toplanmış, firavunun ruhunun vereceği hükmü bekliyordu.</p>

  <p class="block2">- İddia makamı sorusunu sorsun, dedi bilge kadın vezire.</p>

  <p class="block2">- Önce hamalları değiştirelim. Cesur Paneb hemen müdahale etti.</p>

  <p class="block2">- Bu kayık sadece Hakikat Meydanı'nın zanaatkârlarınca taşınabilir!</p>

  <p class="block2">- Kehanetin tarafsızlığından emin olabilmek için, Amon rahipleri alacak onların yerini. Böylece, kimse kâhinin cevabından kuşkulanmayacak.</p>

  <p class="block2">- Bu dediğiniz, geleneklere aykırı! diye haykırdı dev.</p>

  <p class="block2">- Vezirin istediği gibi olsun, diye kestirip attı bilge kadın.</p>

  <p class="block2">Amon rahipleri zanaatkarların yere bıraktığı kayığı kaldırdılar; hepsi her yılın birkaç gününü tapınakta geçiren, istenen cevabın verilmesi karşılığında yabana atılmayacak bir ödül vaadiyle gelmiş, rahip vekilleriydi.</p>

  <p class="block2">Vezir, Amenofis'in renkli bir taht üzerine oturtulmuş kireçten heykeline, heykelin olağanüstü yoğun gözlerine baktı.</p>

  <p class="block2">- Saygıdeğer Atamız, burada, gerçeği öğrenmek için toplandık. Kurduğun loncanın önderi Suskun Nefer, Firavun Amenmes'e karşı başkaldırmakla suçlanıyor. Suçluluğuna hükmedilirse, en ağır cezaya çarptırılacak.</p>

  <p class="block2">Zanaatkarlar mahkemeyi izlemek içip çalışmayı durdurmuşlardı, hepsi de bi\ge kadının vezirin isteğini kabul etmesine kızmıştı. Öfkede, a çılgına dönmüş olan Paneb Amon rahiplerinin hilesini kabul etmemeye, gerekirse kuvvet kullanarak yeni bir kehanete başvurmaya hazırlanıyordu.</p>

  <p class="block2">- Saygıdeğer Atamız, diye sürdürdü vezir sözünü, sorumuza cevap ver. Suskun Nefer, Hakikat Meydanı'nın efendisi firavuna sadık mı?</p>

  <p class="block2">Kayık uzunca bir süre hareketsiz kaldı. Oysa taşıyıcıları heykele olumsuz cevap verdirmek için gerilemeye çalışıyorlardı tüm güçleriyle; ne var ki görünmeyen bir güç onları oldukları yere çiviliyor, hatta adım adım ilerlemeye zorluyordu.</p>

  <p class="block2">- Kehanet açık! diye haykırdı Paneb kulakları sağır edecek sesiyle. Ustabaşımız firavuna sadık kaldı, ona karşı yapılabilecek hiçbir suçlama yok!</p>

  <p class="block2">- I. Amenofis'e şükran! diye bağırdı Güçlü Naht. Bütün köy halkı katıldı bağırışına.</p>

  <p class="block2">Vezir olduğu yerde donup kalmış, yenilgisinin sonuçlarını düşünüyordu. Paneb'in alaycı bakışları şaşkınlığını daha da artırıyordu kuşkusuz. Heyecan yatıştığında, son bir girişimde bulunmayı denedi.</p>

  <p class="block2">- Sorum o kadar ciddi ki, Kraliçe Ahmes Nefertari'nin de cevabını bilmek istiyorum; ustabaşının davranışını onaylıyorsa, belli etsin!</p>

  <p class="block2">Paneb o zavallı adamı kovmaya hazırlanıyordu ki, heykelin siyaha boyanmış yüzü, Amenmes'in elçisini korkudan donduran geniş bir tebessümle aydınlandı. Vezir Kenhir'in de gelmesini engelleyememişti. Amenmes bekletmeden huzuruna kabul etti ikisini de.</p>

  <p class="block2">- Neden Suskun Nefer'i de getirmediniz?</p>

  <p class="block2">- Kâhin onun lehinde cevap verdi, Haşmetmeapları, ama...</p>

  <p class="block2">- Sadece saygıdeğer I. Amenofls ustabaşının doğruluğunu onaylamakla kalmadı, diye vezirin sözünü kesti mezar kâtibi, büyük eşi de mucizevî bir müdahaleyle onun cevabını doğruladı.</p>

  <p class="block2">Amenmes'in yüzü, sanki büyük bir rahatsızlığın eşiğindeymiş gibi, daha da ufalmıştı.</p>

  <p class="block2">- Nefer denilen o adamı tutuklamak gerek, diye ısrar etti vezir. Böylesine açık bir itaatsizliği hoş göremezsiniz!</p>

  <p class="block2">- Benim başka bir önerim var, dedi Kenhir, ellerini bastonunun sapına dayayarak. Vezir birden beklenmedik bir umuda kapıldı. Ya mezar kâtibi bir türlü yıkmayı başaramadığı ustabaşını yok edebilmesi için eline kozlar verirse? Küçük ihaneti karşılığında onurlu bir göreve atanır, dolgun bir maaşa kavuşabilirdi.</p>

  <p class="block2">- Uygulanan yöntemde, diye devam etti Kenhir, kabul edilemez iki kuralsızlık yapıldı, her ikisi de vezirin suçuydu.</p>

  <p class="block2">- Neler saçmalıyorsunuz? diye itiraz etti beriki.</p>

  <p class="block2">- Önce, sadece zanaatkarların kâhin kayığını taşımaya yetkisi olmasına rağmen, bu görevi Hakikat Meydanı'nın yabancısı Anion rahiplerine verdiniz; ikincisi de, masum bir insana duyduğunuz nefret nedeniyle, verilen kutsal hükmü reddediyorsunuz. Böylesi bir davranış, Maat'm yasasını her koşulda uygulamakla görevli bir vezire yakışmıyor. Bu nedenle, firavundan derhal veziri görevden almaşım istiyorum. Eğer isteğim reddedilirse, Amon Mahkemesi'ne başvurur ve haklı çıkarım. Bir insanın görevi ne kadar yüksek olursa, o kadar katı olmak zorundadır; Mısır böyle kuruldu, hayatta kalması için böyle devam etmek gerek. Vezir firavuna döndü.</p>

  <p class="block2">- Haşmetmeapları, bu yaşlı ve kindar kâtibe kulak vermeyin!</p>

  <p class="block2">- Senin yüzünden, ciddi bir hata işledim. Bu saraydan çık, bir daha da sakın dönme.</p>

  <p class="block2">Sürüyle kuşun yaşadığı yüksek otlaklar arasındaki avdan dönen General Mehi, hâlâ gergindi. Çomakla öldürülmüş bir sürü kuş getirmişti, ama harcadığı güç endişelerini yatıştırmaya yetmemişti işte.</p>

  <p class="block2">Serketa kıyıda, hanımlarının olabildiğince rahat edebilmesi için hizmetçilerin üst üste yerleştirdiği kumaş şiltelerin üzerinde, geniş bir şemsiyenin altında dinleniyordu.</p>

  <p class="block2">- Üzüm suyu yeterince soğuk değil! diye azarladı hizmetkârlarını. Hemen gidip daha soğuğunu getirin.</p>

  <p class="block2">Mehi karısının yanına çöktü.</p>

  <p class="block2">- Harika görünüyorsun, sevgilim, ama hâlâ endişeli gibisin.</p>

  <p class="block2">- Amenmes vezirini, ustabaşı ve mezar kâtibi karşısında gülünç duruma düşen o yaşlı budalayı kovdu. Oysa ona kâhinden nasıl yararlanabileceğini anlatmıştım, ama beceremedi işte.</p>

  <p class="block2">- Firavun yerine kimi atadı?</p>

  <p class="block2">- Benden hiç hoşlanmayan başka bir beceriksizi.</p>

  <p class="block2">- Eğer seninle uğraşırsa, dedi Serketa tatlı bir sesle, selefinden de az dayanacak demektir.</p>

  <p class="block2">Çıplak ayağıyla, generalin bacağını okşadı.</p>

  <p class="block2">- Başdanışman Bay, Seti'yi Teb'e saldırmaya ikna edemeyecek, dedi Mehi, Amenmes de Kuzey'e karşı harekete geçmeyecek. Her ikisi de barıştan başka söz etmiyor, oğlunun babasını tanıyacağından neredeyse eıninim artık.</p>

  <p class="block2">- Kötü mü olur?</p>

  <p class="block2">- Benim için, felaket! Beni ikili oynamakla suçlayacaklar. Böylesi bir barışma, bütün çabalarımızı yok eder.</p>

  <p class="block2">- O kararsız firavuncuğu etkileyemez misin?</p>

  <p class="block2">- Amenmes çok değişti. Vezirinin başarısızlığı onu öylesine kuşkulandırdı ki, her geçen gün biraz daha yalnızlığa gömülüyor. Gerçeği kabul etmek gerekiyor. Seti'nin oğlu, ne yapacağı kestirilmez biri oldu çıktı. Belki de beni görevden almayı, Teb ordularının başına başka bir başkomutan getirmeyi bile düşünüyordur. Hakikat Meydanı'nı koruyormuş gibi yaparak, kızdırdım onu herhalde. Ne olursa olsun, artık Amenmes'e müttefik gözüyle bakamam.</p>

  <p class="block2">Serketa generalin karnının üzerine uzandı.</p>

  <p class="block2">- Yine söylüyorum, tatlı sevgilim, kimse sana kötülük yapamaz.</p>

  <p class="block2">- Benden habersiz bir şey yapmanı yasaklıyorum, Serketa!</p>

  <p class="block2">- Eğer Amenmes sana doğrudan saldırma deliliğini gösterirse, müdahale etmeyecek miyim? O tecrübesiz firavuncuk ortadan kalkarsa, Teb'in tek hakimi olur, senden hiç kuşkulanmayan II. Seti'ye sadakatini tekrarlarsın. Senden başka kim barışı sürdürerek iç savaşı engeUediğini iddia edebilir ki?</p>
</body>
</html>
