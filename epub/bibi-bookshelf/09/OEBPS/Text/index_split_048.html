<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_49">Kırk dokuzuncu bölüm</h1>

  <p class="block2">Yol Gösterici Bes geçidi aşıp, Krallar Vadisi'ne indi. Paneb şaşkınlık içinde de olsa onu izlemeyi sürdürdü, yüzünde Anubis maskesi olan bir törencinin önünde nöbet tuttuğu büyük çayırın kapısına vardı.</p>

  <p class="block2">Basit bir hareketle, eşikten geçmesini işaret etti Paneb'e.</p>

  <p class="block2">Elinde bir meşale, Büyük Ramses'in ebedî istirahatgâhının önünden geçti Bes, sonra da Amenmes'in mezarına yöneldi, ama orada da durmadı. Hiç ardına bakmadan, dolanarak vadinin sonuna giden patikada ilerledi.</p>

  <p class="block2">Paneb rehberinin onu bir çıkmaza sürüklediğini düşündü, çünkü patika her yanı dik yarlarla kaplı bir meydanda sona eriyordu.</p>

  <p class="block2">Bes gözden kayboldu, ama hâlâ meşalesinin ışığını görüyordu ressam, on metre kadar yüksekte. Kayalara yaklaşınca, bir ip merdivenle karşılaştı, tırmandı. Önünde dört meşalenin yandığı bir mağaranın girişinde buldu kendini. İki yanda akbaba, timsah, aslan ve akrep kafalı nöbetçiler vardı. Paneb ilerler gibi yapınca, hançerlerini kaldırdılar.</p>

  <p class="block2">- Ben korkunun efendisiyim, dedi akbaba, sen de saklı odanın gizli kapısının önündesin. Girmeye cesaret edersen, ışığın çağrısını duymak koşuluyla yeni bir hayat bulacaksın orada. Yine de dikkatli ol, Paneb, yüreğin sağır olmamalı.</p>

  <p class="block2">- Aç ı l ı n.</p>

  <p class="block2">Ne nöbetçilerin görünüşü ne de ellerindeki silahlar korkutmaya yetmemişti genç devi. Emrine uymazlarsa, onlan zorlayıp içeri girmeye kararlıydı.</p>

  <p class="block2">- Akşam olunca ölen güneş gibi, dedi aslan, gecenin içinden geçmek, ürkütücü sınavları atlatmak ve yarın sabah yeniden dirilmeye çalışmak zorundasın. Karanlıklardaki ışığı görebilecek cesaretin var mı?</p>

  <p class="block2">Paneb muska olarak taşıdığı gözü ve yüreği gösterdi, nöbetçiler hançerlerini indirdiler.</p>

  <p class="block2">Mağaranın içinde, bir meşale yanıyor, karanlığın içinde bir yol görülüyordu. Paneb dar bir kapıdan geçti, kayanın içinde daralarak inen on metrelik bir geçide girdi.</p>

  <p class="block2">ikinci bir koridora inen çok dik bir merdivenin ilk basamağında kaskatı durdu zanaatkar. Temel enerji Nun'un mağarasının tavanına yıldızlar çizilmişti. Paneb bir kalas üzerinden kuyuyu aştı, duvarları ışığın çeşitli hareketlerini gösteren yedi yüz yetmiş beş resimle süslü, iki sütunlu küçük bir odaya girdi.</p>

  <p class="block2">Zamanı unutarak "birleşmiş bütünlüğün gizli odasındaki" gizli şekilleri seyretti, hepsini tek bir bakışta toplamaya çalıştı; ne var ki anahtarın eksik olduğunu hissetti, odanın kuzeydoğusundaki parıltıyı gördü.</p>

  <p class="block2">Yeni bir merdiven, dört köşe sütunlu, öncekinden daha geniş bir salona iniyordu. Kurtarıcı Şed ile Firuze meşaleleri yakınca, gözleri kamaştı. Paneb metinleri duvara yazılmış bir kitabın içinde bulmuştu kendini; hiyeroglifler ve sembolik sahnelerle her an yıldızların doğduğu, "yaratılışın rahminde yer alanın" tüm içeriği açığa vurulmuştu.</p>

  <p class="block2">Kırmızıya boyalı çakıl kumundan yapılma lahtin yakınında, kaymaktaşından bir kaidenin üzerinde ustabaşı ile bilge kadın duruyordu.</p>

  <p class="block2">Kurtarıcı Şed öğrencisinin elini tuttu ve güneş kayığının her gece yer altında gerçekleştirdiği yolculuğu tekrarlattı.</p>

  <p class="block2">Duvara dizilmiş birinci kapıya, batı kapışma, birinci saat denk düşüyordu.</p>

  <p class="block2">- Ne görüyorsun, Paneb?</p>

  <p class="block2">- Kaçınmam gereken ürkütücü bir yılan ve eti çürümeyen güneş kayığını görüyorum.</p>

  <p class="block2">- Ruhun o evrene atılsın.</p>

  <p class="block2">Tatlı bir müziğin duyulduğu zengin tarlalardan geçtiği ikinci saate girmeden önce, geniş ve sakin bir bölgeden vuruyormuş gibi geldi dev adama. Mutluluk tarlalarından çıkarken, yelin serinlettiği üçüncü saate adım atü.</p>

  <p class="block2">- Göğün ışığı Ra ile yer altı dünyasının ışığı Osiris'in birleşmesi burada gerçekleşir, diye açıkladı Şed. Bu birleşme sayesinde kötülük gölgeleri hapsolunur, hiçlik yok edilir.</p>

  <p class="block2">O ana kadar benzersiz bir iç barış tatmıştı Paneb. Ne var ki dördüncü saatle karşılaşmak onu daldığı mutluluktan uyandıracaktı. Duvarda lahtin indirilmesi ve güneş kayığının susuz ve ıssız bir bölgeye çekilmesi temsil ediliyordu. Sanki her şey, yolculuğun kesilmemesi için dev adamın kaslarım germesini gerektirir gibiydi.</p>

  <p class="block2">- Beşinci saat güneşinin döllediği doğum mağarasına gir, diye buyurdu Şed. Hayatın çeşitli biçimlerini içeren ışık yumurtası burada korunur.</p>

  <p class="block2">Altıncı saatte, kayığın yolculuğunu durdurmak için nehrin suyunu içmeye çalışan dehşet verici yılan Apofis'le karşılaşmak için gerekli gücü topladı Paneb. Bıçaklar Apofis'i yere çivilemiş, hareket etmesini engelliyordu. İşte o sırada ressamın gözüne, her şeyin içinden geçen, hayatı canlandıran çok hareketli başka bir yılan göründü. Burçlar kuşağının on iki kadın ve on iki erkek biçimindeki yıldızlarına baktıktan sonra, öteki taraf varlıklarının seslerinin duyulduğu -bir şahin çığlığı, küçük bir kuşun ötüşü, kedinin miyavlayışı ve arıların vızıltısı- sekizinci saate geçti Paneb.</p>

  <p class="block2">- Dokuzuncu saatte, diye açıkladı Şed, mumya doğrulmuş, Osiris de karanlıkları yenmiş olur; artık kuş ruh doğacaktır.</p>

  <p class="block2">Onuncu saatte, önüne hamile yeni güneşi almış yuvarlayarak iten böceği gördü Paneb. Sonra göksel okyanusun sularında-yüzdü, hiç alamadığı gibi güzel soluk aldığını hissetti.</p>

  <p class="block2">Ya on birinci saatteki, ışığın düşmanlarının yenilgilerine, kellelerinin uçurulup korların içine atılışına tanık olmak zevki... O sırada gök yılanı ve bakış açısının genişlemesine neden olan iki tam göz çıkıyordu ortaya.</p>

  <p class="block2">- On ikinci saatte, dedi Şed, yıldızların tepesinde yerini sağlamlaştıran yeni güneşi ve kendi doğumunu seyret. İşte şimdi kayığın batıdan doğuya, ölüm ile diriliş arasında gittiği gizli boşluğun on iki bölgesinden geçmiş oldun.</p>

  <p class="block2">On iki saat göz açıp kapayıncaya kadar geçmişti. Paneb ruhun ışıltılı gecesini yaşadığı sığmağm kapalı kapısının önüne oturmuş, mavi gökteki tahtına kurulmuş olan güneşe hayranlıkla bakıyordu.</p>

  <p class="block2">Artık, adım adım oluşumuna katıldığı için, güneşin içini de tanıyordu. Bundan böyle, güneşin her batışında, onunla birlikte baü kapısmdan geçecek ve doğuya doğru o tehlikeli yolculuğunu paylaşacaktı.</p>

  <p class="block2">Paneb ressam olmak, Hakikat Meydanı'na kabul edilmeyi tutkuyla isteyip fazla umutlanamadığı o güç günlerini hatırladı. Cesaretini yitirmeyi kabullenmemiş, kaderinin başka hiçbir yerde değil de orada düğümleneceğini haykıran içgüdüsünün sesine uymuştu.</p>

  <p class="block2">Ustabaşı, bilge kadın ve törenciler köye dönmüşlerdi çoktan. Sadece Kurtarıcı Şed yarın dibinde durmuş, meslektaşını bekliyordu.</p>

  <p class="block2">- Hayatımın geri kalan bölümü boyunca burada kalmayı tercih ederdim, diye duygularını itiraf etti Paneb.</p>

  <p class="block2">- Bulacaklarının sonuna varmadın daha.</p>

  <p class="block2">- Daha başka ne bekleyebilirim?</p>

  <p class="block2">- Elinin ruhunun algıladığına tercüman olmasını. Bütün bu sırların sana delidolu düşlerine devam etmen için açıklandığını mı sanıyorsun?</p>

  <p class="block2">- Bütün resimlerimi yok edip, yeniden başlayacağım.</p>

  <p class="block2">- Sakın ha! Görebildiğim kadarıyla, kendini beğenmişlikten annamamışsm henüz. Loncaya layık olmayacak böyle bir harekete izin vereceğimi nasıl düşünürsün? Asi kişiliğine rağmen, durmaksızın öğrenmek istediğin için, görevimizin ne denli büyük olduğunu az da olsa anlamaya başladın. Ama tamamlamak zorunda olduğun yolun güneş kayığının -kinden daha kolay olacağını düşünme sakın!</p>

  <p class="block2">- III. Tutmosis'in mezanndaydık, değil mi?</p>

  <p class="block2">- içinde yolculuk ettiğin, üzerinde firavunun isminin yazılı olduğu oval odanın duvarları üzerindeki resimlerle süslü diriliş kitabını yaratan gerçekten de III. Tutmosis.</p>

  <p class="block2">- Lahti de ovaldi.</p>

  <p class="block2">- Güneşle bir tutulan firavunun varlığı içinde yolculuk ettin. Böylesi bir talihe erişebilmiş pek az insan vardır. Buna layık olmaya çalış.</p>

  <p class="block2">- Benden kuşkulanıyorsun, neden?</p>

  <p class="block2">- Çünkü istesek de, istemesek de, hayat bizi çok yükseklerden düşürecek sınavlar hazırlıyor. Senin için düşüş, diğerlerinden çok daha şiddetli olacak. Felaketle karşılaştığında, karanlıklar ejderhasının karşısında kazandığın zaferi hatırla.</p>
</body>
</html>
