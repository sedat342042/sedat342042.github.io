<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_35">Otuz beşinci bölüm</h1>

  <p class="block2">- Kraliçe... Bayan Tausert geldi Haşmetmeapları, dedi saray teşrifatçısı.</p>

  <p class="block2">- İçeriye alın.</p>

  <p class="block2">Amenmes düşmanını Karnak Sarayı'nın taht salonunda kabul etmeye karar vermişti. Kendinden önce Merneptah'ın oturduğu yaldızlı tahta kurulmuş, başına da mavi bir peruk geçirmişti.</p>

  <p class="block2">Konuşmayı dinleyecek başka kimse yoktu.</p>

  <p class="block2">Tausert görünür görünmez, tüm dengesini yitirdi firavun. Takılarının altın parıltısını daha da yoğunlaştıran kırmızı bir elbise giymişti Tausert. Bu haliyle basit bir faniden çok, bir tanrıçaya benziyordu. Amenmes'in boğazı tıkandı, nefret ettiği bu kadının yüzüne söylemek için hazırladığı suçlamalardan hiçbirini hatırlayamadı.</p>

  <p class="block2">- Bana bir iskemle uzatmayacak mısınız, Amenmes? Oysa Tausert'ten firavunun karşısında eğilmesini istemeliydi, ama onu azarlamaya cesaret edemedi.</p>

  <p class="block2">- Ben sizin hizmetkârınız değilim.</p>

  <p class="block2">- Ne kadar güçlü olursa olsun, her firavun bir kraliçeye nasıl davranılacağını bilir.</p>

  <p class="block2">Amenmes ayağa kalktı.</p>

  <p class="block2">- Peşimden gelin.</p>

  <p class="block2">Tausert'i iki konuşma arasında dinlendiği küçük bir odaya götürdü. Minderlerle kaplı taş sıralara aynı anda oturdular.</p>

  <p class="block2">- Ne istiyorsunuz, Kraliçe Tausert?</p>

  <p class="block2">- General Mehi söylediklerimi size iletmedi mi?</p>

  <p class="block2">- İlettiklerinin hiçbir anlamı yok!</p>

  <p class="block2">- Hedefiniz ne olursa olsun, Amenmes, bir annenin acısını ayaklarınız altına alacak ve en doğal isteklerini reddedecek kadar acımasız mı davranacaksınız?</p>

  <p class="block2">- Siz duygunun ne olduğunu bilemezsiniz! Babamla evlendinizse, bunun nedeni aşk değil, sadece iktidara ortak olmak tutkunuzdu.</p>

  <p class="block2">- Seti'ye bir erkek çocuk doğurdum, tahtın veliahdı olarak ilan etmek istediği, kaderin elimizden kopardığı bir çocuk. Bu ölüm babanızı umutsuzluğa boğdu, umutsuzluğunun içinde bir istekte bulundu; firavun olması gereken bu çocuğun atalarının yanına, Krallar Vadisi'ne gömülmesi. İşte yolculuğumun tek amacı bu, sizin tahmin ettiklerinizin ise hiçbir değeri yok.</p>

  <p class="block2">Tausert'in vakan Amenmes'i sarsmıştı. Onu Seti'nin hükümdarlığını tanımayıp kendini firavun ilan etmekle suçlayacağını sanmış, tartışmaların hemen alevleneceğini düşünmüştü. Oysa kraliçe sükûnetle konuşuyor, hiç de düşman gibi davranmıyordu. Üstelik insanı büyüleyen güzellikteki kadının gözlerinde bir üzüntü bile görür gibi olmuştu.</p>

  <p class="block2">- Size inanmıyorum, Tausert, Teb'e tahttan feragat etmemi ve babamı firavun olarak tanımamı istemek için gelmediniz mi?</p>

  <p class="block2">Tausert gülümsedi.</p>

  <p class="block2">- İstesem, kabul eder miydiniz?</p>

  <p class="block2">- Asla!</p>

  <p class="block2">- Demek, bunu istemenin anlamı yok. Çok ileri gittiniz, Amenmes, geri dönmeyi de düşünmüyorsunuz. Yalnız Seti'nin binlerce Mısırlı askerin ölümüyle sonuçlanacak, ülkemize felaket getirecek ve onu saldırganların eline düşecek ölçüde güçsüzleştirecek bir iç savaş istemediğini bilin.</p>

  <p class="block2">Amenmes'in Tausert'e göre çok önemli bir üstünlüğü vardı: General Mehi'nin planı. Ne var ki birden gözlerinin önünde Nil'in sularını kızıla boyayan binlerce ceset belirdi, böylesi bir ihtimal karşısında dehşete düştü. Hükümdar olmak, ölüm ekmek olmamalıydı.</p>

  <p class="block2">- Rahatsız görünüyorsunuz, Amenmes.</p>

  <p class="block2">- Yolculuğunuzun gerçek amacını ne zaman itiraf edeceksiniz?</p>

  <p class="block2">- Size her şeyi anlattım.</p>

  <p class="block2">- Bir art niyeti ve kesin bir hedefi olmadan parmağını bile kıpırdatmayacak olan size nasıl inanayım?</p>

  <p class="block2">- Babanızla birbirimizi seviyoruz, oğlumuzu da çok sevdik. Ölümü hayatımızı altüst etti, bu nedenle kocamın isteğini yerine getirebilirsem, mutlu olacağım. Tekrar ediyorum, buraya gelmemin tek nedeni bu, bunu anlayacağınızı umuyorum.</p>

  <p class="block2">- Babamın beni veliaht ilan etmesine, naip olarak atayıp iktidara ortak etmesine engel olan sizsiniz, değil mi?</p>

  <p class="block2">- Evet, benim.</p>

  <p class="block2">- Benden neden nefret ediyorsunuz?</p>

  <p class="block2">- Sizi hükümdarlık edecek biri olarak görmüyorum, Amenmes.</p>

  <p class="block2">- Yanılıyorsunuz, yanıldığınızı da kanıtlayacağım! Bugün sizi firavuna saygısızlık ve hakaretten yargılatacağım.</p>

  <p class="block2">- Nasıl istiyorsanız öyle davranın, ama önce babanızın isteğini yerine getirin. Amenmes tereddüt ediyordu.</p>

  <p class="block2">Tausert samimi gibi, sanki ölü oğlunun kaderinden daha önemli bir şey tanımıyormuşçasına, güçsüz durumda da olsa kendine bir çıkış yolu aramıyordu. Görünürde savunmasız bu kraliçenin kurduğu tuzak neydi?</p>

  <p class="block2">- Ölü bir çocuğa hoşgörüyle yaklaşmak, otoritenizi sarsmaz, diye ekledi Tausert.</p>

  <p class="block2">- Seti'nin mezarını yıkmamakla, ne kadar bağışlayıcı olduğumu gösterdim.</p>

  <p class="block2">- Bir oğul babasının ebedî istirahatgâhına zarar verip firavunların ruhlarının yaşadığı büyük çayın kirletebilir mi?</p>

  <p class="block2">Can evinden vurulan Amenmes gözlerini yere eğmek zorunda kaldı. Nefret ettiği kadm, sarayında tutsak da olsa, karşı gelmeye cüret ediyordu işte.</p>

  <p class="block2">- Oğlunuz firavun değildi, mumyasının vadiye girmesi söz konusu olamaz.</p>

  <p class="block2">- Firavun kanı taşımayan bazı kişilerin mumyalan, özel izinle de olsa vadiye alınmadılar mı? Hakikat Meydanı'nın ustabaşısına sorun, bu söylediklerimi doğrulayacaktır.</p>

  <p class="block2">- Saraya kadar size eşlik etmemi ister misiniz? diye sordu Şef Sobek Suskun Nefer'e.</p>

  <p class="block2">- Bunun gerekli olacağını sanmıyorum.</p>

  <p class="block2">- Böylesi daha iyi olurdu. Sizi çağıranlar sivil de olsa, Amenmes'in sizi neden görmek istediğini açıklamadılar.</p>

  <p class="block2">- Korkulacak neyim var, Sobek?</p>

  <p class="block2">Nübyeli, firavunun beş kâtibi ve onların yardımcılarıyla birlikte yola düşen ustabaşının böylesine tedbirsiz davranmasına üzüldü. Kâtipler ile yardımcıları 1. Tabya'ya kadar gelip, Nefer'in yardımını rica etmişlerdi. Firavun Amenmes'in konuya çok önem verdiğini de tekrar tekrar söylediler ustabaşına. Arabaların sürücüleri atlarını kamçıladı, hızla iskeleye varıp Nefer'i bir gemiye bindirdiler.</p>

  <p class="block2">Nefer sarayın ana kapısına vardığında, onu karşılayan teşrifatçı önüne düştü ve Amenmes ile olağanüstü güzel, ustabaşına belirgin bir merakla bakan bir kadının bulunduğu bir salona aldı.</p>

  <p class="block2">- Sonunda gelebildiniz! diye haykırdı Amenmes.</p>

  <p class="block2">- Hiç vakit kaybetmedim, Haşmetmeapları.</p>

  <p class="block2">- Kraliçe Tausert'e hiç taç giymediği için oğlunun Krallar Vadisi'ne gömülemeyeceğini açıklayın.</p>

  <p class="block2">Firavunun soruyu soruş biçimiyle, nasıl bir cevap istediğini belli etmeye çalıştığı açıktı. Oysa Amenmes'in isteği gerçeğe uymuyordu, ustabaşının yalan söylemeye ne niyeti ne de hakkı vardı.</p>

  <p class="block2">- Aslında, Haşmetmeapları, bazı istisnalar var. Amenmes kıpkırmızı oldu.</p>

  <p class="block2">- Hangi istisnalar?</p>

  <p class="block2">- Mesela, Ramses'in "kral oğulları" olarak adlandırdığı sadık adamları için yaptırdığı, birçok mezar odasına sahip dev ebedî istirahatgâh.</p>

  <p class="block2">- Büyük Ramses'e layık bir istisna! Üstelik o oğulların, sembolik de olsa, tahtla ilişkileri vardı! Oysa Kraliçe Tausert'in oğlunun durumu farklı. Konu kapandı.</p>

  <p class="block2">- Sanmıyorum, Haşmetmeapları, atalarınızın vadiye kabul ederek paha biçilmez bir onur verdiği önemli kişileri de unutmamak gerek. Bunu söylerken Kraliçe Haçepsut'un<sup class="calibre2"><sup class="noteref" id="back_note_1"><a class="calibre3" href="../Text/index_split_074.html#note_1" title="1">1</a></sup></sup> sütannesini, II. Amenofis'in vezirini,<sup class="calibre2"><sup class="noteref" id="back_note_2"><a class="calibre3" href="../Text/index_split_075.html#note_2" title="2">2</a></sup></sup> III. Tutmosis'in yelpaze sallayıcısını<sup class="calibre2"><sup class="noteref" id="back_note_3"><a class="calibre3" href="../Text/index_split_076.html#note_3" title="3">3</a></sup></sup> ve III. Amenofis'in büyük karısı Kraliçe Tiyi'nin anne ve babasının<sup class="calibre2"><sup class="noteref" id="back_note_4"><a class="calibre3" href="../Text/index_split_077.html#note_4" title="4">4</a></sup></sup> mezarlarını anlatmak istiyorum. Bu arada sadık dostların, kedilerin, köpeklerin, maymunların ve ibişlerin sözünü bile etmiyorum.</p>

  <p class="block2">Kraliçe sevincini dışa vurmadı. Ustabaşının, bir istisna yapıp onurlandırmak istediği birini vadiye alabileceğini söylediği Amenmes'e uzun uzun bakmakla yetindi sadece.</p>

  <p class="block2">Oysa o çocuk, yerini alması için doğan, Tausert kadar nefret etüği bir çocuktu. Amenmes'in elinde ustabaşının bile çenesini kapatacak son bir koz kalmıştı.</p>

  <p class="block2">- Hakikat Meydanı şu anda benim ebedî istirahatgâhımı kazmakla meşgul, diye hatırlattı firavun, benzer bir eser yaratmak için gerekli zanaatkara ve zamana sahip değil. Bu nedenle, Kraliçe Tausert'in isteğini kabul etmek, mümkün görünmüyor.</p>

  <p class="block2">- Sizi yanıltmak istemem, Haşmetmeapları, diye düzeltti Nefer, ama firavun ailesinden olmayanların mezarları, süssüz ve gösterişsiz, basit oyuklardır. Heykeller, resimler ve metinler sadece firavun mezarlarına özgüdür. Eğer emir verirseniz, iki taş yontucusu görevlendirir, lahtin yerleştirileceği tek odalı bir mezar kazdırırım.</p>

  <p class="block2">- İyi ama, cenaze eşyaları eksik!</p>

  <p class="block2">- Gerekli olanları getirdim, dedi kraliçe.</p>

  <p class="block2">Amenmes tutsağının isteklerini yerine getirecek değildi ya! Üstelik ona yardım etmek yerine, Tausert'in eline silah veren şu çekilmez ustabaşı! Kraliçe kalktı.</p>

  <p class="block2">- Babanızın adına ve kendi adıma, diye söze girişti Amenmes'in tüylerini ürperten bir sükûnetle, cömertliğiniz için teşekkür ederim. Sizin sayenizde, üvey kardeşiniz olan bu küçük varlık, sonsuza dek mutlu olacak.</p>
</body>
</html>
