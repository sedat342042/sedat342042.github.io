<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_61">Altmış birinci bölüm</h1>

  <p class="block2">Mezar kâtibi Paneb'i yargılayacak mahkemenin Maat Ta-pınağı'nın önünde, Karnak salonlarından birinde toplanmasında ısrar etmiş, isteğini kabul ettirmişti. Jüri rahiplerden, zanaatkarlardan ve kâtiplerden kurulmuş, başına da Ken-hir'in adil ve sert olarak bildiği ikinci Amon kâhini getirilmişti. Kafasını kazıtmış, geniş omuzlu, sırtı dik mahkeme başkanı hoşgörülü birine benzemiyordu. İddia sahibi ile zanlı mahkemenin karşısında, ayakta duruyorlardı. Güzel Yema, yapılan suçlamalar ne denli aşağılık olursa olsun, sükûnetini bozmayacağına söz veren Paneb'e bir kez bile bakmamıştı.</p>

  <p class="block2">- Bayan Yema, diye girdi mahkeme başkanı söze, Hakikat Meydanı Zanaatkarı Paneb'in şiddet kullanıp ırzına geçtiği iddiasında ısrar ediyor musun?</p>

  <p class="block2">- Ediyorum.</p>

  <p class="block2">- Firavun ve Maat adına yemin eder misin?</p>

  <p class="block2">- Evet.</p>

  <p class="block2">- Ya sen Paneb, iddia edilen suçu işlemediğinde ısrar ediyor musun?</p>

  <p class="block2">- Ediyorum.</p>

  <p class="block2">- Firavun ve Maat adına yemin eder misin?</p>

  <p class="block2">- Evet.</p>

  <p class="block2">- Demek ikinizden biri yalancı ve günahkâr, dedi yargıç. Söz konusu suçun çok ciddi olduğunu, hem burada hem de öteki dünyada ağır bir cezaya neden olacağını unutmayın. Düşüncenizi değiştirdiniz mi?</p>

  <p class="block2">Ne Yema ne de Paneb cevap verdi.</p>

  <p class="block2">- Olanları anlat, Bayan Yema.</p>

  <p class="block2">- Sepetlerimi yerleştirdiğim kulübedeydim. Paneb çılgın bir boğa gibi üzerime atıldı. Beni soyup ırzıma geçti. Kaçma fırsatı bulur bulmaz, imdat çağırdım. Yandaki tarlada çalışan beş köylü, anlattığım iğrenç saldırıya tanıktır.</p>

  <p class="block2">- Önüme gelin, dedi mahkeme başkanı tarım işçilerine. Bayan Yema'nın anlattıklarını doğruluyor musunuz?</p>

  <p class="block2">Bulundukları yerin görkemi, karşılarındaki yargıcın ciddiyetinden ürküp şaşıran köylülerden üçü, söyleyecek bir şeyleri olmadığını belirtmek istercesine gerilediler.</p>

  <p class="block2">- Ben, ben her şeyi gördüm, dedi sırık gibi olanı. Kısa boylu şişman da başını sallayarak arkadaşının dediklerini onayladı.</p>

  <p class="block2">- Emin misiniz? diye sordu, zarif bir kırmızı elbise giymiş bilge kadm.</p>

  <p class="block2">Kulaklarına altın telli kırmızı akik küpeler takmış olan Işık, gözlerini iki tarım işçisine dikmişti. Gözlerinde en ufak bir düşmanlık belirtisi yoktu, ama bakışları öylesine yoğundu ki, kısa boylu şişman daha fazla dayanamadı.</p>

  <p class="block2">- Dev adam ile genç kızı gördüm, dedi, ama hepsi bu kadar.</p>

  <p class="block2">- Ya arkadaşın?</p>

  <p class="block2">- Onun ne gördüğünü bilmiyorum.</p>

  <p class="block2">- Ben, söylediklerimde ısrar ediyorum, dedi sırık boylusu, Görünmez bir elin gırtlağını sıktığını hissettiğinde, sesi titredi.</p>

  <p class="block2">- Sana kötülük etmek istemiyorum, dedi ona bilge kadın, ama uyarıyorum seni. Yalana devam edersen, havasız kalacaksın.</p>

  <p class="block2">- Israr... ısrar ediyorum...</p>

  <p class="block2">Bilge kadın en küçük bir hareket yapmıyor, solukları giderek ağırlaşan sırık boyludan ayırmıyordu gözlerini.</p>

  <p class="block2">Yakıcı bir duygu soluğunu tümüyle keser gibi olunca, daha fazla dayanamadı.</p>

  <p class="block2">- Arkadaşlarımın gördüğünden fazlasını görmedim, demek zorunda kaldı.</p>

  <p class="block2">- Bir tecavüze tanık oldun mu, olmadın mı?</p>

  <p class="block2">- Hayır... hayır... olmadım!</p>

  <p class="block2">Umudu kınlan Yema yine de etkilenmemiş görünmeye çalışıyordu.</p>

  <p class="block2">- Ben Paneb'in bana tecavüz ettiğinde ısrarcıyım.</p>

  <p class="block2">- Senin sözüne karşı, benimki, küçük şırfıntı! diye haykırdı dev adam. Sözleri mahkeme başkanını kızdırdı.</p>

  <p class="block2">- Bir tanığın var mı? diye sordu Paneb'e.</p>

  <p class="block2">- Yemin ederim ki masumum!</p>

  <p class="block2">- Yema da suçlu olduğuna yemin ediyor! Onu böyle narin ve ince görünce, sana direnebileceğine inanmak mümkün mü?</p>

  <p class="block2">Mezar kâtibi hiddetle müdahale etti.</p>

  <p class="block2">- Bir savcı gibi konuşuyor, yargıçlık yetkilerinizi aşıyorsunuz! Mahkeme üyeleri son sözlerinizi dikkate almasınlar. Bir daha böylesine açıkça yan tutarsanız, yerinize başkasının atanmasını istemek zorunda kalacağım.</p>

  <p class="block2">- Tamam, tamam... Yalnız bu Paneb kendini savunmak için hakaretten başka bir şeye başvurabilir mi?</p>

  <p class="block2">- Evet, dedi bilge kadın.</p>

  <p class="block2">- Nasıl? Açıklayın lütfen.</p>

  <p class="block2">Genç dev gözlerini Işık'a dikip baktı, içini değişik bir enerji doldurdu. Bilge kadın konuşmadan iletişim kuruyordu Paneb'le, doğrudan doğruya düşünceden düşünceye; Paneb'in gözlerinin önünde bir yüz belirdi.</p>

  <p class="block2">- Kuzey Rüzgârı'nı getirsinler, dedi Paneb.</p>

  <p class="block2">- Yakınlarından biri mi? diye meraklandı yargıç.</p>

  <p class="block2">- Hayır, eşeğim. Gelip yalancıyı göstersin. Yargıç tereddüt etti.</p>

  <p class="block2">- Pek alışılmadık bir yöntem, bu önerdiğin!</p>

  <p class="block2">- Bir hayvan gerçeği asla saklamaz, dedi bilge kadın. O hayvanın bedeninde yalan söylemeyecek tanrısal bir güç var.</p>

  <p class="block2">- Şikâyetçi önerileni kabul ediyor mu?</p>

  <p class="block2">"Eşek doğruca sahibine yönelecek" diye düşündü Yema.</p>

  <p class="block2">Zanaatkar çok saftı anlaşılan. Kendi aleyhine döneceğini tahmin etmeden, bir gösterişle mahkemeyi etkilemek istiyordu herhalde. Bunu düşününce, Paneb'in önerisini onaylamakta bir sakınca görmedi Yema.</p>

  <p class="block2">Bilge kadının yanında, Maat Tapınağı'na giden yolun üzerinde göründü eşek. Mahkeme başkanının karşısına gelip durdu.</p>

  <p class="block2">- Kuzey Rüzgârı, bir tecavüz davasında tanık olarak dinleniyorsun. Durumun ciddiyetini kavrıyor ve bu duruşma sırasında yalan söyleyen kişiyi gösterecek yeteneğin olduğuna inanıyor musun?</p>

  <p class="block2">Sol ön toynağıyla toprağı kazıdı eşek. Jüri üyelerinden bir mırıltı yükseldi, hayvanın tanıklığını kabul ettiklerini belirttiler.</p>

  <p class="block2">- Kuzey Rüzgârı, bize yalancıyı göster.</p>

  <p class="block2">Güçlü hayvan başını Paneb'e doğru çevirdi. Bayan Yema'nın yüzü keyifli bir tebessümle aydınlandı.</p>

  <p class="block2">Ne var ki eşek olduğu yerde döndü, genç kızın yanına gelip burnuyla omzunu dürttü.</p>

  <p class="block2">Tuzağa düşüp bir yılanla karşılaşmış gibi, geriledi Yema.</p>

  <p class="block2">- Bu hayvana inanacak değilsiniz ya!</p>

  <p class="block2">- Neden yalan söyledin, Yema? diye sordu mahkeme başkanı. Gözleri öfkeliydi.</p>

  <p class="block2">- Gerçeği anlattım ben!</p>

  <p class="block2">Kuzey Rüzgârı yalancının üzerine atıldı, bir kafa darbesiyle yere serdi, ön ayaklarını kızın göğsüne dayadı.</p>

  <p class="block2">- Beni öldürecek! diye dehşet içinde inledi. Kimse imdadına gitmedi.</p>

  <p class="block2">- İtiraf ediyorum, yalan söyledim. Gidip Paneb'e sırnaştım, beni itti. Öylesine aşağılanmış hissettim ki kendimi, öç almaya karar verdim. Onu ırzıma geçmekle suçlayarak, mahkûm edileceğinden emin olmak istiyordum. Hapishanenin dibine de soksalar, bulup alay edecektim onunla! Yaptığım kötü bir şey, ama beni anlamanız ve bağışlamanız gerek. Paneb bana böyle bir muamele etmemeliydi.</p>

  <p class="block2">- Yalanın korkunç sonuçlar doğurabilirdi, dedi mahkeme başkanı. Jüri üyeleri cezayı kararlaştırırken, bu gerçeği göz ardı etmesinler.</p>

  <p class="block2">- Onlardan hoşgörülü olmalarını istiyorum, dedi Paneb. Yema çok genç, burada çektiği korku ona ders olmuştur.</p>

  <p class="block2">Bir yıl boyunca asgari maaşla sebze yetiştirip Hakikat Meydanı'na getirmeye mahkûm edilen Yema, felaketi ucuz atlattığına inanıyordu. Jüri üyeleri, onuru kırılmış ateşli genç kız palavrasını yutmuş, mahkeme başkanı da sorguyu daha fazla derinleştirmemişti.</p>

  <p class="block2">Böylece, Tran-Bel'den, başarısız olmasına rağmen kendisine vaat edilen ödülden söz etmek zorunda kalmadı. Bu yüzden, daha mahkemeden çıkar çıkmaz, Libyalının dükkânında aldı soluğu.</p>

  <p class="block2">Yema'yı görür görmez, genç kızı arşivlerini sakladığı küçük odaya sürükledi tüccar.</p>

  <p class="block2">- Buraya neden geldin, küçük salak?</p>

  <p class="block2">- Paneb aklandı.</p>

  <p class="block2">Tran-Bel elini yuv ırlak kafasına yapıştırılmış siyah saçlarına götürdü.</p>

  <p class="block2">- Aklandı mı? Neler saçmalıyorsun?</p>

  <p class="block2">- Eşeğinin yüzünden, Kuzey Rüzgârı mı, ne! Bilge kadın jüriyi büyüledi, yalancı tanıkların gözü korktu, eşek de suçlu diye beni gösterdi.</p>

  <p class="block2">- Gerçekten çıldırmışsın, Yema!</p>

  <p class="block2">- Eğer dediğim gibi olmasaydı, Paneb mahkemeden özgür aynlamazdı.</p>

  <p class="block2">- Benden söz ettin mi?</p>

  <p class="block2">- Hayır, tabiî ki hayır!</p>

  <p class="block2">- Böylesi senin için daha iyi, kızım. Yalan söylemiyorsun ya?</p>

  <p class="block2">- Bir yıl boyunca Hakikat Meydanı için çalışmaya mahkûm edildim. İşte elime geçen bu! Şimdi, ödülümü almak istiyorum.</p>

  <p class="block2">- Kuzey'e gidecek ilk yük gemisine binecek, Mısır'dan ayrılıp Filistin'e geçeceksin. Orada çiftçilik yapan bir dostumun yanında hizmetçi olarak çalışırsın. Adını değiştirir, Mısır adaletinden kurtulursun.</p>

  <p class="block2">- Ama... ama ben burada kalmak istiyorum!</p>

  <p class="block2">- Başarısız oldun, başka bir seçeneğin kalmadı. Benim üstümde, yaptığın yanlışı kabul edemeyecek insanlar var.</p>

  <p class="block2">- Demek ki...</p>

  <p class="block2">- Demek ki, yaşamak istiyorsan bir an önce buradan uzaklaşıp, çeneni tutmak zorundasın! Yarın, Mısır'ı terk ediyorsun. Seni korumaları için iblislere dua etmeyi de unutma.</p>

  <p class="block2">Korkudan dehşete kapılan genç kız, söylenenleri kabul etmek zorunda kaldı.</p>

  <p class="block2">Tran-Bel çiftçi dostunun Yema'yı esir gibi kullanıp yanında çalışan işçilere sunacağını söylemeyi unutmuştu. Tek kaygısı, başarısızlığını unutturmak ve bu işten bembeyaz bir keten bezi gibi çıkabilmek için patronlarına ne söyleyeceğine karar vermekti.</p>
</body>
</html>
