<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_75">Yetmiş beşinci bölüm</h1>

  <p class="block2">Nefer'in ölümünden beri, köyün üzerinde şiddetli bir kum fırtınası esiyor, tepelerden gelmişe benzer çığlıklar savuruyordu. Dağ, Hakikat Meydanı'nın üzerine yıkılmak istiyormuşçasına homurdanıyordu. Güneş gri ve toprak rengi bulutlan delmeyi başaramıyor, gündüzler gece gibi geçiyordu. Kadınlar, erkekler ve çocuklar oturdukları yerde çökmüş, yemek yemeyi bile düşünmüyorlardı. Kimse en ufak bir ses bile çıkarmamaya çalışıyordu. Çirkin Hayvan kafasını kanadının altına saklamış, Büyücü hasır iskemlenin altına sığınmış, Kapkara da Işık'ın yatağının altına kaçmıştı.</p>

  <p class="block2">Rahibelerden hiçbiri ataların sunaklarına armağan koymaya cesaret edememişti; sanki atalar loncayı kaderine terk etmiş gibi. Tüm köy, yokluğunda en gündelik davranışların bile anlamsızlaştığı ustabaşısının ölümünde donmuş gibiydi. Kumlar yavaş yavaş terasları kapladı, kimse evini saldırıya karşı korumayı aklından geçirmedi. Korkunçluğu da aşan bir cinayetten öfkelenen tanrıların, küçük toplumu ortadan kaldırması haksızlık mı olurdu?</p>

  <p class="block2">Suskun gittikten sonra, kim eline bir alet almayı düşünür, kim mutluluğu düşünmeye bile cüret edebilirdi ki? Nefer ardında onu izlemeyi beceremeyecek yetimler bırakmıştı.</p>

  <p class="block2">- Böyle davranmaya hakkımız yok, dedi Paneb Işık'a. Eserini yıkmak, Nefer'e hakaret olur. Ustabaşımızın cenazesini kutsal geleneklere göre kaldıralım. Yoksa, gerçekten ölecek.</p>

  <p class="block2">Loncanın ödevi, ustabaşının sonsuza dek aramızda olmasını sağlamak olmalı.</p>

  <p class="block2">Bilge kadın güçlükle doğruldu, dev adam koluna girdi. Işık köyün ana yolunda göründüğünde, fırtına dindi.</p>

  <p class="block2">Ağır adımlarla teker teker evlerinden çıkıp, tapmağa doğru giden bilge kadının peşine takıldı zanaatkarlar.</p>

  <p class="block2">Kalemler, murçlar, keserler, gönyeler, suterazileri, cetveller, armağan masaları, yatak, aynalar, sandaletler, sandıklar, Hakikat Meydanı zanaatkârlarının tutkuyla ürettikleri daha birçok şey Suskun Nefer'in mezarına yerleştirildi. Heykeller içinde en duygulandırıcı olanları, ustabaşı ile karısını yan yana oturmuş olarak gösterenlerdi; Işık koruma belirtisi olarak sol kolunu kocasının beline dolamış, bakışları olağanüstü bir yoğunlukla birleşmişti.</p>

  <p class="block2">Ebedî istirahatgâhın eşiğinde, üzerine ustabaşının ka'sını, öte tarafta sonsuza dek yaşayacak yaratıcı gücünü temsil eden bir heykelciğin yerleştirildiği boğa toynağı ayaklı bir iskemle vardı.</p>

  <p class="block2">Tören bitmek üzereydi, bilge kadın mezarın girişine bir persea dikti, Osiris'in tanrılar ve insanlar için yarattığı, yapraklarına yürek biçimi verdiği ağacı. Kimse gözyaşlarını tutmayı becerememişti. Yürek paralayıcı çığlıklar atan Kapkaranın yanında, yıkılmak üzere görünen bilge kadının dinginliğine hayrandı hepsi. Sınırsız bir direniş pahasına da olsa, Paneb'in yardımıyla evine dönmeyi başardı Işık; döner dönmez de yatağına yığılıp kaldı.</p>

  <p class="block2">Darbeyi tüm benliğinde hisseden köy, çocuk kahkahasının bile dağıtamayacağı bir yasa boğulmuştu.</p>

  <p class="block2">Önderini yitirerek, yok olmaya mahkûm edilmemiş iniydi lonca?</p>

  <p class="block2">Üç gün geçti.</p>

  <p class="block2">Kapı açıldı, acıdan bitkin, yine de Hathor başrahibesi kıyafeti giyecek, yüzünü boyayacak gücü bulmuş olan bilge kadm göründü. Nefes kesici güzelliğiyle, artık ne neşenin ne de acının olmadığı bambaşka bir dünyaya aitmiş gibiydi Işık.</p>

  <p class="block2">- Bana ihtiyacı olan varsa, dedi mezar kâtibine, muayeneye hazırım.</p>

  <p class="block2">- Daha acil işler var, Işık. En sabırsızlan yatıştırmayı başardım ama, zaman geçirmeden köy mahkemesini toplayıp, biriken şikâyetleri dinlememiz gerekiyor.</p>

  <p class="block2">- Şikâyetler mi? Kimin hakkında?</p>

  <p class="block2">- Paneb. Suçlamalar çok ciddi, görmezden gelinemeyecek kadar ciddi.</p>

  <p class="block2">Tüm köy halkı Maat ve Hathor Tapınağı'nın üstü açık avlusunun çevresinde toplanmıştı. Soruşturmayı derinleştirmeden önce, iddia ve savunmayı dinlemek, mahkeme başkanı olarak mezar kâtibinin göreviydi. Yanında bilge kadın, sol ekip şefi ve iki Hathor rahibesi, Pişkin Somun Pay ile Somurtkan Karo'nun eşleri vardı.</p>

  <p class="block2">- Köyün şimdiye kadar hiç yaşamadığı, korkunç bir felaketle karşı karşıyayız, dedi Kenhir üzüntülü sesiyle. Ustabaşı Suskun Nefer kendi evinde öldürüldü, bu korkunç cinayeti işleyen de bizden biri. Eğer katilin içinde ufacık da olsa. dürüstlük varsa, çıkıp itiraf etsin, hareketinin nedenini açıklasın.</p>

  <p class="block2">Ağır sessizliği kimse bozmadı.</p>

  <p class="block2">- Bilge kadın bize cinayetin ayrıntıların] anlatabilir mi? dedi Kenhir.</p>

  <p class="block2">- Yardımcılar bölgesinde birini tedavi etmemi isteyen bir mesaj, beni evden uzaklaştırdı. Evden çıkmam için bir tuzak. Eve döndüğümde, mesaj kaybolmuş, kocam ölmüştü.</p>

  <p class="block2">- Suskun Nefer nasıl öldürüldü ?</p>

  <p class="block2">- Yüreğine özenle yontulmuş, çok sivri bir çakmaktaşı saplanmıştı.</p>

  <p class="block2">- Demek suçlu çok güçlü biri olmalı, dedi Araştırmacı İpuy. Ben, Paneb'i geçitten bir torba dolusu çakmaktaşı getirirken gördüm. Kurtarıcı Şed de tanıklık edecektir.</p>

  <p class="block2">Ressam heykeltıraşın söylediklerini doğrulamak zorunda kaldı. Paneb şiddetle itiraz etti.</p>

  <p class="block2">- Dağda taş topladığım için, beni manevî babamı, taptığım adamı öldürmekle mi suçlayacaksınız?</p>

  <p class="block2">- Paneb gerçekten de çakmaktaşlannı köye getirdi, dedi Kurtarıcı Şed, onu getirirken gören sağ ekip zanaatkarları var. En başta da, katil! Bu yüzden çakmakta şı kullanarak, o yeni ekip şefimizin suçlanmasını sağlamak istedi.</p>

  <p class="block2">- Paneb ile Nefer arasında şiddetli bir çatışmaya tanık oldum, dedi Çakal Unes. II. Seti'nin mezarının nasıl bitirileceği konusunda anlaşmazlığa düşmüşlerdi.</p>

  <p class="block2">- Doğru, dedi dev adam, ama sonra aynı fikre geldik.</p>

  <p class="block2">- Bana ustabaşının firavunun karşısındaki davranışını onaylamadığını söylemiştin, dedi Neşeli Renupe.</p>

  <p class="block2">- Daha da kötüsü var! diye sözünü sürdürdü Unes. Payla birlikte, kötü kehanetin kaybolması için, ustabaşının evinin kapısına çizilmiş kırmızı bir eli sildik. O el tam Paneb'in elinin büyüklüğündeydi!</p>

  <p class="block2">Pay başını sallayarak onayladı.</p>

  <p class="block2">- Ortadan kaldırdığınız bir kanıtı değerlendiremem, dedi Kenhir asabice.</p>

  <p class="block2">- Yine de iki zanaatkarın sözüne inanmamazlık edemezsiniz, dedi kâtip yardımcısı İmuni. Üstelik Paneb'i elinde bir taşla ustabaşının kapısını zorlarken gördüm.</p>

  <p class="block2">Bir taraftan da, korkunç bir tehdit savurdu: "Kapıyı aç Nefer, yoksa bu gece ölüm kol gezecek!"</p>

  <p class="block2">- Paneb katil tarafından uyuşturulmuştu, diye açıkladı bilge kadın. Sözünü ettiği ölüm, kendi ölümüydü.</p>

  <p class="block2">- Paneb suçlu, diye ısrar etti İmuni. Ekip şefliğine seçilmesi için, Nefer'in onu evlat edinmesinden başka bir şey düşünmedi. Amacına varınca, sahtekârlığının farkına varmaya başlayan manevî babasını ortadan kaldırmak zorunda kaldı. Ben loncanın arşivlerini inceledim, Nefer'le uzak da olsa akrabalık ilişkisine sahip olduğumu kanıtlayabilirim. Manevî evlatlığa seçmesi gereken bendim, Paneb değil! Kâtip yardımcısı üzerine iddialarını kanıtlayacak notlar aldığı bir papirüs parçası çıkardı.</p>

  <p class="block2">Paneb bıyıklı küçük adamın üzerine atılmaya davrandı ama, Kurtarıcı Şed önledi meslektaşını.</p>

  <p class="block2">- İmuni'nin iddiaları dayanaksız, dedi bilge kadın dingince. İddia ettiği akrabalık bağı ne olursa olsun, Suskun Nefer ile özgürce seçtiği manevî oğlu arasında hiçbir anlaşmazlık yoktu, onları birbirlerine kusursuz bir kardeşlik bağlıyordu.</p>

  <p class="block2">Dul kadının sözlerine rağmen, geri adım atmadı İmuni.</p>

  <p class="block2">- Paneb'in suçluluğunu kanıtlayacak birçok belirti var! Mahkemenin onu suçlu bulmasını talep ediyorum.</p>

  <p class="block2">- İmuni'nin kıskançlığı bizi yolumuzdan şaşırtmamalı, dedi Kurtarıcı Şed.</p>

  <p class="block2">- Elle tutulabilir tek bir kanıt yok, dedi Kenhir.</p>

  <p class="block2">- Gerçeği öğrenmenin bir yolu var, dedi bilge kadın ciddiyetle. Paneb'i akasyanın kucağı sınavından geçirelim. Oradan canlı çıkarsa, sonsuza dek aklanmış olur.</p>

  <p class="block2">Osiris'in sırlarına vâkıf Hathor rahibeleri akasyanın kucağında toplanırlardı; kardeşi Set tarafından öldürülen tanrının mezarının üzerinde, ürkütücü dikenleriyle yalanı yakalayan bir akasya bitmişti.</p>

  <p class="block2">Dikenlerin karşısında, iddialara rağmen suçsuz olduğunu bir kez daha yineledi Paneb.</p>

  <p class="block2">- Hayat ile ölüm, akasyada birleşir, diye açıkladı bilge kadın. Ölüm geldiğinde, İsis gelip Set'in açtığı yaralan kapayana kadar, insanlardan uzaklaşır hayat; işte o zaman ağaç yaprakla donanır ve doğru insanın korkacak bir şeyi kalmaz. Yaklaş Paneb, yaklaş ve akasyayla birleş.</p>

  <p class="block2">Koca dikenler öylesine sivriydi ki hançerden daha keskin görünüyor, insanın etini keseceğe benziyordu. Oysa genç dev fazla düşünemeyeceği bir durumdaydı; geri çekilse, suçlu görülecek ve en ağır cezadan kurtulamayacaktı. Paneb ölüm ve hayat ağacına satıldı.</p>

  <p class="block2">Cesur akasyanın kucağından çiziksiz çıkınca, Osiris'in yargısı önünde eğilmek zorunda kaldı İmuni. Ağacın dikenleri çekilmiş, zanaatkarın vücudunda en küçük bir iz bile bırakmamıştı. Böylece Paneb'in doğru söylediği kanıtlanmıştı. Hakkındaki suçlamalardan aklanan Paneb, bundan böyle aynı cinayetten suçlanamayacaktı.</p>

  <p class="block2">- Bir an bile, dedi Işık, suçlu olduğunu düşünmedim.</p>

  <p class="block2">- Bu cinayet cezasız kalmayacak, yemin ediyorum, kalmayacak!</p>

  <p class="block2">Bilge kadın ustabaşının ebedî istirahatgâhına kadar yürüdü. Paneb peşindeydi.</p>

  <p class="block2">- Şu köye bir bak, dedi Paneb'e. Fırtınanın gözünden kurtulmaya çalışan bir gemiye benziyor. Eğer köyü koruyamazsak, ona içimizdekinin en iyisini sunamazsak, batacak. O zaman Nefer'in katili herkesi öldürmüş olacak. Nefer'in yerini kimse alamaz, acımız hiç hafiflemeyecek. Ama eseri sürdürüp Hakikat Meydanı'nı yaşatmak zorundayız.</p>

  <p class="block2">Bir şahin köyün üzerinde uçtu, gömütiüğün üzerinde halkalar çizdi, güçlü bir kanat darbesiyle göğe doğru yükseldi.</p>

  <p class="block2">- Suskun Nefer'in ruhu. diye mınldandı Işık, bize ışığa giden yolu gösteriyor.</p>

  <p class="block1">---------o----------</p>

  <p class="whitespace1"></p>

  <p class="block2">CHRİSTİAN JACQ IŞIK TAŞI III CESUR PANEB</p>

  <p class="block2">Hakikat Meydanı. Firavun mezarlarının yapımıyla görevli bir grup zanaatkarı barındıran, çölün ortasındaki gizemli köy... Ve köyün sıradışı üç sakini: Ustabaşı Suskun Nefer, Bilge Kadın Işık ve gözü pek, dâhi sanatçı Cesur Paneb.</p>

  <p class="block2">Ancak bu köyde, ne pahasına olursa olsun Işık Taşı'nı çalmaya kararlı olan ve kimliği bir türlü saptanamayan bir de hain yaşıyor... Sınırlarda isyan tehlikesi baş göstermiş ve Mısır iç savaşın eşiğine gelmişken, başkent Per Ramessu'daki Firavun II. Seti de, Teb'e hâkim olmak isteyen öz oğluna karşı bir ordu gönderme hazırlığında.</p>

  <p class="block2">Cesur Paneb, ilk iki kitap Suskun Nefer ve Bilge Kadın'dan sonra, yaşamlarını Hakikat Meydanı'na adayan kahramanlarımızın direnişini anlatan büyük maceranın üçüncü kitabı.</p>

  <p class="block2">Daha önce yayınevimiz tarafından yayımlanan Mısır Yargıcı üçlemesinin de yazarı olan Mısırbilimci Christian Jacq, 2000 yılında yazdığı, 54 ülkede yayımlanan ve yalnız Fransa'da bir milyondan fazla satan dört kitaplık yeni dizisiyle bir kere daha okurlarının karşısında. İşık Taşı dizisinin üçüncü kitabı Cesur Paneb'i, Hakikat Meydanı izleyecek.</p>

  <h1 class="calibre1" id="sigil_toc_id_1" title="Notlar">Notes</h1>

  <dl class="notes">
    <dt class="calibre4" id="note_1">[<a class="calibre5" href="../Text/index_split_034.html#back_note_1" title="1">←1</a>]</dt>

    <dd class="calibre6" id="calibre_pb_74">
      <p class="block5">İn (Mezar 60).</p>
    </dd>
  </dl>
</body>
</html>
