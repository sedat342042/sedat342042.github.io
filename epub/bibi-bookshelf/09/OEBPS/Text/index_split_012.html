<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_13">On üçüncü bölüm</h1>

  <p class="block2">Elli beş yaşındaki Firavun II. Seti, ordularını demir yumrukla yönetmeyi, yüksek memurlarını kendine itaat ettirmeyi bilen, güçlü yapılı ve otoriter biriydi.</p>

  <p class="block2">Dedesi ve Ramses'in baabası I. Büyük Seti gibi, iktidarını fırtınaların ve kozmik kaşıklıkların efendisi Tanrı Set'e adarken, onu yeniden canlandırmayı umuyordu.</p>

  <p class="block2">Ne var ki II. Seti'nin oğlunun adı Amenmes'ti sadece, üstelik babasının taç giydiği gün yanında olup onu alkışlamamış, yeni firavunun iktidarını tanıyıp sayacağını belli etmemişti.</p>

  <p class="block2">Bir Suriyeli baba ile Mısırlı anneden olma Başdanışman Bay, ellerini vıcık vıcık ovuşturarak firavunun önünde eğildi.</p>

  <p class="block2">- Sonunda bana Amenmes'ten mektup getirmeyi basardın mı?</p>

  <p class="block2">- Maalesef hayır, Haşmetmeapları, yine de getirdiğim haberler fena sayılmaz. Bana inanılır gibi gelen söylentilere bakılırsa, Teb kentinin güçlü adamı General Mehi ve orduları size bağlı görünüyor.</p>

  <p class="block2">Ufak tefek, zayıf, küçücük kara gözleri fıldır fıldır oynayan, çenesinde küçük bir keçi sakalı olan Bay, firavunun çevresindekilerin arasından sıyrılarak yeni firavunun başdanışmanı olmayı başarmış, direnişleri daha başlamadan boğabildiğim, tehlikeli kabileleri daha harekete geçmeden ezip dağıtabileceğini göstermişti II. Seti'ye.</p>

  <p class="block2">Başdanışmanın tek rakibi Kraliçe Tausert'ti. Tanrıça yüzlü muhteşem kadın da tam o sırada firavunun çalışma odasına girdi; pırıl pırıl, otuzlarının ortasındaki kraliçe, Seti'nin ikinci karısıydı ve en azından kocası kadar güçlü bir kişiliğe sahipti. Onun hoşuna gitmeyecek bir şey yapmak, sonsuza dek gözden düşmek demekti; bu nedenle, kraliçeyle aynı fikirde olmasa bile, ona karşı gelmemeye çalışıyordu Bay.</p>

  <p class="block2">- General Mehi'nin bir iç savaşın çıkmasını önlemek için elinden gelen gayreti göstereceğinden eminim, dedi firavun. Yine de Amenmes'in Mehi'yi atlayarak Teb ordularının başına geçmesinden çekinmiyor değilim.</p>

  <p class="block2">- Bunu yaparsa, dedi kraliçe, devlete başkaldırmış olur. O zaman da hiç acımaksızın, bütün gücümüzle savaşmamız gerekir Amenmesle.</p>

  <p class="block2">- Amenmes benim oğlum, senin değil.</p>

  <p class="block2">- Fark etmez, Seti. Kimse, ceza almaksızın devletin otoritesini ayaklar altına almaya cesaret etmemeli. Yoksa, anarşiye geçit veririz, bu da hepimizin sonu olur.</p>

  <p class="block2">- Kraliçeyle aynı düşüncede olmamak mümkün mü? diye fısıldadı Bay. Siz Kuzey Mısır'ın olduğu kadar Güney Mısır'ın da hükümdarısınız, her şeyden önce ülkenin bütünlüğü için savaşmanız gerekir.</p>

  <p class="block2">- Eğer Teb bağımsızlığına karar verirse, diye araya girdi Tausert, en kısa zamanda ve en sert önlemlerle müdahale etmemiz gerekecek. Firavunun iktidarı Tanrı Amon'un korumasına sırt çeviremez. Üstelik Krallar Vadisi'ndeki ebedî istirahatgâhını kazdırman, Teb'in batı yakasında da milyon yıllık tapınağını yaptırman gerekiyor, Karnak'ın güzelleştirilmesiyle ilgili çalışmaları saymıyorum bile.</p>

  <p class="block2">- Hakikat Meydanı hakkında bir rapor hazırlayacaktın, dedi Seti Başdanışman Bay'a.</p>

  <p class="block2">- Hazırladım, Haşmetmeapları. Hakikat Meydanı'nın us-tabaşısı Suskun Nefer'den büyük bir saygıyla söz ediliyor, tamamladığı eserler de kusursuzmuş. Şimdiye kadar tek bir zanaatkar bile ondan şikâyet etmediğine göre, yerine başkasını atamak için neden göremiyorum. Söylenenlere bakılırsa, loncanın belini bükmek pek de kolay değilmiş, bu nedenle de zanaatkarlarla çatışmamak daha doğru olurmuş.</p>

  <p class="block2">- Firavun en ulu efendi değil mi? diye sordu kraliçe şaşkınlıkla.</p>

  <p class="block2">- Tabiî ki öyle, Haşmetmeapları. Yine de zanaatkarların çok gizli bilgilere sahip oldukları, simyacılık yapıp altın ürettikleri söyleniyor. Bu bilgilerden yararlanabilmek için, firavunun onlarla iyi geçinmesi gerek.</p>

  <p class="block2">- Hakikat Meydanı'nda devletin temsilcisi yok mu?</p>

  <p class="block2">- Var, mezar kâtibi. Adı Kenhir, yetmiş iki yaşında, söylenenlere bakılırsa da oldukça hırçın biriymiş. Yine de, zanaatkarlar köyünün yönetimiyle ilgili en ufak bir kusuruna rastlanamamış.</p>

  <p class="block2">- Yetmiş iki yaşında... Çok yaşlı! Mezar kâtibi uzun zaman önce emekliye ayrılmış olmalıydı. Derhal görevden alınma kararnamesini yaz!</p>

  <p class="block2">-Yerine kimi atamayı düşünüyorsunuz, Haşmetmeapları?</p>

  <p class="block2">- Mesela seni, Bay! Başdanışman bembeyaz oldu.</p>

  <p class="block2">- Emrinizdeyim Haşmetmeapları, ama ne Teb yöresini ne de bu yeni görevin özelliklerini biliyorum, hem...</p>

  <p class="block2">- Başdanışmanın yanımızda olması gerek, diye kestirip attı Seti. O olmasıydı, muhalefetin hakkından gelemezdim.</p>

  <p class="block2">- Anlaşıldı, diye kabullendi Tausert. Yine de kararnameyi yazıp Hakikat Meydanı'na sadık ve uysal birini atasın. Atayacağı yeni mezar kâtibi de Teb'e girişimizi hazırlar. Bu arada, unutmadan... O ustabaşının kararımızdan şüphelenmemesi, etkilemeyi başardığından emin olduğu o ihtiyarı desteklememesi gerekiyor. Bunun için, ne yapılması gerektiğini de buldum bile.</p>

  <p class="block2">Prens Amenmes yıkılmış gibiydi.</p>

  <p class="block2">- Demek, sonunda...</p>

  <p class="block2">- Size saygısızlık etmek istemem ama, diye sözünü kesti General Mehi, babanızın karan beklenmedik bir şey değil ki.</p>

  <p class="block2">- Bana danışmadan, tahta bağlılığımı sağlamak için beni Per Ramessu'ya çağırmadan, firavunluğunu ilan etti! Beni önemsiz bir rakipmişim gibi bir kenara iterek, bana şu kadarcık bile önem vermeden! Ondan nefret ediyorum! Beni duyuyor musun, Mehi, ondan nefret ediyorum!</p>

  <p class="block2">- Üzüntünüzü anlıyorum Prensim; yine de hemen harekete geçmek daha doğru olmaz mı?</p>

  <p class="block2">- Firavuna kaşı gelmek, asi olmak demektir, hayatını ve ruhunu kaybetmek demektir.</p>

  <p class="block2">- Kimse ona karşı gelmiyor ki.</p>

  <p class="block2">- Öyleyse, benim geleceğim ne olacak? Babam beni veliaht ilan etmeyi aklından bile geçirmez artık. Ölene dek burada çürüyeceğim demek ki.</p>

  <p class="block2">- Bundan önceki amaçlarınızı unuttunuz mu yoksa? Amenmes Mehi'ye şaşkınlıkla baktı.</p>

  <p class="block2">- Ne demek istiyorsunuz?</p>

  <p class="block2">- Babanızın taç giymesini onaylamıyorsunuz, onu yasal firavun olarak da tanımıyorsunuz. Bir asi durumuna düşmemek ve haklı kararlarınızı uygulayabilmek için, elinizde tek çare var; Karnak rataplerinin desteğini alarak, firavun olmak. Böylece, ihanet ve asilikle suçlanacak olan babanız olur, siz değil.</p>

  <p class="block2">- Babam boyun eğmez. Bunun sonu iç savaş olur!</p>

  <p class="block2">- Kim bilir, Prensim? Seti sizden böylesi bir kararlılığı beklemez ki. Bir oldubitti karşısında kaldığım görüp, bakarsınız geri çekilir.</p>

  <p class="block2">- Bunun sonuçları korkunç olabilir, Mehi.</p>

  <p class="block2">- Zafer ve şanınız böyle bir tehlikeye değer, Prens Amenmes, bu karan da sizden başkası veremez.</p>

  <p class="block2">Postacı Uputi'nin karşısında, şaşkınlığım gizleyemedi ustabaşı.</p>

  <p class="block2">- Saraydan bana bir mektup... İyi de, tüm resmî yazıların mezar kâtibine gönderilmesi gerekmiyor mu?</p>

  <p class="block2">- Bana verilen talimat açık ve kesin; bu belgeyi bizzat size vereceğim. Size, başka kimseye değil.</p>

  <p class="block2">Suskun Nefer mühürlü papirüsü aldı, düşünceli bir yüzle evinin yolunu tuttu. Işık muayenehanesine gitmeye hazırlanıyordu. Ustabaşı mührü söküp yazıyı okudu.</p>

  <p class="block2">- Olamaz!</p>

  <p class="block2">- Kötü bir haber mi? diye endişeyle sordu bilge kadın.</p>

  <p class="block2">- Gerçek bir felaket!</p>

  <p class="block2">Nefer mektubun içeriğini kansına anlattığında, Işık "felaket" tanımım hiç de abartılı bulmadı. II. Seti'nin tahta çıkmasıyla köyün tepesinde dolaşan tehlike bulutlan bir ara uzaklaşmış görünmüştü, ama anlaşılan Hakikat Meydanına saldırmanın bir yolu daha vardı.</p>

  <p class="block2">Üstelik bu yol, hiçbir zanaatkarın aklına bile gelmemişti.</p>

  <p class="block2">- Ne yapmalı? dedi Işık.</p>

  <p class="block2">- Bir adım bile gerilememek gerekecek.</p>

  <p class="block2">- Yasaya karşı gelmiş olmaz mıyız?</p>

  <p class="block2">- Olabilir... Ama eğer bu emri kabul edersem, bil ki arkası gelecektir, sonunda da lonca ölmeye mahkûm bir grup yumuşak başlı işçiye döner.</p>

  <p class="block2">Nefer ve Işık birbirlerine sarıldılar.</p>

  <p class="block2">- Haklısın, sonuç arma bakmadan direnmek gerek.</p>

  <p class="block2">Kenhir her sabahki gibi saçlarını yıkıyordu. En sevdiği andı bu, yılların ve görevinin yükünü unuttuğu, kesin mutluluk dolu bir an. Saçlarını duruladıktan</p>

  <p class="block2">sonra diplerini hintyağıyla ovuşturuyor, bu mucizevî koku düşüncelerini düzene sokup ona eski gençliğini veriyordu sanki. Ne var ki şişeden sadece tek bir damla döküldü.</p>

  <p class="block2">- Niut, bana yeni bir şişe getir! diye haykırdı öfkeli Düşesle. Hizmetçi gelirken hiç de acele etmedi.</p>

  <p class="block2">- Kalmadı, dedi.</p>

  <p class="block2">- Ne demek, kalmadı! Sana depoya göz kulak ol, demedim mi?</p>

  <p class="block2">- Ben evinizi temizleyip yemek yapmak için para alıyorum, kâhyalığınızı yapmak için değil.</p>

  <p class="block2">- Ne felaket! Hintyağı olmadan, nasıl yaşanır? Köye git de, bul biraz.</p>

  <p class="block2">- Bütün bu olanlardan sonra, köyde de kalmadı. Sevkıyatın yeniden başlamasını beklemekten başka çare yok.</p>

  <p class="block2">- Bende gösterecek sabır kalmadı, hele bunca belirsizlikten sonra! Gidip Lekesiz Uabet'i bul, keneotu toplanması için kocasını razı etsin. Çok acele olduğunu söylemeyi de unutma!</p>

  <p class="block2">- Önce mutfağın temizliğini bitireyim; orasının domuz ahırına benzemesini istemem.</p>

  <p class="block2">Kenhir daha fazla ısrar etmedi, saçlarını kurulamakla yetindi. Hintyağı olmadan, kendini yenilgiye uğramış hissediyordu. Bir de eğer şu Niut belası da başarılı olamazsa, gelecek çok karanlık gözükecekti.</p>

  <p class="block2">Banyo odasından çıkarken, elinde bir papirüsle Suskun Nefer'i buldu mezar kâtibi karşısında. Ustabaşının yüzünden, müjdeli bir haberle gelmediği anlaşılıyordu.</p>

  <p class="block2">- Saraydan bir mektup aldım, diye açıkladı Nefer.</p>

  <p class="block2">- Hiç alışılmadık bir uygulama... Tüm resmî yazıların bana gönderilmesi gerekirdi.</p>

  <p class="block2">- Elimdeki yazı için, imkânsız olurdu bu.</p>

  <p class="block2">- Neden?</p>

  <p class="block2">- Çünkü mektup, sizi emekliye sevk etmemi istiyor.</p>
</body>
</html>
