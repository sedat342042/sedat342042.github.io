<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_33">Otuz üçüncü bölüm</h1>

  <p class="block2">Kararlı Gau'dan aldığı özel dersler sonucunda, matematikte biraz toparlanmıştı Paneb'in oğlu Aperti. Yine de okulda sonunculuktan kurtulamıyordu. Kenhir ile yardımcısı İmuni de Aperti'yi okuldan uzaklaştırmaktan başka bir şey düşünmez olmuşlardı.</p>

  <p class="block2">Yaşı nedeniyle, sadece edebiyat dersi vermeye başlamıştı Kenhir. Öğrencilerin en parlakları Bilge Ptahhotep öğretisinin inceliklerini, Maat'a gösterilmesi gerekli saygıyı ya da adaletsizlikle neden mücadele edilmesi gerektiğini öğreniyorlardı. Okuma, yazma, matematik ya da köyün kızlı erkekli çocukları için gerekli diğer temel dersleri huysuz İmuni üstlenmişti, p çocuklardan bazıları loncada kalacaklar, bazıları da aldıkları eğitimin de desteğiyle meslek hayatlarına köyün dışında başlayacaklardı.</p>

  <p class="block2">- Oğlun derslerimin huzurunu bozuyor, dedi İmuni Paneb'e. Gevezelik ediyor, arkadaşlarının dikkatini dağıtıyor, ben soru sorunca da saygısız cevaplar veriyor.</p>

  <p class="block2">- Ona neden sert cezalar vermiyorsun?</p>

  <p class="block2">- Cezayla tehdit etmeye çalıştım onu. Oysa o, bana bakıp güldü.</p>

  <p class="block2">- Ondan korkuyorsun, söylemek istediğin bu mu yoksa?</p>

  <p class="block2">- Hayır, tabiî ki hayır... Yine de yaşına göre çok büyük ve çok güçlü, ben de...</p>

  <p class="block2">- Dinle, İmuni, sen ve ben, birbirimizden hiç hoşlanmıyoruz; yine de oğlum öğretmenini saymalı, derslerine gerektiği gibi çalışmalı. Onu yola bizzat ben getireceğim, senden de bana en küçük yaramazlığını bile bildirmeni istiyorum; yoksa, oğlumun başarısızlığından seni sorumlu tutarım. Ne demek istediğimi iyice anlatabildim mi?</p>

  <p class="block2">- Anlatabildin, dedi İmunl kısık sesle.</p>

  <p class="block2">On kadar yumurcak yere çizilmiş ve karelere bölünmüş yılan biçiminde bir yolda ilerlemeye çalışarak oynuyorlardı. Karelerden bazıları oyunculara üstünlükler sağlayıp ilerlemelerine neden oluyor, kimileri de ceza verip geri gitmeye zorluyordu çocukları.</p>

  <p class="block2">- Hile yaptın, Aperti! diye haykırdı Araştırmacı İpuy'un çalışkan ve ciddi oğlu.</p>

  <p class="block2">- Sen öğretmenin gözüne girmekten başka bir şey düşünmüyorsun!</p>

  <p class="block2">- Hile yaptın, oyundan çıkacaksın. Ötekiler de aynı düşüncedeydi.</p>

  <p class="block2">- Siz hepiniz küçük birer gammazsınız. Yine kazanacağımı anlayınca, daha fazla dayanamadınız!</p>

  <p class="block2">- Evet, hile yapmana dayanamıyoruz.</p>

  <p class="block2">Aperti önce uzaklaşır gibi yaptı, sonra hızla geri döndü, elindeki söğüt dalıyla İpuy'un oğlunun sırtına vurdu.</p>

  <p class="block2">- Bunu hiç unutmayacaksın, ispiyon!</p>

  <p class="block2">Rakibinden bir kafa büyük, neredeyse yirmi kilo daha ağır olan Aperti, İpuy'un oğlunu yere devirdi: çocuğun sırtını açmaya çalışıyordu ki, kıçına yediği şiddetli tekmeyle berikinin üzerinden uçtu, bir evin duvarına çarpıp yere serildi.</p>

  <p class="block2">Dev çocuk yeni rakibine gerekli dersi vermek için öfkeyle ayağa fırladı.</p>

  <p class="block2">- Yoksa babana da mı vuracaksın? diye sordu Paneb sakin bir sesle. Aperti daha fazla gerileyemedi, yanaklarını ateşe veren iki tokadı da engelleyemedi bu nedenle.</p>

  <p class="block2">- Ben de çok kötü bir çocuktum, diye itiraf eti Paneb, ama hep öğrenmek istedim, onun için hiç hileye başvurmadım. Ya bugünden tezi yok davranışlarını kökten değiştirirsin ya da seni köyden kovarım. Bundan böyle yardımcılarla birlikte tarlada çalış da yararlı olmayı öğren!</p>

  <p class="block2">- Bunu yapma!</p>

  <p class="block2">- Öyleyse, seni burada tutmam için, geçerli nedenlerini söyle. Hakikat Meydanı'nda yaşamak kimsenin eline geçmeyecek eşsiz bir fırsat, burada tapınak okullarının çoğundan çok daha ileri bir eğitim alabilirsin. Eğer bunu anlayamayacak kadar salaksan, git talihini başka yerde dene.</p>

  <p class="block2">- İmunl'yi sevmiyorum, Gau'yu tercih ederim. Çirkin ve çok sert, ama onun anlattıklarını anlıyorum.</p>

  <p class="block2">- Senin neyi tercih ettiğin umurumda değil, oğlum; önemli olan itaat etmek ve öğrenmek.</p>

  <p class="block2">- Firavun Amenmes'in talihi var doğrusu, dedi Güçlü Naht. Sonsuza kadar vadinin en güzel yerinde yaşayacak.</p>

  <p class="block2">- Ben, dedi Somurtkan Karo kazmasının ucunu yere dayayarak, II. Seti'nin mezarının olduğu yeri tercih ederdim.</p>

  <p class="block2">- Issız yerler pek işine yaramadı Seti'nin, dedi boşanmasını izleyen uzunca bir depresyon döneminden sonra nihayet biraz şişmanlamaya başlayan Burun Fened.</p>

  <p class="block2">- Sence, Amenmes'e yarayacak mı? Saldırıya geçmek yerine, oturmuş düşmanını bekliyor. Bir öndere yaraşır davranış değil bu.</p>

  <p class="block2">- Galiba kendini askeri konularda uzman sanıyorsun, di ye alay etti Halat Kasa.</p>

  <p class="block2">- Kayayı daha uzun süre kazmayacağız, söylediğime mim koyun, bu mezar işi fazla uzun sürmeyecek!</p>

  <p class="block2">- Ustabaşının dayattığı hıza bakarsak, sana inanmakta güçlük çekiyorum. Paneb de bıraktı elindeki işi.</p>

  <p class="block2">- Bir şikâyetin mi var yoksa, Kasa?</p>

  <p class="block2">- Nefer'in geçen ay iki izin günümüzü de kaldırarak bizi sürekli çalıştırmasının nedenini anlayamıyorum bir türlü.</p>

  <p class="block2">- O günler, basit birer bayramdı sadece, diye hatırlattı Paneb. İşlerin yoğun olduğu dönemlerde, ustabaşının böylesi kutlamaları kaldırma hakkı vardır.</p>

  <p class="block2">- Yoğun dönem, durumumuza uygun bir tarif.</p>

  <p class="block2">- Oysa anlaşılması hiç de güç değil, dedi Karo pazusunu ovuşturarak. Ustabaşı Amenmes'in iktidarının çok kısa süreceğinin farkında, onun için gerçek bir ebedî istirahatgâh yapmak istiyor.</p>

  <p class="block2">Naht bir yudum su içti, kırbayı yanındakilere uzattı.</p>

  <p class="block2">- Umarım, yanılıyordur... Eğer Seti Teb'e girerse, postumuz metelik etmeyecektir.</p>

  <p class="block2">- Böylesine kötümser olmaya hakkın yok, diye itiraz etti Burun Fened. Bizi nasıl savunduğunu, loncayı nasıl kurtardığını unuttun mu yoksa?</p>

  <p class="block2">- Ben onu suçlamıyorum ki, ama intikam peşindeki bir firavunun ordusu karşısında ne yapabilir?</p>

  <p class="block2">- Her şeyden önce, diye kestirip attı Paneb, işler henüz oralara varmadı; sonra, dikkatinizi çekerim, mola bitti.</p>

  <p class="block2">Tüm Per Ramessu yastaydı. Sarayda, hizmetkârlar ile görevliler sakallarını tıraş etmiyorlardı. Kadınlara gelince, peruklarını takmıyorlar, saçlarını omuzlarına döküyorlardı.</p>

  <p class="block2">En yetenekli uzmanların görevlendirildiği mumyalama çalışmaları başlamışü. Başdanışman Bay krallığın hâlâ yönetilip yönetilmediğinden kuşku duyan bütün yüksek memurları teker teker yatıştırdığı çalışma odasından aynlamıyordu hiç. Tüm çabalarına rağmen, inandıramamışti çevresindekileri. Başkenti bir endişe, yoğun bir korku kaplamıştı.</p>

  <p class="block2">Başdanışman gerek kendi, gerekse yardımcılarının çabalarıyla devlet gemisinin hâlâ güvende olduğunu kanıtlamaya ve genel umutsuzluğu dağıtmaya uğraşırken, bir mucize gerçekleşiyordu; Kraliçe Tausert saray erkânını toplayacaktı. Umutsuzluk o anda yerini meraka bıraktı. Büyük Ramses tarafından yaptırılan kabul salonuna girebilmek için, itişip kakışmaya girişti saray görevlileri. Açık yeşil bir elbise giymiş, başına altın bir taç oturtmuş, boynuna firuze bir gerdanlık takıp bileklerine altından narin bilezikler geçirmiş olan kraliçe, firavunun tahtına kurulmuştu. Seti'nin yokluğunda, ülkeyi yönetmek firavunun büyük eşinin göreviydi.</p>

  <p class="block2">Kraliçenin yakınındakiler boşuna bir bitkinlik belirtisi aradılar Tausert'in yüzünde. Seti'nin eşi her zamanki zarafet ve çekiciliğiyle devletin tepesinde ilk kez tek basmaydı; çevresindekiler bir yanlış adımım bekliyorlardı.</p>

  <p class="block2">- Firavun rahatsız, dedi etrafındakilere. Oğlunun ölümü onu derinden yaraladı, hekimler krallık asasını yeniden eline alabilmesi için uzun bir istirahata ve yoğun bakıma ihtiyacı olduğunu söylüyorlar. Bu geçiş döneminde dizginleri ele almam gerekecek. Hem benim hem de devletin işlerini herkesin hayranlığım uyandıracak bir beceriyle yürüten Başdanışman Bay'ın kararlarına güvenmenizi istiyorum.</p>

  <p class="block2">- Ordumuz Teb'e ne zaman yürüyecek? diye sordu saray görevlilerinden biri saldırgan bir tavırla.</p>

  <p class="block2">- Firavun saldırının bizden gelmemesine karar verdi, yine de denetimimiz altındaki bölgelerin güvenliğini sağlamak için gerekli tüm önlemler alınacak. Tabiî eğer Prens Amenmes saldırıya geçerse, şiddetle karşı koyacağız.</p>

  <p class="block2">- Bunun anlamı, Teb'i ve Güney'i terk ettiğimiz mi?</p>

  <p class="block2">- Bunun anlamı binlerce Mısırlının kanım ilk dökenin biz olmayacağı ve firavunun, hiç olmazsa şimdilik, statükoyu kıyıma tercih ettiği. Öte yandan, hayatta kalmak için, İki Ülke'nin birleşmesi gerektiğinin de bilincindeyiz. Bu amacı gerçekleştirmek için mümkün olan her yolu deneyeceğiz.</p>

  <p class="block2">- Hangi yollan, Haşmetmeapları?</p>

  <p class="block2">- Sivri dilli basit bir görevlinin böylesine önemli devlet sırlarım bilmesi gerektiğini sanmıyorum, dedi kraliçe sakince. O görevli itaat etmek ve ülkesine hizmet etmekle yerinsin, tabiî eğer beceriyorsa.</p>

  <p class="block2">Tausert ayağa kalkarak toplantının sona erdiğini belli etti.</p>

  <p class="block2">Hem kraliçeye hayran kalan hem de endişeleri yatışan Bay, saray halkının</p>

  <p class="block2">kraliçenin etkisinde kaldığım hemen anladı.</p>

  <p class="block2">- İzin verirseniz, sizi müdahaleniz için kutlamak istiyorum, Haşmetmeapları, dedi başdanışman kraliçeye. Söylediklerinizin kötü niyetlileri susturacağından, endişeleri yatıştıracağından eminim. Buna rağmen firavunu planım uyarınca Teb'e saldırmaya ikna etmek, gerçekten de imkânsız mı?</p>

  <p class="block2">- Seti'nin tüm umudu bebeğimizdeydi, Bay. Oğlumuzun ölümü firavunun yaşama arzusunu söndürdü. Set'in öfkesini çektiğini düşünüyor. Bu yüzden Amenmes'le çatışmaya girmekten kaçınıyor, ne olursa olsun, savaşı başlatan taraf olmak istemiyor.</p>

  <p class="block2">- Çatışmanın kaçınılmaz olduğunu biliyorsunuz, Haşmetmeapları!</p>

  <p class="block2">- Dahası da var, Başdanışman.</p>

  <p class="block2">Kraliçenin sesindeki ciddiyet başdanışmanı endişelendirdi.</p>

  <p class="block2">- Seti veliahdı olarak gördüğü çocuğunun Krallar Vadisi'nde bir ebedî istirahatgâha gömülmesini istiyor.</p>

  <p class="block2">-Teb bölgesinin Amenmes'in denetiminde olduğunu unutuyor mu?</p>

  <p class="block2">- Firavun bu arzusunu yerine getiremeyeceğine göre, iş bana düşüyor.</p>

  <p class="block2">- Yalvarırım, çılgınlığa alet olmayın, Haşmetmeapları! Prens Amenmes sizden nefret ediyor, isteğinizi reddedecek, sizi rehine olarak elinde tutacaktır. Kendinizi kan içici bir aslanın ağzına atamayacağınız kadar ihtiyacı var size bu ülkenin.</p>

  <p class="block2">- Bir gemi hazırlat, Başdanışman. Yarın sabah yola çıkıyorum.</p>

  <p class="block2">- Tek bir gemi mi? Ama size kalabalık bir koruma ordusu, tecrübeli askerler ve...</p>

  <p class="block2">- Tek bir gemi, ölü oğlum için küçük bir dua odası olan tek bir gemi. Tek bir asker bile istemiyorum.</p>
</body>
</html>
