<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_4">Dördüncü bölüm</h1>

  <p class="block2">Dört Libyalı bir hücrede, duvarın dibine dizildi. Mehi'nin yaveri, komutanını ve Şef Sobek'i selamladı.</p>

  <p class="block2">- Bu haydutlar Hakikat Meydanı'na gizlice girmeye çalıştı, diye açıkladı Mehi. Şef Sobek'in müdahalesi sayesinde, tutuklandılar. Yalnız içlerinden sadece biri konuşacak durumda, o da Libya dilinden başka bir şey bilmiyor. Yaverim de Libya dilini iyi bildiğinden, sorgulamayı onun yapması gerekecek. Yine de ona sormak istediğim bir soru var; ordum-daki bütün paralı askerleri seçtiğine göre, bu adamları tanıyor mu?</p>

  <p class="block2">Generalin ısrarlı bakışını gören yaver yanlarında bir sivil varken Mehi'nin ona sessiz bir emir verdiğini, askerî sırların sivillerin yanında konuşulmaması gerektiğini anladı. Yine de ne cevap vermesi gerektiği pek açık değildi. "Evet" mi demesi gerekiyordu, yoksa "hayır" mı?</p>

  <p class="block2">Subay tutsakları uzun uzun inceledi sonra döndü, Sobek'in biraz gerisinde duran ve Nübyeli farkına varmadan kafasını "evet" dercesine sallayan generale baktı.</p>

  <p class="block2">- Bu herifleri daha önce görmüştüm, dedi yaver, son bir kez tereddüt eder gibi görünüp. Hatta geçen ay, son manevralar sırasında silahlanmızı çalan haramilerden olduklarını sanıyorum.</p>

  <p class="block2">- Silahları gerçekten de Libyalı paralı askerler çalmıştı, dedi Mehi. Sonra asker kaçağı ilan ettik onları.</p>

  <p class="block2">- Asker kaçağı, hırsız, muhtemelen de katil, General! Cephaneliğe girebilmek için kafasına vurdukları nöbetçi ölümden kurtulamadı.</p>

  <p class="block2">- Sorguya geç.</p>

  <p class="block2">Yaver tek bir soru sordu, Libyalı kısa ve kesik cümlelerle cevap verdi.</p>

  <p class="block2">- Onun ve arkadaşlarının suçlu olup olmadıklarını sordum, o da her şeyi itiraf etti.</p>

  <p class="block2">- Köye kimin emriyle ve neden girdi? Libyalı aynı gerginlikle yanıtladı soruyu.</p>

  <p class="block2">- Arkadaşlarıyla birlikte baü yakasındaki köyleri soymak, olabildiğince çok ganimet alıp çöl yoluyla evlerine gitmek istemişler.</p>

  <p class="block2">- Öyleyse onları mahkemeye çıkarması için Şef Sobek'e teslim edelim.</p>

  <p class="block2">- Size saygısızlık etmek istemem, General, ama bu dediğiniz imkânsız. Mehi öfkelenmiş göründü.</p>

  <p class="block2">- Ne demek istiyorsun?</p>

  <p class="block2">- Bu katiller zaman geçirmeden askerî mahkemeye çıkarılmalı. Eğer farklı bir karar verirseniz, General, siz de büyük bir suç işlemiş olursunuz. Olanları göz önünde bulundurup ayrıntılı bir rapor yazmak, duruşma gününe kadar da bu adamları hücrede tutmak zorundayım.</p>

  <p class="block2">Kurallara uymak zorunda kalan General Mehi, Şef Sobek gittikten sonra, Libyalıların ayrı ayrı hücrelere kapatılmasını buyurdu. Daha sonra askerî mahkemeye çıkacaklar, büyük bir olasılıkla da bir daha dönemeyecekleri Harge Çalışma Kampı'na gönderileceklerdi.</p>

  <p class="block2">- Belgeye mührünüzü basacak mısınız? diye sordu yaveri.</p>

  <p class="block2">- Bir işe yaramaz, diye cevap verdi Mehi. Bu alçakların adını bile duymak istemiyorum.</p>

  <p class="block2">- Davranışımdan memnun kaldınız, umarım.</p>

  <p class="block2">- Kusursuzdun.</p>

  <p class="block2">- Ne istediğinizi tam anlayamamıştım. Benden beklediğiniz cevaplar konusunda yanılmaktan korktum.</p>

  <p class="block2">- Oysa hiç yanılmadın, bu yüzden kutluyorum seni. Sen ve ben ordunun zaferi için çalışıyoruz. Disiplinin erdemlerin</p>

  <p class="block2">en yücesi olduğunu hiçbir zaman unutmamamız gerek.</p>

  <p class="block2">- Ernirlerinizi tartışmadan size hizmete devamda kararlıyım, ama bu sadakat bir ödüle değmez mi?</p>

  <p class="block2">Mehi gülümsedi.</p>

  <p class="block2">- Emrim altında çalışmaya başladığından beri, beni tanımayı öğrendin; bu yüzden dizginleri elimden kaçırmaktan nefret ettiğimi bilirsin. Bana şantaj yapmaya kalkarsan...</p>

  <p class="block2">- Aklımdan bile geçmez, General!</p>

  <p class="block2">- Peki ya şükran duygumu iki süt ineği, yumuşak bir yatak ve üç rahat iskemleyle açıklasam, bu sefil Libyalıları unutur muydun?</p>

  <p class="block2">- Hiç kuşkusuz, dedi yaver.</p>

  <p class="block2">Şef Sobek 5. Tabya'yı geçip Hakikat Meydanı'nın hizmetindeki yardımcılara ayrılan bölgeye girer girmez, durumda bir olağanüstülük olduğunu anladı. Demirci, kazancı, çömlekçi, derici, dokumacı, kunduracı, çamaşırcı, oduncu, fırıncı ve yamakları atölyelerinden çıkmış, gürültülü bir halka oluşturmuşlardı. Elinde sopası, sanki yardımcıların köye saldırmalarından çekiniyormuş gibi, Hakikat Meydanı'nın kapısının önüne dikilmişti nöbetçi. Öteki polisler de uzaktan izliyordu olanları. Bütün yabancıların yolunu kesmekle görevliydiler, ama aldıkları buyruklarda loncanın rahatı için çalışanları engellemekle ilgili bir şey yoktu.</p>

  <p class="block2">Nübyeli halkayı yardı, çemberin ortasında, bastonuna dayanarak duran mezar kâtibini gördü. Yaklaşık bir saatten beri, sözcülüğünü Çömlekçi Beken'in yapüğı yardımcılara direniyordu.</p>

  <p class="block2">- Sakin olun, dedi Sobek, yoksa adamlarıma sizi dağıtmalarını söylerim!</p>

  <p class="block2">- Bir haftadan beri kuru balık istihkakımızı alamıyoruz! diye homurdandı Beken. Adam başı günde dört yüz gram balık verilmesi gerekiyordu bize. Eğer böyle sürerse, çalışacak gücümüz kalmaz.</p>

  <p class="block2">- Lonca üyelerinin durumu da sizinkinden parlak değil, diye cevap verdi Kenhir. Benim elimden de baü yakası baş-yöneticisine başvurmaktan başka bir şey gelmez. Başyöneticinin de yeni vezirin atanmasını beklediğini biliyorum.</p>

  <p class="block2">- Peki, biz neyle besleneceğiz?</p>

  <p class="block2">- Hakikat Meydanı Mahkemesi size konserve dağıtılmasına karar verdi. Firavun çok geçmeden taç giyer, o zaman da her zamanki sevkiyat yeniden başlar.</p>

  <p class="block2">Kenhir söylediklerine kendi de inanmak isterdi. En azından sesindeki kararlılık yardımcıları sakinleştirdi, birer ikişer, ayaklarını sürüyerek işlerinin başına döndüler.</p>

  <p class="block2">- Böyle karşılarına çıkarak, kendinizi tehlikeye atıyorsunuz, diye uyardı mezar kâtibini Şef Sobek.</p>

  <p class="block2">- İnsan benim yaşıma geldiğinde, kimseden çekinmez, üstelik böyle sorunları çözmek de bana düşer. General Mehi seni kabul etti mi?</p>

  <p class="block2">- Kabul etmekle kalmadı, beni merkez kışlasına götürüp yaverinin konuşacak durumdaki tek Libyalıyı sorgulamasını izlememe de izin verdi.</p>

  <p class="block2">- Ne anlattı Libyalı?</p>

  <p class="block2">- Yaverin dediklerine bakılırsa, batı yakasındaki bütün köylere saldırmak niyetinde olan, üstüne üstlük de cinayetle suçlanan asker kaçaklarının kurduğu bir çeteymiş bu. Bu yüzden de askerî mahkemede yargılanacaklar. Bana kalırsa, onları bir daha göremeyeceğiz.</p>

  <p class="block2">- Eğer suçlamalar bu kadar ağırsa, gerçekten de zindana atılacaklar demektir. Bunda hoşuna gitmeyen ne var, Sobek?</p>

  <p class="block2">- Bu hikâye baştan aşağı yalan! Eğer bu herifler gerçekten de bir cephanelik soydularsa, Hakikat Meydanı'na neden silahsız saldırdılar? Üstelik buranın öteki köylere benzemediğini de unutmayın! Bir suç ortaklan olduğunu, benim adamlarımdan birinden yardım gördüklerini hatırlamıyor musunuz? Zindana atılacakları kesin olduğuna göre, diğer bütün soruşturmalardan kurtulacaklar demektir Bildiğimiz her şey, yaverin anlattıklarıyla sınırlı.</p>

  <p class="block2">Kenhir bastonuna abandı.</p>

  <p class="block2">- Dilinin altındakileri çıkar, Sobek</p>

  <p class="block2">- O Mehi'ye hiç güvenmiyorum! Hırsı derisinin bütün gözeneklerinden fışkırıyor. En korkunç komplolara gözünü kırpmadan girişecek biri olarak görüyorum onu</p>

  <p class="block2">- Eğer yanılmıyorsam, sen seraplara dikkat eden mantıklı bir insansın; onun için bir zamanlar şimdi loncanın usta-başısı olan adam konusundaki suçlaman gibi, yanlış bir adım atmaktan çekiniyor olman gerekir.</p>

  <p class="block2">Kenhir duyarlı bir yarayı kaşımıştı. İriyarı Nübyeli rahatsız olmuşa benziyordu.</p>

  <p class="block2">- Ama bu kez durum çok farklı...</p>

  <p class="block2">- Emin misin? Biz gerçeklere, sadece gerçeklere bakalım. General Mehi resmen bu köyün koruyucusu değil mi?</p>

  <p class="block2">- Yine de balık sevkiyatı durduruldu.</p>

  <p class="block2">- Bu yas döneminde, eski firavunun ölümü ile yenisinin tahta çıkması arasındaki sürede, yasayı vezir temsil eder. Bu arada Mehi'den bir mektup aldım, gerekirse bize merkezî yönetimin ambarlarım açabileceğini söylüyor. Yönetimin başına getirildiği günden beri, Mehi'den yakınmak için bir nedenimiz oldu mu?</p>

  <p class="block2">- Hayır, sanmıyorum.</p>

  <p class="block2">- Soruşturmanı engellemeye kalktı mı?</p>

  <p class="block2">- Göründüğü kadarıyla hayır, demek zorunda kaldı Sobek.</p>

  <p class="block2">- Yasal olarak isteğini reddetme hakkı varken, seni sorumluluğun altındaki bölgenin dışına, Teb Merkez Kışlası'na götürmedi mi?</p>

  <p class="block2">- Evet, hatta...</p>

  <p class="block2">- Hatta, ne, Sobek?</p>

  <p class="block2">Nübyeli ayrıntıyı açıklamak istemezdi, ama dürüstlüğü, gerçeği mezar kâtibinden saklamasına engel oldu.</p>

  <p class="block2">- General Mehi Libyalıları bana teslim etmek istedi, ama onların askerî mahkemeden başka bir yere gönderilemeyeceklerini hatırlatıp bastıran da yaveriydi.</p>

  <p class="block2">Kenhir asabice bastonuna abandı.</p>

  <p class="block2">- Mehi'den hoşlanmıyorsun, bu da senin hakkın. Kabul etmeliyim ki o adam beni de en az senin kadar rahatsız ediyor, ondan sakınmaya da devam edeceğim. Yine de Hakikat Meydanı onun meslek hayatında sadece bir basamak olduğundan, firavunun gözünden düşmemek için buraya gözü gibi bakacağından eminim.</p>

  <p class="block2">- Ya yeni firavun köyün kapatılmasına karar verirse? Birden yılların yükü bütün ağırlığıyla mezar kâtibinin</p>

  <p class="block2">omuzlarına çöktü.</p>

  <p class="block2">- Bu, bizim uygarlığımızın sonu olur Sobek, tanrılar da bu toprakları terk eder.</p>
</body>
</html>
