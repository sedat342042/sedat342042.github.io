<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_60">Altmışıncı bölüm</h1>

  <p class="block2">Genç Sipta sakatlığını unutmuş, rahiplerin sevecen bakışları alünda, Per Ramessu'daki Amon Tapınağı'nın kütüphanesindeki çalışmalarını sürdürüyordu. Çalışmaya ara verdiği her fırsatta, delikanlıyla bir araya gelip fen ve edebiyattaki ilerlemesini konuşmaktan hoşlanıyordu Başdanışman Bay. Dış dünyayla kesinlikle ilgilenmeksizin, zamanının hemen hemen tümünü araştırmalarına ayırıyordu Sipta. Böyle durumlarda da, bir şeyler yemesi gerektiğini hatırlatmak gerekiyordu ona.</p>

  <p class="block2">Sipta küçük dokundurmalarla onu merkezî yönetimin çalışma biçimi ve İki Ülke'nin gündelik işleri hakkında bilgilendirmeye çalışan başdanışmanla konuşuyordu sadece. Çok dikkatliydi öğrencisi, duyduklarını kesinlikle unutmuyor, her zaman sorulması gereken soruları bulup çıkarıyordu.</p>

  <p class="block2">Genellikle iç karartıcı bir çevrede yaşayan başdanışmanın tek neşelenme fırsatıydı bu konuşmalar. Amenmes'in ölümü Seti'yi derinden etkilemiş, Kraliçe Tausert de firavunun hayattan yeniden zevk almasından umudunu kesmeye başlamıştı. Bilgelik ve becerisiyle büyük eşlik görevlerini eksiksiz yerine getirmeye çalışıyor, Bay da hiçbir fedakârlıktan kaçınmaksızın yardıma çalışıyordu kraliçeye. Ne var ki önemli fermanların altına firavunun mührünün basılması gerektiğinden, bu gibi kararlan yürürlüğe koymak için Seti'nin uyuşukluğundan çıkması bekleniyordu.</p>

  <p class="block2">Hükümdarın çok ender geldiği çalışma odasına girerken, Seti'nin onlar için hazırladığı geleceği merak eden Teblilerin endişelerini düşünüyordu başdanışman. Doğru, General Mehi'ye mektup yazıp bütün görevlerine devam ettiğini bildirmişti Bay. Bölgenin bu güçlü adamının, firavunun hizmetkârı ve barışın teminatı olan generalin sağlamlığı Bay'ı rahatlatıyordu ama, kendi bile hükümdarın gerçek amaçlarından habersizdi.</p>

  <p class="block2">- Bu sabah genç Sipta'yla çalıştın mı? diye sordu Seti.</p>

  <p class="block2">- Maalesef, hayır, Haşmetmeapları. Başkentin batı mahallesiyle ilgili, çözmem gereken konular vardı.</p>

  <p class="block2">- Bana kalırsa, Anion rahiplerinin hakkında çok olumlu şeyler anlattıkları o gence daha fazla zaman ayırman iyi olur. Tahtın çevresinde gezinen gereğinden fazla dalkavuk var, oysa görevlerinden başka bir şey düşünmeyen dürüst insanlara rastlanmıyor bu günlerde. Sipta bu ender insanlardan biri ve onu yalnız sen eğitebilirsin.</p>

  <p class="block2">- Hiçbir emir beni bundan fazla mutlu edemez, Haşmetmeapları.</p>

  <p class="block2">- Aynı zamanda, yolculuğumu hazırlamakla da görevlendiriyorum seni. Bay hazırlıksız yakalanmıştı.</p>

  <p class="block2">- Nereye gideceksiniz, Haşmetmeapları?</p>

  <p class="block2">- Hermopolis'e. İktidarımı sürdürmek için gerekli bilgeliği Tanrı Tot'un kentinden başka nerede bulacağım? Oraya Tausert'le birlikte gidip bilginin efendisinden, iktidar omuzlarıma yükleneli beri eksikliğini duyduğum o dinginliği isteyeceğim.</p>

  <p class="block2">Duydukları, başdanışmanı gerçekten sevindirmişti, yaşadığı güçlüklerin Seti'nin siyasal zekâsını etkilemediği belliydi çünkü. Hermopolis'te firavunu heyecanla karşılayacak, çok sayıda asker vardı hâlâ. Amenmes'in hâkim olduğu güney sınırındaki müstahkem kentte bir süre kalarak Teblile-re ve Güney eyaletlerinin diğer bütün önderlerine açık bir mesaj verecekti firavun; en küçük bir başkaldırı girişiminde, bizzat ve zaman geçirmeden harekete geçecekti.</p>

  <p class="block2">- Daha uzun dönem için düşüncelerinizi öğrenebilir miyim, Haşmetmeapları?</p>

  <p class="block2">- Ne yapacağımı Tot'un belirtmesini istiyorum, Başdanışman. İbişin gagasının keskinliği ve uçuşuyla kapladığı alana sahip olmadan sürdürülen bir iktidar, renksiz olmaya mahkûm değil midir?</p>

  <p class="block2">Bebek, dev adamın kollarında öylesine kırılgan, öylesine savunmasız görünüyordu ki, kıpırdamaktan bile korkuyordu Paneb.</p>

  <p class="block2">- Kızımız bir harika, dedi, onun istediğini yerine getirdiği için mutluluktan sarhoş olan Lekesiz Uabet'e. Senin gibi ince ve narin olacak.</p>

  <p class="block2">- Senin gücünü de alacak. Eminim bundan.</p>

  <p class="block2">- Adına karar verdin mi?</p>

  <p class="block2">- Dolunay yeniden dirildiğinde doğdu, onun içini adını Selena koyalım.</p>

  <p class="block2">Açık kahverengi saçlar, yeşil gözler, çizgileri kusursuz kulaklar, dudaklar... Ender görünür güzellikte bir bebekti Selena. Aperti yaklaştı.</p>

  <p class="block2">- Ben, ben onu çirkin buluyorum. Üstelik bir kız o, beni dövemeyecek.</p>

  <p class="block2">- İşte onu koruman için geçerli bir neden.</p>

  <p class="block2">- Kesinlikle hayır! Kendi başının çaresine baksın. Koşarak evden çıktı yumurcak.</p>

  <p class="block2">- Giderek daha çekilmez oluyor, dedi Paneb.</p>

  <p class="block2">- Sakın üzerine varma, diye yalvardı karısı. Bugüne kadar evin tek çocuğuydu. Kardeşinin doğumu, anlayışla karşılayıp hoş görmemiz gereken bir kıskançlık doğurdu içinde. Biraz zaman geçsin, gözleri Selena'dan başkasını görmeyecektir.</p>

  <p class="block2">- Umarım yanılmazsın.</p>

  <p class="block2">Bilge kadının gönderdiği iki Hathor rahibesi doğumdan bitkin çıkan Lekesiz Uabet'e yardıma geldi. Köy kadınlarının arasındaki dayanışma kurallarına uygun olarak, güç dönemlerden geçen hiçbir kadın, kaderiyle baş başa bırakılmazdı. Genç anne gündelik işlerinin başına dönmeden önce, birkaç gün dinlenecekti. Vücudunun zayıflığı nedeniyle kızını sadece bir hafta emzirecekti Lekesiz Uabet, sonra bu görev, devletin bulacağı bir sütanneye düşecekti.</p>

  <p class="block2">- Paneb, çabuk gel! dedi Pişkin Somun Pay endişeyle.</p>

  <p class="block2">- Aperti yine ne halt karıştırdı?</p>

  <p class="block2">- Hayır, mezar kâtibi seninle hemen konuşmak istiyor. Kenhir'in yüzü, her zamanki gibi, asıktı.</p>

  <p class="block2">- Bana itiraf edecek bir şeyin yok mu, Paneb?</p>

  <p class="block2">- Harika bir kız çocuğunun babası olmak dışında, itiraf edebileceğim bir şey göremiyorum.</p>

  <p class="block2">- İnan bana, şakanın sırası değil. Yema diye birini tanıyor musun?</p>

  <p class="block2">- Sanmıyorum.</p>

  <p class="block2">- İyi düşün! Nefer'in topraklarının yakınında oturan bir sebze yetiştiricisi. Son günlerde sık sık oralara gitmedin mi?</p>

  <p class="block2">- Doğru Şimdi hatırladım, kapısının önünden geçen erkeklerin aklını çelmeye çalışan şu kızdan söz ediyorsunuz.</p>

  <p class="block2">- Ona tecavüz etmekle suçluyor seni.</p>

  <p class="block2">- Benimle alay mı ediyor? Doğru, üzerime saldırdı, onu kabaca itmek zorunda kaldım, hatta tokat bile attım!</p>

  <p class="block2">- Yema'nın tanıkları var!</p>

  <p class="block2">- Kimmiş?</p>

  <p class="block2">- Nefer'in topraklarında çalışan beş köylü.</p>

  <p class="block2">- Yalancılar! Gidip kafalarını kıracağım onların!</p>

  <p class="block2">- Bunu düşünmeni bile yasaklıyorum, yoksa başın daha ciddi belaya girer!</p>

  <p class="block2">- Aramızda hiçbir şey olmadı, Kenhir, kızımın başı üzerine yemin ederim!</p>

  <p class="block2">- Yema tecavüze uğradığı iddiasıyla şikâyette bulundu, batı yakasının yargıçlarından birisi de dilekçesini işleme koydu.</p>

  <p class="block2">- Bütün bunlar çok saçma, ben masumum!</p>

  <p class="block2">- Seni tanıdığım için, söylediklerinin doğruluğundan kuşkulanmıyorum, ne var ki böyle bir şikâyet var, yasa ırz düşmanlarının ölüm cezasına çarptırılmasını istiyor.</p>

  <p class="block2">- Bırakın şu Yema'yla ve beş köylüyle bir konuşayım. Gerçeği hemen itiraf edeceklerdir, inanın.</p>

  <p class="block2">- Seni suçlayanlara elini sürersen, mahkemeyi masumiyetine inandırman imkânsız olur.</p>

  <p class="block2">- Yalanın galip gelmesine izin verecek de değiliz ya?</p>

  <p class="block2">- Bir yasal süreç başlatmamız gerekecek, önce köy mahkemesini toplayıp senin köyden atılıp atılmayacağına karar vermelerini isteyeceğim.</p>

  <p class="block2">- Köyden atılmak mı? Hiçbir hata yapmadım ki!</p>

  <p class="block2">- Bir tanığın var mı?</p>

  <p class="block2">- Tanığa ihtiyacım yok!</p>

  <p class="block2">- Senin için endişeleniyorum, Paneb.</p>

  <p class="block2">Serketa belini bir hizmetkârına ovduruyordu, kadının ellerinin fazla sert olduğunu düşündü.</p>

  <p class="block2">- Biraz daha yağ sür, dedi Mehi'nin karısı. Hem daha nazik davranamaz mısın? Cildimin çok duyarlı olduğunu görmüyor musun?</p>

  <p class="block2">General tatlı bir çiçek kokusunun hâkim olduğu masaj odasına girdi.</p>

  <p class="block2">- Seti Hermopolis'e vardı, diye bildirdi. Resmî açıklamaya göre, Teb bMiMerinin Kuzey'e ilerlemesini engellemekle görevli garnizonları denetliyor.</p>

  <p class="block2">- Barış yeniden kurulmadı mı? diye sordu Serketa masajcısını aşağılayıcı bir el işaretiyle savarken.</p>

  <p class="block2">- Firavun tüm ülkeye hâkim olduğu ve en küçük bir başkaldırı girişiminin zaman geçirmeden bastırılacağı mesajını vermek için, güç gösterisinde bulunuyor. Bana kalırsa, çok yerinde bir düşünce. Bundan böyle hiç kimse Seti'nin kararlılığından ve yeteneklerinden kuşkulanamayacak.</p>

  <p class="block2">- Teb'e karşı bir tehdit, falan?</p>

  <p class="block2">- Muhbirlerime göre, hükümdar ne düşündüğünü kimseye belli etmiyormuş.</p>

  <p class="block2">- Benim harika haberlerim var, diye fısıldadı Serketa. Yolumuzun üzerindeki engellerden birinden kısa süre sonra kurtulacağız.</p>

  <p class="block2">General kansmın baldırlarını avuçladı.</p>

  <p class="block2">- Yine ne işler karıştırdın, yumuşak bıldırcınım?</p>

  <p class="block2">- Dostumuz Tran-Bel sayesinde, lıiznıetierinin karşılığında yüklü bir ödül alacak kusursuz bir bela, Paneb'i tuzağa düşürmeyi başardı. Tran-Bel o devi yok etmek için birkaç tanık da ayarladı. Ustabaşının müttefiklerinden biri eksiliyor.</p>

  <p class="block2">Mezar kâtibi, ustabaşı, bilge kadm, sol ekip şefi ve iki Hat-hor rahibesinden kurulu köy mahkemesi, büyük gayretle sakin durmayı beceren Cesur Paneb'in açıklamalarını dinlemişti.</p>

  <p class="block2">Bilge kadının elindeki Tanrıça Maat heykelciği üzerine yemin ederek, onlardan hiçbir şey saklamadığına inandırmışti yargıçlarını.</p>

  <p class="block2">- İçinizde, Paneb'in köyden atılması gerektiğini düşünen var mı? diye sordu mezar kâtibi.</p>

  <p class="block2">- Masum olduğunu, korkunç bir iftirayla yıkılmak istendiğini biliyoruz, dedi Nefer. Bu yüzden bizim görevimiz, özellikle de benimki, onu korumak ve savunmak olmalı.</p>

  <p class="block2">- Suçlamanın ciddiyetini ve şikâyetin kabul edildiğini düşününce, diye açıkladı mezar kâtibi, Paneb'i dış yargının pençesinden kurtarmak güç olacak.</p>

  <p class="block2">- Duvarın bu yanında kaldığı sürece, diye düşüncesini söyledi Hay, Cesur dışarının elinden kurtulmuş sayılır.</p>

  <p class="block2">- Öyleyse, bırakın dışarısı yargılasın beni! dedi Paneb. Masumiyetimin her yerde, burada olduğu kadar dışarıda da bilinmesini istiyorum.</p>
</body>
</html>
