<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_52">Elli İkinci bölüm</h1>

  <p class="block2">Kenhir, içinde ustabaşı ile sağ ekibin çalıştığı Amenmes'in mezarının yanında kısa bir şekerlemeye henüz dalmıştı ki, Krallar Vadisi'ndekl malzeme deposunun önünde nöbet tutmakla görevli Nübyeli Polis Memuru Penbu omzuna dokundu.</p>

  <p class="block2">- Sizi uyandırmak zorunda kaldığım için üzgünüm, ama General Mehi vadinin kapısında bekliyor, sizinle acilen görüşmek istediğini söyledi.</p>

  <p class="block2">Yaşlı kâtip güçlükle doğruldu, öğle güneşinin altında yavaş yavaş yürüdü. General yalnız gelmişti. Görkemli siyah atı, binicisinin acımasız koşturmasından sonra ter içinde soluklanmaya çalışıyordu.</p>

  <p class="block2">- Ustabaşı burada mı? diye sordu Kenhir'e endişeyle.</p>

  <p class="block2">- Size cevap vermek zorunda değilim.</p>

  <p class="block2">- Firavun Amenmes onu tutuklamamı ve saraya götürmemi buyurdu.</p>

  <p class="block2">- Ne Krallar Vadisi'ne ne de zanaatkarlar köyüne girmeniz mümkün değil.</p>

  <p class="block2">- Sizi korumakla görevli olan, Suskun Nefer'e sınırsız bir hayranlık duyan ben, olan bitene çok üzülüyorum, Kenhir, inanın bana. Amenmes'in seçtiği vezir tehlikeli bir entrikacı, önerileriyle hükümdarı yanlış yönlere götürüyor, ama ne yazık ki ona engel olacak gücüm yok.</p>

  <p class="block2">- Ustabaşını neyle suçluyorlar?</p>

  <p class="block2">- İtaatsizlik ve firavunun kişiliğine hakaretle. Kenhir ürperdi.</p>

  <p class="block2">- Vezir ustabaşını kendi mahkemesine çıkarmaya da karar verdimi?</p>

  <p class="block2">- Maalesef, evet.</p>

  <p class="block2">- Demek Nefer idam cezasına çarptırılabilir! Mehi'nin sessizliği anlamlıydı.</p>

  <p class="block2">- Ustabaşını size teslim etmeyeceğim.</p>

  <p class="block2">- Sizin yerinizde olsaydım, Kenhir, ben de öyle yapardım, ama bu direnişinizin bir yararı olamaz. Böyle bir durumda, Amenmes ordunun şiddet kullanmasını emredecektir.</p>

  <p class="block2">- Bir firavun Maat yasasına nasıl karşı gelebilir?</p>

  <p class="block2">- Amenmes sadece Teb'e hâkim. Sarsak otoritesini yaymak için, her yöntemi deniyor. Suskun Nefer'in bir örnek olmasını sağlayarak, iktidarını eleştirenlere gözdağı vermeyi amaçlıyor. Yarın, askerî bir birliğin başında, köyün kapısına dayanmak zorunda kalacağım.</p>

  <p class="block2">- Devletin temsilcisi olarak bu girişimi yasadışı ilan ediyorum. Böyle bir kararın alınmaması için vezire yazacağım!</p>

  <p class="block2">- Size cevap bile vermeyecek, diye hayıflandı general. Tek çare istifa etmem, ama firavun yerime kaba ve şiddet taraftarı bir asker atayacak, istediğini yaptıracaktır.</p>

  <p class="block2">Kenhir yıkılmış görünüyordu.</p>

  <p class="block2">- Nefer'le konuşmam gerek.</p>

  <p class="block2">- Direnmeliyiz, dedi Kenhir. General Mehi'yle gidersen, bir daha dönemezsin.</p>

  <p class="block2">- Her şeyden önce, köyün selametini düşünmek zorundayız, diye itiraz etti Nefer. Amenmes çıldırdıysa, başka neler yapacaktır, kim bilir?</p>

  <p class="block2">- Sen Hakikat Meydanı'nın ustabaşısısm! Sen olmazsan, köyün hali nice olur?</p>

  <p class="block2">- Bilge kadın, sol ekip önderi ve siz yeni bir ustabaşı seçer, tüm lonca tarafından kabul edilmesini sağlarsınız.</p>

  <p class="block2">- Vezirin getirdiği suçlamaların kellene mal olabileceğini düşündün mü?</p>

  <p class="block2">- Önemli olan, Hakikat Meydanı'nı korumak.</p>

  <p class="block2">- Amenmes halefini rahat bırakacak mı, sanıyorsun?</p>

  <p class="block2">- Böylesi bir adaletsizlik yaptıktan sonra, adı sonsuza dek lekelenecek, bir zorba gibi davranmadan önce, tereddüt edecek.</p>

  <p class="block2">- Seninle geliyorum, Nefer.</p>

  <p class="block2">- Hayır, Kenhir. Loncanın size burada ihtiyacı var.</p>

  <p class="block2">- Bu olayla ilgili bir rapor yazıp tüm Tebli görevlilere ve II. Seti'ye göndereceğim. Eğer Amenmes Hakikat Meydanı'nın ustabaşısına bulaşacak kadar çıldırdıysa, bu onursuzluktan kurtulamamalı.</p>

  <p class="block2">- Işık'a bana yardım etmesini ve onu hiç unutmayacağımı söyleyin. Birbirlerine sarıldılar.</p>

  <p class="block2">Nefer şantiyeden ayrılmak üzereyken, Paneb Amenmes'in mezarından çıktı.</p>

  <p class="block2">- Olağanüstü bir şeylerin varlığını hissediyorum.</p>

  <p class="block2">- Kenhir anlatır sana, dedi Suskun.</p>

  <p class="block2">- Adamlarım savaş arabalarıyla biraz ötede bekliyor, diye açıkladı General Mehi Nefer'e. Sanırım mezar kâtibi durumun ne denli ciddi olduğunu anlatmıştır.</p>

  <p class="block2">- Tutuklama, vezirin mahkemesi ve idam... Benim için düşünülenler bunlar, değil mi?</p>

  <p class="block2">Mehi üzgün görünmeye çalıştı.</p>

  <p class="block2">- Sizinle daha başka koşullarda karşılaşmış olmak isterdim ama, kimse Amenmes'in iradesine karşı gelemez. Vezirinden başka kimseyi dinlemiyor, o da sizi ortadan kaldırmaya kararlı.</p>

  <p class="block2">-Neden?</p>

  <p class="block2">- Bilmiyorum, tek bildiğim bağımsızlığınızı hazmedemeyen, görevinizin önemini kavramaktan âciz ve kindar bir yönetici olduğu.</p>

  <p class="block2">General atını dizgininden çekiyor, iki adam taşlarla kaplı tepelerin arasından kıvrılarak giden patikada yürüyordu.</p>

  <p class="block2">- Sarayın kapısından geçtiğiniz an, idam fermanınızı imzalamış olursunuz, Nefer. Önereceğim çok onurlu bir yol değil belki, ama hâlâ kaçacak zamanınız var. Askerlerim bulundukları yerden bizi göremez.</p>

  <p class="block2">General sırtını ustabaşına döndü.</p>

  <p class="block2">Beriki önerinin çekiciliğine dayanamayıp kaçmaya yeltenirse, hançerini kınından sıyıracak ve Nefer'in sırtına saplayacaktı.</p>

  <p class="block2">Kaçmaya çalışan bir suçluyu öldürdüğü için, kim suçlayabilirdi generali?</p>

  <p class="block2">- Sizinle gelmeyi tercih ederim, General. Eğer kaçarsam, firavunun tüm öfkesi köye yönelir.</p>

  <p class="block2">Mehi fazla üzülmedi. Ustabaşının bir alçak olduğunu düşünmüyordu, kolunun titremeyeceğinden emin olmakla birlikte, düşmanından görünürde yasal yollarla kurtulmak daha iyi olacaktı.</p>

  <p class="block2">- Cesaretinize hayranım, Nefer. Hakkınızda verilecek hüküm ne olursa olsun, köyü elimden geldiğince savunacağıma söz veriyorum. Eğer duruşmada tanıklık etmem istenirse, sizin lehinizde konuşacağım.</p>

  <p class="block2">General bileklerine tahta kelepçeler takmayı reddettiğinden, özgür bir adam gibi girdi Teb Sarayı'na Nefer.</p>

  <p class="block2">Ustabaşının sükûneti Mehi'yi şaşırtıyordu. Lonca önderinin hiç umudu kalmamış olması gerekirken, kesinlikle korku belirtisi göstermiyor, firavunun kendisini kabul etmesinden dolayı mutlu bir ziyaretçiyi andırıyordu. Kabul salonunun kapısında vezir karşıladı Nefer'i.</p>

  <p class="block2">- Davranışınız kabul edilemez, ama size son bir fırsat daha vermek istiyorum. Firavunun adına büdirdiğim istekleri yerine getirmeyi kabul ediyor musunuz?</p>

  <p class="block2">- Kararımı değiştirmedim.</p>

  <p class="block2">- Başınıza gelecekleri hak ediyorsunuz, Nefer! Adalet acımasız olacak!</p>

  <p class="block2">- Bu deyimi doğru kullandığınızdan emin misiniz?</p>

  <p class="block2">Sinirlenen vezir ustabaşını Amenmes'in huzuruna çıkardı. Büyük taş pencerelerden birinin kenarına oturmuş olan firavun, kutsal Karnak kentine bakıyordu.</p>

  <p class="block2">- Tutukluyu getirdim, Haşmetmeapları.</p>

  <p class="block2">- Bizi yalnız bırak.</p>

  <p class="block2">- Size suçlamaları hatırlatmak zorundayım, Haşmetmeapları, ve...</p>

  <p class="block2">- Bizi yalnız bırak, Vezir.</p>

  <p class="block2">İstemeye istemeye dışarı çıktı yüksek yönetici.</p>

  <p class="block2">- Seleflerim Karnak'ı tanrıların bulunmaktan zevk aldıkları, hayranlık uyandırıcı ve kutsal bir kent haline getirdiler, dedi firavun. Onlar gibi ben de kenti güzelleştirmek, yeni tapınaklar yaptırmak, dikilitaşlar getirtmek, amt kapılan altın ve gümüşle kaplatmak istiyorum. Ama böylesi bir şantiyeye girişmeden önce, tüm kullanmın itaatini sağlayarak iktidarımı pekiştirmek zorundayım. Anlıyor musunuz, Nefer. Suskun başını sallamakla yetindi.</p>

  <p class="block2">- Çevremde sadece alçaklar ve ikiyüzlüler var. Bir tek Mehi gerçeği söyleme cesaretini gösterdi. Teb homurdanmaya, askerler sabırsızlıkla tepinmeye başladı; maaşlar gecikecek, asker kaçaklarının sayısı her geçen gün daha da artacak. Tahtımı kurtarabilmek için, kararsızlan ikna etmek, kor-kaklan sakinleştirmek, zaferlerin tanrısı Amon'un kentini zenginleştirecek bir firavun olduğumu kanıtlamak zorundayım. Bunu da anlıyor musunuz?</p>

  <p class="block2">- Krallığın görevleri.</p>

  <p class="block2">- Hakikat Meydanı'nda çok altın var, öyle değil mi?</p>

  <p class="block2">- Kuyumcumuzun gerektiği gibi çalışabilmesine yetecek kadar. Bu altın bize saray tarafından veriliyor, gelen altın miktarı da mezar kâtibince kaydediliyor. Amenmes ustabaşına döndü.</p>

  <p class="block2">- Ama siz, Nefer, siz altın yapmayı biliyorsunuz. Loncanın önderi cevap vermedi.</p>

  <p class="block2">- Ben Hakikat Meydanı'nın efendisi değil miyim? Bu sırrı bilmem gerek!</p>

  <p class="block2">- Yaptığımız altının köy dışında hiçbir değeri olamaz.</p>

  <p class="block2">- Siz ustabaşısınız ve bana itaat etmek zorundasınız, Nefer.</p>

  <p class="block2">- Buyruk köyü yöneten Maat yasasına aykırıysa, değilim. Siz o yasanın birinci hizmetkârısınız, sizin sayenizde güçsüz güçlüye karşı korunuyor.</p>

  <p class="block2">- Boş konuşmalara zaman yok! Yeteneklerinizi harekete geçirerek, ihtiyacım olan altını bana getirmenizi istiyorum.</p>

  <p class="block2">- Altın Evi Hakikat Meydanı'nın içinde, Haşmetmeapları, orada gerçekleşen eser bu dünyaya ait değil.</p>

  <p class="block2">- Dikkatli olun, Ustabaşı! Bu kez, sabrım taşıyor. İnat ederseniz, vezirin mahkemesine havale ederim sizi.</p>

  <p class="block2">- Bana karşı hiçbir ciddi suçlama yapılamayacağını çok iyi biliyorsunuz.</p>

  <p class="block2">- Siz, firavununa itaat etmemekte direnen bir asisiniz!</p>

  <p class="block2">- Tam tersine, sadığım ve bunu kanıtlayabilecek durumdayım</p>

  <p class="block2">- Kanıtlamak, diye yineledi Amenmes şaşkınlıkla. Nasıl?</p>

  <p class="block2">- Hakikat Meydanı'nın kâhinine danışarak.</p>
</body>
</html>
