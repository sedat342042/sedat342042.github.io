<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_32">Otuz ikinci bölüm</h1>

  <p class="block2">Katılanların durup dinlenmeksizin firavuna methiyeler düzdüğü bir bakanlar kurulu toplantısının ardından, Mehi'nin Per Ramessu'dan dönüp Teb'e vardığını öğrendi Amenmes. Generali hemen saraya davet ederek kimsenin kendilerini dinlemeyeceğinden emin olduğu küçük bir salonda kabul etti.</p>

  <p class="block2">- Demek babam sizi yanında alıkoymaya çalışmadı. Çok talihlisiniz doğrusu, General!</p>

  <p class="block2">- Bu talih falan değil, Haşmetmeapları. Düşmanın kurduğu, benim de yem olarak kullanıldığım bir tuzak, sadece.</p>

  <p class="block2">- Anlatın çabuk.</p>

  <p class="block2">Tehlikeli bir oyun oynadığının farkındaydı Mehi, her iki tarafın da güvenini kaybetmemeye çalışırken, onları birbirleriyle çarpışmaya zorlamalı, bu sırada da tek bir yanlış adım bile atmamaya dikkat etmeliydi.</p>

  <p class="block2">- Seti krallığının yeni sının olarak gördüğü Hermopolis'e dikkat çekecek kadar çok asker yığıyor.</p>

  <p class="block2">- Hermopolis cephesini yarabilir miyiz?</p>

  <p class="block2">- Mümkün, ama büyük kayıp veririz. O zaman da Ku-zey'den gelen takviye kuvvetlerle karşı karşıya kalırız, özellikle de kuzeydoğunun güçlü garnizonlanyla.</p>

  <p class="block2">- Kısacası, babamın istediği gibi hareket etmiş oluruz.</p>

  <p class="block2">- Kesinlikle, Haşmetmeapları. O sizin saldırıya geçeceğinizi, Hermopolis önünde de yıpranıp gücünüzü yitireceğinizi umuyor.</p>

  <p class="block2">- Söyleyin bana, General... Düşman size nasıl davrandı?</p>

  <p class="block2">Amenmes'in, onun ikili oynadığından kuşkulandığını hissetti Meni. Per Ramessu'dan dönebilmiş olması genç firavunu kuşkulandırmıştı. Generalin bu şüpheleri dağıtması gerekiyordu.</p>

  <p class="block2">- Belirgin bir soğuklukla, Haşmetmeapları, yine de rütbeme saygı gösterdiler, Başdanışman Bay'ın mektubu sayesinde de, gereken kolaylıkları gösterdiler. Sonra da benden Seti'nin tarafına geçmemi beklediler.</p>

  <p class="block2">Amenmes'in bakışları deliciydi şimdi.</p>

  <p class="block2">- Ve siz de geçmediniz, öyle mi, General?</p>

  <p class="block2">- Hayır, Haşmetmeapları, çünkü sizin kazanacağınıza inanıyorum; aslında inanmak, yeterince güçlü bir sözcük değil.</p>

  <p class="block2">- Neden?</p>

  <p class="block2">- Çünkü düşmanı nasıl yok edeceğimizi biliyorum. Mehi'nin sözlerindeki kararlılık firavunu şaşırttı.</p>

  <p class="block2">- Seti'yi görebildiniz mi?</p>

  <p class="block2">- Hayır, sadece Başdanışman Bayla görüşebildim. Babanızın sağlığı konusunda kesin bilgi de alamadım. Kraliçenin çok güç bir doğum yaptığı, oğlunun durumunun da fazla parlak olmadığı söyleniyor, ama bütün bu söylentiler, bizleri Seti ile Tausert'in savaşmaktan başka kaygılan olduğuna inandırmak için çıkanlmış maksatlı dedikodular olabilir.</p>

  <p class="block2">- Peki ya söylentiler gerçekse?</p>

  <p class="block2">- Gerçeği, Haşmetmeapları, Bay'ın ağzından öğrendim.</p>

  <p class="block2">- Şu meşhur plan! Peki neymiş, tasarladıktan?</p>

  <p class="block2">- Oldukça basit, ama ürkütecek kadar etkili olabilir. Bay beni Seti'ye içtenlikle bağlı, size itaat etmek zorunda olmakla birlikte ihanetten başka bir şey düşünmeyen biri olarak görüyor. Kuzey ordusu saldınya geçtiğinde, adamlanma savaşmamalarını söyleyeceğim. Askerler aralarında banş yapacaklar, siz de tek başınıza ve savunmasız kalacaksınız.</p>

  <p class="block2">- Bu... bu korkunç bir şey! Kabul etiniz mi?</p>

  <p class="block2">- Kabul etmeseydim, Başdanışman Bay'ın yazıhanesinden canlı çıkamazdım. Üstelik benden, kararsız subayları da ikna etmemi istedi, saldın tarihini önceden bildireceğini de söyledi.</p>

  <p class="block2">Amenmes ne yapacağını bilemez haldeydi.</p>

  <p class="block2">- Bu Bay bir iblis!</p>

  <p class="block2">- Hayır, Haşmetmeapları, çabuk ve kesin zafer için en iyi yolu bulduğuna inanmış bir strateji uzmanı o.</p>

  <p class="block2">- Bana bu planı bütün aynnülanyla anlattığınıza göre, dedi firavun titrek bir sesle, bunun anlamı bana ihanet etmeyeceğiniz mi oluyor?</p>

  <p class="block2">- Tabiî ki etmeyeceğim, Haşmetmeapları! dedi Meni samimi bir tebessümle. Üstelik planı da onlara karşı çevireceğiz. Seti'nin ordusu, alkışlarla karşılanacağına inanarak Teb hizasına vardığında, onlan şu anda birlikleri yerleştirmekte olduğum kapana kıstıracağız. Şaşkınlıklan işimize yarayacak, birbiri ardından dalga dalga saldınya geçeceğim, düşman yok olmak istemiyorsa, teslim bayrağı çekmek zorunda kalacak. Ordunuzun başında, tarihe geçecek bir zafer kazanacaksınız.</p>

  <p class="block2">Amenmes ile Seti'nin birbirleriyle kapışmalan durumunda, en iyi birliklerini savaşa sokmayacağını söylemedi Meni. Zamanı geldiğinde, asıl zaferi o kazanacaktı. Kuşkusuz oldukça duyarlı bir girişimdi bu, böylesine korkulu bir operasyonu sadece kendisi gerçekleştirebilirdi zaten.</p>

  <p class="block2">- Beynimi kurcalayan bir soru var, General; size neden güveneyim?</p>

  <p class="block2">- Sizde, babanızdan çok daha güçlü bir iktidar yeteneği gördüğümü söylemek, yeterli olamaz elbet. Bunu yeterli bulmamakta haklı olursunuz üstelik. Gerçek neden aslında çok basit, Haşmetmeapları. Ben bir Tebli olarak doğdum, Amon'un kentinin Delta'da kurulmuş bir başkentin gölgesinde kalmasını içime hiç sindiremedim. Oysa siz buraya gelip yerleştiniz, babanızın küçümsemeden başka bir şey duymadığı bu kenti, bu bölgeyi sevdiniz. Zaferi Teb kazanacak, ona hiçbir zaman yitirmemesi gereken şanı yeniden vereceksiniz. Benim ve bu orduda savaşan yüksek rütbeli subaylardan büyük bir çoğunluğunun düşlerini sadece siz gerçekleştirebilirsiniz. İşte düşmanlarınızı yok etmek istememin nedeni, bu. Amenmes'in bakışlarının sakinleşmesinden, söylediklerinin işe yaradığını anladı Mehi. Kuşkusuz başka savlan da vardı elinde, ama daha ilk söylediğinin bu saf ve hisli hükümdara yeterli görünmesi, öteki düşüncelerini açıklamasını gerektirmeyecekti.</p>

  <p class="block2">Başdanışman Bay, Meni hakkında hazırlanan ayrıntılı dosyayı uzun uzun incelemişti. O dosyada, generalin çeşitli hizmetlerinden, emrinde çalışanların yaydıkları dedikodulara kadar birçok bilgi vardı. Mehi'yle de konuşup görüştükten sonra, onun hakkında kesin bir yargıya varmıştı başdanışman; Meni gerçekten de ihtiyacım duyduğu adamdı.</p>

  <p class="block2">Becerikli, çalışkan, kararlı bir adamdı general, altındakilere sözünü geçiriyor, itaat ettirmeyi biliyordu. Amenmes'in hiçbir geleceği olmadığını anlayacak kadar akıllıydı, II. Seti'ye sevgi nedeniyle olmasa da, çıkan için hizmet edecekti, firavunun ülkenin tümüne hâkim olmasına yardım edecekti.</p>

  <p class="block2">Bay'ın çalışma odasına giren dört general de son derece de gergindi. Sözcüleri nezaket cümleleriyle zaman kaybetmedi hiç.</p>

  <p class="block2">- Evet, Başdanışman, neler öğrendiniz?</p>

  <p class="block2">- Teb birlikleri hakkında bir iki ayrıntı.</p>

  <p class="block2">- Korktuğunuz kadar iyi donatılmışlar mı?</p>

  <p class="block2">- Eğer General Mehi'nin anlattıklarım doğru yorumluyor-sam, maalesef evet.</p>

  <p class="block2">- Demek işbirliğine razı.</p>

  <p class="block2">- O da sizin gibi ülkesinin büyüklüğünden, kaybolmakta olan bütünlüğü yeniden kurmaktan başka bir şey düşünmüyor.</p>

  <p class="block2">- Yine de karşı tarafın yanında duruyor, dedi Amon ordusunun generali.</p>

  <p class="block2">- Gerçek, sandığınızdan çok daha karmaşık, onun için durumdan yakınmamamız gerek.</p>

  <p class="block2">- Yoka Amenmes hatasının farkına mı vardı?</p>

  <p class="block2">- Bana en etkili görünen strateji konusunda Haşmetmeaplarının onayım almadan, size daha fazla ayrıntı veremem. Yine de askerlerinizi hazır tutmanızı, donanmanın da demir alacak gibi bekletilmesini istiyorum.</p>

  <p class="block2">Generaller sevinçliydi. Başdanışmanın söyledikleri, genel saldırının çok geçmeden başlatılacağının işaretiydi.</p>

  <p class="block2">- Hemen firavunla görüşmem gerek, dedi Bay başvekil-harca.</p>

  <p class="block2">- İmkânsız, Başdanışman. Haşmetmeapları oğlunun ba- şucunda, kimsenin, sizin bile rahatsız etmemenizi söyledi.</p>

  <p class="block2">- Kraliçe beni kabul eder mi ?</p>

  <p class="block2">- Bir sorayım.</p>

  <p class="block2">Bay'm elinde Mısır'ın tümünü Seti'ye vermek imkânı vardı, oysa zaferi getirecek saldırıyı başlatmak için onayım almak amacıyla bile görüşemiyordu firavunla. Ne var ki, hükümdarın oluru olmadan böylesine önemli bir karar alması da imkânsızdı.</p>

  <p class="block2">Yanına bir hekim yaklaştı.</p>

  <p class="block2">- Kraliçe sizi kabul edecek, Başdanışman. Haşmetmeapları maalesef öğütlerimi dinlemiyor, oysa onu devlet işlerini yönetemeyecek kadar güçsüz görüyorum. Lütfen ya nında fazla kalmayın, en önemlisi de, onu yormamaya bakın.</p>

  <p class="block2">- Bana güvenebilirsiniz.</p>

  <p class="block2">Bir hizmetkâr Bay'ı soluk mavi renkli ve beyaz nilüferlerle süslenmiş duvarları olan aydınlık bir odaya götürdü.</p>

  <p class="block2">Tausert abanoz ağacından yapılmış bir yatağa uzanmış, başını da işlemeli yastıklara dayamıştı.</p>

  <p class="block2">Kraliçenin yanına fazla yaklaşmadan, saygıyla eğildi Bay.</p>

  <p class="block2">- Haşmetmeapları, sağlığınız... diye güçlükle kekeledi. Heyecandan sesi çıkmıyordu.</p>

  <p class="block2">- Çok daha iyiyim, Başdanışman. Gelip yanıma oturun.</p>

  <p class="block2">- Hayır, ayakta kalmayı tercih ederim. Yaklaştığında, Kraliçe Tausert'in hâlâ eskisi gibi güzel ve çekici olduğunu gördü. Taranmış saçları, makyajlı yüzüyle soylu bir ifadesi vardı, bakışları da gücünden hiçbir şey kaybetmemiş gibiydi.</p>

  <p class="block2">- Sizi böyle rahatsız etmek zorunda kaldığım için beni bağışlayın, Haşmetmeapları, ama firavunun onayını almak koşuluyla, içinde bulunduğumuz çıkmazdan kurtulmanın yolunu buldum.</p>

  <p class="block2">Başdanışman planını Tausert'e açıkladı.</p>

  <p class="block2">- Eğer başanrsan, Bay, Mısır'ı kurtarmış olursun.</p>

  <p class="block2">- Saldırıya ne kadar çabuk geçersek, Haşmetmeapları, kazanma ihtimalimiz o kadar artar. Eğer kararımız gecikirse, General Mehi bizden kuşkulanmaya başlar, güveni sarsılır. Firavunun nezdinde bir girişimde bulunamaz mısınız?</p>

  <p class="block2">- Seti oğlunun sağlığından başka hiçbir şeyle ilgilenmiyor artık. Sanki kendi yapamadıklarını oğlu gerçekleştirebilecekmiş gibi, bütün umutlarını o çocuğa bağladı.</p>

  <p class="block2">- Saygısızlık etmek istemiyorum, Haşmetmeapları, ama alınacak kararın ne denli önemli olduğu konusunda ısrar etmek zorundayım. Birliklerimiz harekete geçmeye hazır, oysa hâlâ generallere asıl görevlerinin Amenmes'i tutuklamak ve barışa ulaşmak olduğunu söylemedim.</p>

  <p class="block2">Kraliçenin bakışları hayranlık doluydu.</p>

  <p class="block2">- Sen devletin parlak bir hizmetkârı ve bulunmaz bir dostsun, Bay. Mısır bu sadakatini hiç unutmayacak. Ayağa kalkmama yardım et, gidip firavunu seni hareketlerinde özgür bırakmaya ikna etmeye çalışayım.</p>

  <p class="block2">Odanın kapısı açıldı.</p>

  <p class="block2">II. Seti kollarını yana sarkıtmış, bakışları bomboş, donmuş kalmış gibi duruyordu eşikte.</p>

  <p class="block2">- Oğlum öldü, diye mırıldandı.</p>
</body>
</html>
