<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_24">Yirmi dördüncü bölüm</h1>

  <p class="block2">Bir sürü zanaatkar ana kapıya doğru koşuyordu.</p>

  <p class="block2">- Gidip bakalım, dedi Paneb.</p>

  <p class="block2">Lekesiz Uabet ile Firuze peşine takıldılar. Üçlü yokuşu hızla inip, kalabalığa karıştı.</p>

  <p class="block2">- Neler oluyor? diye sordu genç dev, itilip kakılmaktan rahatsız olan Âlim Tuti'ye.</p>

  <p class="block2">- Anlaşılan, bir kraliyet fermanı. Seti bize ziyaretini bildiriyor olmalı.</p>

  <p class="block2">- Ya da mezarının yerini değiştirmek istediğini bildiriyor, dedi Paneb kuşkulu bir sesle.</p>

  <p class="block2">Tüm zanaatkarlar, mezar kâtibinin Teb Kraliyet Sara-yı'ndan gelen metni verdiği ustabaşmın çevresinde toplandı.</p>

  <p class="block2">- Amenmes firavun olarak taç giydi, diye açıkladı ustabaşı, bundan böyle de Amon'un kentinde oturacak.</p>

  <p class="block2">İçlerinden çoğu şaşırmadı duyduğu habere, yine de Seti'nin oğlunun iktidardan vazgeçeceğini az da olsa ummuşlardı.</p>

  <p class="block2">- Neden böyle bir karar aldı ki? diye sordu Kararlı Gau.</p>

  <p class="block2">- Çünkü Amenmes, hem Seti'nin hem de Kraliçe Tausert'ten doğan oğlunun yasallığını reddediyor.</p>

  <p class="block2">- General Mehi hâlâ güvenliğimizden sorumlu mu? diye sordu Somurtkan Karo merak ve endişeyle.</p>

  <p class="block2">- Bilmiyorum, demek zorunda kaldı Nefer.</p>

  <p class="block2">- Firavun olarak hangisini tanıyacağız? diye sordu Neşeli Renupe.</p>

  <p class="block2">Ustabaşı sessiz kaldı.</p>

  <p class="block2">- En yakındakini tanımak zorundayız, diye açıkladı Kenhir. Amenmes Teb ordularının komutasını eline aldıktan sonra, hiçbir itaatsizliği hoş karşılamayacaktır.</p>

  <p class="block2">- İyi de, ona katılırsak, Seti de oğlunu yenerse, gelip köyü yerle bir eder, diye sızlandı Burun Fened.</p>

  <p class="block2">- Mezar kâtibinin söylediğine bakılırsa, diye onun sözünü kesti Araştırmacı İpuy, başka çaremiz yok gibi.</p>

  <p class="block2">- Üstelik, tamamlamamız gereken bir de görevimiz var, diye kestirip attı Nefer. II. Seti'nin ebedî istirahatgâhını bitirmek. Kısacası, sağ ekibi Krallar Vadisi'ne götüreceğim, işimize devam edelim.</p>

  <p class="block2">Kuşkusuz bütün zanaatkarlar Hakikat Meydanı'ndan büyük çayıra giden yolu avuçlarının içi gibi biliyorlardı, ama o bulutlu günde, patikanın tehlikeli olabileceğinin de farkındaydılar. İşte bu nedenle Şef Sobekten birkaç polis memurunu sağ ekibin korunmasıyla görevlendirmesini istemişti ustabaşı.</p>

  <p class="block2">- Amenmes'in fermanı hakkında ne düşünüyorsun? diye sordu Nefer Sobek'e.</p>

  <p class="block2">- Hiç de iyi düşünemiyorum. Babasma rakip olmak yerine, onunla pazarlık etmeliydi.</p>

  <p class="block2">- Amenmes'in askerleri karşısında nasıl davranacaksın?</p>

  <p class="block2">- Benim görevim, tehlike nereden gelirse gelsin, sizin güvenliğinizi sağlamak.</p>

  <p class="block2">- Eğer durum daha da tehlikeli olursa, silahlarını bırak.</p>

  <p class="block2">- Adamlarım çatışmaya girmekten korkmaz, bana itaat edeceklerdir.</p>

  <p class="block2">- Başlarında firavunun bulunduğu askerlere direnmek, ağır suç olarak görülecektir, Sobek.</p>

  <p class="block2">- Hakikat Meydanı artık hayatım oldu. Onu kurtarmak için savaşmazsam, kendimi bağışlayamam.</p>

  <p class="block2">Küçük grup öğlene doğru Krallar Vadisi'ne vardı. Nöbetçiler henüz yeni talimat almamışlardı, girmelerine izin verdiler.</p>

  <p class="block2">Mezar kâtibi taburesine çöker gibi oturduğunda, her zamanki gibi notlarını alması için aletlerini verdi zanaatkarlar Kenhir'e. Ne var ki, eski heyecanlarından artık eser yoktu; süslenmesi tamamlanmış kuyu salonuna giden üç koridor boyunca yerleştirilmiş kandilleri yakan Paneb'in dışında. Salonun ötesinde, dört sütun tarafından taşınan ve duvarları "Kapılar Kitabı'ndan" alıntılar ve resimlerle süslü küçük bir boşluk kazmıştı zanaatkarlar. Burada da bir yenilik önermişti Paneb; her sütunun iki yanına birer ilah çizip, aralarında konuşturmak. Kararlı Gau, Çakal Unes ve Kurtarıcı Şed resimlerin eskizlerini kırmızıyla çizdikten sonra Kurtarıcı Şed siyah mürekkeple bazı düzeltmeler yapmış, özellikle de yüzlerin kavislerini değiştirmişti. Sonra da Paneb renkleriyle Osiris'i, J tah'ı, Anubis'i, Horus'u ve firavuna armağanlar sunan öte d ilahları canlandırmıştı.</p>

  <p class="block2">Taş yontucuları kazmaya devam ediyorlardı, marangoz ve kuyumcu da II. Seti'nin tören hazinesini oluşturacak eşyaları bitirmeye çalışıyorlardı. Eski çalışma tempolarına yeniden kavuşan zanaatkarlar, yoğun endişelerini unutmuş, bütünüyle esere eğilmişlerdi.</p>

  <p class="block2">- Nefer, çabuk gel! diye bağırdı Kenhir mezarın girişinden. Suskun hızla tırmandı.</p>

  <p class="block2">Mezar kâtibinin yanında, Nübyeli bir polis memuru duruyordu.</p>

  <p class="block2">- Askerler vadiye doğru ilerliyor, Şef Sobek talimatınızı beklediğini söyledi.</p>

  <p class="block2">- Neye karar verdin? diye sordu Kenhir, asabice.</p>

  <p class="block2">- Krallar Vadisi kutsal ve girilmez bir yer olarak kalacak.</p>

  <p class="block2">- Firavun olarak, Amenmes'in buraya girmeye hakkı var, diye hatırlattı mezar kâtibi.</p>

  <p class="block2">- Burada zanaatkarlarla kaim, diye buyurdu Nefer.</p>

  <p class="block2">- Ben seninle geliyorum, dedi Paneb.</p>

  <p class="block2">Şef Sobek ile Nübyeli polisler kollarını kavuşturmuş, vadinin dar girişine dizilmişlerdi. Nöbetçilerin haber verdiği askerlerin her an görünecekleri patikaya dikmişlerdi gözlerim.</p>

  <p class="block2">- Kaç kişi? diye sordu ustabaşı.</p>

  <p class="block2">- Elli kadar.</p>

  <p class="block2">- Başa çıkabiliriz, dedi Paneb.</p>

  <p class="block2">Askerlerin başında geleni ilk tanıyan da, dev ressam oldu; General Mehi'nin ta kendisi.</p>

  <p class="block2">Savaş arabası küçük grubun yirmi metre kadar berisinde durdu, Mehi kararlı bir</p>

  <p class="block2">tavırla arabadan indi. Arkasında, yaylarını germiş okçular.</p>

  <p class="block2">Nefer generale yaklaştı.</p>

  <p class="block2">- Sizinle daha farklı koşullarda karşılaşmayı tercih ederdim, Ustabaşı; yine de kaderin görevi bizlere şaşırtıcı yenilikler sunmak değil midir?</p>

  <p class="block2">- Benden ne istiyorsunuz, General?</p>

  <p class="block2">- Sanırım Amenmes'in fermanını okudunuz.</p>

  <p class="block2">- Fermanı Hakikat Meydanı'nın bütün sakinlerine okudum. Hâlâ güvenliğimizden sorumlu musunuz?</p>

  <p class="block2">- Firavun beni bu görevden almadı henüz, ama gerçek niyetinin ne olduğunu bilmiyorum. Bir general olarak, verilen emirlere bakmaksızın, itaatle yükümlüyüm.</p>

  <p class="block2">- Size haksız görünseler de mi?</p>

  <p class="block2">- Amenmes iktidarı ele geçirdi, ben bir uygulayıcıyım sadece. Yeni firavun saygı görmek istiyor, çok sabırlı olacağını da sanmıyorum.</p>

  <p class="block2">- Size loncanın, Hakikat Meydanı'nın ulu efendisi II. Seti için çalışüğını hatırlatmama gerek var mı?</p>

  <p class="block2">- Böylesi açıklamalardan kaçınmak daha iyi olurdu.</p>

  <p class="block2">- Amenmes bana gönderdiği fermanda bu görevi de üstlenip üstlenmeyeceğini açıklığa kavuşturmuyor.</p>

  <p class="block2">- Tekrar ediyorum, sizinle ilgili niyetlerinden habersizim.</p>

  <p class="block2">- Daha ayrıntılı bilgi alana kadar, II. Seti'nin köyün hâkimi olduğunu kabul edeceğim demek ki. Bu yüzden de tüm gücümüzü onun mezarını tamamlamak için kullanacağız.</p>

  <p class="block2">- O projeden vazgeçin, Ustabaşı.</p>

  <p class="block2">- Tam tersine, bitirmek zorundayım.</p>

  <p class="block2">- Firavun Amenmes beni buraya Seti'nin mezanyla ilgili tüm çalışmaları hemen durdurmanız gerektiğini bildirmem için gönderdi. Ben ne düşünürsem düşüneyim, fazla bir seçeneğim yok. Kabul ettiğinizden emin olmam gerek.</p>

  <p class="block2">- Ya etmezsem?</p>

  <p class="block2">- Cevabınızı haşmetmeaplarına iletirim, ama bir dost olarak böyle bir davranış benimsememenizi öneririm. Tekrar ediyorum, Amenmes hükümdarlığını ilan etti, böylesi bir başkaldınyı bağışlamayacaktır.</p>

  <p class="block2">- Durumun ciddiyetini göz önünde bulundurarak, loncanın görüşlerini almam gerektiğini düşünüyorum.</p>

  <p class="block2">- Hakikat Meydanı'nın geleneklerinden söz ederek firavunun sabretmesini sağlayabilirim, ama zaman kazanmaya</p>

  <p class="block2">çalışmayın, Amenmes'in kararlılığını da yanlış değerlendirmeyin.</p>

  <p class="block2">- Siz hangi taraftasınız, Mehi?</p>

  <p class="block2">- Tam kıskaca düştüm ama sizin yanınızda durmaya kararlıyım, Ustabaşı. Atalardan miras kalmış, yitip gitmeleri felaketlere neden olacak değerleri temsil ettiğiniz için de, hep yanınızda kalacağım. Eğer Amenmes fazla ileri giderse, onu engellemeye çalışırım; yine de işimi güçleştirmemenizi istiyorum sizden.</p>

  <p class="block2">- Cevabımı yarın alacaksınız.</p>

  <p class="block2">- Bu arada, bana bir iyilik yapm; Seti'nin mezanndaki çalışmaları durdurun ve vadiden ayrılın. Böylesi bir iyi niyet gösterisi Amenmes'i sakinleştirir.</p>

  <p class="block2">- Anlaştık, ama bir şartla; Nübyeli polisler görevlerinin başında kalacak, sizler de vadiye girmeye çalışmayacaksınız.</p>

  <p class="block2">- Amenmes bana vadiye girme emri vermedi, böylesi bir aşırüığa yer vermek de istemem.</p>

  <p class="block2">General adamlarına döndü, ustabaşının inadından vazgeçmeyeceğini umuyordu. Yeni firavuna itaatsizlik ederek Amenmes'in öfkesini loncanın üzerine çekecek, Hakikat Meydanı da kısa sürede savunmasız kalacaktı. Mehi de tirana köyü sert bir askeri yönetim altına almayı önerecek ve önetimin başına geçerek loncanın hazinelerine kolayca sahip olacaktı.</p>

  <p class="block2">Sağ ekip belirlenen tarihten çok daha önce köye dönünce, söylentiler aldı yürüdü, köy halkı tümüyle endişe ve korku içinde yaşamaya başladı. Amenmes zanaatkarların kutsal görevlerine son verip Hakikat Meydanı'nı ortadan kaldıracak mıydı?</p>

  <p class="block2">Kenhir'in kararlı açıklamaları ortalığı az da olsa sakinleştirdi, yine de loncanın tehlikede olduğunu, zaman geçirmeden köyün geleceğini tümden etkileyecek bir karar almak gerektiğini saklamadı mezar kâtibi. Firuze bilge kadının da onayıyla bütün Hathor rahibelerini tapınağa götürdü, tannanın köyü korumasını sağlamak için tören düzenledi.</p>

  <p class="block2">Yeşil maymun bile yaramazlıklarına ara verdi. Çirkin Tayvan'a gelince, dev kaz köyün ana kapısının yanında nöbete dikildi.</p>

  <p class="block2">Bilge kadının ve mezar kâtibinin de bulunduğu bir toplantıda, Maat ve Hathor Tapınağı'nın üstü açık avlusunda bir araya geldi sağ ve sol ekip zanaatkarları. Yüzler ciddiydi, herkes sadece yanındakinin bilgeliğine güveniyordu.</p>
</body>
</html>
