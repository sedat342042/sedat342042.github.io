<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_19">On dokuzuncu bölüm</h1>

  <p class="block2">Sırtlarında birer torba, Hakikat Meydanı yönünde ayaklarını sürükleyerek yürüyordu beş adam. İskelede yolu sormuşlar, soluk almak için birkaç kez durup dinlenmek zorunda kalmışlardı. Gidecekleri yere varmak için acele eder görünmüyorlardı hiç.</p>

  <p class="block2">Daha 1. Tabya'ya vardıklarında, kara derili polisler çevrelerini sarıp kısa kılıçlarıyla tehdit etti gelenleri.</p>

  <p class="block2">- Yüzükoyun yere yatın, çabuk! dedi polislerden biri. Yolcular dehşet içinde, söyleneni yaptılar.</p>

  <p class="block2">- Kimsiniz?</p>

  <p class="block2">- Köylüyüz, dedi en gençleri.</p>

  <p class="block2">- Yükünüz ne?</p>

  <p class="block2">- Birkaç parça çamaşır sadece.</p>

  <p class="block2">- Bir görelim.</p>

  <p class="block2">Polisler torbalan karıştırdı, silah falan bulamadılar. Sadece resmî görünüşlü bir tahta levha çekti dikkatlerini.</p>

  <p class="block2">- Ayağa kalkın, sakın ani bir harekette bulunmayın!</p>

  <p class="block2">- Bizi nereye götürüyorsunuz?</p>

  <p class="block2">- Şefimiz Sobek'in yanına. Kim olduğunuzu ona söylersiniz. Beşi de sürüklenerek tabyaya kadar götürüldü, orada elleri arkalarına bağlandı.</p>

  <p class="block2">Nübyeli şefin etkileyici görüntüsü gelenlerin endişesini daha da artırdı.</p>

  <p class="block2">- Demek, köylüsünüz, dedi Sobek.</p>

  <p class="block2">- Tod Tapmağı'nın topraklarında çalışıyorduk, diye cevap verdi genç olanı, aldığımız görev emriyle buraya geldik.</p>

  <p class="block2">- Kimin emriyle?</p>

  <p class="block2">- Bizzat firavunun!</p>

  <p class="block2">- Hangi görevle?</p>

  <p class="block2">- Firavunun Suskun Nefer'e bağışladığı tarlayı ekip biçmek. Bize verilen levhayı bir inceleyin. Dediklerine göre, orada her şey yazılıymış.</p>

  <p class="block2">Kesinlikle resmî bir dille yazılmış metin, köylülerin açıklamalarını doğrular nitelikteydi.</p>

  <p class="block2">- Şef, dedi polislerden biri Sobek'e, nöbetçilerden biri gerçek bir birliğin geldiğini bildiriyor!</p>

  <p class="block2">- Bu kez, iş ciddi. Bu herifleri bir köşeye tıkın, ellerini de sakın çözmeyin. Savunma düzenimizi görmek için, hileye başvurdular. Öteki tabyalar ile köye de haber verilsin.</p>

  <p class="block2">Sobek'in iyi eğitilmiş Nübyelileri saldırıya karşı koyacak önlemleri kısa zamanda aldılar.</p>

  <p class="block2">İyi de, saldırıyı kararlaştıran kimdi? II. Seti mi, yoksa Amenmes mi? Ya yeni taç giymiş firavun iradesini her şeyden önce en kutsal yerlerden birinde uygulamayı düşünüyordu ya da rakibi ilk bağımsızlık gösterisi için Hakikat Meydanı 'nı seçmişti. Gerçek neden ne olursa olsun, çatışma önlenemez görünüyordu.</p>

  <p class="block2">- Orada eşeklere binmiş en az yüz adam var Şef, ama çok tuhaf... Başlanndakinin General Mehi olduğuna yemin edebilirim!</p>

  <p class="block2">Sobek'in yüzü asıldı. General adamlarının içinden en iyi yüzünü seçtiyse, ne kadar cesur ve gözü pek olurlarsa olsunlar, Nübyelilerin kazanmaları imkânsız görünüyordu.</p>

  <p class="block2">Demek büyük saldın sonunda başlamıştı. Sobek köyü yıkmak, köy halkını kovmak için gelenlere silahlarını teslim edip onların yanında yer alabilirdi; yine de asıl görevine bağlı kalmaya, hayran olduğu bu loncaya beslediği sevgiden ayrılmamaya karar verdi.</p>

  <p class="block2">- Gittikçe tuhaflaşıyor, Şef... Mehi'nin askerleri silahsız sanki.</p>

  <p class="block2">- Sakın nöbetçilerin gözünden kaçmış olmasın?</p>

  <p class="block2">- Hayır, hepsi aynı haberi gönderiyor.</p>

  <p class="block2">Sobek emin olmak için tabyadan çıktı. Mehi arabasından inerken, arkasındaki kalabalık olduğu yere çakılıp kaldı.</p>

  <p class="block2">Bir hileyle karşılaşmaktan korkan Nübyeli okçular, her türlü tehlikeye karşı hazır bekliyorlardı.</p>

  <p class="block2">- Ne istiyorsunuz, General?</p>

  <p class="block2">- Firavun II. Seti'nin Hakikat Meydanı'na gönderdiği armağanları taşıyan hamallara bizzat eşlik etmek istedim. İşte size armağanların listesi, altında da kraliyet mührü var.</p>

  <p class="block2">Hem şaşkın hem de kuşkulu olan Sobek, tedbiri elden bırakmadı.</p>

  <p class="block2">- Hiçbir silah gizlemediklerinden emin olabilmek için, bu adamları aramak zorundayım.</p>

  <p class="block2">Yeşil ve siyah rastık kavanozları, bir sürü rahatlatıcı ve koku verici krem, hintyağı, moringa, kenevir, susam ve zeytinyağı testileri, cildin ve saçların sağlığım korumak için kokular... Firavun loncaya güzellik ürünlerinden oluşan gerçek bir hazine göndermişti. Kâtip yardımcısı İmuni'nin sağ bileği, hintyağının ne denli iyi cins olduğunu görüp hayran kalan Kenhir'in söylediklerini levhaya geçirmekten neredeyse sancımaya başlamıştı. Kraliyet çifti, mezar kâtibi ile ustabaşına gönderdikleri mektupta, Krallar Vadisi'ndeki ebedî istirahatgâhlannın ka-zılacağı yerin seçimini onlara bırakıyor, böylelikle firavunun loncaya olan güvenini bir kez daha teyit eder görünüyordu. Per Ramessu'da kalmak zorunda olan hükümdar daha uzunca bir süre Teb'e gelemeyecekti, ama bu zorunluluğun çalışmaları geciktirmemesi gerekiyordu.</p>

  <p class="block2">- Her şey eski düzenine giriyor, dedi Nefer</p>

  <p class="block2">- Ben o kadar emin değilim, diye itiraz etti bilge kadın.</p>

  <p class="block2">- Firavunun sözünden şüphe mi ediyorsun yoksa?</p>

  <p class="block2">- Eğer Teb'e gelmeye cesaret edemiyorsa, oğlu Amenmes'ten sert bir tepki bekliyor demektir.</p>

  <p class="block2">- Seti kuzeydoğu sınırlarımızı tahkim etmekle meşgul değil mi?</p>

  <p class="block2">- Yeni firavunun ilk görevlerinden birinin Krallar Vadisi'ne gelip atalarının mezarına saygı sunmak olduğunu benim gibi sen de biliyorsun. Seti buraya gelmemekle güçsüzlüğünü kanıtlıyor, adının büyüsüne saygı duymadığını gösteriyor.</p>

  <p class="block2">Işık' ın yargısı sertti sert olmasına da, ustabaşının karısına vereceği hiçbir cevap yoktu.</p>

  <p class="block2">- Beni endişelendiren bir şey daha var, diye itiraf etti bilge kadın, bunu gidermek de kolay gözükmüyor.</p>

  <p class="block2">- Bir yardımım dokunamaz mı?</p>

  <p class="block2">- Maalesef hayır, dedi bilge kadın gülümseyerek. Firavunun armağan ettiği hediyelerin büyük bir bölümü tapınakta kalacak, ama güzellik ürünlerinden çoğunu, bu konuda kesin zevkleri olan, zevkleri söz konusu olduğunda tartışma dahi kabul etmeyen Hathor rahibeleri arasında adil biçimde paylaştırmak gerekecek. Bu nedenle de önümdeki birkaç saatten çok çekiniyorum.</p>

  <p class="block2">Gerçekten de yanılmıyordu Işık. Loncadaki tecrübe, yaşlılığın ayrıcalıkları ya da cildin duyarlılığı gibi önemli savların da ileri sürüldüğü uzun tartışmalar boyunca her kadın olabildiğince çok güzellik ürünü elde etmeye çalışü. Bir tek Firuze'nin tartışmaya girmesi gerekmedi, sanki zamanın da etkileyemediği güzelliği köyün tüm kadınlarını büyülemiş gibi. Lekesiz Uabet çıkarlarını zarafetle savundu, genç Niut bile, başta yaşlı kocası için büyücek bir kavanoz hintyağı ile istediklerinin hemen hepsini elde etti.</p>

  <p class="block2">Kadınlar köyün içindeki ahengi korumaya çalışırlarken ustabaşı 1. Tabya'ya, bu maceradan canlı kurtulup kurtulamayacaklarını merak etmeye başlayan beş köylü gencin yanına gitti.</p>

  <p class="block2">Sobek'in uzattığı resmî belgeyi inceledikten sonra, gerçeği kabul etmek zorunda kaldı Nefer. Firavun ona Ramesseum yakınında bir buğday tarlası ile bostan bağışlıyor, bunları ekip biçmekle görevli beş kişinin maaşlarını da üstleniyordu. Ustabaşına da tarlanın ürününü istediği gibi değerlendirmek kalıyordu.</p>

  <p class="block2">- Bu adamların ellerini bir an önce çözmek gerekmez mi, Sobek?</p>

  <p class="block2">- Beni anlamanız gerek, Nefer. Onları ana birliğin saldırısından hemen önce dikkatimizi başka yöne çekmekle görevli tehlikeli adamlar sandım.</p>

  <p class="block2">- Doğru düşünmüşsün. Bugün olanlar, gözlerimizi dört açmamızı engellememeli.</p>

  <p class="block2">- Demek firavunun bu güven gösterisi Hakikat Meyda-nı'nın ustabaşısını yeterince etkilemiyor.</p>

  <p class="block2">- Bilge kadın, ancak firavun Teb'e gelirse iç savaş tehlikesinin ortadan kalkacağını düşünüyor.</p>

  <p class="block2">- General Meni de aynı şeyi düşünüyor, diye açıkladı Sobek. Dediklerine bakılırsa, Prens Amenmes hâlâ babasının firavunluğunu tanımamış, bu sessizliği de hiç iyiye işaret değilmiş.</p>

  <p class="block2">- Bana kalırsa, dedi Somurtkan Karo, İsis düğümü biçiminde bir muska yapmakla meşgul Cömert Didya'ya, konu kapandı. II. Seti ülkenin kuzeyi ile Memfis'te hüküm sürmekle yetinecek, bu arada da Prens Amenmes Teb zevklerinin kollarında uyuklayacak.</p>

  <p class="block2">- Bu dediğin hem firavun iradesinin tümüyle gerçekleşmesine hem de Maat yasasına aykırı, diye itiraz etti marangoz. İki Ülke karşı karşıya gelir, Kuzey ve Güney birbirinden aynlırsa, bir felakete doğru koşuyoruz demektir. Tahtının sallandığını, Mısır'ın da anarşiye gömüldüğünü görmek istemiyorsa, Seti kabul edemez bunu.</p>

  <p class="block2">- Devir çok değişti, diye söze karıştı, her zamanki gibi kırılgan görünüşlü Alim Tuti. Belki de Seti geri dönülmez bir bölünmeyi önlemek için, elindekilerle yetinecektir.</p>

  <p class="block2">- Ben, dedi Çakal Unes, ben sizden daha kötümserim. Hislerim bana fırtınadan önceki kısa sükûnet anını yaşadığımızı söylüyor.</p>

  <p class="block2">- öyleyse, yararlanalım bundan, diye haykırdı Pişkin Somun Pay, arkadaşlarına çörek dağıtırken. Kendi elimle pişirdim bunları, içleri yumuşacık oldu.</p>

  <p class="block2">- Beni asıl Paneb endişelendiriyor, diye konuyu değiştirdi Marangoz Didya. Her zaman gürültü çıkarıp duygularını gemlemezdi, oysa şimdi çok neşesiz görünüyor.</p>

  <p class="block2">- Galiba nedenini biliyorum, dedi Unes.</p>

  <p class="block2">- Biliyorsan, söyle.</p>

  <p class="block2">- Hâlâ tahmin edemediniz mi? Didya usulca şakağını kaşıdı.</p>

  <p class="block2">- Sakın sen</p>

  <p class="block2">- Tabiî, tabiî.</p>

  <p class="block2">- Gerçekten de eserini yapmaya hazırlandığını mı düşünüyorsunuz? diye sordu Pay. Susmasından, çizimcinin de arkadaşlarıyla aynı şeyi düşündüğü anlaşıldı.</p>

  <p class="block2">- Böylesi bir güçlüğe atılmak için daha çok genç değil mi?</p>

  <p class="block2">- Paneb'in başarması mümkün olamaz, işin kötüsü de, bunun farkında, dedi Unes. Neşesiz olmasının nedeni de bu. Başarısızlığının kesinleştiği gün, Paneb de yok olacaktır.</p>

  <p class="block2">- Sanki bundan keyif duyacakmış gibi konuşuyorsun, Çakal.</p>

  <p class="block2">- Kendini beğenmişlerden nefret ederim. Böylelerinin kendileri için fazla büyük bir kayaya çarpıp dişlerini kırdıklarını görmek, beni düşünemeyeceğiniz kadar eğlendirir. Paneb'den çok daha yetenekli zanaatkarlar bile mesleklerini, sadece mesleklerini yapma tevazuunu gösterdiler ve hammaddeye hakim olacaklarını iddia etmediler hiç.</p>

  <p class="block2">Köyün ana gömütlüğünün kazılmış olduğu batı tepesinden gelen tok bir gürültü, akşamın sükûnetini bozdu. Paneb firavun tarafından gönderilen güzellik ürünleri nedeniyle yapılan kutlamaları duymamış, gün boyunca Suskun Nefer'in mezarını süslemişti. Şimdi de mezarın girişini kapatmak için ağır kayayı yuvarlayarak yerine yerleştiriyordu.</p>
</body>
</html>
