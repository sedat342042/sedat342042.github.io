<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_9">Dokuzuncu bölüm</h1>

  <p class="block2">- Suyun zehirli olup olmadığını anlamak için, bilge kadının dönüşünü beklemek gerek, dedi ustabaşı.</p>

  <p class="block2">- Nereye gitti ki? diye meraklandı Güçlü Naht.</p>

  <p class="block2">- Zirveye çıttı.</p>

  <p class="block2">- Ya dönmezse? Burun Fened'in sesi endişe doluydu. Ustabaşı kutsal tepeye döndü.</p>

  <p class="block2">- Bu sabah, gün ışığı çok duru. Işık bu sessizlikten bize gerekli güçleri alacaktır.</p>

  <p class="block2">Yardımcılar dört ayaklıların yüklerini boşalüp önlerine saman koydu, kırbalar köyün ana girişinin yanında istiflendi.</p>

  <p class="block2">Endişeli bir bekleyiş başladı. Kimi gerekli ya da gereksiz işlere daldı, bazıları da bilge kadının dönüş yolunu gözlemeye koyuldu.</p>

  <p class="block2">Öğlen güneşi susuz gırtlakları kızdırmaya başlayınca, kadınlar ile çocukların susuzluğu giderildikten sonra, az da olsa su dağıtılmasını buyurdu mezar kâtibi. Umut giderek tükeniyor, kötümserler, ustabaşının karısını bir daha göremeyeceklerini söyleyip sızlanıyorlardı. Ondan önceki bilge kadın gibi, Işık da dağda kaybolmuş, tanrıçanın yanına varmış olmalıydı.</p>

  <p class="block2">- Biraz su iç, dedi Paneb ustabaşıya.</p>

  <p class="block2">- Dönüyor, diye mırıldandı Nefer. Genç dev gözlerini yokuşa dikti. Boşuna.</p>

  <p class="block2">- iç ve gidip dinlen.</p>

  <p class="block2">- Işık dönüyor.</p>

  <p class="block2">Sonunda Paneb'in keskin gözleri taşlı patikada ilerleyen gölgeyi seçti.</p>

  <p class="block2">- Haklısın, Nefer... bu o, ta kendisi!</p>

  <p class="block2">İyi haber hızla yayıldı, aralarında Paneb'in oğlunun da bulunduğu birçok çocuk koşarak bilge kadını karşılamaya gitti.</p>

  <p class="block2">Çevresini aydınlatan Işık neşeli çığlıklarla karşılandı; dönmüş olması, zirvedeki tanrıçanın loncanın anasının isteklerine yanıt verdiğinin, köyü korumaya devam edeceğinin kanıtıydı.</p>

  <p class="block2">- Su geldi mi? diye sordu Işık.</p>

  <p class="block2">- Evet, dedi Nefer, ama kimsenin içmesine izin vermedik. Kocasma müdahale edecek zaman bırakmadan, kırbalardan birini açıp, bir yudum su içti bilge kadın.</p>

  <p class="block2">- Bu suyu dağıtsınlar.</p>

  <p class="block2">Birkaç dakikada, eski hareketliliğine kavuşmuştu Hakikat Meydanı. Köy sakinleri artık yine susuzluklarını giderebilecek, yıkanıp yemek pişirebileceklerdi.</p>

  <p class="block2">- Mehi iyi iş becerdi, dedi sonunda mezar kâtibi. Bu suyu göndermekle, bize paha biçilmez bir hizmette bulundu. O bizi desteklediği sürece, sırtımız yere gelmez. Amenmes çok değişmişti. Atlara, uçsuz bucaksız çölde dörtnala gitmeye tutkun genç adam, Teb yaşantısının dipsiz eğlencelerine yuvarlanıp yumuşamıştı. Unutulmaz şarapların sunulduğu görkemli şölenler, General Mehi'nin ona ayırdığı muhteşem villadaki banyo sefaları, Nil'de yapılan tatlı gezintiler, yumuşak başlı güzellerle geçirilen sıcak geceler; bir de tabiî en ufak bir ağrıyı bile yok eden berber, manikür-cü ve masajcı ordusu... Bir erkek başka ne isteyebilirdi ki? Mehi, Amenmes'in önünde eğildi</p>

  <p class="block2">- Beni görmek istemişsiniz, Prensim.</p>

  <p class="block2">- Biraz önce uyandım, General. Buraya geldiğim günden beri, durmadan şişmanlıyorum, tüm enerjimi yitirmek üzereyim. Ne kadar doyulmaz olursa olsun, bu düş daha fazla süremez! Per Ramessu'ya dönme karan aldım.</p>

  <p class="block2">- Elinizde kesin bilgi olmadan, büyük tehlikeye atılırsınız.</p>

  <p class="block2">- Seti ne de olsa benim babam.</p>

  <p class="block2">- Umarım yanüıyorumdur, Prensim, ama korkarım iktidar savaşı aile bağlarını kesip koparır. Bu karışık dönemde başkente dönerseniz, sizi nasıl bir kaderin beklediğini nereden bilebilirsiniz? Burada, hiç olmazsa güvendesiniz.</p>

  <p class="block2">- Beni boğan da bu güvenlik ya! Yoksa alnımda, bir keyif kızının kollarında ölecek şişman bir Teb soylusu olmak mı yazılı?</p>

  <p class="block2">- Alnınızda yazılanın çok daha parlak olduğundan eminim, dedi Mehi gülümseyerek, tabiî eğer sabırsızlığınıza yenilmezseniz.</p>

  <p class="block2">- Sabırsızlıkmış! Bu bölgenin büyüsüne kapılalı ne kadar zaman oldu? Ben buraların tadını çıkarırken, babam firavun olmaya hazırlanıyor.</p>

  <p class="block2">- Belki, ama Seti, Teb olmadan hükümdarlık edemeyeceğinin farkında. Üstelik Tanrı Amon'un kentinde kendinizi çok sevdirdiğinizi, gücünden artık kimsenin kuşkulanmadığı ordulara komuta ettiğinizi de biliyor.</p>

  <p class="block2">Amenmes meraklanmıştı.</p>

  <p class="block2">- Aklınızda ne var, General?</p>

  <p class="block2">- Babanızın sizi tahta ortak yapmak için pazarlık edeceğini düşünüyorum. Herkesin kaygısı iç savaşı önlemek değil mi?</p>

  <p class="block2">Mehi'nin söyledikleri genç prensi sarsmış, ama ikna edememişti.</p>

  <p class="block2">- Babam ödün verecek biri değildir. Ona itaat etmemi isteyecektir.</p>

  <p class="block2">- O zaman da, son karan siz verirsiniz.</p>

  <p class="block2">Karanlık çökerken, elinde boğum boğum bir sopayla Burun Fened, sağ ekip zanaatkârlarının önüne düştü. Arkadaşlarını kuzey tepesinin yamacında, gömütlüğün hemen kenarında lonca için ayrılan binaya götürdü.</p>

  <p class="block2">İçinde dört köşe bir arınma havuzunun bulunduğu üstü açık avluya girmeden önce, Kararlı Gau herkesin kendini tanıtmasını istedi. Pişkin Somun Pay bir maşrapayla havuzdan su alıp teker teker arkadaşlarının elini yıkadı; sonra zanaatkarlar iki sütunun taşıdığı sanya boyalı tavanı olan toplantı odasına girdiler. Ustabaşı daha önce seleflerinin oturduğu doğu tarafındaki tahta iskemleye yerleştikten sonra, zanaatkarlar duvar boyunca uzanan taş sıralarda yerlerini aldılar. Ustabaşırun arkasında, alçak duvarlarla ayrılmış bölümde bir Maat heykelciği ve tören avadanlıklarının saklandığı iki küçük oda görünüyordu.</p>

  <p class="block2">Sadece ustabaşırun girebileceği bu kutsal bölümü daha önce bir kez gören Paneb, loncanın gizli taşından fışkıran, tahta kapıları aşacak kadar güçlü ateşi hatırladı.</p>

  <p class="block2">Halbuki o gece, sadece kandillerle aydınlatılmıştı toplantı odası. Taşı görmediğine üzülen bir zanaatkar daha vardı; kardeşlerine ihanet eden, müttefMerinin onun adına dışarıda toparladıkları servet karşılığında, taşın nerede saklandığını öğrenmeye can atan adam. Doğru, toplantılar dışmda kapalıydı burası, ama anlaşıldığı kadarıyla Nefer Işık Taşı'nı burada bırakma dikkatsizliğini göstermeyecekti.</p>

  <p class="block2">- Atalarımıza saygılarımızı sunalım, dedi ustabaşı. Yolumuzu aydınlatmaya, bize doğruluk patikasında rehberlik etmeye devam etmeleri için yalvaralım onlara. Bana en yakın sıranın üzerindeki yer, yıldızların arasında dirilen ve sonsuza dek aramızda yaşayacak olan selefimin yaratıcı gücünü barındırsın.</p>

  <p class="block2">Merhumun yeri sonsuza dek boş bırakılacaktı; Hakikat Meydanı'nın ekip şeflerinden hiçbirinin yeri doldurulamazdı çünkü.</p>

  <p class="block2">- Seti ile oğlu Amenmes'ten hangisinin yakında İki Ül-ke'ye hükmedeceğini hâlâ bilmiyoruz, diye başladı Nefer sözüne, yeni firavunun loncamıza ne gözle bakacağım da. İşte bu yüzden, bu soruların cevabım öğrenmeden de olsa, bir karar alabilmek için fikirlerinizi duymak istedim.</p>

  <p class="block2">- Bana kalırsa, diye söz aldı Neşeli Renupe, bazıları boşuna endişeleniyor. Hakikat Meydanı olmadan, hiçbir firavun sonsuzluğunu hazırlayamaz. Yeni firavun taç giyer giymez, bize iş verecek, diye düşünüyorum ben.</p>

  <p class="block2">- Kötü insanın zehrini yılanınkiyle etkisizleştiremezsin, diye itiraz etti Kararlı Gau. Eğer bu yeni firavun bize düşmansa, korkarım geleceğimiz karanlık demektir.</p>

  <p class="block2">- Kesinlikle, diye destekledi arkadaşını Güçlü Naht. Demircinin eğlenmek için silah yaptığını da hiç sanmıyorum.</p>

  <p class="block2">Ben, özgürlüğümüzü korumak için sonuna dek savaşmaya hazırım!</p>

  <p class="block2">- Bizler zanaatkarız, asker değil, diye araya girdi Araştırmacı İpuy. Eğer ordu köyü boşaltmaya karar verirse, direnmek aptallık olur.</p>

  <p class="block2">- Bana kalırsa direnmemek, bağışlanamaz bir alçaklıktır! diye öfkelendi Paneb. Bizim için değerli olan her şeyi terk edip koyunlar gibi davranırsak, hayatta kalmak neye yarar?</p>

  <p class="block2">- Kardeşine hakaret etme! diye diklendi Halat Kasa.</p>

  <p class="block2">- Yeter, diye araya girdi ustabaşı. Konuşmanın diğer bütün işlerden daha güç olduğunu, sadece çözüm getirecekseniz konuşabileceğinizi unuttunuz mu yoksa? Daha fazla dayanamayan Paneb, dudaklarım yakan soruyu sordu.</p>

  <p class="block2">- Muhtemel saldırganların eline düşmesini engellemek için, Işık Taşı'm yerinden alıp başka bir yerde saklamayacak mıyız?</p>

  <p class="block2">- Yoksa yalanda bir saldın olacağından mı korkuyorsun? diye sordu Cömert Didya endişeyle.</p>

  <p class="block2">- İktidar mücadelesi acımasız olacak. Bizler de savaşın ilk kurbanları arasında bulunabiliriz, dedi Âlim Tuti titrek sesiyle.</p>

  <p class="block2">- En değerli hazinemizi korumak için gerekli bütün önlemler alınmalı, dedi Pişkin Somun Pay.</p>

  <p class="block2">- Işık Taşı bu duvarların içinde güvenlikte değilse, daha güvenli bir yer olabilir mi? dedi Kurtarıcı Şed. Eğer elimizde değerli bir yükle köyden çıktığımızı görürlerse, peşimize takılmazlar, bizi izlemezler mi? Işık Taşı'm hiçbir hırsızın bulamayacağı biçimde saklayacağımız tek yer burasıdır, başka hiçbir yer değil.</p>

  <p class="block2">Hararetli bir tartışma başladı, ancak sonunda başressa-mın önerisi herkesin oyunu aldı.</p>

  <p class="block2">- Kusursuz bir söz, değerli bir taştan daha gizlidir, dedi ustabaşı, Bilge Ptahhotep'ten bir alıntıyla. Oysa kusursuz söz, değirmentaşını çalıştıran hizmetçi kadınların yanında bile görülebilir. Gündelik görevlerimizi unutmayalım, yaşam kurallarımıza saygı gösterelim; işte o zaman, hazinelerimizi koruyabiliriz.</p>
</body>
</html>
