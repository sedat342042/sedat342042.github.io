<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_2">İkinci bölüm</h1>

  <p class="block2">Altmış iki yaşında ve bir sürü rahatsızlıktan şikâyetçi olan adam, her günün önemli ya da önemsiz olaylarını mezar günlüğüne kaydetmekle görevli, Baü Teb'in milyonlarca yıllık ulu ve soylu mezarının kâtibiydi. Aynı zamanda sevkıyatı denetlemek, ücretleri mal olarak ödemek, aletleri dağıtmak, işe gelmeme nedenlerinin doğruluğunu soruşturmak, lonca mallarının envanterini tutmak da onun göreviydi; kısacası zanaatkarların, kanlarının ve çocuklarının, her iki cinsten bekârların yaşadığı bir köyde çıkabilecek bin bir sorunu halletmek, kusursuz bir yönetim gerçekleştirmekti işi.</p>

  <p class="block2">Şimdi olabileceklerin en kötüsü gerçekleşmek üzereydi; içtiği bira sıcak, yattığı yatak ateş gibiydi.</p>

  <p class="block2">- Uyanın, Kenhir!</p>

  <p class="block2">Mezar kâtibi gözlerini açtı, karşısında kırk altı yaşında, geniş alınlı, gri yeşil gözlü, orta boylu, yapılı adamı gördü.</p>

  <p class="block2">- Sen miydin, Nefer? Yüzümü bira ve rnirra kanşımına yatırılmış taze otlarla ovmayı unuttum, bir kâbus gördüm. Düşler anahtarına göre, bizi soyacaklar, biz de birini köyden kovmak zorunda kalacağız.</p>

  <p class="block2">- Gerçeğe çok yaklaştınız. Bir grup Libyalı bir polisin yardımıyla köye girmeyi başardı.</p>

  <p class="block2">- Ne diyorsun? Şef Sobek'in adamlarından biri mi?</p>

  <p class="block2">- Maalesef evet.</p>

  <p class="block2">Nefer, Kenhir'in ayağa kalkmasına yardım etti.</p>

  <p class="block2">Kâtibin genç hizmetçisi, Güçlü Mut göründü. Sabah sinirlenince gerginliği gün boyu süren patronunu uyandırma işini ustabaşına bırakmayı yeğlemişti.</p>

  <p class="block2">- Kahvaltı ister misiniz?</p>

  <p class="block2">- Sıcak çörek ile süt. Çabuk ol ama.</p>

  <p class="block2">Mucize eseri gençliğindeki çevikliğine yeniden kavuştuğu günlerin dışında, sarsak görünüşlü ve şişman olan Kenhir yürümek için baston kullanıyordu. Firavunincirinden yapılmış masanın çevresindeki alçak koltuklardan birine oturduğunda, yaşlı adamın gözleri hiddetle parlıyordu.</p>

  <p class="block2">- Hakikat Meydanı'na saldırmaya cüret etmek! Hemen şimdi firavunun dikkatine bir rapor yazacağım.</p>

  <p class="block2">- Tabiî eğer II. Seti'yi firavun olarak görüyorsanız, diye itiraz etti Nefer. Henüz kimse firavun olarak taç giymedi.</p>

  <p class="block2">- Alçaklar tam da saldıracak zamanı buldular. Şef Sobek'e haber vermek gerek.</p>

  <p class="block2">- Verdik bile. Köyün ana girişinde bizi bekliyor.</p>

  <p class="block2">Uzun, atletik yapılı, sol gözünün altında bir yara izi, iri elleri sopa kullanmaya alışıkmış izlenimi veren Şef Sobek, komuta etmeyi bilen, sert sesli, hayatını polis olarak geçirmiş bir Nübyeliydi. Emirlerinin tartışılmasına dayanamıyor, tüm sorumluluğu üzerine alıyor ve kusurları yanında çalışanların üzerine yıkmıyordu.</p>

  <p class="block2">İçine girnıesinin yasak olduğu köyün büyük kapısının açılıp, mezar kâtibi ile ustabaşının çıktığını gördüğünde, tatsız bir sınavdan geçeceğini anladı. Adamlarından biri yirmi yıl kadar önce öldürülmüş, bütün araştırmalarına rağmen, zanaatkarlar loncasının bir üyesi olduğuna inandığı suçluyu yakalayamamıştı;</p>

  <p class="block2">işte şimdi de emri altındaki güvenlik görevlilerinden biri sarsıcı biçimde ölmüştü. Ne var ki polis bu kez bir cani gibi davrandıktan sonra ölmüştü. Kenhir öfkeli günlerinden birindeydi.</p>

  <p class="block2">- Kendi gırtlağını kesen haydudun kimliğini belirleyebildin mi?</p>

  <p class="block2">- Gerçekten de adamlarımdan biri, demek zorunda kaldı Sobek. Onu geçen yıl işe almıştım.</p>

  <p class="block2">- Hangi görevi vermiştin?</p>

  <p class="block2">- Tepelerdeki yollardan birinin denetimini.</p>

  <p class="block2">- Neden intihar ettiğini bilmek isterdim.</p>

  <p class="block2">- Bu çok basit, dedi Nübyeli. Kaçamayacağım anlayınca, benim tarafımdan sorgulanmaktansa, ölmeyi tercih etti. Haklıydı tabiî.</p>

  <p class="block2">- Öteki dört Libyalıyı sorguladın mı?</p>

  <p class="block2">- İçlerinden biri kafasına yediği darbeden sonra delirmiş, ikincisi dilsiz, üçüncüsünün dili kesilmiş, dördüncüsü de dilimizi bilmiyor. KimliMerinin belirlenmesi için onları batı yakası merkez yönetimine teslim etmek zorundayım.</p>

  <p class="block2">- Ya nöbetçi?</p>

  <p class="block2">- İlaçla uyutulmuş, yeni yeni kendine geliyor.</p>

  <p class="block2">- Zanaatkarlardan birinin bizlere ihanet ettiğini biliyoruz, dedi Kenhir sıkıntıyla, ama senin polislerinden birinin o-nunla çalıştığından haberimiz yoktu. Anlaşılan Libyalılara yolu gösteren de bu polis.</p>

  <p class="block2">- Eğer benim bu saldırıyla uzaktan yakından bir ilişkim olduğundan kuşkulanıyorsanız, dedi Sobek kupkuru bir sesle, resmî bir suçlama yazın hemen. Tabiî, istifa etmekte bir an bile tereddüt etmem.</p>

  <p class="block2">- Sana güvenmeye devam ediyoruz, diye araya girdi Nefer, onun için de köyün güvenlik sorumlusu olarak kalmanı istiyoruz.</p>

  <p class="block2">Ustabaşı daha önce de Nübyelinin yarımda yer almıştı; bu kez de Suskun Nefer'in söylediklerine karşı çıkmadı mezar kâtibi.</p>

  <p class="block2">- Öteki polislerin de düşmanla işbirliği yapmayacaklarından nasıl emin olacağız? diye homurdandı Kenhir.</p>

  <p class="block2">- Büyük bir yanlışlık yaptım, diye kabul etti Sobek. O alçak benim kabilemden değildi, işe almamalıydım onu. Bir daha böylesi bir hata işlemem, inanın bana.</p>

  <p class="block2">- Nasıl önlemler almayı düşünüyorsun?</p>

  <p class="block2">- Gece gündüz köyün çevresindeki denetimi artırmayı ve yeni firavun taç giyene kadar bütün izinleri dondurmayı. Durum aydınlanana kadar sizden de kimsenin Hakikat Meydanı'ndan ayrılmaması çok iyi olur.</p>

  <p class="block2">Tüm köy halkı sarsılmıştı.</p>

  <p class="block2">Köyün üzerindeki belayı savmak için, Başheykeltıraş Aslan Userhat, iki yardımcısı Araştırmacı İpuy ve Neşeli Renupe'yle üzerinde yedi yılanın yer alacağı küçük bir sütun yapmaya girişti.</p>

  <p class="block2">Ana kapının hemen yanında, duvarın iç tarafına dikilecek bu mütevazı anıt, kötü güçlerin uzaklaştırılmasına yardım edecekti.</p>

  <p class="block2">Hakikat Meydanı'nda yine de gelecek için endişelenmeyen tek bir aile yoktu; ya yeni firavun köyün ulu koruyucusu olmayı sürdürmezse, ya bir iç savaş çıkarsa, özenle ayakta tutulan altmış dört beyaz evin kaderi nice olurdu? Yuvarlak ve neşeli yüzüne, şiş göbeğine rağmen Çizimci Pişkin Somun Pay endişeden öylesine kasılmıştı ki, tüm iştahını yitirmişti. Kocasının durumundan korkmaya başlayan karısı da Pay'ın kolundan tutmuş, loncanın manevî anası ve hekimi bilge kadının önüne getirmişti.</p>

  <p class="block2">Pay bu duruma fazla memnun olmamakla birlikte, kendini öylesine kötü hissediyordu ki bilge kadına görünmeye i-tiraz bile edemedi. Böylece ustabaşının karısı Işık'ın, Suskun Nefer'e verilen makam evinin hemen yanındaki muayenehanesinin kapısını çaldılar.</p>

  <p class="block2">Kapının çalmışına bir havlama cevap verdi, biraz sonra da kucağmda küçük bir köpekle bilge kadm göründü.</p>

  <p class="block2">- Kapkara biraz sinirli, diye açıkladı. Bağırsaklarındaki solucanların düşmesi için, ona miskotu yedirdim.</p>

  <p class="block2">İnce uzun bacaklı, sivri burunlu, kahverengi gözlerinden zekâ fışkıran, uzun sarkık kulaklı Kapkara tehlikeyi atlatmış görünüyordu. Aynı adı taşıyan selefi mumyalanıp en sevdiği minderler, yağ dolu bir testi ve mumyalanmış nefis bir yemekle birlikte mezara yerleştirilmişti.</p>

  <p class="block2">Işık'ı her gördüğünde, kırkına gelmesine rağmen bilge kadının güzelliğine hayran olmaktan alamıyordu kendini Pişkin Somun Pay; sadece duru yüzünden yayılan ışık bile ruhları sakinleştirmeye yetiyordu. Saçlan sanya kaçıyordu Işık'ın, gözleri mavi, kollan bacaklan narindi. Ustabaşının kansının sesi de yumuşak ve ahenkliydi. Işık ve Nefer Hakikat Meydanı'na kabul edilmeden önce evlenmişler, yıllar süren çalışmalardan ve uzun bir çıraklıktan sonra köyü yönetmek üzere seçilmişlerdi.</p>

  <p class="block2">- Kendimi pek iyi hissetmiyorum, dedi Pişkin Somun Pay üzgün bir sesle.</p>

  <p class="block2">- Şikâyet ettiğin belirli bir ağrın var mı?</p>

  <p class="block2">- Hayır, sanki her yanım sancıyormuş gibi geliyor, üstelik iştahım da yok. İçine itildiğimiz bu belirsizliğe nasıl dayanılır ki? Yarın, belki de köyü yıkma karan alınacak, her birimiz bir yana dağılacağız, buradaki hayatımız acılı bir anı olarak kalacak.</p>

  <p class="block2">- Hasırın üzerine uzan, Pay.</p>

  <p class="block2">Daha şimdiden sağlam bir tıp bilgisine sahip olan Işık, hem olağanüstü bir baştabip ve hastalıklar konusunda deneyimli bir kadın olan Neferet'in hem de kendinden önceki bilge kadının öğretilerinden yararlanmıştı. Her iki kadın da Işık'a günden güne yoğunlaşan bir bilgi aktarmış, sonra da köylüler için ilaç hazırlayacağı laboratuvan bırakmışlardı.</p>

  <p class="block2">Hastalığın belirlenmesinde ilk dikkat edilmesi gerekenler yüzün rengi, vücudun ve nefesin kokuşuydu, ama önce elini hastanın ensesine, kafasının tepesine, bileklerine, kamına ve bacaklarına koyarak nabzını saymak gerekiyordu kuşkusuz. Böylelikle bilge kadın yüreğin sesini duyacak, çeşitli organların ve enerjiyi taşıyan kanalların durumunu öğrenmiş olacaktı.</p>

  <p class="block2">Işık'ın muayenesinin uzun sürdüğünü gören Pay, endişesini gizleyemedi.</p>

  <p class="block2">- Önemli bir şey mi?</p>

  <p class="block2">- Hayır, rahatlayabilirsin. Ama bu endişen bazı kanalları tıkamak üzere. Bilge kadın boğa yağından, sakızağacı reçinesinden, bal-mumundan, ardıç tohumundan ve şeytanşalgamı çekirdeğinden bir merhem hazırladı, damarların eski esnekliğini kazanması için Pay'ın günde dört kez bu merhemi göğsüne sürmesini söyledi.</p>

  <p class="block2">Çizimci ayağa kalktı.</p>

  <p class="block2">- Şimdiden daha iyi hissediyorum kendimi, ama tümüyle iyileşmem için, köyün geleceğinin güvende olması gerek. Senin geleceği okuyabildiğini söylüyorlar, Işık. Loncamız için ne görüyorsun?</p>

  <p class="block2">- Maat'ın yolunu izleyip ne olursa olsun doğruluktan ayrılınmaması gerektiğini. Eğer böyle yaparsak, hangi olay bizi korkutabilir ki?</p>
</body>
</html>
