<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_26">Yirmi altıncı bölüm</h1>

  <p class="block2">General Meni gece boyunca uyumamıştı. Sinirlerini yatıştırmak için, karısıyla sevişirken her zamanki kabalığına başvurmuş, ne var ki bu sevişme bile generali sakinleştirememişti.</p>

  <p class="block2">Serketa'nın sunduğu şurup gibi tatlı şaraptan da hoşlanmamıştı, kısa süre sonra hâkimi olacağı Teb bölgesinin hazinelerini sıralayan bir papirüsü açıp okumayı tercih etmişti bu yüzden. Serketa kocasının omuzlarını ovdu.</p>

  <p class="block2">- Hedefe çok yaklaştık, dedi bir kedi gibi sırnaşarak, yalnız şu lanet olası ustabaşının bize yeni bir oyun oynamasından çekiniyorum.</p>

  <p class="block2">- Ben de ondan başka bir şey düşünemiyorum, ama Ne-fer'in başka çıkış yolu kalmadı. Bir kral mezarım yıkmayı nasıl kabul edecek? Amenmes sonunda ondan kurtulmanın en iyi yolunu buldu; firavununa itaatsizliğe zorlamak. Kimse bir asinin tarafını tutmaz.</p>

  <p class="block2">- Yerine kim geçer?</p>

  <p class="block2">- Neden köydeki müttefikimiz olmasın ? Becerikli olursa, ustabaşılık koltuğuna oturabilir.</p>

  <p class="block2">- Amenmes'in de bu seçimi onaylaması gerekecek.</p>

  <p class="block2">- Firavun bana kulak verecektir.</p>

  <p class="block2">- Sakın bana kızma, yumuşacık sevgilim, ama bu dediğinden artık eskisi kadar emin değilim. Genç hükümdar kendine gereğinden fazla güvenmeye başladı, çevresini dostu olduklarını iddia eden ama onun yerini almaktan başka bir şey düşünmeyen askerlerle dolduruyor. Mehi karısının uyarısını ciddiye aldı.</p>

  <p class="block2">- Endişelenme, onları kontrol altına alacağım.</p>

  <p class="block2">- Eğer yanlış bir adım atarlarsa, dedi Serketa dilini dudakları üzerinden geçirerek, onlarla ben ilgileneceğim.</p>

  <p class="block2">General bu söze de boş vermedi. Gerçekten de bazı yüksek rütbeli subayların gözünü hırs bürümüştü. Ya Mehi'nin yanında yer alacaklar ya da askerlik hayatları acı bir sonla bitecekti.</p>

  <p class="block2">- Hakkın var güvercinim, son günlerde astlarıma gereğinden yumuşak davranmakla yanlış yaptım. Yalnız yeni firavunumuzun kendini bir savaş ilahı sanacağını tahmin etmemiştim.</p>

  <p class="block2">- Teb ordularına komuta edebilir mi?</p>

  <p class="block2">- Ben olmadan, hayır. Yine de edebileceğine inanmasından rahatsızlık duymuyorum. Seü'nin ordularına saldırmak, Amenmes'in akıl erdiremeyeceği gelişmiş stratejiler gerektiriyor. Hakikat Meydanı'nın teknik sırları da elimizde olmadan, zafere hiç yaklaşmış sayılmayız.</p>

  <p class="block2">Bütün öteki günler gibi başladı o gün de. Tapınaktaki ilahlar uyandırıldı, atalara saygı sunuldu, eşeklerin taşıdığı su dağıtıldı. Ev kadınları dedikodu yapmadılar ne var ki, sanki gevezeliğin tadına varmalarını önleyecek ağır bir yük taşıyorlardı içlerinde.</p>

  <p class="block2">Suskun Nefer kokulu sularla bir duş yapmış, özenle tıraş olup saçını taramış, sonra da tören elbiselerine bürünmüştü.</p>

  <p class="block2">- Mezar kâtibi seninle konuşmak istiyor, diye uyardı Işık kocasını. Kenhir'in yüzündeki çizgiler daha da derinleşmişti.</p>

  <p class="block2">- Ben hem yaşlı bir insanım hem de devletin bu köydeki temsilcisi, diye girişti söze. Köyün cevabını generale iletmek de bana düşer.</p>

  <p class="block2">- Sizin sözünüzle yetinmeyeceğini, zaman geçirmeden beni çağırtacağını benim kadar siz de biliyorsunuz.</p>

  <p class="block2">- Kuşkusuz... Yine de, denemenin ne zararı var? Sen, sen çok korkunç bir tehlikeye atılıyorsun!</p>

  <p class="block2">- Hâkim olduğunuz yasal bilgilere dayanarak köyü koruyacağınıza güveniyorum, Kenhir. Belki de mahkûmiyetim, sizleri kurtarır.</p>

  <p class="block2">- İçimizden birinin Seti'yi uyarması gerekmez miydi? Ona götürülmesi için bir mektup hazırladım.</p>

  <p class="block2">- Çok tehlikeli bir iş. Mehi'nin askerleri köyden çıkan her zanaatkarı arayacaklardır.</p>

  <p class="block2">- Öyle de olsa, bizi ancak o kurtarabilir.</p>

  <p class="block2">- Amenmes çok hızlı hareket etti, Seü'nin Teb'e gelip Hakikat Meydanı'nı kurtarmasını bekleyecek zamanımız kalmadı.</p>

  <p class="block2">Kenhir Nefer'e sarıldı.</p>

  <p class="block2">- Hiç yağcı olamadım, iltifat sanatında da yetenekli olduğumu düşünmüyorum, ama sen Hakikat Meydanı'nın gurur duyacağı bir ustabaşısın.</p>

  <p class="block2">Suskun Nefer Işık'ı öptü, evinden çıkarken kaç kişinin köyü terk ettiğini, Amenmes'in intikamından kurtulmak için Hakikat Meydanı'ndan ayrılıp dışarıda bir yerlere sığındığını merak etti.</p>

  <p class="block2">Köyün ana yolu ıssızdı. Mezar kâtibinin dışında, Hakikat Meydanı zanaatkarları kaçmışlardı anlaşılan.</p>

  <p class="block2">Kolay kolay kaldırılamayacak bir darbeydi bu, son kez açmak için köyün ana kapısına yönelen ustabaşı birden kendini son derecede yalnız hissetti.</p>

  <p class="block2">Manevî oğlu Cesur Paneb bile ailesiyle birlikte bir yerlere saklanmayı tercih etmişti. Bu kararını anlayışla karşılamak mümkündü tabiî, mantıklı olanı yapmıştı ne de olsa. Nefer Hakikat Meydanı'nı yetkililer huzurunda savunmak durumunda kalsa bile, loncanın tükenmekte olduğunu kabul etmek için hayal kırıklığını bir kenara bırakmak zorundaydı. Ustabaşı sürgüyü çekip büyük kapıyı açtı. Hepsi.</p>

  <p class="block2">Hepsi orada, onu bekliyorlardı; her iki ekibin zanaatkâr-lan, Hathor rahibeleri, çocuklar, Kapkara, Büyücü, Çirkin Hayvan, yeşil maymun ve öteki ev hayvanları.</p>

  <p class="block2">- Kimse köyden ayrılmıyor, dedi Hay.</p>

  <p class="block2">- Ben de, dedi Paneb, sana eşlik edeceğim.</p>

  <p class="block2">- Dayanışmayı seçtiğinize göre, senin asıl yerin burası olmalı.</p>

  <p class="block2">- Eserimi bitireceğim. Gelip göreceğine söz ver.</p>

  <p class="block2">Nefer sağ elini Paneb'in sol omzuna koydu, manevî oğlunun gözlerine öyle bir baktı ki, genç dev sarsılır gibi oldu.</p>

  <p class="block2">Sonra, üpkı dingin bir yolculuğa çıkıyormuşçasına, düzgün adımlarla uzaklaştı, ardına hiç dönmedi.</p>

  <p class="block2">Ustabaşının heybeti General Mehi'yi etkiliyordu. Oysa general değerli pilili elbisesini giymiş, zarif bir ev sahibi gibi görünmek istemişti.</p>

  <p class="block2">Rütbe bakımından daha üst durumda olmasına rağmen, birkaç saat sonra bir esirden de değersiz biri olacak bu adamın içten gelme gücüne hayrandı Mehi. Amenmes'in müdahalesi sonucunda yenik düşen Nefer'in yüzünde bir heyecan, bir endişe belirtisi aradı, boşuna.</p>

  <p class="block2">- Cevabınız nedir, Ustabaşı?</p>

  <p class="block2">- II. Seti'nin mezarını yıkmayacağım, tüm sorumluluk bana ait.</p>

  <p class="block2">General sevincini belli etmemek için kendini çok zorladı. Tuzak Suskun Nefer'in üzerine kapanmıştı, artık oradan kurtulmasına imkân yoktu ustabaşının. Yine de onu ve loncasını dostları olduğuna inandırmayı yeğleyecekti. Körlükleriyle generalin işine yarayacaktı zanaatkarlar kuşkusuz.</p>

  <p class="block2">- İyice düşündünüz mü, Nefer?</p>

  <p class="block2">- Lonca, ahenk yasaları uyarınca yaratmakla görevli. II. Seti'nin ebedî istirahatgâhı da bu yasalar sayesinde doğdu. Hiçbir ustabaşı yapılmış işi bozarak bu yasalara karşı gelemez.</p>

  <p class="block2">- Soylu düşünceler bunlar, çok da iyi anlıyorum duygularınızı. Yine de Firavun Amenmes'in bu söylediklerinizle yetinmeyeceğini biliyorsunuz.</p>

  <p class="block2">- Biliyorum.</p>

  <p class="block2">- Ona itaatsizlik ederek, Hakikat Meydanı'nı yok olmaya mahkûm etmiyor musunuz?</p>

  <p class="block2">- Hakikat Meydanı görevini reddettiği gün yok olur asıl. General yazıhanesinin içinde gidip geliyordu.</p>

  <p class="block2">- Size nasıl yardım edebileceğimi bilemiyorum, Nefer. Amenmes'in talimatı açık, ya sizi iki ekibinizle birlikte Krallar Vadisi'ne götürür Seti'nin mezarını yok etmenizi sağlanm ya da yargılanmak üzere benimle saraya gelirsiniz.</p>

  <p class="block2">- Hakikat Meydanı'nın ataları yeminime sadık kaldığıma tanıktır. Hayatını kurtarmak için de olsa içtiği andı reddet-mektense, bir zorbaya karşı gelmek daha iyidir.</p>

  <p class="block2">- Eğer bu tutumunuzu sürdürürseniz, en ağır cezaya çarptırılırsınız! Davanızı daha mantıklı sözlerle savunarak belki de yumuşatabilirsiniz Amenmes'i.</p>

  <p class="block2">- Buna siz de inanmıyorsunuz.</p>

  <p class="block2">- Doğru, ben kötümserim, çünkü firavun genç ve saldırgan. Eğer babası onu bir biçimde tahta bağlayabilmiş olsaydı, işler buraya var nayabilirdi. Ne var ki Seti de oğlunun fazla hırslı olmasındcjı çekindi. Bizler de arada kapana kısıldık kaldık, birbiriyle savaşacak iki firavunun arasında! Kuzey Güney'e karşı çıkacak, Mısırlı Mısırlıyı öldürecek... Şimdi artık felaketlerin çağı, o felaketleri nasıl uzaklaştıracağımızı da bilmiyoruz! Firavuna başkaldırmama gelince, Teb ordularının komutanlığını üstlenmesinden, onlara doğrudan emir vermeye başlamasından beri, elimde hiçbir imkân da kalmadı. Firavunun emirlerini uygulamakta en küçük bir tereddüt gösterirsem, ben bile yarın görevden alınmak ve tutuklanmak tehlikesiyle karşı karşıyayım. Yine de, sizi adi bir suçlu gibi saraya götürmek, orada saçma sapan nedenlerle suçlanmanızı duymak... Bunu hiç düşünmezdim! Nöbetçilerin dalgınlığından yararlanıp kaçabilirsiniz, Nefer. Firavun peşinize adamlarını takacaktır, bu nedenle kurtulma ihtimaliniz düşük, ama en kötüsünden kaçınmak için başka bir çare de göremiyorum. Hiç olmazsa hayatınızı kurtarıp bildiklerinizi başkalarına aktarın. Kuzey'e gidip Seti'nin koruması altına girmeye çalışın.</p>

  <p class="block2">Ustabaşı önerinin çekiciliğine kapılıp kaçmaya kalkarsa, onu anında tutuklatmaktan zevk duyacaktı Mehi. Sonra da inatçı ve tehlikeli tutukluyu Amenmes'e teslim edecekti.</p>

  <p class="block2">Suskun Nefer kollarını kavuşturmuş, hareketsiz duruyordu.</p>

  <p class="block2">- Cesur bir adamsınız, Ustabaşı. Size karşı büyük bir hayranlık beslediğimi, yardımcı olabilmek için elimden geleni yapacağımı bilin. Ama şu kapının eşiğinden geçtiğimiz anda, size en ufak bir dostluk göstermeme imkân kalmaz.</p>

  <p class="block2">- Görevinizi yapın, General.</p>
</body>
</html>
