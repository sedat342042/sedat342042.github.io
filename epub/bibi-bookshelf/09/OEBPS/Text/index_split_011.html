<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_12">On ikinci bölüm</h1>

  <p class="block2">- Burada ne arıyorsunuz? diye sordu subay. Neşeli Renupe genişçe gülümsedi.</p>

  <p class="block2">- Biraz odun kesiyorduk... Sadece yaşlı dallan; böylece genç ağaçların büyümesine yardım ediyoruz.</p>

  <p class="block2">- Vergiyi ödediniz mi?</p>

  <p class="block2">-Vergi ödememiz gerektiğini bilmiyorduk. Bu orman herkesin malı değil mi?</p>

  <p class="block2">- Yanılıyorsun, köylü. Ben, halkı yağmacılardan korumak için, bir vergi koydum. Bu karışık günlerde, devriye görevim çok önemli, ama bedava değil.</p>

  <p class="block2">Paneb Renupe'yi kenara itti.</p>

  <p class="block2">- Batı yakası yöneticisinin bu yaptıklarından haberi var mı ? Subay birden saldırganlaştı.</p>

  <p class="block2">- Yoksa onu tanıdığını mı söyleyeceksin? Yönetici senin gibi sefillerle görüşmez!</p>

  <p class="block2">- Sen yine de dikkatli ol. Dostluğuyla beni onurlandırdığına göre, gidip ona subayların sivilleri haraca kestiklerini anlatabilirim.</p>

  <p class="block2">Subay kınından hançerini çekti.</p>

  <p class="block2">- Sinirlenrneyelirn! diye araya girdi Renupe. Birkaç dal için birbirimizi öldürmeyeceğiz ya! Bu vergi dediğiniz, ne kadar?</p>

  <p class="block2">- Senin için çok fazla, köylü! Onun yerine birkaç gün hizmet etmeniz gerekecek.</p>

  <p class="block2">- Sizi uyarıyorum, dedi Paneb, neredeyse fazla sakin bir sesle, ne yeterince kalabalıksınız ne de cesur. Sizin yerinizde olsam, yoldan çekilirdim.</p>

  <p class="block2">Subay güldü.</p>

  <p class="block2">- İnsan silahsızsa, sesini hiç yükseltmemeli, pire çuvalı!</p>

  <p class="block2">- Arkadaşımı dinleseniz, iyi olur, diye araya girdi Didya, barışçı bir sesle. Eğer öfkelenirse, bu ılgın ormanından hasarsız çıkamazsınız.</p>

  <p class="block2">Dev adamın cüssesi subayı etkilemişti, ama askerlerinin hakkından geleceğine ihtimal vermiyordu.</p>

  <p class="block2">- Yoksa tanrılar mı koruyor onu?</p>

  <p class="block2">Postu siyah, beyaz ve kızıl beneklerle kaplı dev gibi bir kedi dalların birinden atlayıp Paneb ile subayın arasına düştü. Sırtının tüylerini kabarttı, dişlerini göstererek öfkeli gözlerini subaya çevirdi.</p>

  <p class="block2">- Pis hayvan, şimdi gırtlağını keseceğim! Askerlerden biri araya girdi.</p>

  <p class="block2">- Yapmayın, Şef! Adi bir kedi değil bu. Bana kalırsa, karanlıklar yılanı ile müttefMerinin kellesini uçurmak için bıçağa sarılanlardan bu.</p>

  <p class="block2">- Evet, bu o, dedi başka bir asker, belki de vücudunda güneşi barındıran ürkütücü yırtıcılardandır! Üstelik bu devi de koruyor. Kaçalım Şef, yoksa başımıza bir felaket gelecek!</p>

  <p class="block2">Emir beklemeden, tabanları yağladı askerler.</p>

  <p class="block2">Amenmes önce genel seferberlik ilan etmeyi düşünmüş, daha sonra vazgeçmiş, sonunda yeniden ilk kararına dönmüştü.</p>

  <p class="block2">Böylesi bir kararsızlık Mehi'yi çıldırtıyordu, ama duygularını açığa vurmamaya çalışıyordu general; hatta prensi, sonuçları tüm ülke için felaket olabilecek fikirler oluşturması konusunda destekliyordu bile.</p>

  <p class="block2">Amenmes kararsızlık içinde bocalarken, Mehi Seti'ye gizli mektuplar gönderip oğlunun öfkesini önleyebilmek için elinden geleni yaptığını bildiriyor, iç savaşı önlemekten başka bir kaygısı olmadığını açıklıyordu. Sekreterlerinden biri, Teb bölgesinin tarım üretimi hakkındaki raporları getirdi.</p>

  <p class="block2">- Üretim harika, dedi sekreter, ama size üzücü bir haber vermek zorundayım, Teb kaymakamını kaybettik.</p>

  <p class="block2">- Onu çok arayacağız, dedi Mehi üzüntülü bir sesle. Oysa kendisi hakkında oldukça şey bilmesine rağmen, yükselmesini önlemek için hiçbir şey yapmayan alçak ihtiyarın ölmesine çok memnun olmuştu.</p>

  <p class="block2">"İşte sevgili karımın sorumlu olmadığı bir ölüm" diye düşündü general. Bir yandan da merhumun yerine getirilmek üzere, en aptal ve en yumuşak başlısını seçmek için yüksek memurların listesini gözden geçiriyordu. Yönetim konusunda tek bir kelime bile bilmeyen yeni kaymakam bütün işleri Mehi'ye bırakacak, böylece general de gölgede kalarak hem kenti hem de tüm bölgeyi istediği gibi yönetecekti.</p>

  <p class="block2">Serketa ardında inatçı bir zambak kokusu bırakarak, salına salına kocasının yazıhanesine girdi.</p>

  <p class="block2">- Yeni gümüş saçaklı yeşil elbisemi nasıl buluyorsun?</p>

  <p class="block2">- Harika.</p>

  <p class="block2">- Seni özledim de...</p>

  <p class="block2">Kedi gibi mırıldanarak, kocasının dizlerine oturdu.</p>

  <p class="block2">- Küçük prens sonunda savaş ilan etmeye karar verdi mi?</p>

  <p class="block2">- Hâlâ vermedi, tatlım. Ben de hâlâ saçma sapan talimatlar almaya devam ediyorum; sanki başkentte kimse iktidarda değilmiş gibi. Neredeyse Seti'nin tahtı ele geçirmeye cüret edemediğini düşüneceğim.</p>

  <p class="block2">- Yas yarın sona eriyor. Mutlaka bir gelişme olacaktır. Ne gelirse gelsin, karşılamaya hazırım ben.</p>

  <p class="block2">- Bu hayvan da ne? diye şaşırdı Şef Sobek, arkadaşları gibi ağır sepetlerle gelen Paneb'in sırtındaki dev kediyi gördüğünde.</p>

  <p class="block2">- Bilenlere bakılırsa, güneş kedisi.</p>

  <p class="block2">- Bu mu, kedi? Bana kalırsa, daha çok vaşağa benziyor.</p>

  <p class="block2">- Beni koruduğuna göre, ben de ona sahip çıkarım. Nübyelinin Paneb'e fazla yaklaştığını gören kedi tısladı,</p>

  <p class="block2">bir pençe darbesiyle Sobek'i tırmalamak istedi.</p>

  <p class="block2">- Ne sevimli yaratık! Ona ne isim vereceksin?</p>

  <p class="block2">- Dur bakayım... Neden Büyücü olmasın? Sobek omuzlarını silkti.</p>

  <p class="block2">- Bir sorun çıktı mı?</p>

  <p class="block2">- Büyücü sayesinde çıkmadı.</p>

  <p class="block2">Paneb, Didya ve Renupe mezar kâtibine gidip, sadece onun dokunabileceği terazide odunları tarttırıp kaydettirdiler. Kenttir daha sonra ılgın dallarını Didya'ya vererek, sağ ekipten kendi seçeceği iki zanaatkarla birlikte işlemesini söyledi.</p>

  <p class="block2">- Yol arkadaşlarımdan ayrılmak istemiyorum, dedi beriki. Hemen atölyeye gidiyoruz. Bu küçük iş parmaklarımızın uyuşukluğunu açar, umarım. Kenhir'in bürosundan çıkarken, yolunu kesip ilerlemesini engelleyen, tahmin edilebilir bir güçlükle karşılaştı Paneb.</p>

  <p class="block2">Kapkara kuyruğunu dikmiş, atlamaya hazırlanır gibi arka ayaklarından destek almış, dişlerini göstermek istercesine dudaklarını açmış, köye girmesine kesinlikle izin vermemeye kararlı gibi bakıyordu kediye. Hâkim erkek olarak köyün tüm hayvanları üzerindeki krallığının herhangi biri tarafından bozulmasına göz yumamazdı tabiî.</p>

  <p class="block2">Paneb ile Kapkara iyi dosttu, köpek yabancı hayvanın üzerine bu yüzden atılmamıştı, ama zaman geçirmeden pazarlığa girişmek gerekiyordu.</p>

  <p class="block2">- Dinle, Kapkara. Bu kedi beni kötü niyetli aptallara karşı korudu. Hayatlarını kurtararak, başımızın ciddi derde girmesini önledi. Tamam, bu bir kedi, bu yüzden de bağımsız kalmayı isteyecektir, ama senin bölgene ayak basmasını, hâkimiyetini bozmasını kesinlikle yasaklayacağım.</p>

  <p class="block2">Köpek kulak dikmiş, dinliyordu; kahverengi gözlerindeki parıltı, mesajı aldığının göstergesiydi.</p>

  <p class="block2">- Sana gelince, Büyücü, gururlu hayvan davranışları takınma, kendini kabul ettirmeyi öğren. Bu köyde herkes diğerlerine saygı gösterir, rütbeye önem verilir; senin dünyanın patronu da, Kapkara.</p>

  <p class="block2">Paneb en az on iki kilo çeken kediyi yere bıraktı.</p>

  <p class="block2">Köpek homurdandı, kedi tüm tırnaklarını çıkarıp bir kirpi gibi şişinerek tısladı; Kapkara böylesi bir canavar görmeye alışkın değildi, ama geri çekilmeyecekti işte.</p>

  <p class="block2">- Burada dövüş yasak! dedi dev adam. Terbiyeli bir konuk gibi davranmak da, sonradan gelene düşer.</p>

  <p class="block2">Paneb bakışlarını kedinin gözlerine dikti, orman yırtıcısı birlikte yaşamaya karar verdiği adamın isteklerini anlamış gibiydi. Tırnaklarını geri çekti, sfenks gibi uzandı. Kapkara da kediyi taklit edip aynı biçimde yattı, birkaç saniye sonra doğruldu, kedinin çevresinde dönerek, uzaktan da olsa kokladı.</p>

  <p class="block2">Büyücü Paneb'in bacağına sürtünmek için kalktığında, köpek de peşlerine düştü. Davranışlarından hâlâ kuşkulu olduğu anlaşılıyordu, ama düşmanca değildi görünüşü.</p>

  <p class="block2">Köyün yeni bir sakini vardı artık.</p>

  <p class="block2">Nihayet sakin bir sabah... Kenhir hizmetçisi tarafından uyandırılmadan rüyasının sonunu görmeyi başarmıştı. Usulca yatağından kalktı, yüzünü yıkayıp eski devirlerin şiirlerini okuyarak kahvaltısını etti. O fazla güzel sükûnet birden tuzla buz oldu.</p>

  <p class="block2">-Yazıhanenizin temizlenmeye ihtiyacı var, dedi Güçlü Mut, mezar kâtibinin saçlarını diken diken eden o saygısızlığıyla.</p>

  <p class="block2">- Söz konusu olamaz, diye homurdandı.</p>

  <p class="block2">- Uymam gereken bir programım var, diye hatırlattı hizmetçi. Bu evin bir odasının da toza yenik düşmesini kabul edemem.</p>

  <p class="block2">- Buranın efendisi kim?</p>

  <p class="block2">- Gerçek, dedi Niut. Bir evin gerçeği de, temizliktir.</p>

  <p class="block2">Verecek cevap bulamayan Kenhir fırtınadan kurtarabilmek için bir dizi papirüsü yüksekçe bir rafa yerleştirmekle, yanına da son mezar günlüğünü almakla yetindi. O sırada elinde süpürgeler, bezler ve fırçalarla giren Güçlü Niut'u gördü.</p>

  <p class="block2">- Çabuk gelin, dediğini duydu güçlü sesiyle Aslan Userhat'ın. Postacı sizi görmek istiyor!</p>

  <p class="block2">Kenhir aceleyle evinden fırladı, peşinde bir sürü zanaatkarla köyün ana kapısına yöneldi.</p>

  <p class="block2">- Ustabaşına haber verdin mi? diye sordu başheykeltıraşa.</p>

  <p class="block2">- Önden gitti.</p>

  <p class="block2">Suskun Nefer'in yanında, Kenhir'e üzerinde kraliyet mührü bulunan, başkentten gelme bir ferman uzattı Postacı Uputi. Uputi'nin elleri titriyordu.</p>

  <p class="block2">- Umarım fermanda sizin için kötü haber yoktur, dedi Kenhir'e alçak sesle.</p>

  <p class="block2">- Maat ve Hathor Tapınağı'nın önünde toplanalım, dedi ustabaşı.</p>

  <p class="block2">Kesin sessizlik sağlandığında, mezar kâtibinden fermanı okumasmı istedi Nefer. Ferman, II. Seti'nin, Yukarı ve Aşağı Mısır kralı ve Hakikat Meydanı'nın yeni büyük efendisi olarak taç giydiğini bildiriyordu.</p>
</body>
</html>
