<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_59">Elli dokuzuncu bölüm</h1>

  <p class="block2">Soyağaçları tutkunu Kâtip Yardımcısı İmuni, köyün arşivlerini karıştırırken, heyecan verici bir şey bulmuştu; karmakarışık aile bağlarından yola çıkıp, Suskun Neferle akraba olduğunu iddia edebilir, böylelikle ustabaşının manevî evlatlığına Cesur Paneb'den çok daha fazla hak kazandığını ileri sürebilirdi. Ne var ki zincirin birkaç halkasını bulması gerekiyordu hâlâ. Mezar kâtibinin çalışma odasında bulunan en eski belgelere ulaşabüirse, inanılabilir bir soyağacı çizebileceğinden emindi yine de.</p>

  <p class="block2">Bu yaşa gelmişken, aynı çalışmayı sürdürüp, aynı özenle en küçük aynnüyla hâlâ nasıl ilgilenebiliyordu Kenhir? Bazıları bitmek tükenmek bilmeyen bu enerjinin Mut'un gücüyle ilgili olduğunu fısıldıyordu, ama genç kadın dedikodulara kulağını tıkamıştı. Herkes Mut'un olağanüstü bir özelliğe sahip olduğunu da kabul ediyordu; yaşlı kâtibin dayanılmaz huysuzluğuna göğüs germek.</p>

  <p class="block2">Mut'un çalışması, güzel eşyaya, değerli kumaşlara ve canlı renklere olan tutkusu, ince zevki sayesinde, her geçen gün daha da zarifleşiyordu ilginç çiftin evi. Sınırsız lüks merakı, Kenhir'e pahalıya patlasa da mücadeleden çoktan vazgeçmişti yaşlı kâtip.</p>

  <p class="block2">- Bakır kalemler ile aydınlatmada kullanılan fitillerin sayımını bitirdim, dedi İmuni.</p>

  <p class="block2">- Hesapları denetledin mi?</p>

  <p class="block2">- Hiç eksik yok.</p>

  <p class="block2">- Bu kez, Paneb'i suçlamayacak mısın?</p>

  <p class="block2">- Sizin sayenizde, köy kusursuz yönetiliyor.</p>

  <p class="block2">- İltifattan nefret ederim, İmuni. Karanlık niyetleri gizlemeye yarar iltifatlar çünkü. Senin niyetlerini iyi biliyorum. Yerimi almak istiyor, bu köhne vücudun hâlâ ayakta durmasına üzülüyorsun. Bana kalırsa, geleceğinle biraz daha az ilgilenip şimdiye dönmen daha iyi olur; mezar kâtibi olmak için daha öğrenecek çok şeyin var çünkü.</p>

  <p class="block2">- Sizi temin ederim ki...</p>

  <p class="block2">- Yalan söylemenin yaran yok.</p>

  <p class="block2">- İşim bittikten sonra, köyü daha iyi tanıyabilmek için, tarihiyle ilgilenmek istiyorum.</p>

  <p class="block2">Kenhir şaşırdı.</p>

  <p class="block2">- İyi bir fikir.</p>

  <p class="block2">- Bazı belgeleri inceledim, ama en eskileri sizin çalışma odanızda. Oraya girip belgelere bakmama izin verir misiniz?</p>

  <p class="block2">- İsteğini reddetmem için bir neden göremiyorum.</p>

  <p class="block2">Sonunda inadından vazgeçiyordu demek kinci kâtip yardımcısı. Paneb'in peşinde koşmak, zanaatkarların davranışlarından yakınmak yerine, Hakikat Meydanı'nın kendisiyle ilgilenecekti.</p>

  <p class="block2">Uabet'in hamileliği istediği gibi gidiyordu. Genç kadın fazla şişmanlamamışü, ama taze sebze isteği geçmiyordu bir türlü. Paneb de sık sık Nefer'in topraklarını ziyaret etmiş, köylülerin eski güçlerine kavuştuklarını, gerektiği gibi çalıştıklarını görüp, ödüllendirilmelerini sağlamıştı.</p>

  <p class="block2">Paneb Kuzey Rüzgârı'nın sırtındaki sepetleri doldurmayı tamamlamak üzereydi ki, kolunda yumuşacık bir el hissetti.</p>

  <p class="block2">- Senin için nefis kuşkonmazlarım var, dedi güzel Yema, simsiyah gözleri parlayarak.</p>

  <p class="block2">- Ya fiyatların? Mantıklı mı?</p>

  <p class="block2">- Konuşuruz. Belki de fiyatlarımı indirmeye ikna edersin beni.</p>

  <p class="block2">- Anlaştık, ama acelem var.</p>

  <p class="block2">Genç kız ince bir zarafetle gözler önüne sermeyi başardığı vücudunu belli eden kısa bir gömlek giyiyordu sadece. Yürümekten çok dans eder gibi ilerleyerek, Paneb'i sazlardan</p>

  <p class="block2">yapılmış küçük bir kulübeye götürdü.</p>

  <p class="block2">- Dikkat et, kapı çok alçak.</p>

  <p class="block2">Genç dev henüz kulübeye girmişti ki, gömleğini çıkardı Yema. Çırılçıplak, Paneb'e sürtündü.</p>

  <p class="block2">- Çok güçlüsün. Seviş benimle.</p>

  <p class="block2">Paneb genç kızı kaldırarak kendinden uzakta tuttu.</p>

  <p class="block2">- Burada kararları ben veririm, kızım, üstelik her bakımdan tatmin olmuş, talihli bir erkeğim. Çok güzelsin, ama seninle yatmak istemiyorum. Kuşkonmazlarını kendine sakla ve giyin.</p>

  <p class="block2">Somurtan kızı yere bıraktı.</p>

  <p class="block2">Kulübeden çıktı, Yema da peşinden. Çırılçıplak, bir tepeciğe tırmandı.</p>

  <p class="block2">- İmdat, diye bağırdı, ırzıma geçtiler! Beş köylü başlarını çevirdi. Paneb döndü, yalancıyı tokatladı.</p>

  <p class="block2">- Bu kadar yeter!</p>

  <p class="block2">Yema hıçkırıklar içinde, yere çöktü.</p>

  <p class="block2">- Hemen giyin, bir daha da rahatsız etme beni.</p>

  <p class="block2">Serketa'nın desteğiyle, yeniden Teb bölgesinin en güçlü ve en saygın adamı olmuştu General Mehi. II. Seti'nin Teb'e gelmesi beklenirken, Kraliyet Sarayı herkese yasaklanmış, çevresine asker dizilmişti.</p>

  <p class="block2">Görünürde sakin halk, aslında oldukça endişeliydi. Bay taşanlarından söz etmeden Kuzey'e dönmüştü. Kimse sessizliği dikkat çekmeye başlayan firavunun gerçek amacını tahmin edemiyordu. Bu bekleyiş, hükümdarın Amenmes'e baş eğmekten suçlu kente vereceği cezalan düşündüğünün işareti miydi yoksa?</p>

  <p class="block2">- Bay'dan mektup var, dedi Serketa gergin bir sesle. Mehi'nin tahta levhaya dokunan parmaklan titriyordu.</p>

  <p class="block2">Görevden alınmışsa, böylesi bir yenilgiden sonra nasıl ayakta duracaktı? İşlek hiyerogliflerle yazılmış metinde gezdirdi gözlerini. Derin bir soluk aldı general.</p>

  <p class="block2">- Tüm görevlerim devam ettiği gibi, güç koşullarda banşı koruduğum için firavunun övgüsüne de layık ilan ediliyorum. Başdanışman bir taraftan bölgenin refahını sağlamayı sürdürmemi, bir yandan da Hakikat Meydanı'na bir zarar gelmemesi için çalışmamı istiyor.</p>

  <p class="block2">- Seti ne zaman geleceğini belirtiyor mu?</p>

  <p class="block2">- O konuda hiçbir bilgi yok.</p>

  <p class="block2">- Bu kadar gizlilik, neden? diye meraklandı Serketa.</p>

  <p class="block2">- Anlaşılan, firavun oğlunun ölümünün etkisinden kurtulamamış. Belki de Per Ramessu'da güçlüklerle karşılaşıyordum onun için başkentten ayrılmaya çekiniyor olabilir.</p>

  <p class="block2">- Talih kuşu bizi terk etmedi, diye kıkırdadı Serketa.</p>

  <p class="block2">Krallar Vadisi'nden dönen sağ ekip üyeleri, birkaç gün dinlenebilecekleri için mutluydu. Teb'in geleceği üzerinde dolaşan kara bulutlar, Somurtkan Karo ve Âlim Tuti gibilerin kötümserliklerinin iyice açığa çıkmasına neden oluyordu. Kayadaki bir bozukluk çalışmaları geciktirmiş, ustabaşı da resimlerin bozulmaması için yeni önlemler almak zorunda kalmıştı.</p>

  <p class="block2">- Kenhir bir kâbus görmüş, diye anlattı Karo. Seti adını almaya cüret eden bir firavun varken, daha kötüsüne de hazırlıklı olmalı.</p>

  <p class="block2">- Seti'nin bir savaş yıldırımı olmadığını sen de gördün, diye itiraz etti Burun Fened.</p>

  <p class="block2">- İç savaşı başlatmadı, diye onayladı Halat Kasa, yine de Teb'in Amenmes'e boyun eğmesini bağışlamayacak.</p>

  <p class="block2">- Başka çare yoktu, dedi Kararlı Gau. Seti bunu kabul edecek.</p>

  <p class="block2">Hava birden serinlemişti. Kötü bir rüzgâr, bir öncekinden de sert geçmesi beklenen kışın yaklaştığını haber veriyordu.</p>

  <p class="block2">- Yarın, dedi mezar kâtibi, genel dumanlama! Sıcaklar bitti, evleri ve toplu mekânları arındırmak gerek. Toplantı odasıyla kim ilgilenecek?</p>

  <p class="block2">Hain fırsatı kaçırmadı. Kimse böylesi bir angarya istemediğinden, arkadaşları hainin fedakârlığını övdüler.</p>

  <p class="block2">Tüm köy, kötü kokuları ve istenmeyen böcekleri öldüren hoş bir sise bürünmüştü. Kapkara, Çirkin Hayvan ve öteki ev hayvanları yardımcıların bölümüne sığınmışlar, Demirci Obed'in göz kulak olduğu çocuklarla oynuyorlardı.</p>

  <p class="block2">Bol bol dumanladığı toplantı odasında yalnız, zanaatkarların oturduğu taş sıraları gözden geçiriyordu hain.</p>

  <p class="block2">Hiçbirinde dikkatini çekecek bir şey göremedi.</p>

  <p class="block2">Girmesi yasak sunağın eşiğinden geçerken, tereddüt etti. O güne kadar hiçbir kusurdan yakalanmamıştı, ama henüz geri dönülmezi gerçekleştirmemişti zaten. Kutsal bölgeye ve ustabaşının yetkisine tecavüz ederek yeırıinini kesinlikle ayaklar altına alıyor, loncanın ruhundan kopuyordu.</p>

  <p class="block2">Yıllardan beri gözünü körelten zenginlik hırsından vazgeçip yüreğini Suskun Nefer'e açmak, bağışlamasını istemek daha iyi olmaz mıydı?</p>

  <p class="block2">Yüreğinin sesinin artık konuşmadığını fark etti hain o zaman. Aslında, Hakikat Meydanı'nı hiç sevmemişti. Hayatın cilveleri onu buralara atmış, parlayıp başkalarından üstün olmasını sağlayacak bilgiler ve yöntemler aradığı için, Hakikat Meydanı'nda çalışmaya razı olmuştu. Şimdi artık, bir de zenginlik arıyordu, o zenginliği de sadece ihanet ederek kazanabilirdi.</p>

  <p class="block2">Yaldızlı kapının sürgüsünü çekti, kapıyı açıp ortasında, hayatı boyunca hizmet etmekle yükümlü olduğu Tanrıça Maat'ın bir dirsek boyundaki altın heykelinin bulunduğu sunağa girdi.</p>

  <p class="block2">Kin dolu bir elle heykelciği yerinden kaldırdı, kaidesini araştırarak gizli bir kapağı açacak bir çıkıntı ya da bir girinti aradı.</p>

  <p class="block2">Parmakları sadece kusursuz bir biçimde cilalanıp pürüzleri giderilmiş granite dokundu.</p>

  <p class="block2">Umutsuzluk içinde küçük odanın her yanını araştırdı hain, Işık Taşı'nm nerede saklandığını bulmak için. Boşuna.</p>

  <p class="block2">- Burada kim var? diye sordu sol ekip şefinin ciddi sesi. Panik içinde, Maat'ı yerine yerleştirdi, sunağın kapısını kapadı, sürgüyü itti, dumanla kaplı toplantı odasına döndü.</p>

  <p class="block2">- Ben varım!</p>

  <p class="block2">- Başına bir iş gelip rahatsızlanmandan korktum.</p>

  <p class="block2">- Hayır, hayır, her şey yolunda!</p>

  <p class="block2">- Bırak, duman işini tamamlasın, dedi Hay, sonra gel, hep birlikte mutlu bir olayı kutlayalım. Lekesiz Uabet bir kız doğurdu.</p>
</body>
</html>
