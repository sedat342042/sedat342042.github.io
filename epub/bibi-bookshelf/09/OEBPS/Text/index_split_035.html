<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_36">Otuz altıncı bölüm</h1>

  <p class="block2">- Davranışınızdan hiç memnun değilim, Nefer, dedi Amenmes ustabaşına düşmanca bakarak. Sizden nasıl bir cevap beklediğimi anlayamadınız mı?</p>

  <p class="block2">-Anladım, Haşmetmeapları.</p>

  <p class="block2">- Öyleyse, Kraliçe Tausert'e neden bütün gerçekleri anlattınız?</p>

  <p class="block2">- Çünkü benden gerçeği duymak istediniz.</p>

  <p class="block2">Amenmes'in bu saygısız ustabaşını görevden alması gerekiyordu kuşkusuz, ama böylesine dürüst, firavunun karşısında bile düşüncelerini saklamaya gerek duymayan başka birini nasıl bulacaktı?</p>

  <p class="block2">- Öneriniz samimi miydi?</p>

  <p class="block2">- Tabiî, Haşmetmeapları.</p>

  <p class="block2">- Anlattığınız gibi çok sade bir mezar istiyorum, süsü falan olmayacak.</p>

  <p class="block2">- Kural da böyle Haşmetmeapları.</p>

  <p class="block2">- Hangi yeri düşündünüz?</p>

  <p class="block2">- Burada bir parça papirüs bulabilir miyim? Nefer vadinin kaba bir planını çizdi.</p>

  <p class="block2">- Burası, Haşmetmeapları, Horemheb'in mezarının biraz ötesi.</p>

  <p class="block2">- Ama... ama önerdiğiniz yer benim ebedî istirahatgâhımın çok yakınında!</p>

  <p class="block2">- Mezan burada kazmakla hem güçlerimizi fazla bölmemiş oluruz hem de çocuğun mezarı II. Seti'ninkinden uzakta kalır. Çocuğun resmî koruyucusu değil misiniz zaten?</p>

  <p class="block2">Sağ ekip zanaatkârlarının kimi kollarını kavuşturarak, kimi de yere çömelerek, sessizlik içinde dinlemişlerdi ustabaşının söylediklerini.</p>

  <p class="block2">- Hızla bir mezar kazmak, diye tekrarladı Somurtkan Karo, bu ne demek şimdi?</p>

  <p class="block2">- İş tamamlanana kadar, izin günlerimizden vazgeçmek, diye cevap verdi Burun Fened.</p>

  <p class="block2">- Bu aptalca bir şaka mı? Nefer sessizdi.</p>

  <p class="block2">- Doğu mu yoksa? Zaten Amenmes'in mezarıyla uğraşıyoruz, yeni bir mezar kazmak için bize takviye gerek!</p>

  <p class="block2">- Ustabaşı basit bir mezardan söz etti, diye hatırlattı Halat Kasa.</p>

  <p class="block2">- Tausert'in çocuğuyla ilgilenmek, başımızı derde sokmaz mı? diye endişelendi Araştırmacı İpuy.</p>

  <p class="block2">- Amenmes'i kraliçenin isteğini onaylamaya razı ettim, diye açıkladı Nefer, ama eğer çok gecikirsek, kararını değiştirebilir. Bu nedenle mezarı en kısa sürede bitirmek için, iki taş yontucusuna ihtiyacım var.</p>

  <p class="block2">- Talihim varmış, bu iş beni hiç ilgilendirmiyor, dedi Kurtarıcı Şed alaylı bir gülümsemeyle. Bu tip mezarlar süslenmez ne de olsa.</p>

  <p class="block2">- Taş yontucuları izin günlerinden başka şey düşünmediklerine göre, ben gönüllü olarak çalışırım, dedi Paneb. Taş kazmam sayesinde, kimsenin yardımına ihtiyacım yok.</p>

  <p class="block2">- iki kişi çalışırsak, daha çabuk bitiririz, diye araya girdi Güçlü Naht. Üstelik ben, gerçek bir uzmanım.</p>

  <p class="block2">Nakht boş zamanından çok Paneb'le arasındaki çatışmayı düşünüyordu. Bu nedenle ona üstünlüğünü kanıtlayacağı hiçbir fırsatı kaçırmak istemezdi.</p>

  <p class="block2">- Arkadaşlarımız köye döndüklerinde, geçitteki kulübelerde kalırız, sonra ben de sizinle birlikte vadide çalışırım, dedi ustabaşı.</p>

  <p class="block2">Serketa üzüm tanelerini parmaklarının arasında eziyor, çıkan üzüm suyunu asma dallarıyla kaplı kameriyenin gölgesinde sırtüstü uzanmış Mehi'nin çıplak göğsüne damlatarak eğleniyordu. General uyumakta zorlanıyor, sıcaktan da giderek daha fazla yakınıyordu. Yemekten sonra kısa bir şekerleme gücünü toplamasına yardım edecekti, tabiî eğer sıcaktan fazla rahatsız olmazsa.</p>

  <p class="block2">- Beni okşamak istemiyor musun, tatlı sevgilim?</p>

  <p class="block2">Tatlı üzüm suyu generalin göğüs kıllarını yapış yapış etmişti, homurdanarak uyandı.</p>

  <p class="block2">- Yeter artık, Serketa! En az bir saat daha uyumam gerek.</p>

  <p class="block2">- Seni gevşetecek çok daha keyifli şeyler biliyorum, diye fısıldadı karısı, Mehi'ye sürtünerek. Üstelik, yeterince uyanık görünüyorsun. Sevişmekten hiç zevk almamakla birlikte, sonunda bugün kendisini tatmin edeceğine inandığı generalin kabalığı hoşuna gidiyordu Serketa'nın. Saçlarını düzeltirken, hizmetçisini çağırdı, bir kupa soğuk beyaz şarap getirmesini buyurdu.</p>

  <p class="block2">- Birliklerin talimine neden ara verdin?</p>

  <p class="block2">- II. Seti saldırmayacak da, ondan.</p>

  <p class="block2">- Emin inisin?</p>

  <p class="block2">- Oğlunun ölümü firavunu yıkmış, üstelik saldırgan olarak tanınmak da istemiyor.</p>

  <p class="block2">- Demek Başdanışman Bay'ı dinlemiyor.</p>

  <p class="block2">- Maalesef.</p>

  <p class="block2">- Durum yine de değişebilir.</p>

  <p class="block2">- Sanmam. Seti bir iç savaştan kaçınmak istiyor, Amenmes de savaşı çıkaran adam olarak damgalanmaktan korkuyor. Baba ve oğul birbirlerinin zayıf anını gözleyen iki vahşi hayvan gibi birbirlerini kolluyor. Belki de bu zayıf an hiç gelmeyecek.</p>

  <p class="block2">- Böyle bir zayıf anı yaratabiliriz belki, dedi Serketa parmağını kupanın kenarında gezdirerek.</p>

  <p class="block2">- Aklından yine neler geçiyor?</p>

  <p class="block2">- Hakikat Meydanı'nın zanaatkarları oğlunun mezarını kazdıkları sürece, Teb'de kalacaktır Tausert. Eğer başına bir felaket gelir, Amenmes de onun ölümünden sorumlu tutulursa, Seti harekete geçmek ve saldırıyı başlatmak zorunda kalır. Mehi doğruldu, karışım iki omzundan kavradı.</p>

  <p class="block2">- Onu ortadan kaldırmanı yasaklıyorum, Serketa! Tausert Ramesseum Sarayı'nda ev hapsinde, o saray da benim sorumluluğumda. Eğer Tausert'in başına bir felaket gelirse, suçlanacak ilk kişi ben olurum.</p>

  <p class="block2">- Ne yazık... Zehir konusunda bilgilerimi öylesine geliştirdim ki onları bir kraliçede denemek isterdim.</p>

  <p class="block2">- Umutsuzluğa kapılmayalım, tatlı ceylanım. Dostumuz Dakter'le birlikte çalışmaya devam et, ama sakın aceleyle bir yanlış yapma.</p>

  <p class="block2">- Tausert'i doğu yakasına göndermek imkânsız mı?</p>

  <p class="block2">- Amenmes böyle bir karar vermekten çekinir, hem zaten, nasıl bir açıklama yapacağım? Nefret ettiği şu kraliçeye nasıl bir son hazırlayacağından başka bir şey düşünmüyor şu sıralarda, yine de yanlış bir harekette bulunacağını, umarım.</p>

  <p class="block2">- Onu doğru yönde etkile.</p>

  <p class="block2">- Eğer Tausert'in ortadan kaldırılması gerektiğinde çok ısrar edersem, firavun tam aksi bir karar alır Amenmes tuhaf biri, bazen kararlı, bazen ikircikli. Kraliçenin istediğini elde edeceğine asla inanmazdım, oysa o en korkunç düşmanını dize getirmeyi başardı.</p>

  <p class="block2">- Seni duyan da, Tausert'in ürkütücü bir kadın olduğunu sanır.</p>

  <p class="block2">- Eğer yolunu kimse kesmezse, sonunda tahta gerçekten oturacak.</p>

  <p class="block2">Bir arkadaşına güzel bir oyun oynamış kız çocuğu gibi, olduğu yerde zıplayıp ellerini çırpmaya başladı Serketa.</p>

  <p class="block2">- Sen onun özgürce Per Ramessu'ya dönmesini, yaşlı kocasından kurtulup Amenmes'e savaş açmasını istiyorsun!</p>

  <p class="block2">Nilüfer suyundan yapılma bir kremle saçlarını kafasına yapıştırmaya çalışıyordu Mehi.</p>

  <p class="block2">- Eğer Tausert Başdanışman Bay'm önerilerini dinlerse, askerlerimin direnmeyeceğinden, zarar görmeden Amenmes'i tutuklayacağından emin olarak gönderecektir birliklerini buraya.</p>

  <p class="block2">Serketa kocasının ayaklan dibine kıvrıldı.</p>

  <p class="block2">- Uzakları görüyorsun, doymak bilmeyen leoparım benim, o geleceği seninle birlikte yutmak istiyorum ben de.</p>

  <p class="block2">Paneb kazma salladığında, Naht çıkan kaya parçalarını süpürüyor, sonra yer değiştiriyorlardı. Bu arada Nefer de duvarları kabaca düzeltiyordu. İki rakibin birbirlerini geçmek için harcadıkları çaba sayesinde, kısa süre sonra hatırı sayılır bir çukur açıldı. Çalışmalarına pek ara vermeden altı metreye dokuz metre boyunda, girintili bir oda kazdı Cesur ile Güçlü. Bu haliyle, firavun ailesinden olmayanlar için yapılanlardan çok daha geniş görünüyordu mezar. -Amenmes buna kızmayacak mı? diye meraklandı Naht.</p>

  <p class="block2">- Bana kalırsa, cenaze törenine gelmeyeceğinden, hiçbir şeyin farkına varmayacaktır, diye rahatlattı onu Nefer.</p>

  <p class="block2">- Ne olursa olsun, dedi Paneb, senden iki kat daha çok kazma salladım. Güçsüzleşiyorsun, Naht. Eğer böyle devam edersen, meslek değiştirmen gerekecek.</p>

  <p class="block2">- Yalan, en az senin kadar hızlı çalıştım! Ustabaşı tanık buna.</p>

  <p class="block2">- Önemli olan, sonuç, diye kestirip attı Nefer. Elinde içi taş ve kireç parçalan dolu bir sepetle mezardan çıkıyordu.</p>

  <p class="block2">- Bana bırak, dedi Paneb. Senin işin değil bu!</p>

  <p class="block2">- Üçümüz, bir takım oluşturmuyor muyuz? Umarım mezar Kraliçe Tausert'in hoşuna gider.</p>

  <p class="block2">- Hâlâ Ramesseum'da göz hapsinde mi? diye sordu Naht.</p>

  <p class="block2">- Kenhir'in aldığı bilgilere göre, hem tapınakta çalışanların hem de ona göz kulak olmakla görevli askerlerin sevgisini kazanmış.</p>

  <p class="block2">- Tausert mahkûm oldu bile, diye açıkladı Naht düşüncesini. Artık bir tehlike oluşturmayan o çocuğa karşı hoşgörü gösterdikten sonra, en büyük düşmanına herkese örnek olacak bir ceza vermek isteyecektir Amenmes. Ondan sonra da hepimiz kendimizi savaşın ortasında bulacağız savaşın ve savaşla gelen tüm felaketlerin.</p>

  <p class="block2">Paneb kazmasını bıraktı, ustabaşının yanında çökerek Krallar Vadisi'ni çevreleyerek vadinin dış dünyayla ilişkisini koparan yarlann tepesini seyretmeye koyuldu.</p>

  <p class="block2">- Burada çalışabilmek, ne büyük bir mutluluk, diye mırıldandı ustabaşı. Kayanın en ufak titreşimini duyup, söylediklerini anlayabilmek. Biz kayayı değiştirdiğimizi sanıyoruz, oysa o, bize kendi yasasını kabul ettiriyor. Fani olan hiçbir şeyin yetişmediği bu büyük çayırda, tanrılar çizmekle, yontmakla, yazmakla görevli olduğumuz taş sözcükleri söylüyorlar. Savaşla, insanların çılgınlıklanyla mücadele etmek için tek yolumuz, bu.</p>
</body>
</html>
