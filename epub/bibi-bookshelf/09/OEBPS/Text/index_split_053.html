<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_54">Elli dördüncü bölüm</h1>

  <p class="block2">Nefer karısıyla evin terasında, yıldızların altında nefis bir gece geçirmiş, şimdi de sabah güneşinin zevkini çıkarıyor, karısının saçlarını okşuyordu. Onları ilk karşılaştıkları günden beri birleştiren büyülü tutku her gün biraz daha güçleniyor, kankoca onlara böylesi bir mutluluk bahşeden tanrılara şükrediyordu.</p>

  <p class="block2">- Vezirin ya da Amon rahiplerinin öç almak isteyeceklerinden korkmuyor musun?</p>

  <p class="block2">- Köyün topraklarında ve kurucu ataların korumasındayken, hayır.</p>

  <p class="block2">Sağ ekip için izin günüydü; oysa ustabaşı izin gününden yararlanmayacaktı. Kararlı Gau'nun tasarladığı, Cömert Didya'nın da Somurtkan Karo ve Neşeli Renupe'nin yardımıyla yaptığı yeni silonun yerine yerleştirilmesine nezaret edecekti. Sonra yeni gelen hububat amforalarını denetleyecek, en sonunda da Kenhir'in şikâyetlerini dinlemek zorunda kalacaktı.</p>

  <p class="block2">- Yukarıda mısınız? diye sordu Paneb güçlü sesiyle. Ustabaşı yerinden doğrulup aşağıya, sokağa baktı.</p>

  <p class="block2">- İlginç bir ziyaretçi var, dedi dev adam. -Yeni vezir mi?</p>

  <p class="block2">- Daha da iyisi. Firavun Amenmes'in ta kendisi. Şef So-bek gelenin bir sahtekâr olduğundan korkmuş, gelip ziyaretçinin gerçekten de firavun olduğunu doğrulaması için mezar kâtibini çağırmış. Eğer gerçekten firavunsa gelen, aşağı inip karşılaman gerekir.</p>

  <p class="block2">Köyün büyük kapısının çevresindeki hareketlilik, önemli bir şeyler olduğunun kanıtıydı. Suskun Nefer beline peştamalını doladı, üzerine heykeltıraş önlüğünü geçirdi, merdivenleri indi. Sokakta, Çakal Unes'le karşılaştı.</p>

  <p class="block2">- Amenmes geldi!</p>

  <p class="block2">- Yanında kim var?</p>

  <p class="block2">- Sadece arabasının sürücüsü.</p>

  <p class="block2">Kenhir bastonunu kullanarak köy halkını dağıtmaya, Amenmes'in köyün ana yolunda yürüyerek ustabaşıyla karşılaşmasını sağlamaya çabalıyordu.</p>

  <p class="block2">İki adamın gözleri birbirine kenetlendiğinde, ağır ve yoğun bir sessizlik oluştu.</p>

  <p class="block2">- Sizi köyümüzde gördüğümüz için mutluyuz, Haşmetmeapları, dedi Nefer eğilerek.</p>

  <p class="block2">Zayıflamış ve solgundu Amenmes, düşte gibiydi.</p>

  <p class="block2">- Krallar Vadisi'ne gitmek için kullandığınız yoldan geçmek ve ebedî istirahatgâhımı görmek istiyorum.</p>

  <p class="block2">- Hemen şimdi mi?</p>

  <p class="block2">- Zamanım daralıyor, Ustabaşı.</p>

  <p class="block2">Nefer Paneb'e yanlarında gelmesini söyledi.</p>

  <p class="block2">Geçide çıkan yokuşun ortalarında, soluk soluğa kalan Amenmes'in koluna girmek zorunda kaldı dev adam. Firavunun bacakları titriyor, gücü tükenmiş gibi yürüyordu.</p>

  <p class="block2">- Köye dönmek ister misiniz? diye sordu Nefer.</p>

  <p class="block2">- Devam edelim.</p>

  <p class="block2">Paneb yavaşladı. Geçitteki kulübelerin yanına varınca, uzun uzun dinlendi Amenmes. Üzerinde şahinlerin uçtuğu, güneşin kavurduğu kahverengi tepelere baktı.</p>

  <p class="block2">- Krallığın koruyucusu Horus'un kuşu, diye mırıldandı. Hâlâ beni düşünüyor mudur? Göğe yükselmek yerine, batağa saplandım. Oysa siz, Ustabaşı, siz öteki hayata giden doğruluk yolundan ayrılmadınız, yaptıklarınızın önemini bu kadar geç kavradığıma pişmanım şimdi. Neyse ki bugün efendisi olmam gereken bu toprakları gezebileceğim.</p>

  <p class="block2">Amenmes geçitteyken zanaatkarların kaldıkları kulübeleri gezdi, kendine en iyisini ayırdıktan sonra Kenhir'in çizdiği işaretleri okuyarak eğlendi.</p>

  <p class="block2">- Vadiye inelim, dedi sonunda.</p>

  <p class="block2">Adımları kararsızdı, düşmesini önleyebilmek için, firavundan gözlerini ayırmıyordu Paneb.</p>

  <p class="block2">İniş olaysız geçti, üçü birlikte şanlı dönemlerin anılarının gezindiği büyük çayırın sessizliğine girdiler.</p>

  <p class="block2">- Buraları sarayımdan çok daha canlı, diye yakındı Amenmes. Orada, entrika ve hırstan başka bir şey yok; oysa burada hep kaçırdığım huzuru buldum. Heykellerin inceliği, onu tanrıların yanında gösteren sahnelerin güzelliği karşısında gözleri kamaştı Amenmes'in. Koridorlarda yavaş yavaş ilerledi, ışığın değişimlerini anlatan metinleri okudu, Yaradan'a ve İsis'e armağan sunan annesinin resmi karşısında uzun süre kaldı.</p>

  <p class="block2">- Buraya çok daha önce gelmeliydim, oysa burada ölümümle karşılaşmaktan korkuyordum. Ne bağışlanmaz hata! Bu duvarların üzerinde, ölümü andıracak hiçbir şey yok. Bana dostum ve müttefikim olduklarını iddia edenlerden çok fazlasını verdiniz, oysa ben sizi aşağıladım, sizinle mücadele etmeye kalkıştım.</p>

  <p class="block2">Nefer ve Paneb Amenmes'i yalnız bıraktılar. Ebedî istirahatgâhından çıktığında, güneş alçalmaya başlamıştı.</p>

  <p class="block2">- Geç oldu, dedi ustabaşına, o kadar geç oldu ki... Hiç olmazsa benim için yarattığınız harikaları görecek kadar yaşadım ya.</p>

  <p class="block2">Kısa boylu, şişman ve sakallı, Yunanlı bir matematikçi ile İranlı bir kimyagerin oğlu olmakla övünen Dakter, Mehi sayesinde yönetimine atandığı laboratuvarmda yavaş yavaş uyuklamaya başlamıştı. Mısır'ı geleneklerinden kurtarıp ilim ve teknolojik gelişme çağına fırlatacak devrimden uzun süre önce kesmişti umudunu. General gerçekten de firavunların bu eski ülkesini silkelemeye çabalamış, ama koşullar başarısını engellemişti.</p>

  <p class="block2">Dakter sudan başka şey içmezdi, ama gitgide daha fazla yiyor, şişmanlamasının acısını yanında çalışanlardan çıkarmaya çalışıyordu. Mısırlı kadınlardan hiçbiri kabul etmemişti onu, bu nedenle Teb kentinin kenar mahallelerindeki bir birahanede vücutlarını satan Libyalılarla yetinmek zorunda kalıyordu. Oysa, ne büyük bir dâhiydi! Hâlâ yeni makineler bulacak, petrolden yararlanarak ülkenin ekonomisini tepeden tırnağa değiştirecek güçte hissediyordu kendini. Oysa Mısır Maat'ın yasasına, o düş ürünü ahenge saplanıp kalmış, ne pahasına olursa olsun maddî başarının dürüstlükten üstün olduğunu bir türlü anlayamamıştı.</p>

  <p class="block2">- Senden istediğimi hazırladın mı, Dakter? Uykusu bölünen Dakter, irkildi.</p>

  <p class="block2">- Serketa! Bağışlayın beni... Biraz dinleniyordum da.</p>

  <p class="block2">Dakter tatlı sesi, bakışları ve cilveleriyle genç bir kıza benzemeye çalışan etine buduna dolgun bu kadından ürküyordu oldum olası.</p>

  <p class="block2">- Acelem var.</p>

  <p class="block2">- Son günlerde işim başımdan aşkındı, onun için...</p>

  <p class="block2">- Senin sayende, zehir hazırlama konusunda oldukça çok şey öğrendim, diye itiraf etti Serketa, hele nilüfer yaprağı esaslı uyuşturucular konusunda bildiklerine paha biçilemez; benim de hata yapmamam gerekiyor. Aynı zamanda senin de koruyucun olan kocamın durumu gittikçe tehlikeye girmeye başladı, fazla gecikmeden müdahale etmem gerekiyor.</p>

  <p class="block2">- Hiçbir şey bilmek istemiyorum!</p>

  <p class="block2">- Tam tersine, senin gibi bir müttefikin, tüm projelerimden haberdar olması şart. Bana uyuşturucuyu verir vermez, Firavun Amenmes'in odasını korumakla görevli askerleri uyutacağım. Sonra odaya girip, kendi hazırladığım bir zehir içireceğim ona.</p>

  <p class="block2">- Susun, yalvarırım susun!</p>

  <p class="block2">- O zehri bir sığırda denedim, anında öldü. Böylece, Teb ordularının başına yeni bir başkomutan atamak isteyen şu budala firavundan kurtulmuş olacağız. Ne saçma bir düşünce... Böyle bir düşünce, ciddi bir ceza gerektirmiyor mu, sence?</p>

  <p class="block2">- Amenmes bir firavun!</p>

  <p class="block2">- Yasal olan tek firavun II. Seti, biz de ona olan sadakatimizi hiç eksiltmedik. Bunu sakın unutma, sevgili Dakter ve hemen o meşhur uyuşturucuyu ver.</p>

  <p class="block2">Amenmes geceyi Hakikat Meydanında, Yüce Ramses'in sarayında geçirmişti. Köy halkı gibi atalara saygısını sunmuş, sonra da ustabaşı ve bilge kadınla birlikte kahvaltıya oturmuştu.</p>

  <p class="block2">Hükümdarın yüzündeki çizgiler kaybolur gibiydi sanki, hem üstelik iştahına da kavuşmuştu.</p>

  <p class="block2">- Ne eksiğiniz var. Ustabaşı ?</p>

  <p class="block2">- Devlet sözünü tuttuğu sürece, hiçbir eksiğimiz yok, Haş-metmeapları.</p>

  <p class="block2">- Köyü genişletmek istemez misiniz?</p>

  <p class="block2">- Kesinlikle hayır! İskele ve sancak mürettebatıyla bir gemi gibi burası, herkes toplu esere katkı sağlarken uzmanlık alanında kusursuz olmaya uğraşıyor. Zanaatkar sayısını artırmak gereksiz, hatta zararlı olabilir, tek önemli olan, loncanın birliğidir çünkü. Sanatını sendelemeden uygulayacak, öğrenip denediğini başkalarına aktaracak hale gelebilmesi ve Hakikat Meydanı'nın gerçek bir hizmetkârı olabilmesi için bir zanaatkarın yıllar boyu eğitilmesi gerekiyor.</p>

  <p class="block2">- Vezirim bana sizin hakkınızda yalan söyledi, bir tek General Mehi sizin tarafınızı tuttu. Dikkatli olun, Nefer; durumunuz ve elinizdeki sırlar gerçek bir kıskançlık dalgası yaratabilir.</p>

  <p class="block2">- Hakikat Meydanı, firavunun koruması altında olduğu sürece, neden çekinsin?</p>

  <p class="block2">- Burasını dokunulmaz kılacağım, dedi Amenmes.</p>

  <p class="block2">- Önce sağlığınızla ilgilenmeniz daha doğru olmaz mı? diye sordu Işık.</p>

  <p class="block2">- Birkaç gün önce, yeteneklerinden çok söz edilen Dakter adında birini saraya hekimbaşı olarak atadım. Ama bilge kadın loncanın diğer üyeleri gibi beni de tedavi etmeyi kabul eder mi?</p>

  <p class="block2">- Eırırinizdeyirn, Haşmetmeapları.</p>

  <p class="block2">- Gençliğimin gücünü yitirdim, belki de hiç gerçekleşmeyecek saçma bir savaşı hazırlamakla geçirdim günlerimi. Ebedî istirahatgâhımı gördükten ve az da olsa köydeki hayata katıldıktan sonra, sorumlusu olduğum bu kargaşaya bir son vermek niyetindeyim. Yarından tezi yok, yasal firavunla, babamla görüşmeleri başlatacak, beni bağışlamasını isteyeceğim. Ondan istediğim tek ayrıcalık, Krallar Vadisi'nde dinlenmek olacak. Ahenk yeniden döndüğünde, gelip sizi göreceğim, Işık, siz de beni eski sağlığıma kavuşturacaksınız.</p>
</body>
</html>
