<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_72">Yetmiş ikinci bölüm</h1>

  <p class="block2">Onu ilk gören, küçük kanallardan birinden su çekmeye gelen, yardımcıların şefi, Çömlekçi Beken oldu.</p>

  <p class="block2">Şaşkınlık ve korku içinde, elindeki testiyi düşürdü, vücudunu giderek saran yağ tabakasına rağmen, köye kadar koştu.</p>

  <p class="block2">- Ne oldu sana? diye sordu Demirci Obed, arkadaşının soluk soluğa gelişini gördüğünde.</p>

  <p class="block2">- Bilge kadına haber gönder... Onunla konuşmam gerek.</p>

  <p class="block2">Böylesi bir davranış, Beken'in âdetlerinden olmadığından, Obed durumu ciddiye aldı, kapı nöbetçisinden yardım istedi.</p>

  <p class="block2">Yardımcıların şefinin bir saate yakın sabretmesi gerekti. Işık karaciğer kanalları tıkanmak üzere olan bir kız çocuğuna bakıyordu çünkü. Bilge kadın köyden çıktığında, Beken koşarak yanına vardı.</p>

  <p class="block2">- Kaplumbağa... Toprak tanrısının kaplumbağasını gördüm. Dev gibiydi, ağzı bir kuyununkinden de büyüktü!</p>

  <p class="block2">Aslında bir balık olarak görülen kaplumbağa, suların yükselmesinin habercisi olarak da tanınırdı. Erkekleri ka-mışlanyla toprağı tohumlardı. İşaretleri okumayı bilen birisi için, kaplumbağa suyun ne kadar güçlü yükseleceğini açıklardı. Genellikle nehrin suyunun büyük bölümünü içip tüketecek olmasından korkulurdu ama, bu kez ürkülen, bambaşka bir şeydi.</p>

  <p class="block2">- Biraz abartmıyor musun?</p>

  <p class="block2">- Belki, diye kabullendi çömlekçi, ama ağzının şimdiye kadar görmediğim büyüklükte olduğuna, kaplumbağanın tarlalara doğru hızla ilerlediğine yemin ederim! Sonra gözden kayboldu...</p>

  <p class="block2">- Senden başka, onu gören var mı?</p>

  <p class="block2">- Hayır, kanal kıyısında yalnızdım. Ama yemin ederim, gerçeği söylüyorum!</p>

  <p class="block2">- Sana inanıyorum, Beken. Gidip yetkililere haber vereyim. General Mehi kulaklarına inanamıyordu.</p>

  <p class="block2">- Söylediklerinden emin misin? dedi Per Ramessu'dan dönen subaya.</p>

  <p class="block2">- Gerçekten de bilgeler meclisinin önerisi ve Kraliçe Tausert'in onayıyla genç Sipta firavun seçildi.</p>

  <p class="block2">- Kim bu Sipta?</p>

  <p class="block2">- Başdanışman Bay'ın koruduklarından biri.</p>

  <p class="block2">- Saçmalık, bu! Kimse bu Sipta'yı tanımıyor, başdanışman da hayalci biri değil ki.</p>

  <p class="block2">- Anlatılanlara bakılırsa, yeni hükümdar saray erkânının hayranlığını kazanacak olağanüstü yeteneklere sahipmiş.</p>

  <p class="block2">Mehi kuşkuluydu hâlâ. Hükmetmek için doğmuş Tausert asla vazgeçmeyecekti iktidardan; ne var ki, firavunluğunu ilan ederse, güçlü bir dirençle karşılaşacağının da farkında olmalıydı. Bu direnci kırmak için tahta bir kukla oturtmuş, onun ardına gizlenerek kendisine karşı çıkan çeşitli grupları devirmeyi planlamıştı.</p>

  <p class="block2">- Bilge kadın acilen sizinle görüşmek istiyor. Mehi Işık'ı zaman geçirmeden kabul etti.</p>

  <p class="block2">- Gelecek su baskını tehlikeli olacak, diye açıkladı Işık. Felaketin önlenmesi için, önlem almak gerekir.</p>

  <p class="block2">- Hangi işaretlere dayanarak konuşuyorsunuz?</p>

  <p class="block2">- Dev bir kaplumbağanın görülmesine. General şaşırdı.</p>

  <p class="block2">- Bu biraz... biraz hafif bir işaret değil mi?</p>

  <p class="block2">- Bizi şimdiye kadar hiç yanıltmamış bir işaret. Talihimiz varmış, yardımcıların şefi kaplumbağayı gördü, zaman kaybetmeden beni uyardı.</p>

  <p class="block2">- Uzmanların gözlemlerini beklemek daha doğru olmaz mı?</p>

  <p class="block2">- O zaman çok geç olur, Teb de büyük tehlikeye girer. Eğer bir girişimde bulunmazsanız, Kraliçe Tausert'ten beni kabul etmesini isterim.</p>

  <p class="block2">Mehi tehlikeyi gördü; görevini savsaklamakla suçlanabilirdi.</p>

  <p class="block2">- Kraliçeye birlikte gidelim. Uzmanlar beni dinlemeyeceklerdir, onun için haşmetmeaplarının katında sizin sözünüz benimkinden daha önemli.</p>

  <p class="block2">Tausert, cenaze t' renleri biter bitmez Amon'un kentinden ayrılacağını Teb ileri gelenlerine bildirmek üzere büyük meclisi toplatmış, toplantıya başkanlık etmeye hazırlanıyordu.</p>

  <p class="block2">Teşrifatçısı General Mehi ile bilge kadının geldiğini bildirdiğinde, önce onları kabul etmeye karar verdi.</p>

  <p class="block2">General ustabaşının karısının endişelerini açıklamasını bekledi, kraliçenin anlatılanları gülünç bulacağını umuyordu içten içe; ne var ki, Tausert'in tepkisi bir kez daha şaşırttı Mehi'yi.</p>

  <p class="block2">- Böyle bir uyarıyı hafife almayalım. General Mehi, adamlarınızdan büyük bölümü bentler yönetiırıinin emrine girsin, nehir kıyısındaki bentleri zaman geçirmeden onarıp güçlendirsinler. Bunların yanı sıra, her bölge yöneticisine haber gönderin, alçak topraklarda yaşayan köylülerin göçe hazırlanıp yüksekçe tepelerdeki köylere taşınmalarını sağlayın.</p>

  <p class="block2">- Bu oldukça ağır bir iş Haşmetmeapları, ve ben...</p>

  <p class="block2">- Görevi size vennemin nedeni de bu ya.</p>

  <p class="block2">- Yine de büyük meclise katılabilir miyim?</p>

  <p class="block2">- Hayır, bir saniye bile kaybetmeyin. Ancak size neler söyleyeceğimi ana hatlarıyla açıklayayım; Hakikat Meydanı'nın ustabaşısı II. Seti'nin mezarının kapısına gömütlüğün mührünü basar basmaz, Sipta firavun olarak taç giyecek. Firavun gerçekten hükmetmeye hazır olacağı güne kadar naibelik görevini üstleneceğim. Şimdi iş başına General, acele edin.</p>

  <p class="block2">Mehi kraliçenin bilge kadını alıkoymasına az da olsa, bozuldu. Bakalım o büyücü daha başka ne haltlar karıştıracaktı? Ne var ki, Suskun Nefer'in ölümü yaklaşıyordu; bu ölüm karısını da yıkacak, hareketlerini kökten engelleyecekti.</p>

  <p class="block2">- Benimle baş başa konuşmak istiyordunuz, değil mi?</p>

  <p class="block2">- Düşüncelerimi okuyorsunuz, Haşmetmeapları.</p>

  <p class="block2">- Bu korkunç kehanet gerçekleşirse, Mısır sizin sayenizde felaketten kurtulmuş olacak, ben de tahtımı sizin yardımınızla koruyacağım. Size çok şey borçluyum, Işık.</p>

  <p class="block2">- Teb'den ayrılmayın, Haşmetmeapları. Kraliçe hazırlıksız yakalandı.</p>

  <p class="block2">- Benden yapamayacağım bir şey istiyorsunuz. On gün sonra, kocamın mumyası lahte yerleştirilmiş olacak; o zaman hemen Per Ramessu'ya dönmem gerekecek. Yoksa, ülke karışır.</p>

  <p class="block2">- Yola bugün çıksanız bile, suların yükselmesinden kurtulamayacak, boğularak öleceksiniz. Kararınızı değiştirmeniz için, elimde başka bir şey yok, beni dinlemenizi sağlamaları için tanrılara dua ediyorum.</p>

  <p class="block2">Sular, o güne kadar hiç görülmemiş biçimde yükseldi. Bentlerden bazıları yıkıldı, birkaç dana boğuldu, ama alınan önlemler sayesinde insan kaybı olmadı. Mehi'nin askerleri göç etmek için gereğinden fazla bekleyen, sular yükselince de palmiyelerin tepesine tırmanan bir avuç köylüyü kurtardı.</p>

  <p class="block2">Set, kardeşi Horas'un sol gözü olan mehtaba saldırmayı durdurunca, sol göz büyümeye başladı, kısa sürede gümüş tabak tüm görkemiyle boşlukta parladı, eyaletlerinin tümüyle el değmemiş Mısır'ı temsil etti.</p>

  <p class="block2">Kraliyet Sarayı'nın rıhtımında, Kraliçe Tausert'in gemisi şimdiye kadar görülmemiş büyüklükteki bir dalgaya kapılıp, batü. Sonunda Teb'de kalmaya karar veren kraliçe, ölümden kurtulmuştu. Karnak Tapınağı'nda altın ve gümüş aynalar törenine katıldı, güneşin ve ayın akislerinin su baskınının kötü sonuçlarını silmeleri için tanrılara yakardı.</p>

  <p class="block2">Kırmızı çamurlar taşıyan sular yavaş yavaş yatıştı, Yukarı Mısır'ın tüm halkı gibi Tebliler de, anaforlara dikkat etmek kaydıyla kayıklarına binip nehirde dolaşmaya başladı.</p>

  <p class="block2">Sakinleştirici kelimelerle dolu mektubuna rağmen ona ihanet edip tahta kimsenin tanımadığı bir yabancıyı çıkaran Başdanışman Bay'a çok öfkelenmiş olan Tausert, hayatını kurtardığı için bilge kadına, II. Seti'nin cenaze töreninin kusursuz olmasını sağladığı için de ustabaşına teşekkür etmeye, Hakikat Meydanı'na gitti.</p>

  <p class="block2">Kraliçe bir daha asla evlenmeyecekti. Daha şimdiden sevgilileri olduğuna dair dedikodular çıkmış, hemen herkes genç ve soylu bir Tebliyle evlenerek yeni bir kraliyet çifti oluşturacaklarını, Sipta'yı alaşağı ederek iktidarı ele geçireceklerini söylemeye başlamıştı. Söylentilere hiç mi hiç aldırmayan Tausert, duyduklarını yalanlamaya da kalkışmadı; sadece hırslı ve aptalların böylesi çürük gıdalara ihtiyacı vardı, oysa kraliçe sırrını kimseyle paylaşmayacaktı; II. Seti'ye, ölümünden sonra da sevdiği adama sadık kalacaktı, o kadar.</p>

  <p class="block2">Tausert Hakikat Meydanı'ndaki tapmağında Maat'a saygılar sunduktan sonra Işık'la birlikte köyün ana yolunda yürümeye koyuldu.</p>

  <p class="block2">- Başdanışman Bay bana ihanet etti, dedi bilge kadına, ama yine de Mısır'ı ciddi bir buhrandan kurtardı. Bir su baskının beni Teb'e mıhlayacağını, kabilelerin hırslarım boğmak için bir firavun gerekeceğini kim tahmin edebilirdi? Kraliçeler Vadisi'nde bana neden bir yer bulamadığınızı anladım sanmıştım, firavun olacaktım çünkü. Meğer, yanılmışım. Hükümdar olan Sipta, ben sadece nalbelik yapacağım. Hathor artık beni çocuklarının araşma kabul edecek mi?</p>

  <p class="block2">- Hayır, Haşmetmeapları. Kraliçeler Vadisi'ne döndüm, cevap hiç değişmedi. Başdanışman Bay nihayet bir akşam da olsa dinlenmeye karar vermiş, saraydaki çalışma odasına çekilerek, dosyalarını incelemeye koyulmuştu. Mısır'ın bir firavunu vardı yine, başdanışmanın bütün endişeleri de boşa çıkmış, taç giyme töreni sırasında anlatılmaz acılar çeken genç Sipta'nın tahta çıkmasına kimse direnmemişti. Ptah başrahibinin sevgili öğrencisi bu güçlükten de yüzünün akıyla çıkmış, alkışlarla firavun ilan edilmişti. Kimse çekinmiyordu genç firavundan; herkes başdanışmanın Tausert'in hırsını gemleyip onu ikincil bir konuma düşürmeyi başardığını, bundan böyle ülkenin gerçek efendisi olacağını düşünüyordu.</p>

  <p class="block2">Hepsi de yaralıyordu.</p>

  <p class="block2">Bay kraliçeye sınırsız bir hayranlık, genç Sipta'ya da büyük bir sevgi duyuyordu. Tausert hükmedecek, Sipta da adil ve dürüst bir yönetici olacaktı. Seti'nin dul karısına, sayısız ve etkili düşmanlarına karşı paravan olacaktı Sipta. Sonra, bir süre sonra, Haçepsut gibi, en üst basamağa tırmanacaktı Tausert.</p>

  <p class="block2">Başdanışmanın tek bir isteği vardı; Tausert'e her şeyi anlatmak, ona ihanet etmediğine, tam tersi, yolunu açtığına inandırmak.</p>
</body>
</html>
