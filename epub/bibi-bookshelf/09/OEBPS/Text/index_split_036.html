<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_37">Otuz yedinci bölüm</h1>

  <p class="block2">Cesur Paneb ile Güçlü Naht küçük lahti mezara indirdiler, daha sonra ustabaşı Kraliçe Tausert'in Per Ramessu'dan getirdiği ve II. Seti ile büyük eşi tarafından armağan edilmiş yüzüklerden, bilezik ve gerdanlıklardan<sup class="calibre2"><sup class="noteref" id="back_note_5"><a class="calibre3" href="../Text/index_split_078.html#note_5" title="5">5</a></sup></sup> oluşan hazineyi mezara yerleştirdi. Cenaze eşyasının arasında gümüşten yapılmış sandaletler ile eldivenler de vardı.</p>

  <p class="block2">Nefer, "Yıldızların Rahminde Bulunanların Kitabı"ndan aldığı bir diriliş metnini okudu, sonra kuyunun ağzı taşlarla kapandı, mezarın üstüne kum döküldü.</p>

  <p class="block2">- Firavun rahatlayacak, dedi Tausert. Oğlumuz önümüzdeki yılları sarsacak kargaşadan uzak, huzur içinde dinlenecek. Yardımınız için teşekkür ederim, Ustabaşı. İtiraf etmeliyim ki içimde Hakikat Meydanı'na karşı en ufak bir sıcaklık yoktu, bu nedenle Kenhir'in emekliye ayrılmasını da ben istedim, mezar kâtibinizin yerine Per Ramessu'dan bir memur gönderecektim. Kararlılığınız, isteğimin gerçekleşmesini engelledi.</p>

  <p class="block2">- Kenhir'in tecrübesinden vazgeçmemiz imkânsız. Ben de hep haksızlıklara karşı çıkacağım.</p>

  <p class="block2">- Seti'nin mezarına gerçekten de kimse dokunmadı mı?</p>

  <p class="block2">- Amenmes mezara dokunmadı, Haşmetmeapları. Üç koridoru, kuyu salonunu ve dört sütunlu salonu tamamladık, sonra Firavun II. Seti'nin ebedî istirahatgâhının kapısını ben kendi ellerimle mühürledim.</p>

  <p class="block2">- İşiniz bitmedi daha, yasal hükümdar yeniden Teb'e hâkim olduğunda, o kapıyı açacaksınız. Doğru tarafta yer almaya çalışın, Ustabaşı.</p>

  <p class="block2">- Benim için tek bir taraf var; Hakikat Meydanı.</p>

  <p class="block2">- Hakikat Meydanı doğrudan firavuna bağlı değil mi?</p>

  <p class="block2">- Evet, Haşmetmeapları, ama lonca iki hükümdar karşısında, iki ayrı ebedî istirahatgâh kazmanın dışında ne yapabilir?</p>

  <p class="block2">- Size boyun eğdirmek kolay olmamalı.</p>

  <p class="block2">- Bizler köyümüzün hâkimi Maat'ın yasaları altında yaşamıyor muyuz? O yasalara karşı gelir gelmez, felaket olur.</p>

  <p class="block2">- Yoksa bana siyaset dersi vermeye mi kalkıyorsunuz, Ustabaşı?</p>

  <p class="block2">- Sonsuzluğun hükmettiği bu vadide, fani kaygılara yer yoktur.</p>

  <p class="block2">Kraliçe Tausert bir ülkeyi yönetebilecek yetenekte bir adam buluvermişti karşısında. İyi ya da kötü hiçbir olayın kararından geri döndüremeyeceği, tanrıların çizdiği yoldan ayrılmayacak biri. Tabiî, zanaatkarların köyü, eseri Mısır'ın geleceği için son derecede önemli olan minyatür bir devlet değil miydi zaten?</p>

  <p class="block2">- Söylentilere göre, Hakikat Meydanı'nda inanılmayacak değerde hazineler gizliymiş. Size göre bu, masalcıların abartısı değil mi?</p>

  <p class="block2">- Haşmetmeapları, firavunun büyük eşi olduklarına göre, Altın Evi'nin niteliği ile görevlerini biliyorlardır. Işık Taşı olmasa, dirilme evlerinin birer mezardan farksız olacağını da.</p>

  <p class="block2">- Bütün bunlan Amenmes de biliyor mu?</p>

  <p class="block2">- Bilmiyorum. Henüz ziyaretiyle köyü onurlandırmadı.</p>

  <p class="block2">- II. Seti de... Ne birini ne de ötekini firavun olarak tanımamanızın nedeni de bu.</p>

  <p class="block2">- Benim öyle bir yetkim yok, Haşmetmeapları. Benim görevim sadece eserin tamamlanabilmesi için loncayı korumak ve Hakikat Meydanı'nı hayatta tutmak.</p>

  <p class="block2">- Bir firavuna itaatsizliğe cüret eder misiniz?</p>

  <p class="block2">- Amenmes bana Maat'ın uygulamalarına aykın bir emir verdiğinde, emrini yerine getirmedim.</p>

  <p class="block2">- Sizi görevinizden alabilirdi!</p>

  <p class="block2">- Kuşkusuz alabilirdi, Haşmetmeapları, ama yıkım isteyen bir hükümdar kendini de yıkılmaya mahkûm etmiş olmaz mı?</p>

  <p class="block2">- Seti'nin karşısında, böylesi sözler kullanmamanızı öğütlerim.</p>

  <p class="block2">- İki Ülke'nin efendisini kızdırmamak için düşüncemi susturmak, bağışlanmayacak bir günah olur.</p>

  <p class="block2">Tausert Suskun Nefer'i yeterince sınamıştı. İşlediği kaya kadar sert ve sağlamdı karşısındaki adam.</p>

  <p class="block2">- Vadide biraz yürümek isterdim, dedi kraliçe.</p>

  <p class="block2">Tausert banş ve yalnızlıkla dolu dakikaların, geçici bir iktidar için verilen savaşların gülünç hatta saçma göründüğü bu vadinin ışıltılı gücünün tadını çıkardı yudum yudum. Ölümün getirdiği en ulu yargıdan, yaşamın sonsuz varoluşa dönüşmesinden başka bir şey düşünülmeyen bu köyde, hırs ve kendini beğenmişliğin yeri yoktu.</p>

  <p class="block2">Bu dönüşümün sırrını da Hakikat Meydanı'nın ustabaşı-sından başka kimse bilmiyordu. Böylesi bir güçten kaynaklanan cesaretiyle en korkunç buhranlara bile direnebilirdi.</p>

  <p class="block2">Batan güneş kayalan ışıldatmaya başlayınca, öte tarafın vahasındaki gezintisinin saatler sürdüğünü, o saatler boyunca Amenmes'in başkaldmsına varana kadar her şeyi unuttuğunu anladı kraliçe. Kendini çocuğunun ruhunun gökteki cennetlere uçacağı büyük çayırdan güçlükle kopararak, ustabaşına yöneldi.</p>

  <p class="block2">- Zaman kavramını yitirmişim.</p>

  <p class="block2">- Vadi faniler için değil Haşmetmeapları, çünkü faniler içlerinde gereğinden fazla ölüm taşıyorlar. Buraya her girdiğimde, vadinin zanaatkarların varlığını kabul edip etmeyeceğini merak ediyorum.</p>

  <p class="block2">- Tanrılar sizi korusun, Ustabaşı.</p>

  <p class="block2">- Kendi kurtulmanızı düşündünüz mü?</p>

  <p class="block2">- Vadide gezinirken, hayır. Ne yazık ki, gerçek kaybolmadı. Şimdi Ramesseum'daki yaldızlı hücreme dönmem gerek, sonra da Amenmes beni doğu yakasına gönderip benden kurtulacaktır.</p>

  <p class="block2">- Öylesine acımasız olabileceğini mi düşünüyorsunuz?</p>

  <p class="block2">- Oğlum gömüldü, cömertlik dönemi kapandı, Amenmes aramızda herhangi bir barışmanın imkânsız olacağını biliyor. Resmî açıdan bir hastalık ya da kaza sonucu ölmüş olacağım.</p>

  <p class="block2">- Düşmanınızın size böylesine korkunç bir son hazırladığını bildiğinize göre, neden Teb'e geldiniz?</p>

  <p class="block2">- Çünkü Seti'yi seviyorum ve isteğini yerine getirmek istedim. Kararımdan zerre kadar pişman olmadığım gibi, sonsuzluk köyünü görmeme fırsat veren kadere de teşekkur. ediyorum.</p>

  <p class="block2">- Savaştan vazgeçmek size göre değil, Haşmetmeapları.</p>

  <p class="block2">- Ben Amenmes'in elindeyim artık, onun niyetleri konusunda da düş kurmuyorum.</p>

  <p class="block2">- Belki bir çözüm vardır.</p>

  <p class="block2">- Kaçmak mı?</p>

  <p class="block2">- Başka bir çözüm düşünüyordum.</p>

  <p class="block2">Tüm gizli raporlar aynı sonuçta toplanıyorlardı. Meni çok değerli bir generaldi, üst rütbelilerce çok sayılıyordu, hem profesyonel hem de iyi donatılmış bir ordu kurmayı başarmıştı.</p>

  <p class="block2">Amenmes her zamanki kuşkuculuğuyla, Teb ordularının başına geçirdiği, bu yüzden de tahtının geleceğini emanet ettiği adamın sadakatinden şüphelenmişti. Bu nedenle yakınlarından çoğunu generali izlemek, yaptıklarının söylediklerine uyup uymadığını denetlemekle görevlendirmişti.</p>

  <p class="block2">Gelen sonuç, en ufak bir yanlış yoruma meydan vermeyecek kadar açık, kesindi; Mehi askerlerinin eğitimiyle bizzat ilgileniyor, talim sahasında yorulup terlemekten çekinmiyor, batı yakasını bölgenin zenginliklerini koruyup aruracak bir dürüstlük ve adaletle yönetiyordu. Onu yanlış yapmakla suçlamak mümkün değildi, harekelerinde de kuşku çekici en küçük bir şey yoktu.</p>

  <p class="block2">Kısacası, Amenmes onu bir zamanlar Teb bölgesini yakından tanımaya davet eden, bunu yaparken ona iktidarın yolunu açtığından habersiz olan generale güvenebilecekti. Üstelik sonunda Mısır'ın tek efendisi olmak için, generalin paha biçilmez önerilerinden de yararlanacaktı.</p>

  <p class="block2">- General Mehi geldi, dedi teşrifatçı.</p>

  <p class="block2">- İçeri alın.</p>

  <p class="block2">Mehi kabul salonuna girdiğinde, Amenmes, Kuzey'e doğru ilerlemek istiyorsa, yolunu kesen Hermopolis'i alması gerektiğini kanıtlayan bir Orta Mısır haritasını inceliyordu.</p>

  <p class="block2">Bunu gördüğünde, genç firavunun saldırıya geçmeye karar verdiğinden, böylece planını temelinden yıktığından korktu Mehi.</p>

  <p class="block2">- Hermopolis sının... Bizimle alay etmeyi daha ne kadar sürdürecek, General?</p>

  <p class="block2">- Hermopolis olabildiğince tahkim edilmiş, orasını kuşatmadan önce mümkün olduğu kadar çok bilgi toplamamız gerekecek; acele edersek, kendimizi tehlikeye atmış oluruz.</p>

  <p class="block2">- Haklısınız, daha önce halletmemiz gereken bir iş var; Kraliçe Tausert sorununu çözmek.</p>

  <p class="block2">- Oğlu konusunda gösterdiğiniz hoşgörü halkın çok hoşuna gitti, Haşmetmeapları.</p>

  <p class="block2">- Ama benim iyiüğimin de bir sının var, kraliçe de çocuk değil! Başlıca düşmanımız, kraliçedir. Oğlunun ölümünün Seti'yi yıktığı anlaşılıyor, onu sadece bu kadın eski gücüne döndürebilir. Oysa Tausert şimdi avucumuzda. Ondan kurtulmakla, babama öldürücü bir darbe vurmuş olmaz mıyız? Zaten derin bir umutsuzluğun pençesinde, kaderin kendine sırt çevirdiğini sanıp benim lehime tahttan çekilebilir. Ne dersiniz, General?</p>

  <p class="block2">Mehi'ye böylesine duyarlı bir soru sormakla, generali özel danışmanı olarak gördüğünü belli etmek istiyordu firavun. Bu nedenle Mehi Amenmes'i düş kırıklığına uğratmaya hakkı olmadığım düşündü</p>

  <p class="block2">- Kuşkusuz haklısınız, Haşmetmeapları, yine de size başka bir yol önerebilir miyim?</p>

  <p class="block2">- Nasıl bir yol?</p>

  <p class="block2">- Eğer her türlü suçlamadan kurtulmak istiyorsanız, kraliçe Teb topraklarının dışında ölmeli.</p>

  <p class="block2">- Ama eğer Tausert'in Per Ramessu'ya dönmesine izin verirsem, elimizden kaçmış olur.</p>

  <p class="block2">- Gemisindeyse, kurtulamaz. Amenmes anlamamıştı.</p>

  <p class="block2">- Gemiye kraliçeyi öldürecek, sonra da kaçacak, güvenebileceğimiz birini sokalım. Resmî raporlarda, bu korkunç cinayeti işleyenin Tausert'in kendi adamlarından biri olduğu yazılır böylelikle.</p>

  <p class="block2">- Harika, General... Artık başka bir şey duymak istemiyorum, söylediklerinizi de unuttum bile.</p>

  <p class="block2">Mehi firavunun yanından çıkarken, Tausert'in güvenliğinden sorumlu subayla burun buruna geldi.</p>

  <p class="block2">- Burada ne arıyorsun?</p>

  <p class="block2">- Bir sorun var, General, çok ciddi bir sorun...</p>

  <p class="block2">- Konuş!</p>

  <p class="block2">- Kraliçe Tausert kayboldu.</p>

  <p class="block2">- Benimle alay mı ediyorsun?</p>

  <p class="block2">- Nöbetçilerimizi atlattı General, ama böyle davranacağını tahmin edemezdim.</p>

  <p class="block2">- Onu hemen bulamazsan, meslek hayatının biteceğini bil!</p>

  <p class="block2">- İlk haberlere göre, kraliçenin nereye sığındığını öğrendik galiba. Hakikat Meydanı zanaatkârlarının köyünde saklanıyor.</p>
</body>
</html>
