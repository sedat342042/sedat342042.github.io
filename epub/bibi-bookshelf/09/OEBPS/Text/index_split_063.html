<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_64">Altmış dördüncü bölüm</h1>

  <p class="block2">- Muhbirlerimizden bir haber var mı? diye sordu General Mehi yaverine.</p>

  <p class="block2">- Firavun, Tanrıça Hathor'a saygılarını sunmak için, Dendera'da durmuş. Geleneklere uyup kendini tanrılara tanıtmak için küçük büyük, bütün tapınakları ziyaret ettiğinden, Teb'e çok yavaş yaklaşıyor.</p>

  <p class="block2">- Seti sonunda amacını açıklamış mı?</p>

  <p class="block2">- Hayır, General.</p>

  <p class="block2">- BMiklerirnizin durumu?</p>

  <p class="block2">- Pek iyi değil. Açık ve anlaşılır emirler bekliyorlar.</p>

  <p class="block2">- İşte sana açık ve anlaşılır bir emir; silahlarını kışlalara bıraksınlar, Teb askerlerinin hepsi II. Seti'nin gelişini kutlamaya hazırlansın.</p>

  <p class="block2">Yaver rahatlamıştı. Çoğu kişi gibi o da Mehi'nin Amenmes'i örnek alarak yasal firavuna başkaldıracağından, böylece kanlı çatışmalara neden olacağmdan korkuyordu. Ne var ki general bir kez daha mantıklı davranmış ve İki Ülke'nin efendisini tanıdığını belli etmişti.</p>

  <p class="block2">Mehi saçmalamaya kalkıp mantıksız davranmış olsaydı eğer, susacaktı yaveri; ama general Teb'in ve Teb halkının çıkarlarını kendi kişisel kaygılarının önünde tuttuğuna göre, konuşmaya karar verdi.</p>

  <p class="block2">- Subaylarınızdan biri yüzünden, General, başınız ciddi derde girebilir.</p>

  <p class="block2">- Beni neyle suçluyormuş?</p>

  <p class="block2">- Amenmes'in en güçlü destekçisi olmakla ve olaylar nasıl gelişirse gelişsin, rütbenizi korumak için Seti'ye yalan</p>

  <p class="block2">söylemekle.</p>

  <p class="block2">Mehi sakin görünmeye çalışü.</p>

  <p class="block2">- Böylesine aşağılık bir suçlamaya cüret eden kim?</p>

  <p class="block2">- Okçularınızın yüzbaşısı.</p>

  <p class="block2">General yıkılmış görünüyordu şimdi.</p>

  <p class="block2">- Hem de askerlerin arasından seçip, kendi ellerimle yükselttiğim o adam, ha... Nasıl bu kadar nankör olabilir?</p>

  <p class="block2">- Sizi suçlayarak kellesini kurtarmayı, hatta yükselmeyi umuyor,</p>

  <p class="block2">- Bunları kime söylemiş?</p>

  <p class="block2">- Sadece bana. Beni yanına çekmek istedi. Onu dikkatle dinlediğimi görünce, onunla birlikte olacağıma ve öteki subayları da aleyhinize çevireceğime inandı.</p>

  <p class="block2">- Neden bana sadık kalıyorsun?</p>

  <p class="block2">- Çünkü siz, ülkenin iyiliğinden başka bir şey düşünmeyen, devlete sadakatle hizmet eden birisiniz.</p>

  <p class="block2">- Okçu yüzbaşısına onun müttefiki olduğunu, bana bir komplo hazırlamaya çalıştığını söyler misin? Bana zarar vermek için elinden geleni yapmaya mı, yoksa bu korkunç düşüncesinden vazgeçmeye mi karar verecek, onu bilmek istiyorum da.</p>

  <p class="block2">- Onu tutuklatıp askerî mahkemenin karşısına çıkarmak, daha iyi olmaz mı?</p>

  <p class="block2">- Önce, yanında başka kimlerin olduğunu öğrenmemiz gerek.</p>

  <p class="block2">- Bana verdiğiniz görevden hiç hoşlanmıyorum, General, yine de yerine getireceğim buyruğunuzu.</p>

  <p class="block2">- Sadakatini unutmayacağım, dedi Mehi.</p>

  <p class="block2">- Son haberler oldukça ürkütücü, diye açıkladı ustabaşı zanaatkarlara. Şef Sobek söylentilerden hangisinin doğru, hangisinin yanlış olduğunu bilmiyor ama, Seti Teb'den öç almak ister görünüyor, Mehi de silahlarını firavuna karşı kullanmayacak.</p>

  <p class="block2">- Bize ne olacak? diye endişelendi Pişkin Somun Pay.</p>

  <p class="block2">- Günlük sevkıyatların sürmesi gerek. Eğer sevkiyat kesilirse, mezar kâtibinin büyük bir sabırla istifledikleri sayesinde, birkaç hafta direnecek kadar erzakımız var.</p>

  <p class="block2">- Ya su? diye meraklandı Kararlı Gau.</p>

  <p class="block2">- İdareli kullanmak gerekecek. Su sıkıntısı başlarsa, Ken-hir yönetim nezdinde girişimde bulunur, sol ekip şefi de su bulabilmek için bir acil durum ekibi kurar.</p>

  <p class="block2">- Krallar Vadisi'ndeki işe ne zaman yeniden başlayacağız? diye sordu Burun Fened.</p>

  <p class="block2">- Her şey firavunun tutumuna bağlı. Şimdilik, acil bir işimiz var; Hakikat Meydanı'nı tehlikeden kurtarmak.</p>

  <p class="block2">- Nasıl?</p>

  <p class="block2">- Tanrı Amon onuruna kutlanacak törende Kamak Tapınağı için yararlı olacak bir eser yaratarak. Şef Sobek, Paneb ve ben batı yakasındaki tersaneye gidip, bilginin efendisinin bineceği yeni bir tören kayığı için tahta alacağız.</p>

  <p class="block2">- Böylesine karışık bir dönemde, çok tehlikeli olur dediğin! diye karşı çıktı Alim Tuti. Beklemek daha iyi değil mi?</p>

  <p class="block2">- Bilge kadın çok az zamanımız olduğunu söylüyor. Gerekli malzemeyi getirir getirmez, ekip gece gündüz çalışmak zorunda kalacak.</p>

  <p class="block2">Her zaman an kovanı gibi kaynayan tersane, sanki tatildeydi. Marangoz ve doğramacılar kesin talimat alamadıklarından aletlerini bırakmış, akasya ve firavunincirinden çıkardıkları uzun tahtaları bir sundurmanın altına istiflemiş -lerdi.</p>

  <p class="block2">Hakikat Meydanı'nın üç temsilcisi girişin önüne vardığında, nöbetçi yollarını kesti.</p>

  <p class="block2">- Kimsiniz?</p>

  <p class="block2">- Hakikat Meydanı'nın ustabaşısı, yanımda da polis şefi ve bir zanaatkar var.</p>

  <p class="block2">- Sen, Suskun Nefer misin?</p>

  <p class="block2">- Ta kendisi, diye onayladı Paneb.</p>

  <p class="block2">- Ustaya haber vereyim.</p>

  <p class="block2">Geniş omuzlu, göğsü kabarık, elli yaşlarındaki usta, konuksever birine benzemiyordu pek.</p>

  <p class="block2">- Ziyaretiniz beni şaşırttı. Ne istiyorsunuz?</p>

  <p class="block2">- Tören kayığı yapmaya yetecek kadar tahta, dedi Nefer.</p>

  <p class="block2">- Elinizde izin belgesi var mı?</p>

  <p class="block2">- Böyle bir belgeyi sadece firavun verebilir.</p>

  <p class="block2">- Demek isteğinizi karşılamak zorunda değilim.</p>

  <p class="block2">- En azından, bize yardım etmeyecek misiniz?</p>

  <p class="block2">Tersanedeki zanaatkarlardan çoğu, haberleri bile olmadığı sırlara sahip olan Hakikat Meydanı'ndaki meslektaşlarını kıskanıyordu. Usta için, öcünü alma fırsatı ayağına gelmişti.</p>

  <p class="block2">- Ya reddedersem?</p>

  <p class="block2">- Bizi çok güç durumda bırakırsınız. Tanrı Amon'a layık bir eser yaratmamız için gerekli tahtayı buradan başka hiç bir yerde bulamayız.</p>

  <p class="block2">- Hiç olmazsa, dürüst konuştunuz, Nefer.</p>

  <p class="block2">- Loncamızın kendini beğenmişlerle dolu olduğunu sandığınızı biliyorum, ama biz de sizin gibi maddeyle uğraşıyoruz, kimsenin göğünü karartmadan maddeyi ışıldatmaya çalıyoruz.</p>

  <p class="block2">- Yanınızdaki dev ile polis memuru... Tahtayı güç kullanarak almaları için mi getirdiniz onları?</p>

  <p class="block2">- Kesinlikle hayır, dedi ustabaşı geniş bir tebessümle. Onlar sadece tahtaların eşeklere yüklenmesine yardım edecek. Tahtayı verme kararı size ait, sadece size.</p>

  <p class="block2">- Tahtaların karşılığında, marangozluk yöntemlerinin anahtarlarım verecek misiniz?</p>

  <p class="block2">- Yöntemleri zaten biliyorsunuz; sırlara gelince, bu bambaşka bir konu.</p>

  <p class="block2">- Demek cörnertliğirnin karşılığını alamayacağım.</p>

  <p class="block2">Nefer olmasa, çoktan bu suratsız adamı yere serip gerekli tahtaları alacaktı Paneb. Böylesi tatsız davranan bir sülük, başka bir davranış hak etmiyordu genç devin gözünde.</p>

  <p class="block2">- İstediğinizi alın, dedi usta sonunda, ama karşılığında bana bir makbuz verin. Başımın yönetimle derde girmesini istemiyorum.</p>

  <p class="block2">- Mezar kâtibi istediğiniz belgeyi verecek.</p>

  <p class="block2">Nefer her hayvana kaldırabileceği kadar tahta yüklendiğini denetledikten sonra, Kuzey Rüzgârı değerli malzemenin büyük bölümünü taşıyan kervanın önüne düştü; gerisini ustabaşı, Paneb ve Sobek sırtladı.</p>

  <p class="block2">Zanaatkarlar ellerinde kısa saplı keserlerle, sintinenin pürüzlerini giderdiler, küpeşteleri düzelttiler, baş ve kıç bodoslamalarını şekillendirdiler, dümen yekesini yerleştirdiler; uzun saplı keserlerle de gemi omurgasının dış yüzünü tesviye ettiler.</p>

  <p class="block2">Marangoz Didya Paneb'in de yardımıyla ustabaşı ve Kurtarıcı Şed'in çizimlerine dayanarak işleri yönetiyordu; heykeltıraşlar büyük bir özenle kesilmiş küçük tahta parçalarını iç içe geçirerek bir gövde yaptılar. Taş yontucuları lataları birbirine sabitlemişler, zıvana dillerinin oyuklara oturması için çift başlı çekiç kullanmışlardı.</p>

  <p class="block2">Her biri belirli bir yöntemde uzmanlaşmış olmasına rağmen, ekibin her üyesi herhangi bir malzemeyi işleyecek yetenekteydi. Kurtarıcı Şed yapılan her işi denetliyor, gözüne çarpan en küçük kusurları bile işaretliyordu. Sonunda, nilüfer biçimindeki pruva ve pupasıyla, altından kamarasıyla meydana çıktı kayık. Akasya kusursuz bir raspadan geçmiş, tüm tekne soluk kesecek kadar güzel yapılmıştı.</p>

  <p class="block2">- Daha önce eserini gerçekleştirmiş olmasaydın, bunu kabul edebilirdim, dedi ustabaşı Kuyumcu Tuti'ye.</p>

  <p class="block2">- Böylesine acele etmek zorunda kalmaktan nefret ederim. Paneb ve Kararlı Gau olmasaydı, kayık hiçbir şeye benzemeyecekti.</p>

  <p class="block2">- İşinizin bittiğini sanmayın sakın, diye uyardı Şed zanaatkarları. Daha Amon'un varlığını hatırlatmak için koç başlarını yapmanız, kamaranın damını da alevli soluklarıyla kötülük güçlerini kovacak olan kral kobralarla süslemeniz gerek.</p>

  <p class="block2">- Kamaranın çevresini örtecek kumaşı unutmayalım, dedi Nefer. Böylece firavuna sırrın koruyucusu Amon'un kayığını armağan edebiliriz.</p>

  <p class="block2">Hain için, her şey aydınlanıvermişti birden.</p>

  <p class="block2">Anlaşılan ustabaşı loncaya aktarmadığı, kuşkusuz Hakikat Meydanı'nın geleceğiyle ilgili yeni haberler almıştı. Demek Hakikat Meydanı kapatılacaktı, Suskun Nefer de en değerli hazineyi, Işık Taşı'm köyden çıkarabilmek için en iyi yolu bulmuştu; Işık Taşı'm Amon'un kayığında, bir tören kumaşının altında gizleyecekti.</p>

  <p class="block2">Ustabaşı bu paha biçilmez armağanın karşılığında, Karnak başrahibiyle pazarlık etmiş, kendi güvenliğini sağlamıştı; kısacası loncanın başı, hepsinin ustabaşısı, alçakların en aşağılığı gibi davranmıyor muydu sanki? Onu ortadan kaldırmak, cinayet olmayacaktı şimdi.</p>

  <p class="block2">Ne olursa olsun, inanılmaz bir firsat çıkıyordu hainin önüne. Nefer, kimsenin tanrısal evin kutsallığına saldırmayacağından emin olarak, Işık Taşı'nı altın kamaraya yerleştirecekti.</p>
</body>
</html>
