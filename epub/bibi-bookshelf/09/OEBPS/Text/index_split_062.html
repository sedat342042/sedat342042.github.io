<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_63">Altmış üçüncü bölüm</h1>

  <p class="block2">Aperti ev halkının uykuya daldığından emin olunca, kız kardeşinin yatırıldığı küçük tahta yatağa yaklaştı. Her geçen gün biraz daha fazla nefret ettiği, annesi ile babasının hayran olduğu, durmadan gülümseyen şu kız kardeşinin. Öğretmenleri tarafından sert cezalara çarptırılan Aperti zamanının çoğunu arkadaşlanyla eğlenmek yerine, köy yararına angaryalarla geçiriyordu. Güreşten ve gücünü kanıtlamaktan başka bir şey düşünmezken, bu zanaatkarlar ve rahibeler dünyasında ölümüne sıkılıyordu doğrusu.</p>

  <p class="block2">Oysa Selena, kusursuzluk simgesiydi gerçekten! İtaatkâr çocuk anne ve babasını her bakımdan tatmin edecek, Aper-ti'yi de karanlıkların içine itecekti kuşkusuz. Bu yüzden, çok geç olmadan harekete geçmeye karar vermişti. Kız kardeşini bir bezle boğarak, o korkunç rakipten kurtulacağını umuyordu.</p>

  <p class="block2">Daha henüz elini küçücük yatağın kenarına koymuştu ki, Paneb'in güçlü pençesi saçlarına yapıştı.</p>

  <p class="block2">- Niyetin neydi, Aperti?</p>

  <p class="block2">Acıya rağmen ağlamamakta karalı küçük çocuk, boşuna debelendi.</p>

  <p class="block2">- Uyuyup uyumadığım anlamak istemiştim!</p>

  <p class="block2">- Yalancı! Ona kötülük edecektin, değil mi?</p>

  <p class="block2">Paneb oğlunu bir kirli çamaşır torbasıymış gibi yere fırlattı.</p>

  <p class="block2">- Eğer başarsaydın, Aperti, kemiklerini kırardım. Bundan böyle, kız kardeşinin güvenliğinden sen sorumlusun. Sakın bir yanlış yapayım deme.</p>

  <p class="block2">- Kabul etti mi? diye sordu Mehi karısına.</p>

  <p class="block2">- Daha etmedi.</p>

  <p class="block2">- Eğer biraz aklı kaldıysa, böylesine saçma bir maceraya girmez!</p>

  <p class="block2">- Ben, bu maceraya inanıyorum. Ona inanamayacağı bir servet önerdim, o düşün çekiciliğine dayanamayacak.</p>

  <p class="block2">- Ustabaşısını öldüren bir Hakikat Meydanı zanaatkarı... imkânsız!</p>

  <p class="block2">- Müttefikimiz başkalarına benzemiyor. Hayatı boyunca, ihanetten başka bir şey yapmadı. O kadar becerikli davrandı ki, kimse ondan kuşkulanmadı. Bundan sonra, tırmanması gereken tek bir basamak kaldı, oraya da çıkacak.</p>

  <p class="block2">- O kahrolası lonca yüzünden, yenilgiden başımızı alamadık! Projen gerçekleşemeyecek kadar mantıksız.</p>

  <p class="block2">- Artık o haini iyi tanıyorum. Hırs ve zenginlik düşü yüreğini öylesine çürüttü ki, hiçbir şey karşısında gerilemeyecek bir karanlıklar iblisine döndü.</p>

  <p class="block2">- Kendinden emin görünüyorsun, Serketa.</p>

  <p class="block2">- Ustabaşı geçirdiği sınavlardan güçlenerek çıkan tek insan değil de, ondan. O lonca bize gereğinden fazla direndi, bense yenilgiden nefret ederim.</p>

  <p class="block2">- Adam öldürmek, o kadar da kolay değil. Müttefikimiz korkak biri değil mi?</p>

  <p class="block2">- Tabiî ki korkak, hem de alçak bir korkak, bir masumu suçlayarak, tam bir alçak gibi öldürecek! Harekete geçmeye karar verdiğini kendi bile bilmiyor henüz, kimseyi kuşkulandırmadan hedefine ulaşmak için doğru yöntemi bulamadı daha. Hiç endişen olmasm, bir şey düşünecektir.</p>

  <p class="block2">Firavun koca bir günü Büyük Ramses'in başlattığı, oğlu Merneptah'ın tamamladığı Tot Tapmağı'nda, yalnız başına geçirmişti. Kraliyet atölyelerinin heykeltıraşlarına, armağan sunma sahnelerinden oluşan bir program hazırlatmış, bilgi tanrısıyla baş başa kalmadan önce, programın tamamlanmasını beklemişti. Hermopolis'te kaldıkları süre boyunca, bir kez bile sessizliği nedeniyle onu suçlamamıştı Kraliçe Tausert. Belki de bu uzun meditasyon dönenıinin gerekli olduğuna inanıyor, firavunun böylelikle tüm enerjisini yitirdiği bitmek tükenmek bilmez güçsüzlüğünden kurtulacağını umuyordu. Seti binlerce yıllık bilginin vârisleri Tot rahiplerine danışırken, kraliçe tüm zamanını devlet işlerine ayırmıştı. Başkentte kalmayı tercih eden Başdanışman Bay'la sürekli ilişkideydi, durmadan talimatlar veriyor, durmaksızın çıkan sorunları çözmeye çalışıyordu.</p>

  <p class="block2">Hem kararlı hem de yumuşak tavırlı büyük eş, Orta Mısır'ın büyük kentindeki yöneticilerin kalbini kazanmayı bilmişti. Tot başrahibi bile tüm ülkenin geleceğinin dayandığı Tanrıça Maat heykelinin kaidesi kadar sağlam görünen bu kraliçeyi yere göğe sığdıramıyordu.</p>

  <p class="block2">Tausert Bay'a Girit'ten ithal edilen gıdaların vergilendiril-mesiyle ilgili sorunu çözmek için bir mektup yazarken, geniş pencereleri Tot Tapınağı'na bakan büyük çalışma odasına Seti girdi. Hükümdarın yüzünde, huzurlu insanların dinginliği vardı.</p>

  <p class="block2">- Yakacak odun sıkıntısı sürüyor mu? diye sordu Seti.</p>

  <p class="block2">- Hayır, Haşmetmeapları. Suriye ve Lübnan'dan yeterince odun getirttim. Tüm bölgelere dağıtıldı.</p>

  <p class="block2">- Sana hayranım, Tausert. Hiçbir büyük eşin görevini böylesine bir etkinlikle yaptığını sanmıyorum. Sen olmasaydın, Mısır batardı.</p>

  <p class="block2">- Sen hep firavun oldun, firavun hep halkının refahını, mutluluğunu düşündü. Seti tapınağın duvarlarını altın rengine boyayan güneş ışınlarını izledi.</p>

  <p class="block2">- Bu kent, harika değil mi? Huzur kokuyor, rahipleri Tot'un yolunda yürüyor, kimse burasının dinginliğini bozmamalı. Oysa ben, ben ne yaptım? Buraya sayısız asker yerleştirdim, savaşın soluğu neredeyse büyük tapınağın bulunduğu ılgın vadisini bile kavuracaktı.</p>

  <p class="block2">- Heykeltıraşların seleflerinin eserini daha da güzelleştirmedi mi?</p>

  <p class="block2">- Ne sefil bir teselli. Hermopolis'ten ayrılmanın, ordularımı serbest bırakmanın zamanı geldi.</p>

  <p class="block2">- Nereye gidiyoruz, Haşmetmeapları?</p>

  <p class="block2">- Teb'e.</p>

  <p class="block2">- Ensemdekileri biraz kısalt, dedi Kurtarıcı Şed, berberlik görevini tüm köyü kendine hayran bırakacak kadar iyi yapan Neşeli Renupe'ye.</p>

  <p class="block2">- Mezar kâtibi, Seti'nin, ordularının başında Teb'e doğru ilerlediğini açıkladı.</p>

  <p class="block2">- Sonunda olacaktı zaten.</p>

  <p class="block2">- Söylentilere bakılırsa, firavunun içine Tanrı Şefin öfkesi dolmuş. Seti kendine karşı gelmeye cüret eden Teb kentinden öcünü acı biçimde alacakmış.</p>

  <p class="block2">- Endişelenme Renupe, endişelenme ve kaderine razı ol.</p>

  <p class="block2">- Ya Seti'nin askerleri köyde taş üzerinde taş bırakmazlarsa?</p>

  <p class="block2">- Bakarsın ustabaşı kendi ürettiğimiz silahları elimize almamızı, ölene kadar köyü savunmamızı buyurur. Daha iyisi olabilir mi?</p>

  <p class="block2">- Ben, yaşamak istiyorum!</p>

  <p class="block2">- Birçok yaşama biçimi var, dostum, ama hiçbiri özgürlüğün yerini tutamaz. Sakın saçlarımı kötü kesmeye kalkma; tehlikeli durumlarda, son derecede zarif görünmek gerekir.</p>

  <p class="block2">Seti'nin gelmekte olduğu, söylentiden başka bir şey değildi henüz. General Mehi doğu yakasındaki genel karargâhına yerleşmiş, dışarıya kuş uçurtmuyor, haber sızdırmıyordu. Felaket tellallarının sayısı artmış, Tanrı Setin Amon'un kentini yıkacağı dedikodusunu yaymaya girişmişlerdi. İşin kötüsü, halk duyduğuna inanıyor, giderek daha da endişeleniyordu. Köyde heykeltıraşlar, Aslan Userhat, Araştırmacı İpuy ve Neşeli Renupe sütunlar hazırlamış, üzerlerine yedi, on, on iki ya da on sekiz koruyucu yılan kazımışlardı. Kapıların iki yanına yerleştirilecek sütunlar, kötü güçlerin girmesini engelleyecekti.</p>

  <p class="block2">Hava giderek ağırlaşıyordu. Zanaatkarlar artık Krallar Vadisi'ne gitmiyor, sanki hiç kimse ya da hiçbir şey varlıklarını tehdit etmiyormuş gibi, kendi konutlarıyla, ebedî istirahatgâhlarıyla ilgileniyorlardı. Bilge kadının önderliğindeki Hathor rahibeleri tanrıçaya yakarıyor, sevginin nefrete üstün gelmesi için dua ediyorlardı.</p>

  <p class="block2">- Atalarımız bizden daha talihliymiş, dedi Paneb Suskun Nefer'e. O dönemler çok daha huzurluymuş, loncanın bütünlüğü çok daha sağlammış.</p>

  <p class="block2">- Atalarımız başka tehlikelerle boğuştu, Işık Taşı'nın eserini korumak amacıyla biz de, karşımızdaki tehlikelerle boğuşmak zorundayız. Benimle gel, evlat. Nefer'in sesindeki resmiyet genç devi etkiledi, ustabaşının peşine takılıp tapınağa kadar gitti. Üstü açık avludan geçtikten sonra, dar basamaklı bir merdivenin çatıya çıktığı birinci salona girdiler.</p>

  <p class="block2">Güneş batıyordu. Göğü gölgeleyecek tek bir bulut yoktu.</p>

  <p class="block2">Nefer Paneb'e bir köşesinde delik olan, 25 santim eninde, hemen hemen aynı boyda, abanoz ağacından yapılmış, dörtgen biçiminde küçük bir nesne verdi. Deliğin tam karşısında, kurşun telin yerini gösteren, ince bir çizgi vardı.</p>

  <p class="block2">- Delikten bakınca, diye açıkladı ustabaşı, meridyen düzlemine yerleştirilmiş bir telin arkasından gezegenlerin yükselişini göreceksin; bizim "bilginin aleti" olarak adlandırdığımız bu usturlabı nasıl kullanacağını öğreteceğim sana. Böylece herhangi bir yapının açılarını dört anayöne göre yerleştirebilirsin. Paneb özellikle yetenekli çıktı. Gökle oynayabilmek, ona tarifsiz bir keyif veriyordu.</p>

  <p class="block2">- Gecenin on iki saatinin sırrını öğrendin, diye hatırlattı Nefer, ama şimdi yılı düzenleyen, zamanın gizemini anlatan ve tören saatlerini gösteren yıldız kümelerinin, otuz altı dekanın mesajını anlamanın zamanı geldi. Her dekan, on gün boyunca "saat yıldızı" olarak seçilir, bunun için Âlim Tuti'nin geliştirdiği otuz altı sütunlu yıldız saatine bakman gerekecek. Dekanların simgesi, doğumuyla üç yüz altmış beş günlük yılımızın başlangıcını belirleyen Sirius'tur. Bir firavunun mumyalanma süresine denk düşen yetmiş gün boyunca, Sirius incelenemeyecek kadar yaklaşır güneşe. Öteki dekanlar gibi arınmak ve yeniden yapılmak için tahnit atölyesine girer, dirilir.</p>

  <p class="block2">- Bu açıklamalar, neden?</p>

  <p class="block2">- Hakikat Meydanı'ndaki hayatın yıldızların yansıması olduğunu anlaman, belki de bir gün, bir tapınak yapmakla görevlendirildiğinde, öğrendiklerini kullanman için. Sana bu gece öğreteceklerim olmadan, tek tapınak bile yapamazsın.</p>

  <p class="block2">- Ustabaşı sensin.</p>

  <p class="block2">- Nesiller geçiyor, geriye sadece tanrıların ışığa ya da taşa kazılı sözleri kalıyor.</p>

  <p class="block2">Büğe kadın merdivenin tepesinde göründü. Sol elinde, Setin gücünü ve en sert maddeleri bile delecek göksel ateşini temsil eden asa vardı.</p>

  <p class="block2">- Bununla, dedi Işık Paneb'e, gölgeyi hesaplayıp, güneşin hareketierine dayanan kesin yönü bulacaksın. O ışığı elinde tut ve sadece yapmak için kullan.</p>

  <p class="block2">Asa yakıcıydı, ama genç dev avucundaki acıyı hissetmedi. Elinde neredeyse kaldıramayacağı kadar ağır bir şey olduğunu sandı; oysa büğe kadın hiç zorlanmadan getirmişti asayı.</p>

  <p class="block2">- Göğü izlemeye devam edelim, dedi ustabaşı. Daha öğrenecek çok şeyin var, Paneb.</p>

  <p class="block2">Köy endişeli bir uykudaydı. Nefer, Işık ve Paneb geceyi tapınağın üstünde geçireceklerdi, sanki tüm gelecek onlann-mış gibi.</p>
</body>
</html>
