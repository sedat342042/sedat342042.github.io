<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_55">Elli beşinci bölüm</h1>

  <p class="block2">- Çok tehlikeli, Serketa! Planının başarılı olması imkânsız, dedi General Mehi.</p>

  <p class="block2">- Başarılı olacağını biliyorsun, tatlı sevgilim, senden tek istediğim, saraydaki bazı muhafızların yerine kendi adamlarını koyman. Ötekilere gelince, uyuşturucu katılmış yemekleri bir hizmetkâr verecek. Onlar uykuya dalar dalmaz, Amenmes'in odasına girip, kendi elimle hazırladığım nefaseti sunacağım. Öldürücü bir nefaset... Hiç acı çekmeden, daha iyi bir dünyaya gidecek.</p>

  <p class="block2">- Yakalanabilirsin!</p>

  <p class="block2">- Böyle bir âdetim yok, diye kıkırdadı. İzin veriyorsun, değil mi?</p>

  <p class="block2">- Hayır, Serketa.</p>

  <p class="block2">Vekilharç kameriyenin altında uzanmış çifti rahatsız etmeye karar verdi.</p>

  <p class="block2">- Yaveriniz sizinle görüşmek istiyor, General. Çok acil ve önemli olduğunu söylüyor.</p>

  <p class="block2">Subay büyük bir heyecanın etkisindeydi.</p>

  <p class="block2">- Saraydan ürkütücü haberler geliyor, General! Bana inandırıcı gelen söylentilere bakılırsa, Amenmes Seti'yi İki Ülke'nin tek efendisi olarak tanımaya hazırlanıyormuş. Kararlılığını göstermek için, Teb birliklerini dağıtmaya, sizin yerinize de buyruğunu yerine getirecek yeni bir general atamaya hazırlanıyormuş. Yeni vezirin, o ambar kâtibinin size düşman olduğunu eklememe gerek var mı? Barış yolunda, günah keçisi ilan edileceksiniz. Üstelik adamlarım da geleceklerinden endişe duyuyorlar.</p>

  <p class="block2">- Endişelenmesinler, firavunun nezdinde savunacağım onları.</p>

  <p class="block2">Yaver uzaklaştığında, generalin dizlerini öptü Serketa.</p>

  <p class="block2">- Artık izin veriyorsun, değil mi, tatlı sevgilim?</p>

  <p class="block2">Mezar kâtibinin yardımcısı İmuni'nin kemirgen gözleri her zamankinden de deliciydi.</p>

  <p class="block2">- Otuz altı, otuz yedi... Bir testi bira eksik işte!</p>

  <p class="block2">- Bir daha say, diye buyurdu Kenhir.</p>

  <p class="block2">- Kaç kez saydım! Bu sabah bize otuz sekiz testi bira teslim ettiler, depoya yerleştirirken, otuz yedi saydım. Demek ki, biri, bir testi birayı çaldı!</p>

  <p class="block2">- Böyle öfkelenme, İmuni. İyi bir kâtip sükûnetini korumayı bilmeli.</p>

  <p class="block2">- Suçluyu bulmamız gerek!</p>

  <p class="block2">- Kuşkulandığın biri var mı?</p>

  <p class="block2">- Küçük bir soruşturma yaptım bile. Bu sabah, boşaltma sırasında, sağ ekipten üç zanaatkar vardı; Pişkin Somun Pay, Cömert Didya ve Cesur Paneb.</p>

  <p class="block2">- Tabiî, Paneb'i suçluyorsun!</p>

  <p class="block2">- İki ev kadınının tanıklığına göre, suç mahallinde en son görülen, o. Ötekilere kıyasla gücü, böylesi bir testiyi kaldırıp götürmeye daha uygun, bana kalırsa testilerden birini yürütmekte tereddüt etmemiştir.</p>

  <p class="block2">- Elinde kanıt var mı?</p>

  <p class="block2">- Belirtiler birbirlerini doğruluyor; ustabaşına haber vermek zorundasınız. İmuni haksız değildi ama, tiz sesi Kenhir'in sinirine dokunuyordu.</p>

  <p class="block2">- Gidip haber vereyim.</p>

  <p class="block2">- Suçlayıcı olarak, konuşmanızda hazır bulunacağım.</p>

  <p class="block2">- Gidelim bakalım, diye homurdandı Kenhir.</p>

  <p class="block2">Nefer heykeltıraşların atölyesinde, Amenmes'i oturur gösteren, huzura kavuşmuş yüzüyle güçlü ve genç bir firavuna benzeyen heykelini tamamlamaya çalışıyordu.</p>

  <p class="block2">İmuni ağzını açıp konuşmaya hazırlanıyordu ki, Kenhir elini yardımcısının ağzına kapadı.</p>

  <p class="block2">- Sus !</p>

  <p class="block2">Hareketin kusursuzluğuna hayran kalan İmuni Paneb'e karşı yürüttüğü savaşı bir an için unuttu. Bakışı, Amenmes'in dudaklarına tanrı ile insanı imkânsız bir ahenkte buluşturan bir kıvrım veren ustabaşının elini izledi. İnce kalem, taşı yaralamadan dans ediyor, görünürde hareketsiz maddeyi hayat desteğine dönüştürüyordu.</p>

  <p class="block2">Nefer elindekileri bıraktı, keten bir mendille alnındaki teri sildi. Heykelle konuştuğu başka bir dünyadan çıkarak, mezar kâtibi ile yardımcısını gördü.</p>

  <p class="block2">- Loncada bir hırsız var, dedi İmuni.</p>

  <p class="block2">- Kimden bahsediyorsun ve ne çaldı?</p>

  <p class="block2">- Paneb bir testi bira çaldı. Mahkemeye çağırılmasım, evinin aranmasını istiyorum.</p>

  <p class="block2">- Sorguladın mı?</p>

  <p class="block2">- Şiddet kullanabilir.</p>

  <p class="block2">- Ben varsam, kullanmaz.</p>

  <p class="block2">Suskun Nefer iki kâtiple birlikte atölyeden çıktı, karısının isteğine uyup evin cephesini badanalayan Paneb'in yanına vardılar.</p>

  <p class="block2">- Etkileyici bir heyet! dedi dev adam. İddiaya girerim ki, kâtip yardımcısının mutlaka benimle ilgili bir şikâyeti vardır yine.</p>

  <p class="block2">- Bu kez, durum çok ciddi! dedi İmuni. Onun için, hemen itiraf edersen, daha iyi olur !</p>

  <p class="block2">- Sana gittikçe daha az dayandığımı, yakında fırçamın yüzünde gezintiye çıkabileceğini itiraf ediyorum.</p>

  <p class="block2">- Bu sabah gelen bira testilerinden birini çaldın mı? diye sordu Kenhir. Paneb'in gözleri tehdit doluydu şimdi.</p>

  <p class="block2">- Bu hikâyeyi şu İmuni sahtekârının uydurduğundan eminini.</p>

  <p class="block2">- Bir testi çalındı, sen de oradaydın!</p>

  <p class="block2">- Bildiğim kadarıyla, yalnız değildim. Ya başımı derde sokmak için testiyi sen bir yerlere saklamışsan?</p>

  <p class="block2">Genç devin, yardımcısına saldırmak üzere olduğunu hisseden Kenhir araya girmek zorunda kaldı.</p>

  <p class="block2">- Bu iş ciddiye benziyor, Paneb. Pay ve Didya'yla yüzleş-tirilmeyi kabul ediyor musun?</p>

  <p class="block2">- Önce, mahzenime bir bakın.</p>

  <p class="block2">- Dediğini yapalım, dedi İrnuni. Cesur evinin kapısını açtı.</p>

  <p class="block2">- Girin ve bakın.</p>

  <p class="block2">- Bunu keyifle yapmıyorum, diye açıkladı mezar kâtibi duygularını. İşbirliğin için teşekkür ederim.</p>

  <p class="block2">Ustabaşı dışarıda kaldı.</p>

  <p class="block2">- Bir gün, dedi Paneb, bu İmuni piresinin kafasını iki taş arasında ezeceğim.</p>

  <p class="block2">- Sakın hislerine kapılma, yoksa loncadan atılırsın.</p>

  <p class="block2">- Hiç olmazsa sen, suçsuzluğumdan eminsin, değil mi?</p>

  <p class="block2">- Bana böyle bir soru sorman gerekir mi?</p>

  <p class="block2">İmuni Paneb'in evinden çıkarken üzgündü, oysa Kenhir memnuniyetini gizlemeye bile çalışmıyordu.</p>

  <p class="block2">- Kuşkulu bir testi göremedik, diye açıkladı mezar kâtibi.</p>

  <p class="block2">- Sorun hâlâ çözümlenmedi, diye hatırlattı yardımcısı tiz sesiyle. Paneb'i öteki zanlılarla yüzleştirelim.</p>

  <p class="block2">- Acele edelim, dedi ressam. Zaman kaybetmekten nefret ediyorum.</p>

  <p class="block2">Cömert Didya'yı kendine ait bir yöntemle böbrek pişiren Pişkin Somun Pay'ın evinde buldular.</p>

  <p class="block2">- Paneb bir testi bira çalmakla suçlanıyor, dedi İmuni. Bu hırsızlığa tanık mısınız?</p>

  <p class="block2">- Saçmalama, diye kestirip attı Didya. Bu sabah o kadar susamıştım ki, boşaltma sırasında testilerden birini alıp bitirdim. Testiyi maaşımdan kessinler, hepsi bu kadar.</p>

  <p class="block2">- İyi ama, yine de...</p>

  <p class="block2">- Bürona dön, dedi Kenhir yardımcısına.</p>

  <p class="block2">Burnuna gelen kokulara dayanamayan Paneb tencerenin üzerine eğildi. -Testiyi neden çaldın? diye fısıldadı Pay'ın kulağına.</p>

  <p class="block2">- Böbrek sosu için gerekiyordu. Karım da böyle bir masrafı kabul etmez.</p>

  <p class="block2">- Bir daha yapma. Didya'ya da teşekkür et.</p>

  <p class="block2">- Meslektaşlar arasında, birbirimizi omuzlamamız gerekir, dedi marangoz. Pay'ın bizi yemeğe davet etmesi gerektiğini düşünüyorum.</p>

  <p class="block2">Teb Sarayı kaynıyordu. Söylentiler artmış, herkes Firavun Amenmes'in tacından feragat edeceğine inanır olmuştu. Bazılan rahatlarken, kimileri de ayrıcalıklarından tümünü ya da bir bölümünü yitirmekten çekiniyor, ama herkes sessizliği sağır edecek kadar artan General Mehi'nin kaderini merak ediyordu. Güneş batarken, gece nöbetini devralacak hizmetkârlarla birlikte sarayın kapısına geldi Serketa. Basit elbiseler giymişti, güçlükle karşılaşmadan ilk iki kontrol noktasını aşü. Üçüncü noktadaki nöbetçi daha dikkatliydi.</p>

  <p class="block2">- Seni daha önce hiç görmedim.</p>

  <p class="block2">- Çamaşırcılardan birinin yerine geldim. Hastalandı da.</p>

  <p class="block2">- Oda hizmetçisine git, sana ne yapacağını söylesin.</p>

  <p class="block2">Serketa çamaşırhaneye giden koridora girdi, ama yön değiştirerek kraliyet dairesine çıkan geçide saptı. Mehi'nin çizdiği saray planını iyice ezberlediğinden, yolunu kaybetmekten korkmuyordu.</p>

  <p class="block2">Kaba elbisesinin iç cebinde, bir hançer ve bir zehir şişesi vardı. İlki olası bir engelden kurtulmaya, ikincisi de Amenmes'i öldürmeye yarayacaktı. Nöbet değişikliği az önce gerçekleştirilmişti. Yarım saat sonra, Amenmes'in yakın korumalan uykuya dalacak, yol açılacaktı. Kimse hükümdarın odasına sızmasına engel olamazdı artık.</p>

  <p class="block2">Generalin eşi, vazoların konulduğu küçük bir odaya saklandı. Saray tümüyle sakinleşene dek orada bekleyecekti.</p>

  <p class="block2">Taşların üzerinde telaşlı ayak sesleri duyunca, endişelenmesi gerektiğini anladı Serketa. Biri ihanet etmişti, şimdi onun peşindeydiler. Acele etmiş olsaydı, tuzağa düşeceği açıktı.</p>

  <p class="block2">Kimseye görünmeden nasıl çıkmalıydı? Odanın bahçeye açılan küçük bir penceresi vardı ama, taşla örülmüştü pencere. Hiçbir çıkış yolu, saklanacak hiçbir delik göremedi.</p>

  <p class="block2">Kapı açıldığında, kaçacak yer bulamayacaktı.</p>

  <p class="block2">Onu yakalamaya çalışacak ilk nöbetçinin göğsüne hançerini saplamaya, ötekilerin yüzlerini tırmalayarak aralarından kaçıp kurtulmaya karar verdi. Erkek sesleri ve telaş.</p>

  <p class="block2">Sonra kadın sesleri, hıçkırıklar, çığlıklar.</p>

  <p class="block2">Merakla kapıyı araladı.</p>

  <p class="block2">Askerler, görevliler, hizmetkârlar koşuşturuyordu koridorlarda. Mehi'nin karısı hizmetkârlardan birinin bileğine yapıştı.</p>

  <p class="block2">- Ne oldu?</p>

  <p class="block2">- Firavun Amenmes öldü!</p>
</body>
</html>
