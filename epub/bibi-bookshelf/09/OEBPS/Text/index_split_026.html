<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_27">Yirmi yedinci bölüm</h1>

  <p class="block2">Şimdiye kadar, sadece sabahın ilk su sevkiyatı gerçekleştirilmişti. Köy yolu sonra hep boş kaldı. Köylüler ne sebze, ne meyve, ne de balık alabileceklerdi. Şef Sobek ne yapacağını bilmez durumdaydı.</p>

  <p class="block2">- Amenmes'in askerleri 1. Tabya'nın önüne dayandıklarında, nasıl bir tutum takınmam gerekecek? diye sordu Kenhir'e. Ustabaşı silahlarımı teslim etmemi söyledi, ama...</p>

  <p class="block2">- Haklı, dedi mezar kâtibi. Onların köye girmelerine engel olmaya çalışmanın bir yararı yok.</p>

  <p class="block2">- Ama benim görevim bu, Kenhir!</p>

  <p class="block2">- Teb ordusuna direnemeyiz. Kılıçtan geçirilmemiz kimin işine yarar? Firavunun emirlerine itaat edersen, sadık bir polis şefi olarak görülür, belki de başka bir göreve atanırsın. Dürüstlüğünü saygıyla karşılıyorum, Sobek, ama kendini kurban etmek çılgınlık olur.</p>

  <p class="block2">Mezar kâtibi yorgun adımlarla yardımcıların bölümüne geçti, sadece Demirci Obed'in işinin başında olduğunu gördü. Ötekiler Amenmes'in müdahalesini beklerken evlerinde kalmayı tercih etmiş, köyden ayrılmışlardı. Böylesi karışık günlerde, köyde görünmemek daha doğruydu ne de olsa.</p>

  <p class="block2">- Sen neden burada kaldın? diye sordu Kenhir.</p>

  <p class="block2">- Onarmam gereken bir kazma ile bakır murçlar var.</p>

  <p class="block2">- Firavunun askerleri seni hapse atacaklar, Obed.</p>

  <p class="block2">- Önce dükkânıma girmeleri gerekecek.</p>

  <p class="block2">- Kahramanlık yapmayı bırak da, git. Demirci ateşi canlandıran körüğünü durdurdu.</p>

  <p class="block2">- Yani, gerçekten bitti mi artık?</p>

  <p class="block2">- Git ve bu köyü unut.</p>

  <p class="block2">- Birkaç alet alabilir miyim?</p>

  <p class="block2">- Ne istiyorsan, al.</p>

  <p class="block2">- Gidiyorum, Kenhir, ama unutmayacağım.</p>

  <p class="block2">Mezar kâtibi ana kapıya yaklaştığında, nöbetçi ayağa fırladı.</p>

  <p class="block2">- Ben de gidebilir miyim?</p>

  <p class="block2">- Tabu, arkadaşına da haber ver, yeni görev yerlerinizi öğrenmek için ikiniz de merkezî yönetime başvurun.</p>

  <p class="block2">Kenhir evine döndü. Genç kansı her zamanki gibi nefis bir yemek hazırlamıştı.</p>

  <p class="block2">- Aç değilim.</p>

  <p class="block2">- Biraz gayret edin, dedi Güçlü Mut.</p>

  <p class="block2">- Hayır, uyumak daha iyi gelecek. Hiç uyanmamak isterdim.</p>

  <p class="block2">- Bu denli umutsuz olmayın.</p>

  <p class="block2">- Umutlanmak için bir neden mi var?</p>

  <p class="block2">Halat Kasa, Burun Fened ve Somurtkan Karo, Suskun Nefer'in ebedî istirahatgâhının ön avlusu için düşündükleri olağanüstü güzellikteki bir kireç kütlesini yontuyordu. Her üçü de bu duyarlı işe tüm yeteneklerini aktarırken, arkadaşları Güçlü Naht da aynı mezara konulacak sütunun kaidesini hazırlıyordu. Onun yanında da Başheykeltraş Aslan Userhat üe iki yardımcısı, Araştırmacı İpuy ile Neşeli Renu-pe ustabaşının ayakta, gözlerini göğe çevirmiş gerçek boyutlarda bir heykelini tamamlamaya uğraşıyorlardı.</p>

  <p class="block2">Üç çizimci, Kararlı Gau, Çakal Unes ve Pişkin Somun Pay, her ayrıntıyı büyük bir dikkatle inceleyip denetleyen Kurtarıcı Şed'in yönetiminde, ön avlunun duvarlarını süslemeye girişmişlerdi. Cömert Didya da bir akasya gövdesini önüne çekmiş, ustabaşının öteki dünyada da yorulmak bilmeden çalışabilmesi için, portresini, "cevaplayıcısım" kazıyordu. Âlim Tuti de bir başka cevaplayıcıya altın varak kaplamakla meşguldü.</p>

  <p class="block2">Paneb'e gelince, dev ressam fırçalarını ve boya topaklarını almış, yeniden mezarın içine girip kapanmıştı.</p>

  <p class="block2">Hay'ın yönetimi altındaki sol ekip de Maat ve Hathor Tapınağında işe girişmiş, binanın olabildiğince kusursuz görünmesi için gerekli onarımlara başlamıştı.</p>

  <p class="block2">- Ustabaşı kurtulacaktır, diye tahmin yürüttü Aslan Userhat.</p>

  <p class="block2">- Düş görüyorsun, diye itiraz etti Burun Fened. Amenmes ona en ağır cezayı vermek için bir dakika bile tereddüt etmeyecek.</p>

  <p class="block2">- Bize cesedini bile vereceğinden emin değilim, dedi Çakal Unes üzgün bir sesle. Ev kadınlarının çoğu gibi, Lekesiz Uabet de eşyasını toplamaya başlamıştı. Askerler onu köyden atmaya geldiklerinde, düzensizlikten söz bile edilemeyecek bir ev bulacaklardı. Çamaşırlar yıkanarak katlanmış, özenle tahta sandıklara yerleştirilmişti; raflarda da, her zamanki şeylerin koyulduğu sepetler duruyordu. Taburelerde ve iskemlelerde tek bir toz zerresi yoktu, durulmuş hasırlarda, yapılıp kokular serpiştirilmiş yataklarda da öyle. Aperti'nin topladığı mutfağa gelince, pırıl pırıl parlıyordu, eksik olan tek bir alet bile bulunamazdı.</p>

  <p class="block2">Hakikat Meydanı'nın zanaatkarları askerler tarafından zorla köyden çıkarıldıklarında, arkalarında rahat ve çekici bir yer, onları yağmalamaya gelmiş vahşilerle alay edercesine düzenli beyaz evler bırakacaklardı. Firuze koku kaplarını, rastık kabuklarını, yağ boynuzlarını yıkamış, mücevherlerini mahfazalarına yerleştirmişti. Kızıl saçlı görkemli kadm yarımda tek bir şey bile götürmeyecekti. Burada tanımıştı tüm mutlulukları; hiçbir süs takmadan, yüzünü boyamadan, en gösterişsiz elbisesiyle, varacağı tek yerin mutsuzluk olacağını bilerek gidecekti. Ne kadar güzel olursa olsun, başka hiçbir yer kutsal ile kutsal olmayanın evlendiği bu köyle karşılaştırılamayacaktı. Işık evinin işleriyle uğraşacak zamanı bile bulamamıştı. Soğuk almış bir yumurcaktan diş ağrısından yakman bir sol ekip zanaatkarına kadar hastalarından birçoğu gelip yardımını istemişti çünkü. İçindeki endişeyi biraz olsun unutabilmek için, hastalarına eğilmişti bilge kadm, hastalarının şikâyetlerini dinlemiş, ağrılarını hafifletmişti. Sonra muayenehane boşalmış, Işık'ın içindeki yalnızlık çekilmez olmuştu.</p>

  <p class="block2">Uzun bir çalışma gününden sonra Neferle buluşmak ne kadar da büyüleyiciydi, ne tatlıydı yılların daha da pekiştirdiği sevgileri. Ölümcül bir tehlikenin karşısındaki kocasının yanında olamamak, Işık'a dayanılmaz bir acı veriyordu. Kapı aralandı ve Kapkara'nın burnu göründü. Siyah köpeğin bu odaya girmesi yasaktı, bu nedenle de eşiği aşmaya cesaret edemiyordu.</p>

  <p class="block2">- Gel, Kapkara, gel...</p>

  <p class="block2">Sahibesinin beklenmedik izniyle bir yasak deleceğinden mutlu olan köpek içeri girdi, Işık'ın ayaklannın dibine kıvrıldı.</p>

  <p class="block2">- Size ustabaşı Suskun Nefer'i getirdim, dedi General Me-hi, bir Delta haritasını inceleyen Firavun Amenmes'in önünde eğilerek.</p>

  <p class="block2">- Babamın ordusu hakkında tam olarak ne biliyoruz General?</p>

  <p class="block2">- Çok sayıda tecrübeli askerden meydana geldiğini, Haş-metmeapları. Ben en çok kuzeydoğu sınırındaki garnizonlardan çekiniyorum.</p>

  <p class="block2">- Başka bir deyişle, Per Ramessu'ya ani bir saldın önermiyorsunuz.</p>

  <p class="block2">Mehi hazırlıksız yakalanmıştı. Böylesine kesin sorular beklemiyordu, öte yandan da Amenmes'in kendine bir tuzak kurup kurmadığından emin değildi.</p>

  <p class="block2">- Büyük Ramses başkentini kolay ele geçirilmeyecek bir kent olarak tasarladı. Eğer niyetiniz saldırmaksa, Haşmetmeapları, o zaman uzun bir hazırlık gerekecek.</p>

  <p class="block2">- Ben de tam böyle düşünüyorum, General. Yetenekleriniz konusunda yanılmadığımı görüp seviniyorum. Bu yetenekleri doğru yolda kullanmaya devam edin, böylece sarayımın en etkili yöneticilerinden biri olarak kalırsınız.</p>

  <p class="block2">- Siz emredin, ben uygularım.</p>

  <p class="block2">General, Amenmes'in onu aşağılamaktan ve karşı gelinmez güç sahibi bir hükümdar gibi davranmaktan çok hoşlandığının farkındaydı. Başkaları bunu göremedikleri için yerlerini kaybetmiş, bu aymazlıklarının bedelini pahalı ödemişlerdi; yine de Mehi'ye sıradan bir insan muamelesi yapmanın imkânsız olduğunu firavun da öğrenecekti.</p>

  <p class="block2">- Bu Nefer kararıma karşı gelmeye cüret mi etti?</p>

  <p class="block2">- Seti'nin mezarını yıkmayı reddediyor.</p>

  <p class="block2">- İlgi çekecek nedenleri var mıymış?</p>

  <p class="block2">- Söylemedi, Haşmetmeapları. Suskun Nefer Hakikat Meydanı'nın efendisi ve sizi karşı karşıya getirecek savaşın muhtemel galibi olarak gördüğü babanıza bağlı kalmakta kararlı.</p>

  <p class="block2">- Seti'nin onu kurtarmak için zamanında geleceğini mi sanıyor? Ne aptallık! Mehi artık cezadan başka bir şey beklemiyordu. Firavun ya Nefer'i kendisine hakaret ve ihanetle suçlayacak olağanüstü bir mahkemeye çıkaracak ya da bir daha canlı çıkamayacağı bir zindana gönderecekti.</p>

  <p class="block2">- Göster bakalım şu asiyi bana.</p>

  <p class="block2">Oyun acımasızdı, ama Mehi oldukça keyif alıyordu olacaklardan. Getirmek için yanına vardığında, şaşılacak kadar sakin buldu ustabaşını.</p>

  <p class="block2">- Firavun sizi görmek istiyor.</p>

  <p class="block2">Nefer kabul salonuna girip Amenmes'i saygıyla selamladı.</p>

  <p class="block2">- Demek Hakikat Meydanı'nın ustabaşısı, emirlerimi tartışmasız yerine getirmekle yükümlü olan sizsiniz.</p>

  <p class="block2">- Haşmetmeaplarına kendilerini loncanın efendisi olarak görüp görmediklerini sorabilir miyim?</p>

  <p class="block2">- Ama tabiî! Yoksa siz hâlâ Seti'nin bir sahtekâr olduğunu, benim de tüm kraliyet sorumluluklarını üstlendiğimi anlamadınız mı?</p>

  <p class="block2">- Öyleyse, bana bir ebedî istirahatgâhı yıkmamı emredemezsiniz.</p>

  <p class="block2">- Ben üstün iradeyi temsil ediyorum, Nefer, onun için de kullarımın tümünden kesin itaat bekliyorum, buna siz de dahilsiniz. Ya bana boyun eğersiniz ya da en sert cezaya çarptırılırsınız.</p>

  <p class="block2">Mehi keyiften uçacak gibiydi, ama Nefer'in uzun suskunluğu endişelendiriyordu onu yine de; yoksa korku son anda kararını değiştirmesine mi yol açmıştı?</p>

  <p class="block2">- Hiçbir Hakikat Meydanı ustabaşısı yıkıcı olamaz, Haşmetmeapları. Ben karşınızda tek sorumlu olarak duruyorum ve sizden zanaatkarlar köyüne ve Krallar Vadisi'ne zarar vermemenizi rica ediyorum. Atalarınızın dirilecek bedenleri orada yatıyor, hiçbir faninin de orayı kirletmeye hakkı yok. Adına layık hiçbir firavun kutsalların en kutsalı olan o yere saldıramaz.</p>

  <p class="block2">Nefer'in cesareti generali şaşırttı. Böylesi sözlerle, kendi idam fermanını imzalıyordu.</p>

  <p class="block2">- Sözlerinizin nereye varabileceğinin bilincinde misiniz?</p>

  <p class="block2">- O sözleri duyabilmeniz gerekiyor Haşmetmeapları, atalarınızın mirasını koruyacağınızı umuyorum.</p>

  <p class="block2">- Zaten benim de niyetim bu, Nefer. Mehi yanlış duyduğunu sandı.</p>

  <p class="block2">- Sizi denemem gerekiyordu, diye sürdürdü Amenmes sözlerini. Çünkü kendi ebedî istirahatgâhımın yapımını babamınkini yıkmayı kabul edecek bir alçağa, bir haine emanet edemezdim. Siz benim düşündüğüm adammışsınız, Nefer, bundan ülke adına da mutlu oldum. Hakikat Meydanı'nın ulu efendisi olarak, tanrılar da isterse Seti'nin gömüleceği mezarı ziyaret edeceğim. Sonra da bana ayrılacak yeri kararlaştırırız.</p>

  <p class="block2">Gördüğü korkunç kâbustan uyanabilmek için, dudaklarını ısırdı General Mehi. Ne var ki dudaklarının acısı, şaşkınlıkla izlediği sahneyi silmeye yetmedi; firavun kollarını Suskun Nefer'in omuzlarına dolamıştı.</p>
</body>
</html>
