<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_16">On altıncı bölüm</h1>

  <p class="block2">Başlangıçtan beri, her şey ters gitmişti; sert rüzgârın, kırılıp devrilen direğin yüzünden güçleşen yolculuk başdanışmanı tekne değiştirmek zorunda bırakmış, üstüne üstlük, sekreteri de hastalanmıştı. Şimdi de, bu. II. Seti kuzeydoğudaki kışlaları denetliyordu, gündelik işler de Kraliçe Tausert'e kalmıştı. Genç karısına güvendiğinden, oğlu Amenmes'le arasında çıkması muhtemel bir çatışmaya daha iyi hazırlanabilmek, orduyla ilgilenebilmek için, krallığın işlerini kraliçeye devretmekte bir sakınca görmüyordu yeni firavun.</p>

  <p class="block2">Başdanışman Bay önce firavunla görüşüp kraliçeye direnmesini sağlamak istemişti başlangıçta, oysa firavunun başkentten ayrılması, bütün planın suya düşmesine neden olacakü. Tausert'le karşılaşmanın da başarısızlıkla sonuçlanacağı neredeyse kesindi.</p>

  <p class="block2">Bay sadece devletin en etkili yöneticilerinin girebildiği özel kabul salonuna alındığında, bir kez daha kraliçenin güzelliği ve zarafetine hayran olmaktan alamadı kendini.</p>

  <p class="block2">Açık yeşil elbise kraliçenin kusursuz vücut hatlarını belir-ginleştiriyor, neredeyse gerçekdışı hafiflikteki bilezik ve gerdanlığı insanın uzun süre direnemeyeceği çekiciliğini daha da artınyordu. Tausert Seti'yi ve saray halkını avucunun içine almıştı güzelliğiyle; Bay da ürkütücü bir zekâyla birleşen bu güzellik karşısında gücünün yok olduğunu hissetti bir kez daha.</p>

  <p class="block2">- Teb yolculuğundan memnun kaldın mı, Bay?</p>

  <p class="block2">- Az çok, Haşmetmeapları.</p>

  <p class="block2">- Öyleyse, iyi haberlerden başla.</p>

  <p class="block2">- Tüm bölge sakin, General Mehi'nin birlikleri de size sadık.</p>

  <p class="block2">- Amenmes'le görüşebildin mi?</p>

  <p class="block2">- Hayır, çünkü hasta ve umutsuzmuş. Anlaşılan, babasıyla boy ölçüşemeyeceğinin bilincinde olmalı.</p>

  <p class="block2">- Belki de kurnazlık yapıyordur.</p>

  <p class="block2">- Belki, ama Teb savaşa hazırlanıyor görünmedi bana.</p>

  <p class="block2">- Öyleyse, kötü haberlere geçelim, dedi kraliçe. Başdanışman yutkundu.</p>

  <p class="block2">- Suskun Nefer'le, Hakikat Meydanı'nın ustabaşısıyla görüştüm, ona niyetinizi anlattım ve...</p>

  <p class="block2">- Ne demek, niyetim? Ona anlatman gereken, herkesin önünde eğilmesi gereken karanındı!</p>

  <p class="block2">Başdanışman her zamanki tutumundan vazgeçti, doğruca konuya girdi.</p>

  <p class="block2">- Ustabaşı reddetti, Haşmetmeapları. Güzel Tausert'in gözlerinden alev çıkıyordu.</p>

  <p class="block2">- Söylediğini doğru duydum mu, Bay?</p>

  <p class="block2">- Nefer yazdıklarını teyit ediyor, kısacası Kenhir'in mezar kâtibi olarak kalmasını istediğini tekrarlıyor.</p>

  <p class="block2">- O ustabaşı firavuna itaat etmekle yükümlü olduğunu unutuyor mu?</p>

  <p class="block2">- Haşmetmeapları iradeniz karşısında eğilmemesi imkânsız tabiî. Ne var ki gMşimim onun için yeterli olmadı, sağlığı yerinde olan Kenhir'i görevden almamamız için uyardı beni.</p>

  <p class="block2">- Yoksa şu Nefer'in tarafında mısın, Başdanışman?</p>

  <p class="block2">- Tabiî ki hayır, Haşmetmeapları, üstelik başarısız olduğum için üzülüyorum. Ama o adam çok inatçı, boyun eğdirmek kolay olmayacak.</p>

  <p class="block2">- Oysa sana verdiğimiz görevleri yapardın hep. Tehdit neredeyse açıktı.</p>

  <p class="block2">- General Meni bile dikkatli olmayı öğütledi. Yaşlı Kenhir'i emekli etmek loncayı öylesine kızdıracak ki, çalışırken her zamanki heyecanı göstermemeleri, hatta düzeni bile bozmaları mümkün.</p>

  <p class="block2">- Başkaldırmaya cüret mi edecekler?</p>

  <p class="block2">- Başkaldırı sözü belki biraz aşın, Haşmetmeapları, ama zanaatkarlar birlik ve dayanışmalarına fazla önem veriyor gibi görünüyorlar.</p>

  <p class="block2">- Başka bir deyişle, bir yanlışlık yaptığımı, karanını değiştirmem gerektiğini söylemek istiyorsun.</p>

  <p class="block2">Cevap vermek zorunda kalmamak için, yerdeki döşeme taşlarından biri olmayı tercih ederdi başdanışman. Birkaç kelime, yıllar süren bir didinme ve sabrın sonunu getirebilir, meslek hayatı bir taşra kasabasının kâtibi olarak sürebilirdi.</p>

  <p class="block2">- Bir cevap bekliyorum, Bay.</p>

  <p class="block2">"Olan oldu" diye düşündü başdanışman, "belki de bir kez dürüst olmanın yaran vardır."</p>

  <p class="block2">- Ustabaşıyla görüştükten sonra, Haşmetmeapları, Kenhir'i görevde bırakmanın daha doğru olacağını düşünüyorum. Böylece Hakikat Meydanı loncası sarsılmaz, en kısa sürede firavunun isteklerini yerine getirir. Kaldı ki, kâtip de çok yaşlı...</p>

  <p class="block2">- Beni şaşırtıyorsun, Bay.</p>

  <p class="block2">- Buna üzüldüm, Haşmetmeapları, ama doğruyu söylemenin daha yararlı olacağını düşünüyorum. Çoklan beni bir fırsatçı olarak görür, amaçlanma ulaşabilmek için yalana ve dalkavukluğa başvurduğumu düşünür; belki de tümüyle haksız değillerdir. Ne var ki bugün, çok sevdiğim ve hizmet etmek istediğim ülkenin kaderine hükmeden kraliyet çiftinin danışmanıyım. Bu nedenle de, bedeli ne olursa olsun, tutum değiştirmek gerektiğine inanıyorum. Kraliçenin saldırgan bakışı neredeyse sevecen olmaya başlamıştı.</p>

  <p class="block2">- Seni yanlış değerlendirmişim, Bay, seni tek amacı zenginleşmek olan o zavallı dalkavuklardan biri sanıyordum. Oysa şimdi, dürüstlüğü seçmiş görünüyorsun. Tausert iltifat konusunda çok cimriydi aslında, bu rahatlatıcı sözler de başdanışmanı sakinleştiremedi; yoksa cellat bıçağının habercisi miydi bu tatlı kelimeler?</p>

  <p class="block2">- Bana Suskun Nefer hakkında daha ayrıntılı bilgi ver, dedi kraliçe.</p>

  <p class="block2">- Beni çok etkiledi, Haşmetmeapları. Bulunduğu yeri dolduran, hem güçlü hem de sakin bir adam. İnsan onun karşısında kendini çok ufak, neredeyse güçsüz hissediyor. Sesini yükseltmiyor hiç, karşısındakini ikna etmeye de çalışmıyor, hiçbir engele aldırmıyormuş gibi, doğruca hedefe yöneliyor. Ondan çekinmeniz gerek, Haşmetmeapları. Doğru, Nefer olsa olsa bir sanatçı, yine de gerçek önder özellikleri taşıyor, onu başına geçiren loncayı korumak için de hiçbir zayıflık göstermeden savaşmaya hazır görünüyor.</p>

  <p class="block2">- İşi bizzat firavuna karşı gelmeye vardıracak ölçüde mi? Başdanışman Bay tereddüt etti.</p>

  <p class="block2">- Herhalde oraya vardırmaz, size saygısızlık ediyor görünmek istemiyorum ama, soruyu doğru sorduğunuzdan da emin değilim.</p>

  <p class="block2">- Ne demek istediğini açıkla.</p>

  <p class="block2">- Böylesi bir adama emir vermek yetmez. İtaatinin baş eğmekten çok işbirliği olması için, önerileni tümüyle desteklemesi şart. Prens Amenmes'in hâlâ Teb'de olması ve tepkisinin henüz kestirilememesi nedeniyle, II. Seti'nin iktidarı güç koşullar içinde başlıyor, Krallar Vadisi'ndeki mezarı da çok önemli bir girişim olacak. Kenhir'den ayrılmaya zorlayarak Suskun Nefer'i güç durumda bırakırsak, ne elde ederiz?</p>

  <p class="block2">- Hükümdara saygı gösterilmesini, Bay!</p>

  <p class="block2">- Doğru, Haşmetmeapları, yine de biraz beklemek daha doğru olmaz mı?</p>

  <p class="block2">- Kraliçeye kararının yanlış olduğunu kabul etmesini mi öneriyorsun?</p>

  <p class="block2">- Sadece krallığın çıkarını düşünmesini öneriyorum.</p>

  <p class="block2">- Beni yalnız bırak, Bay. Firavun döndüğünde, kesin kararımızı alırız. Büyücü, evinin eşiğinde güneşin sıcaklığının tadını çıkaran Kenhir'in kucağına sıçradı. Üç ayaklı bir tabureye oturan yaşlı kâtip loncanın hizmetinde geçirdiği yılları, sevinç ve üzüntüleri hatırlıyordu. Hiçbir şeyden pişman değildi, ne gündelik sıkıntılardan, hatta ne de zanaatkarlar arasında yaşanan, tanrıların bile önleyemediği çekişmelerden.</p>

  <p class="block2">Dev kedi dikkatle elini yaladığı yaşlı kâtibe zarar vermemek için tırnaklarını çekmişti.</p>

  <p class="block2">Kapkara birkaç metre geriden izliyordu olanları. Kara köpek kedinin mezar kâtibiyle dost olmasını kabul ediyordu, ama nasıl bir tutum izleyeceğine karar vermeden önce kediyi gözden kaçırmamakta da kararlıydı.</p>

  <p class="block2">- Benden çok daha beceriklisin, diye fısıldadı Kenhir Büyücü'nün kulağına, her zaman dört ayağının üzerine düşmeyi başanyorsun çünkü. Oysa ben, pek diplomatça davrana-rnıyorum, yönetimin hoşuna gitmeye çalışmadan işimi gerektiği gibi yapmaktan başka bir şey düşünmüyorum. İstesem de yapamazdım herhalde, bu yaştan sonra da değişemem ya.</p>

  <p class="block2">Paneb mezar kâtibinin sağına oturdu.</p>

  <p class="block2">- Bu canavar sizden etkilenmiş görünüyor, yine de yabanî kalmakta kararlı.</p>

  <p class="block2">- Anlaşılan birbirimize benziyoruz.</p>

  <p class="block2">- Sanatçı değilsiniz, Kenhir, yine de meslek hayatınız loncanın sırlarından çoğunu öğrenmenizi sağladı.</p>

  <p class="block2">- Söylentilere fazla inanma, evlat.</p>

  <p class="block2">- Nefer benden eserimi yapmamı istedi.</p>

  <p class="block2">- Hayatının önemli bir aşaması olacak bu, Paneb. Bütün yeteneğine rağmen, güçlüklerin üstesinden gelip gelmeyeceğin belli değil.</p>

  <p class="block2">- Oysa siz, siz hammaddenin ne olduğunu biliyor olmalısınız.</p>

  <p class="block2">- İnsan doğası. Dünyada insan doğasından daha bozuk, daha gülünç bir şey olamaz, ne var ki tanrıların bizlere verdiği alet bu, bu aletle yaşamayı öğrenmek zorundayız. İnsan doğasını reddetme, onu işlenmesi güç bir madde olarak görmeye çalış.</p>

  <p class="block2">- Kendimi de değiştirmem mi gerekiyor?</p>

  <p class="block2">- Sakın düş görme. Böyle doğdun, böyle öleceksin. Tecrübem bana kimsenin değişmediğini, bu değişimi yaratmak için doğan kişinin de sadece ustabaşı olacağını öğretti. Yine de gizledikleri biçimleri gün ışığına çıkarmak için taşı ve tahtayı küçültmek gerekir. Taşı kaplayan çamuru at, Paneb, böylece özünü gör, varlığının merkezini tanı. İşte o zaman, hammaddeye varırsın.</p>

  <p class="block2">Kedi güven içinde, uyukluyordu. Suskun Nefer'in yaklaştığını duyup, gözlerini araladı.</p>

  <p class="block2">- Akşam gerçekten de harika değil mi? diye sordu Kenhir, batan güneşle konuşuyor gibi. Yıllar var ki kendime böylesi bir tembellik izni vermemiştim.</p>

  <p class="block2">- Saraydan sizle ilgili kesin kararı bildiren bir yazı aldım, dedi ustabaşı.</p>

  <p class="block2">- Bana yazılanları anlatmadan önce, bırak da köydeki bu son günümün zevkini çıkarayım. Eşyalarım hazır, hizmetçimi gönderdim, kimseyle vedalaşmadan çekip gideceğim buradan. Yarından tezi yok, beni unutur, adımı bile anmazsınız. Hayat böyle, işte.</p>

  <p class="block2">- Hayat bazen beklenmedik biçimler alıyor.</p>

  <p class="block2">Yaşlı kâtip birden derin bir endişe duydu yüreğinde.</p>

  <p class="block2">- Yoksa firavun bana ek bir ceza mı verdi?</p>

  <p class="block2">- Bunun kararını siz verin. II. Seti mezar kâtipliği görevinizin devanı edeceğini bildiriyor.</p>
</body>
</html>
