<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_22">Yirmi ikinci bölüm</h1>

  <p class="block2">Seti'nin mezarında çalışmak için, iki vazgeçilmez aleti vardı Paneb'in; tereddüt anında orantıları denetlemek için kullandığı, bir dirsek boyunu gösteren katlanabilir bir arış, bir de Kurtarıcı Şed'in armağanı, tüm ölçüleri gösteren göz.</p>

  <p class="block2">Kurtarıcı Şed, duvarlarının büyük bir dikkatle düzeltilip çizimcilerin üzerine "Ra'nın İlahilerini" ve "Gizli Odanın Kitabını" temsil eden hiyeroglifler çizdikleri kuyu salonuna giden, birbiri ardında sıralanan, 2,82 metre genişliğinde, yükseklikleri 3,25 ile 3,39 metre arasında değişen üç koridoru tasarlamak için sembolik bir program geliştirmişti; seçilen metinler kralın ruhuna, dirilişe ulaşmak için aşılması gereken bölgeler ile ışığın gizli adlarını öğretecekti.</p>

  <p class="block2">Heykeltıraşlar da firavunun sonsuza dek genç ve Osiris gibi taç takmış haldeki, hayranlık uyandırıcı bir heykelini yapmışlardı. Böylelikle firavun bir yandan karanlıkları yenen güneşi bedeninde canlandırırken, bir yandan da ölülerin ve yerin altındaki krallığın tanrısının dirilişini yeniden yaşayacaktı. Bir sonraki resim, II. Seti'yi tanrısal ışık Ra'ya ve evrenin sonsuz kuralı Maat'a armağan sunarken gösteriyordu.</p>

  <p class="block2">İş günü tamamlanmak üzereydi, kandillerin ışığı da gücünü yitirmeye yüz tutmuştu. Kayanın içinde küçük bir salon oluşturulmuştu oluşturulmasına da, geriye o salona hayat vermek kalmıştı.</p>

  <p class="block2">- Ruhun kuyusunu kazmaya ne zaman başlıyoruz? diye sordu Paneb ustabaşına.</p>

  <p class="block2">- Kazmayacağız. Ressam şaşırdı.</p>

  <p class="block2">- O kuyu gerekli! Lahit kuyunun üzerinden geçtiğinde, içindeki enerji ölümü yok edecektir.</p>

  <p class="block2">- O enerjinin adı ne, Paneb?</p>

  <p class="block2">- O enerji Nun, kendi başına doğan büyük tanrı, tüm hayat kaynağının ve yaratıcı güçlerin babası.</p>

  <p class="block2">- Çizdiğin metinleri hatırlıyorsun, ama o metinlerin öneminin ve anlamının farkına varabildin mi? Kuyunun gerçekten kazılıp kazılmaması o kadar önemli değil; onu aklında oluştur, tıpkı bizim atalarımızı düşündüğümüz gibi, oluştururken de hiyeroglifler ile tören çizirrüerinin ona tüm gerçekliğini verdiğini bil. Önemli olan, Nun'un kendisi. Bazılarının gözüne kargaşa gibi, bazılarına da dipsiz karanlıklar yani beynimizin asla kavrayamayacağı, başımızı döndüren evrenin sonsuzluğu gibi görünür; kimilerinin gözünde de ayırt edilmemiş, varlıktan önce olan ve sonsuzluktan sonra da devam edecek olandır; her biçimde var olan, görülmez ama yaşamsal madde gibi. Tapınağın doğumunu hazırlamak için bir temel kazdığında, Nun'a dokunursun; su baskını onun biçimlerinden biridir, rüzgârın soluğu da bir diğeri. Uykuya daldığında da, Nun'a varırsın. Güneş kayıkları Nun üzerinde yüzerler; her yaratılış da o yaratılmayandan doğar. Görünür dünyanın sınırlarını bilinçli olarak aştığın an, Nun'a girersin.</p>

  <p class="block2">- Bütün bunlar, Krallar Vadisi'nin Nun'un görüntülerinden biri olduğu anlamına mı geliyor?</p>

  <p class="block2">- Evet, Paneb, Krallar Vadisi Nun'un içindedir; tıpkı üzerinde yaşadığımız dünya gibi, belirli bir süre için sudan yükselen bir adacık gibi. Bu sınırsız enerji çevremizi sarar, vücudumuzu olduğu kadar ruhumuzu da besler. Hakikat Meydanı'nın zanaatkarları olan bizler, onun bütün gücünün temsil edileceği bir ebedî istirahatgâh yaparken Nun'un içinde yaşama sorumluluğuna ve ayrıcalığına sahip oluruz. İşlenmemiş maddeyi dönüştüren uyum sayesinde, başlangıçtaki enerji kendini belli etmeksizin yükselir. O olmasa, bizler sadece mezarlar kazardık, hayatın sığınaklarını değil.</p>

  <p class="block2">-Yoksa hammaddenin, Nun olduğunu mu söylemek istiyorsun?</p>

  <p class="block2">- Geç oluyor, Paneb, yanlış hatırlamıyorsam bana bu salonun süslenmesi için ne tasarladığını anlatacaktın.</p>

  <p class="block2">- Emin misin? diye sordu Pişkin Somun Pay karısına.</p>

  <p class="block2">- Kesinlikle.</p>

  <p class="block2">- Bu kez, fazla oldu artık! İyi bir insan gibi davranıp sabır göstermek isterdim ama, benimle alay edilmesine de izin veremem.</p>

  <p class="block2">- Ne yapabiliriz ki? Mahkemenin bizi haklı göreceğinden kuşkuluyum, özellikle de başında mezar kâtibi varken.</p>

  <p class="block2">- Ben haklıyım.</p>

  <p class="block2">- Öyleyse, git söyle ona.</p>

  <p class="block2">Karısının haklı öfkesinden de cesaret alan Pişkin Somun Pay arkadaşları Çakal Unes ve Kararlı Gau'ya danışıp onların da desteğini sağladıktan sonra, onlarla birlikte Kenhir'in yazıhanesinin yolunu tuttu.</p>

  <p class="block2">Yaşlı kâtip, içinde önemli haber bulunmadığım tahmin ettiği resmî zarflan açıyordu, karamsar bakışlarını yaklaşan üçlüye dikti.</p>

  <p class="block2">- Yine ne var?</p>

  <p class="block2">- Bizi dinlemen gerek, Kenhir! dedi Pişkin Somun Pay. Yanakları alev alevdi.</p>

  <p class="block2">- Söyleyecek bir şeyiniz mi var yoksa?</p>

  <p class="block2">- Var, tabiî! Hakkıma düşen bira testilerini neden hâlâ vermedin? Evde tek bir yudum bira bile kalmadı, böylesine bir davranışla karşılaşmayı da reddediyorum! Bir angarya çıktığında, beni çağırmaktan çekinmezsin, ama iş iyi bira dağıtmaya geldiğinde, hep unutuyorsun beni.</p>

  <p class="block2">- Senin iyiliğin için.</p>

  <p class="block2">- Ne demek, benim iyiliğim için?</p>

  <p class="block2">- Neredeyse göbeklendin, Pay, fazla bira içmek durumunu daha da kötüleştirebilir.</p>

  <p class="block2">- Mezar kâtibi olabilirsin, ama nasıl davranacağımı öğretmek sana düşmez!</p>

  <p class="block2">- Yanılıyorsun, Pay. Eğer hastalanırsan, yokluğun ekibin işini yavaşlatır, gecikme de hepimizi etkiler. Tam kral mezarını kazmaya başladığımız sırada, sağlığına dikkat etmek zorundayım. Arkadaşların da sana gizlice içki içirtmeye kalkmasınlar sakın, çünkü eninde sonunda öğrenirim bunu, ondan sonra da sert önlemler almak zorunda kalırım.</p>

  <p class="block2">Üç kafadar çekilmekten başka bir çare bulamadı. Birbirlerine baktıklarında, Kenhir'in kafasının en sert kayalar sınıfına sokulması gerektiği konusunda hemfikir olduklarını anladılar.</p>

  <p class="block2">Mezar kâtibi taburesinin üzerine oturup ellerini bastonunun sapında kenetledi. Ustabaşıyla konuşmadan önce, sağ ekip zanaatkârlarının II. Seti'nin ebedî istirahatgâhındaki kandilleri yakmalarını bekledi.</p>

  <p class="block2">- Tüm ekip giderek sinirlenme belirtileri göstermeye başladı, Nefer, sol ekibin durumu da daha iyi değil. Hay bu hafta iki kez zanaatkârlarının dikkatini çekmek zorunda kaldı, insanların dünyayı yeni baştan kurdukları içki âlemlerini önlemek için sert bira dağıtılmasını yasaklamaya karar verdim.</p>

  <p class="block2">- Endişelerinde haklı olabilirler, diye korumaya çalıştı Nefer arkadaşlarını, iktidardaki firavunun ziyaret etmeyi bile gerekli görmediği bir mezarı hazırladıkları için mutsuz oldukları doğru.</p>

  <p class="block2">- İnsan gerektiği gibi çalışırsa, endişelenecek zaman bulamaz.</p>

  <p class="block2">- Herkes II. Seti ile Tausert'in oğullan doğunca Amenmes'in sert bir tepki göstereceğinin farkında.</p>

  <p class="block2">- Eğer kafasında birazcık akıl varsa, babasına karşı dikilmez. Seti oğlunu Karnak'taki Tanrı Amon'a götürdü, Amenmes yasal kralın önünde eğilirse, her şey eski düzenine girer.</p>

  <p class="block2">- İyimserliğiniz beni yüreklendiriyor, Kenhir.</p>

  <p class="block2">- Sakın fazla heyecanlanma, Nefer, iyimserliğim bir maskeden başka bir şey değil çünkü. Prens Amenmes'in birkaç kez Karnak'ın başrahibiyle görüştüğünü, bölgedeki yetkililerin de prensin davranışlanndaki değişiklik karşısında şaşırdıklarını duydum. Hayatın zevklerinin tadına vardıktan sonra, gerçek bir asker oldu genç prens, komuta etmeyi bildiği kadar, ön safta çarpışacak kadar yürekli bir asker. Bu çarpışma arzusu hiç de iyiye yorumlanacak bir şey değil.</p>

  <p class="block2">- Bazı insanlar kararsızlıkla yetinir. Prens Amenmes'in de öyle olduğunu umalım. Kaldı ki General Mehi hâlâ bizi korumakla görevli değil mi?</p>

  <p class="block2">- O kalkanın üzerimizden kalkması için bir firavun fermanı yeterli olur.</p>

  <p class="block2">- Tam da ebedî istirahatgâhını yaparken, II. Seti bizi neden arkamızdan vurmak istesin ki?</p>

  <p class="block2">- Kraliçe Tausert, Hakikat Meydanı'ndan nefret etmiyor mu? Benim yerime kendi hesabına çalışan bir casus getirmek istemekle, meyvenin içine bir kurt yerleştirmeyi amaçladı.</p>

  <p class="block2">- Ama başaramadı, dedi Nefer, bu da kraliyet ailesinin işimizi çok önemli gördüğünün kanıtı.</p>

  <p class="block2">Kenhir başını salladı.</p>

  <p class="block2">- Son zamanlarda, diye mırıldandı, Çakal Unes'in davranışlarını hiç beğenmiyorum. İtiraz etmek için, gölgede kalarak sununla ya da bununla birleşiyor, topluluğu çürütmek ister gibi bir hali var.</p>

  <p class="block2">- Haydi, ne düşündüğünüzü tümüyle açıklayın, dedi ustabaşı. Yoksa bize ihanet edeni belirlediğinizi mi söylemek istiyorsunuz?</p>

  <p class="block2">- Unes'in suçlu olduğu konusunda en küçük bir kanıt bile yok elimde, yine de gözünü üzerinden ayırmamanı öneririni.</p>

  <p class="block2">- Daha kesin bir şey?</p>

  <p class="block2">- Hayır, yok. Kuyu salonunun çevresinde bu kadar çok esrar neden?</p>

  <p class="block2">- Paneb bana şaşırtıcı bir öneride bulundu, ben de kabul ettim. Şimdi de önerisini gerçekleştirmeye başladı.</p>

  <p class="block2">Kenhir kaşlarını çattı.</p>

  <p class="block2">- Bir kral mezarının süslenmesinde değişikliklerden pek hoşlanmam.</p>

  <p class="block2">- Firavunun yokluğunda, geleceğin belirsizliğinde çalışmak zorunda olduğumuza göre, bu değişikliğin ayn bir özelliği var. Önemli olan özel koşullara göre hareket etmek değil mi?</p>

  <p class="block2">- Eğer Paneb'in önerisi uygun değilse, silip yeni baştan başlamak gerekecek.</p>

  <p class="block2">- Öyleyse, gelip bir bakın.</p>

  <p class="block2">Kenhir büyük bir gerginlikle birinci koridora girdi, fanteziler göreceğinden korkarak duvardaki metinleri incelemeye başladı. Yine de en küçük bir hataya bile rastlamadı, hatta sıvanın şimdiye kadar görülmemiş kusursuzlukta olduğunu kabul etmek zorunda kaldı. Armağan görüntüleri de tören geleneklerine tümüyle uygundu. Geriye şu ünlü kuyu salonunu incelemek kalıyordu. Üçer fitilli on kandil, Paneb'in şaşırtıcı resimlerindeki tüm ayrıntıların altını çizen yoğun bir ışık yayıyordu.</p>

  <p class="block2">Ne armağan sahnesi ne bir ilah; sadece bir firavunun cenaze töreni sırasında mezara bırakılan hediyeler: bir şahin, bir kobra, bir boğa, bir çakal, bir ibis, bir timsah resmi ve firavunu elinde asasıyla kayıkta ya da bir panterin sırtında sistron çalan çıplak bir çocuk veya kraliyet armağanlarını sunan bir rahip gibi gösteren resimler.</p>

  <p class="block2">- Bütün bunlar, loncanın fırtınaya kapılmaması koşuluyla Tuti tarafından altından üretildi, diye açıkladı ustabaşı. Eğer istenmeyen gerçekleşir, lonca da olaylardan etkilenirse, törenlerin hayata geçirecekleri bu resimler sayesinde, firavun hiçbir şeyin eksikliğini çekmeyecek.</p>

  <p class="block2">Kenhir'in ağzı açık kalmıştı. Paneb fazla zarafeti olmayan, basit biçimler seçmişti. Ne var ki seçtiği tüm biçimler firavuna öbür tarafa giden sonsuz yolda eşlik edecek çeşitli güçleri temsil ediyorlardı. Bazı biçimlerin çevresinde ince bir kırmızı çizgi vardı, resimlerin tümü de altın renginde boyanmıştı.</p>

  <p class="block2">- Tatmin oldunuz mu, Kenhir?</p>

  <p class="block2">- Hayır, hayran kaldım.</p>
</body>
</html>
