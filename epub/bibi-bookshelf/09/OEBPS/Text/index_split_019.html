<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_20">Yirminci bölüm</h1>

  <p class="block2">Kokulu cildi, âşık bir kadının çıplaklığıyla güzelleşmiş vücuduyla Firuze, Paneb'i zevk yolunda çok ötelere götürmüştü. Kendilerini birbirlerine verdikleri her sefer, karşısında düş gücü tükenmez yeni bir sevgili bulduğu hissine kapılıyordu genç dev.</p>

  <p class="block2">Tutkuyla girip yollarını yitirdikleri karşılıklı keyif dünyasından yavaş yavaş gerçeklere dönen iki sevgili, sanki yeni doğmuşlar gibi birbirlerine bakıyorlardı.</p>

  <p class="block2">- Hiç yaşlanmıyorsun Firuze. Bunun sırrı ne?</p>

  <p class="block2">- Tanrıça Hathor'un büyüsü.</p>

  <p class="block2">- Sen de benim gibi hammaddeyi aramadın mı?</p>

  <p class="block2">- Bizim yolumuz zanaatkârlannkinden farklı.</p>

  <p class="block2">- Erninirn siz de hammadde kullanıyorsunuz.</p>

  <p class="block2">- Hathor evrendeki tüm yaşam biçimlerini birbirlerine bağlayan sonsuz aşk değil midir?</p>

  <p class="block2">- Ya hammadde bu anlattığın aşksa?</p>

  <p class="block2">- Söylenenlere bakılırsa, gün boyu Suskun Nefer'in mezarına kapanıyor, yaptıklarını da kimseye göstermiyormuş-sun.</p>

  <p class="block2">- Doğru. Sadece yaşlı Kenhir ustabaşının göstermek istediği bir resmi görebildi. O günden beri mezarın girişini bakayayla kapatıyorum, Nefer bile ne çizdiğimden habersiz.</p>

  <p class="block2">- Hammaddeyi bulmadan, yenilgiye doğru koşmuş olmuyor musun?</p>

  <p class="block2">- Yenilgi, hammaddeyi tahtada, ateşte ya da bilmem nerede bulmayı beklemek olurdu. Zamanını hammaddeyi merak ederek geçirmek, hayatını kaybetmektir. Eserimi gerçekleştirecek yeteneğim ya vardır ya da yoktur. Hammadde yüreğim ile elimin birlikteliğidir, önemli olan tek bir gerçek var: yapmak. Benim de yapmayı bildiğim tek şey, resim.</p>

  <p class="block2">Tiz çığlıklar sevgililerin dikkatini çekti.</p>

  <p class="block2">- Çirkin Hayvan bu! diye haykırdı Firuze kapıyı açmaya gitmeden üzerine bir örtü alarak.</p>

  <p class="block2">Sarı boynu siyah çizgilerle süslü kaz avazı çıktığı kadar bağırıyor, çığlıklanyla Hathor rahibesinin evine girmekte kararlı olduğunu belli ediyordu.</p>

  <p class="block2">- Bana kalırsa, Çirkin Hayvan seninle konuşmak istiyor, Paneb.</p>

  <p class="block2">- Benimle mi? Evet hakkı var! Gecikiyorum.</p>

  <p class="block2">Sağ ekip zanaatkârlarının toplantı odasının kapısında nöbet bekleyen Somurtkan Karo'nun önüne en son gelen, Paneb'di.</p>

  <p class="block2">- Kapıyı kapatmak üzereydim, diye homurdandı Somurtkan.</p>

  <p class="block2">- Ama hâlâ açık, önemli olan da bu.</p>

  <p class="block2">Her zanaatkar kendine ayrılmış yerde oturuyordu, ustabaşı atalara seslenerek loncayı korumaları, yolunu çizmeye devam etmeleri için yakardı. Ustabaşının sesindeki ciddiyeti duyan zanaatkarlar, Nefer'in onları sadece müjde vermek için toplamadığını anladılar.</p>

  <p class="block2">- Yeni bir emre kadar firavunun burayı ziyaret etmesi söz konusu değil, diye açıkladı Nefer, yine de bizi ebedî istirahat -gâhını hazırlamakla görevlendiriyor. Onun için yarın Krallar Vadisi'ne gidip mezarın yerini seçeceğiz.</p>

  <p class="block2">- Ya seçtiğimiz yer, firavunun hoşuna gitmezse? diye endişelendi Burun Fened.</p>

  <p class="block2">- Bakacağız.</p>

  <p class="block2">- Firavun neden gelip bizleri görmüyor? diye sordu Güçlü Naht.</p>

  <p class="block2">- Oğlu Amenmes Teb'de de ondan.</p>

  <p class="block2">- Oğlunun niyetini biliyor muyuz?</p>

  <p class="block2">- Elimizde hâlâ kesin bilgi yok, ama bugüne kadar babasına bağlılığını bildirmedi. Bu da Amon'un kentinde iktidarını ilan edebileceğini düşündürüyor.</p>

  <p class="block2">- Kuzey Güney'e karşı... ortada da biz!</p>

  <p class="block2">- Şimdilik, dedi Paneb, kazmamız gereken bir kral mezarı var, bundan daha güzel bir haber de olamaz.</p>

  <p class="block2">- Ya sol ekip? diye merak etti Araştırmacı İpuy.</p>

  <p class="block2">- Hay'ın yönetimi altında, Kraliçeler Vadisi'nde çalışacaklar. Oradaki kayaların yumuşaklığı nedeniyle, onanlıp düzeltilmesi gereken sürüyle kraliçe mezan var.</p>

  <p class="block2">- Mezarın yerini düşündün mü? diye sordu Kararlı Gau.</p>

  <p class="block2">- Onu yerinde konuşuruz.</p>

  <p class="block2">Ustabaşının cevabı zanaatkarları şaşırttı. Genellikle böyle kaçamak cevaplar vermezdi Suskun Nefer.</p>

  <p class="block2">Genç karısının daha güneş doğmadan uyandırdığı mezar kâtibi bir parça taze ekmek kemirdikten sonra sarsak adımlarla aletlerin saklandığı, gözlerden ırak kilitli odaya gidip çekiçler, çeşitli boylarda bakır keski ve kalemler çıkardı, zanaatkarlara dağıttı. Kâtip Yardımcısı îmuni kimin ne aldığını özenle yazdıktan sonra kafile yola düştü, Kenhir'i geride bırakmamak için ağır adımlarla patikayı tırmanmaya başladılar.</p>

  <p class="block2">- ihtiyarın yüzünden düşen bin parça, dedi Pişkin Somun Pay. Giderek daha sert, daha kinci oluyor.</p>

  <p class="block2">- Huyunu değiştirmesi mümkün değil, dedi Neşeli Renu-pe. Artık yaşı da böylesi yürüyüşlere uygun değil.</p>

  <p class="block2">- Sen öyle zannet! diye itiraz etti Âlim Tuti. Birkaç dakika sonra hepimizden daha hızlı tırmanmaya başlayacak. Dünyayı verseniz, Krallar Vadisi'nden bir gün kaçırmaya gönlü razı olmaz. Orada, hiçbir şey başka yerdekine benzemez; sanki canlı canlı başka bir dünyaya girmemize izin verilmiş gibi.</p>

  <p class="block2">Kuyumcunun görüşü çok kişi tarafından da paylaşılıyordu. Kafile dağdaki geçide vanp hasırlarını, su ve erzaklarını yerleştirdiğinde hâlâ sağlıktan ve ailelerinden söz ediyordu zanaatkarlar; ne var ki dirilrniş firavunların ruhlarının yaşadığı "büyük çayıra" inen patikaya girdiklerinde, herkes sustu. Öteki işçiler gibi sıradan zanaatkarlar değildi onlar. Dışa-ndan kimsenin giremediği, kayayı delerek yeni bir yol bulmaya çalışacaklan kutsal bir manzarada gezmekle yükümlü bir ekip olarak görüyorlardı kendilerini. Krallar Vadisi'nin iki Nübyeli polisin koruduğu dar taş kapısından geçerken hain bile az da olsa heyecanlandı. Ancak geri dönemeyecek kadar uzağa gitmiş, bağışlayamayacak kadar aşağılaşmıştı artık. Hem adalet diye bir şey olsaydı, loncayı vadiye onun götürmesi gerekirdi, Suskun Nefer'in değil.</p>

  <p class="block2">Krallar Vadisi'nin eşiğinden geçen herkes, alün işlemeli uzun bir elbise giymiş bilge kadını görerek şaşırdı.</p>

  <p class="block2">- Firavunun yokluğunda, bizi onun ebedî istirahatgâhmı kazmaya başlayacağımız yere götür.</p>

  <p class="block2">Işık giyene mimarların şefi payesini veren, böylelikle taşa ilk kazmayı vurma hakkı tanıyan altın işlemeli önlüğü Nefer'in beline doladı. Boynundaki İsis düğümü kötü güçleri uzaklaştıracak, böylelikle ustabaşının düşüncesini, gerçekleştirilecek eserle ilgilenebilmesi için özgür kılacaktı. Başta bilge kadın ile ustabaşı olmak üzere, kafile ağır adımlarla Büyük Ramses'in ebedî istirahatgâhınm önünden geçti, Tutanhamon'un mezarını örten taşları ve çok az kişinin bildiği gizli bir tapınağı aştı, güneydoğuya yönelen patikaya girdikten sonra önce baüya, sonra da güneye dönüp I. Tutmosis'in mezarını ardında bıraktı ve on beş metre ötede, yarın önünde durdu. Burası değişik, tuhaf bir yerdi, sanki vadinin biraz dışında gibi. Hemen hepsi içlerinde büyük bir yalnızlık duydu, ama üzüntüden eser yoktu. Burun Fened yaklaşü. Kayayı kokladı, öptü, sonra okşadı. Kayayla derin bir ilişki kurabilmek, damarlarında dolaşan hayatı hissedebilmek ve açılmayı kabul edip etmeyeceğini anlamak için bir daha kokladı, öptü, okşadı; sonra bir daha, bir daha...</p>

  <p class="block2">- Kaya kabul ediyor, dedi sonunda.</p>

  <p class="block2">Zanaatkarlar yarım daire biçiminde toplanınca, Suskun Nefer ilerledi. Temel devlet sırlarını, kral mezarlarını gösteren çizimleri uzun uzun inceledikten sonra, buranın el değmemiş olduğunu görmüştü.</p>

  <p class="block2">İlk kazma darbesini vurdu, bakir kayayı gelecekteki eseri doğurması için altın kalemi yarığa sapladı.</p>

  <p class="block2">Yürekler sıkıntılıydı. Herkes loncanın bir kez daha görünmeze daldığını, bir kez daha sonsuzluğun yeni bir görüntüsünü gün ışığına çıkarmaya çalışacağını biliyordu. Aletlerin belli belirsiz tıkırtısı yine de dağların çevrelediği vadiyi doldurdu; sanki tüm vadi Hakikat Meydanı'nın ekibini onaylıyor gibi.</p>

  <p class="block2">Ustabaşı kenara çekildi, üzerine gökyüzü ateşinin Tanrı Şefin hayvanının burnu ile kulaklarını çizdiği ağır taş kazmayı Paneb aldı. Ve ateş kayaya saplandı.</p>

  <p class="block2">Ustabaşının talimatı uyarınca kazmalar ve ucu sivriltilmiş yontma kalemleriyle kayayı delmek, fırlayıp zanaatkarları yaralamaması için taş parçalarını sepetlere doldurup götürmek, aletleri temizlemek, geçitteki taş kulübelerde uyumak, yeniden vadiye dönmek... Ekip arasındaki dayanışma, şantiyenin en küçük bir sürtüşme olmadan düzene girmesini sağlamıştı.</p>

  <p class="block2">Çalışmaların bu aşamasına katılmayan, sadece Kurtarıcı Şed'di, bilge kadının verdiği ilaçlarla gözleri giderek düzelen başressam. Mezarın hemen yanında kurulmuş açık hava atölyesinde, birinci koridorun anıtsal kapısının dekorunu hazırlamaya çalışıyordu.</p>

  <p class="block2">- Belki yaralıyorum ama, dedi Suskun Nefer'e, çalışma hızının hiç azalmadığını hissediyorum. Sanki büyük bir acelen varmış gibisin, bu da her zamanki âdetlerine hiç benzemiyor.</p>

  <p class="block2">- Gerçekten de, kaybedecek zamanımız yok.</p>

  <p class="block2">- Bizden sakladığın önemli bilgilerin mi var yoksa?</p>

  <p class="block2">- Hayır, Şed. Ben sadece kendimi buraya ve yaşadığımız ana uydurmaya çalışıyorum.</p>

  <p class="block2">- Kötümser olmak istemem, ama bu söylediklerin iyiye işaret değil.</p>

  <p class="block2">- Henüz bilemiyorum... Paneb sana eserinden söz etti mi?</p>

  <p class="block2">- Bir iki kere dokundurdu, o kadar. Kimseden yardım almamakta kararlı. Bana kalırsa, senin için hazırladığı mezardan çıkarıldığına memnun olmadı. Yine de kazmayı vururken kullandığı güce bakarsan, yeni bir kral mezarının yaratılmasına katkıda bulunmaktan mutlu olduğu anlaşılıyor. Bu çocuk, kimsenin anlayamayacağı bir dayanıklılığa sahip.</p>

  <p class="block2">- Bu dayanıklılık ve çalışma gücü hammaddeyi bulmasına yetecek mi?</p>

  <p class="block2">- Emin değilim. Gerekli olabilecek sayısız beceri var, başatının reçetesini yazmanın mümkün olabileceğini de sanmıyorum. Yoksa artık tanrılara da güvenmiyor musun?</p>

  <p class="block2">- Endişelenme, Şed.</p>

  <p class="block2">Marangoz Didya'nın yaptiğı üç bacaklı sağlam bir taburenin üzerine yerleşmiş Kenhir'in kül yutmaz bakışlarla izlediği sağ ekip zanaatkarları, Paneb ve onunla boy ölçüşmeye kararlı Güçlü Naht'ın peşinde, giderek artan bir hızla yürütüyorlardı çalışmalarım.</p>

  <p class="block2">Bilge kadm yanılmamıştı; kaya güzel ve sağlıklıydı, aletlerle birlikte şarkı söylemeye girişmişti.</p>
</body>
</html>
