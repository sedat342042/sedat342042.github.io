<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_39">Otuz dokuzuncu bölüm</h1>

  <p class="block2">Köy hayatı onu öylesine büyülemişti ki, Amenmes'ten kurtulabilmek için bir tapınağa sığınmış olduğunu bir an bile düşünmedi Kraliçe Tausert. Sarayın günlük kaygılarından, entrikalarından uzak, Maat ve Hathor Tapınağı'ndaki açılış törenlerine katılarak tanrısal varlığın karanlıklardan çıkıp Hakikat Meydanı'nı aydınlatması için yalvarmış, sonra Firuze'yle birlikte her evi ziyaret etmiş, ataların sunaklarına çiçeklerden ve yiyeceklerden armağanlar sunmuş, en sonunda da tüm rahibelerle altının ve kuzeyden esen tatlı yelin tanrıçası, baü zirvesinin kraliçesi, göklerin hanımı, dişi güneş ve neşe dağıtıcısının törenlerine katılmıştı.</p>

  <p class="block2">Müzik çalıp Hathor'un onuruna dans etmişlerdi, aralarında kraliçenin de bulunduğu yedi rahibe, olumsuz enerjileri uzaklaştırmak ve tanrıçanın cömertliğini lonca üyelerine çekmek için sistronlannı çalmışlardı. Büyük Ramses'in küçük sarayına yerleştirilen Tausert köyün kurucularının, I. Amenofis ile büyük eşi Ahmes Nefertari'nin ruhlarına saygılarını sunmuş, sonra da Hathor'a olan aşkıyla hasadın koruyucusuna dönüşen ürkütücü dişi kobrayı sakinleştirme törenine katılmıştı.</p>

  <p class="block2">Kimse, taze su ihtiyacının karşılanması, hububatın silolarda korunması, veya mezar kâtibinin yönettiği okuldaki eğitim gibi gündelik işlerin her ayrıntısıyla ilgilenen kraliçenin tevazuu ve sadeliği karşısında şaşkınlığım gizleyemiyordu. Mısır kraliçesine bu denli yaklaşabilmenin keyfini çıkaran çocuklar da hiyeroglifleri gerçekten okuyabildiklerini, doğru yazabildiklerini göstermek için, ellerinden gelen gayreti gösteriyorlardı. Yaramaz Aperti bile uslanmıştı sanki, Kapkara ise yeşil maymunu kolluyor, gidip kraliçeyi rahatsız etmemesi için onu bir an bile gözden kaçırmıyordu.</p>

  <p class="block2">Göz açıp kapayıncaya kadar geçen bu tatlı saatler, paha biçilmez bu mutluluk, kraliçenin bilge kadının askerlerce Teb kentine götürüldüğünü duymasıyla birlikte birden kayboldu sanki.</p>

  <p class="block2">Zaman kaybetmeden ustabaşını Büyük Ramses'in sarayının kubbeli salonunda kabul etti Tausert.</p>

  <p class="block2">- Amenmes'in karşısına çıkmak bana düşerdi, dedi endişesi yüzünden belli olan ustabaşı. Işık'ın böylesi bir tehlikeye atılmaması gerekirdi.</p>

  <p class="block2">- Eğer Amenmes onu rehin tutmak istiyorsa, gidip Işık'ın yerini alır, onu kurtarırım. Karınız için endişelenmeyin; üvey oğlumun asıl yakalamak istediği o değil, benim. Maat ve Hathor Tapınağı'nın kutsal olduğunu bilip buraya saldıramayacağından, beni köyden çıkarmak için elindeki tüm imkânları kullanmaya çalışacaktır.</p>

  <p class="block2">- Işık'ın tek başına tuzaktan kurtulup kurtulamayacağını bilemiyorum, ama sizi Amenmes'in öç alma isteğine terk edemem, Haşmetmeapları.</p>

  <p class="block2">- Eğer Amenmes bilge kadını tehdit ederse, beni teslim etmeniz gerekecektir.</p>

  <p class="block2">- Bir firavun insanların en alçağı gibi davranabilir mi?</p>

  <p class="block2">- Beni baş düşmanı olarak görüyor. Bu nedenle, eline beni susturmak imkânı geçmişken, fazla düşünmeyecektir.</p>

  <p class="block2">- Burada yaşayarak, onun için nasıl bir tehlike oluşturuyorsunuz ki? Tausert üzüntüyle gülümsedi.</p>

  <p class="block2">- Birkaç saatlik bir düş görmek şansına sahip oldum, Nefer, daha uzun süremeyecek bir düş. Sizin aranızda kalmam, Amenmes için öylesine korkunç bir hakaret olurdu ki, nefreti çılgınlığa dönüşür, köyün varlığını bile tehdit ederdi. Öte yandan, Seti'nin tam ve kesin üstünlüğünü yeniden kurması için, benim de vermem gereken bir savaş var.</p>

  <p class="block2">Nefer, kraliçenin umutlarını boş bir hayal gibi gördüğünü söylemedi; hayatta kalabilmek bile yabana atılmayacak bir başarı olacaktı.</p>

  <p class="block2">- Hakikat Meydanı, bilge kadın olmadan varlığını sürdüremez, diye açıkladı ustabaşı. Onun için yarından tezi yok, saraya gideceğim.</p>

  <p class="block2">- Bu çok tehlikeli, Nefer!</p>

  <p class="block2">- Başka çarem yok, Haşmetmeapları.</p>

  <p class="block2">Tausert ustabaşının kararını değiştiremeyeceğini hissetti. Eğer Işık geceden önce dönmezse, Hakikat Meydanı'na felaket tohumlan ekmemek için, köyden ayrılmaya karar verdi kraliçe.</p>

  <p class="block2">- Burada böyle oturup bekleyemeyiz ya! diye diklendi Paneb. Hem senin de gidip aslanın inine girmeni kabul edemem!</p>

  <p class="block2">- Işık'ı geri getireceğim, dedi Nefer sükûnetle.</p>

  <p class="block2">- İzin ver de kazmamı alıp o zorbaya hakkında ne düşündüğümü söyleyeyim!</p>

  <p class="block2">- Bunun bilge kadını kurtarmak için en uygun yol olacağından emin misin? Genç devin içinden duvarları yıkıp parçalamak geliyordu.</p>

  <p class="block2">- Bu iktidar mücadelesinde bizim yerimiz yok. Kraliçeden kurtulmanın yoluna bakalım.</p>

  <p class="block2">- Sığınma hakkı kutsaldır, Paneb. Tausert'i en korkunç düşmanının ellerine teslim etmek de kabul edilemeyecek bir alçaklık olur.</p>

  <p class="block2">- Kraliçeyi buraya kabul etmememiz gerekirdi, Nefer!</p>

  <p class="block2">- Kraliçeye Hakikat Meydanı'nın korumasını tanıdığım için pişman değilim. Bir zamanlar yıkmak istediği köyü şimdi seviyor artık.</p>

  <p class="block2">Sokaktan koşuşma sesleri geldi.</p>

  <p class="block2">- Ana kapıya gidiyorum! diye haykırdı Paneb.</p>

  <p class="block2">Daha şimdiden bağırmalar duyuluyordu. Genç dev sevinç çığlıkları duyduğunu sandı, yine de gidip kendi gözleriyle görmeyi tercih etti. Oradaydı, çevresinde çocuklar ve Hathor rahibeleriyle.</p>

  <p class="block2">Sakin, ışıltılı, köyün dışından, basit bir gezintiden dönmüş gibiydi Işık. Paneb heyecanla kadının iki yanağını öptü, fazla kuvvetli sarılıp soluksuz bırakmamaya özen gösterdi.</p>

  <p class="block2">Peşinden Nefer geldi, kankoca uzun uzun birbirlerine sarılı kaldılar.</p>

  <p class="block2">- Amenmes bana söz verdi, diye açıkladı bilge kadın. Kraliçenin buradan ayrılmasına izin veriyor. Ama eğer Teb'e dönerse, ona acımayacak.</p>

  <p class="block2">Pişkin Somun Pay birkaç saat içinde, unutulmaz anlar yaşadığı, dünyanın çok ötesinde çok canlı olan bu köyden ayrılacağı için üzgün görünen Kraliçe Tausert'in şanına uygun bir şölen hazırlamıştı.</p>

  <p class="block2">Beklenmedik şölenin bir araya getirdiği köy halkı Hathor'u anmış, iç savaş bulutlarını üzerlerinden kovarak köydeki barışı koruması için tanrıçaya yalvarmıştı.</p>

  <p class="block2">Kraliçe, Pişkin Somun Pay ile Neşeli Renupe'nin birkaç ev kadının yardımıyla hazırladığı yemekleri çok lezzetli buldu. Ördek kızartması en az Per Ramessu Sarayı'ndaki gibi leziz, peynirli sebze güveci de bir kral masasını süsleyecek kadar güzeldi.</p>

  <p class="block2">- Sizce Amenmes samimi miydi? diye sordu Tausert Işık'a.</p>

  <p class="block2">- Bana söz verdi, Haşmetmeapları. Eğer sözünü tutmazsa, gidip yüzüne vururum, sahtekârın iktidarı da kısa zamanda sona erer.</p>

  <p class="block2">Resmen firavunun adım taşıyan bir yeminin, firavunun verdiği bir sözün kutsal bir değeri vardı.</p>

  <p class="block2">- Gerçekten de başarılı bir diplomatsınız, Işık.</p>

  <p class="block2">- Bana kalırsa Amenmes kişiliğinize saygı duyuyor, kör şiddete mahkûm olmayacak kadar da akıllı. Yine de...</p>

  <p class="block2">- Yine de, kuşkularınız var.</p>

  <p class="block2">- Olabildiğince dikkatli olmanın bir zararı olmaz, Haşmetmeapları. Geminize kadar size eşlik edeceğim.</p>

  <p class="block2">- Amenmes'in yalan söyleyecek kadar alçalmasından mı çekiniyorsunuz ?</p>

  <p class="block2">- Hayır, ama siz iktidarının ülkeye yayılması karşısındaki en büyük engelsiniz, onun için bağışlayıcılığı beni oldukça şaşırttı.</p>

  <p class="block2">- Teminatların en güçlüsünü aldınız Işık, köyden ayrılırken buranın intikama kurban gitmemesi için dua edeceğim. Kaderin bana neler hazırladığını bilmiyorum, ama hem benim hem de Firavun Seti'nin Hakikat Meydanı'nı destekleyeceğini bilmenizi isterim.</p>

  <p class="block2">- Hakikat Meydanı şu anda Amenmes'in iktidar alanı içinde, Haşmetmeapları.</p>

  <p class="block2">- Onun ebedî istirahatgâhını yapıyorsunuz, size ihtiyacı var. Eğer sağ salim Per Ramessu'ya varmayı başanrsam, ellerimi kavuşturup oturmayacağım. Kim bir iç savaş çıkaracak kadar çılgın olabilir ki? Hathor yardımcımız olsun, yoksa karanlıklara dalıp kaybolacağız.</p>

  <p class="block2">Şafak törenlerinin tamamlanmasından, ataların ruhlarının onurlandınlmasmdan sonra, belki bir daha hiç göremeyeceği zanaatkarlar köyüne özlemle baktı Tausert. Yüksek duvarların ardında, varlığından o güne dek habersiz olduğu ve ana kapının eşiğinden geçer geçmez kınntısımn bile kalmayacağını bildiği bir dinginlik, bir sükûnet yaşamıştı.</p>

  <p class="block2">Doğan güneş çölün renklerini, evlerin beyaz cephelerini canlandırıyordu; burada kalabilmek ne tatlı olurdu, burada, Hathor rahibelerinin yanında kalıp iktidarın dayatmalarını unutabilmek! Oysa bilge kadının gelişi, ayrılma anının gelip çattığım gösteriyordu.</p>

  <p class="block2">- Hakikat Meydanı'nın sırlarına parmağımın ucuyla dokundum sadece, dedi kraliçe, onları gerçekten anlayabilmek için sizlerle birlikte yaşayıp çalışmak gerektiğini biliyorum şimdi. Işık Taşı'nın gerçek mi, yoksa bir efsane ürünü mü olduğunu bana söyleyecek misiniz?</p>

  <p class="block2">- Işık Taşı olmasaydı, Haşmetmeapları, Krallar Vadisi de olmaz, sonsuzluğa demir atamazdı.</p>

  <p class="block2">- Öyleyse, ne olursa olsun, Işık Taşı'nı koruyun.</p>

  <p class="block2">- Bana ve ustabaşına güvenin, Haşmetmeapları. Yanlarında Hathor rahibeleriyle köyden çıktı iki kadın. Orada onları Şef Sobek ve omzunda taştan kazmasıyla Paneb bekliyordu.</p>

  <p class="block2">- Mısır kraliçesini ve loncanın anasını savunmasız bırakmanın sözü bile olmaz, dedi Cesur öne düşüp yürürken. Işık ile Tausert peşinden geliyor, Nübyeli polis de en arkada onları izliyordu.</p>

  <p class="block2">Ramesseum'un karşısında, dış dünya ile köyün arasındaki sınırda elli kadar asker her zamanki nöbetçilerin yerini almıştı.</p>

  <p class="block2">- Bana Amenmes sözünü tutmayacak gibi geliyor, dedi Paneb.</p>
</body>
</html>
