<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_50">Ellinci bölüm</h1>

  <p class="block2">Paneb birinci odaya inmek üzere evinin eşiğinden geçtiğinde, her tarafın köşe bucak temizlenmiş olduğunu, ortalıkta güzel bir koku dolaşüğını fark etti. Lekesiz Uabet atalara adanmış bir sütunun bulunduğu ikinci odanın önünde duruyordu. Yüzünü boyayıp Hathor rahibelerinin beyaz elbisesini giymiş, boynuna da kocasının armağanı kırmızı akik ve alacalı donuk akikten gerdanlığını takmıştı. Dinginliğiyle genç devi şaşırttı, önünde eğildiğini görünceyse, daha da arttı Paneb'in şaşkınlığı.</p>

  <p class="block2">- Güneşin gece yolculuğuna katıldığını biliyorum, dedi sansın narin kadın, artık aynı insan olamayacağını da. Köyde senin yaptığın yolculuğu yapmış çok az adam vardır, bu nedenle karşında eğiliyorum.</p>

  <p class="block2">Genç dev karısını usulca kollarına aldı. Titriyordu Uabet.</p>

  <p class="block2">- Ruhun, Firuze'nin aksine hiç bilmediğim, hiçbir zaman da öğrenemeyeceğim bölgelerde gezindi; yine de Firuze'ye karşı ne kıskançlık ne de gıpta var içimde, diye sürdürdü Uabet sözünü. Kurtancı Şed meslektaş, ustabaşı da manevî evlat olarak seçtiler seni, yoluna devam ederek loncanın başressamı olman kadar doğal bir şey yok. Ben sadece basit bir ev kadınıyım ve seni bütün yüreğimle seviyorum. Ve sen, gideceksin tabiî.</p>

  <p class="block2">Paneb karısını nazikçe kaldırdı, evin tümü gibi pırıl pırıl parlayan odalarına kadar taşıdı. Basit elbise çengelleri bile yepyeni görünüyordu.</p>

  <p class="block2">Lekesiz Uabet kolunu kocasının boynuna dolamış, başını göğsüne dayamıştı ama, kendini kapıp koyuveremiyordu bir türlü.</p>

  <p class="block2">- Korkuyorum Paneb, sana layık olamamaktan korkuyorum.</p>

  <p class="block2">Karısını usulca yatağın üzerine bıraktı, yanına oturarak ellerini ellerinin arasına aldı.</p>

  <p class="block2">- Doğru, yepyeni bir yola girdim, ama yine ötekiler gibi bir zanaatkarım ve seni bırakıp gitmek için en ufak bir nedenim yok. Sen olmasaydın, pislik ve dağınıklık içinde yaşardım, mezar kâtibi de beni köyden kovdurmak zorunda kalırdı. Başka hiçbir kaygı duymadan çalışmamı senden başka kime borçluyum sanıyorsun?</p>

  <p class="block2">- Yani... yani işini güçleştirmedim mi?</p>

  <p class="block2">- Bundan nasıl kuşkulanırsın, anlamıyorum.</p>

  <p class="block2">- Beni olduğum gibi kabul ediyor musun?</p>

  <p class="block2">- Sakın, ama sakın değişme!</p>

  <p class="block2">- Burada benimle kalacak mısın?</p>

  <p class="block2">- Bir koşulla, Uabet; bir daha önümde eğilmemen koşuluyla. Ancak tanrılar, firavun, ustabaşı ve bilge kadın layıktır böylesi bir saygıya.</p>

  <p class="block2">Paneb yavaş hareketlerle karısının gerdanlığını çıkardı, beyaz elbisesinin askılarını kaydırdı.</p>

  <p class="block2">- Seni kendime göre seviyorum, dedi, belki en iyi sevgi yöntemi değil bu ama, böyle işte... Aslında, buradan gidip kendine daha iyi bir koca bulması gereken, sensin.</p>

  <p class="block2">Çıplak ve savunmasız Uabet gülümsedi.</p>

  <p class="block2">- Daha iyi bir fikrim var. İkinci bir çocuk ister miydin?</p>

  <p class="block2">- Hamileliği göze alabiliyor musun?</p>

  <p class="block2">- Bilge kadına danıştım, hiç endişelenmememi söyledi.</p>

  <p class="block2">- Sana benzeyen bir kız ver bana.</p>

  <p class="block2">- İsteğimizi gerçekleştirmeleri için atalarımıza dua edeceğim.</p>

  <p class="block2">Uabet, böylesine kırılgan, böylesine kararlı... Uçsuz bucaksız ve sevgiyle uzandı karısının yanma.</p>

  <p class="block2">Sağ ekip üyelerinin olduğu kadar, sol ekip üyelerinin de değişik bir gözle bakmaya başladıkları Paneb'in onuruna şölen veren, Kurtarıcı Şed'di. Güçlü Naht ile Burun Fened bile ressamın yeteneklerini kabul ediyor, ustabaşı ile bilge kadının onu neden evlat edindiklerini arılıyorlardı. Geliştirilmiş tekniğine, her eser biçimine ve süslenecek her yere uyabilecek yoğun bir düşsellik ekliyordu genç dev. Üç ressam, Kararlı Gau, Çakal Unes ve Pişkin Somun Pay kendilerinden çok daha genç olmasına rağmen meslektaşlarının yeteneklerine saygı duyuyor, onu daha şimdiden atölyenin gelecekteki patronu olarak görüyorlardı.</p>

  <p class="block2">- Ana kapıda seninle görüşmek isteyen biri var, dedi Nefer Paneb'e.</p>

  <p class="block2">- Benimle mi? Emin misin?</p>

  <p class="block2">- Eminim.</p>

  <p class="block2">- Kimmiş?</p>

  <p class="block2">- Kapı nöbetçisinin tanımadığı biri.</p>

  <p class="block2">- Ne istiyormuş?</p>

  <p class="block2">- Karşılaştığında anlarsın.</p>

  <p class="block2">- Daha fazlasını söylemeyecek misin?</p>

  <p class="block2">- Şef Sobek geçmesine izin verdiğine göre, tehlikeli biri değil, demektir. Merakla köyden çıktı Paneb.</p>

  <p class="block2">Kapının karşısında, bir eşek duruyordu. Bumu ve kamı beyaz, tüyleri açık gri, kara gözleri uzun ve zarif kulakları kadar hareketli, burun delikleri kocaman, en azından üç yüz kilo olan gerçek bir atlet. Sırtında, bir kayışla bağlanmış boş bir semer vardı.</p>

  <p class="block2">- Semerde biri mi oturuyordu? diye sordu Paneb.</p>

  <p class="block2">- Benim için çalışan beş köylüden biri, dedi Nefer. Oysa daha bu olağanüstü eşeği satın aldığımız sırada uyarmıştım onu; Kuzey Rüzgârı sırtına binilmesine dayanamıyor. Gördüğün gibi, Hakikat Meydanı'nın yolunu da öğrendi.</p>

  <p class="block2">Gururlu hayvan, hiçbir korkunun okunmadığı gözlerini Paneb'e dikmişti.</p>

  <p class="block2">- İşte yeni hayatın için sana vermek istediğim armağan, dedi ustabaşı. Kuzey Rüzgârı dayanıklılığını ve aklını övmeye gerek duymadığım ünlü bir soydan geliyor. Huyu seninkinden iyi değil, ama anlaşacağınızı sanıyorum.</p>

  <p class="block2">- Muhteşem bir hayvan...</p>

  <p class="block2">- Bir aile babası mal mülk edinmeyi düşünmeye başlamalı, özellikle de karısı ikinci bir çocuk bekliyorsa.</p>

  <p class="block2">- Uabet sana sözünü etti mi?</p>

  <p class="block2">- Işık karını yakından izleyecek, hamileliğinde hiçbir sorunla</p>

  <p class="block2">karşılaşmayacağını düşünüyor. Kuzey Rüzgârı topraklarıma kadar gidip, devletin dağıttıklarına ek olarak, ihtiyacını duyduğun ürünleri getirecek. Ondan ne beklediğini iyice anlatman yeter.</p>

  <p class="block2">Islak burnunun ucunu genç devin eline değdirdi Kuzey Rüzgârı, uzun uzun kokladı, sonra öylesine yüksek sesle anırmaya koyuldu ki, ne olup bittiğini anlamak için koşuşturan köylü sayısı hiç de azımsanacak gibi değildi.</p>

  <p class="block2">- Sence, beni kabul etti mi?</p>

  <p class="block2">- Başını okşa.</p>

  <p class="block2">Girişim başarıyla sonuçlandı. Bu sevgi gösterisinden çok etkilendiği belli olan Kuzey Rüzgârı yeni sahibine sürtündü.</p>

  <p class="block2">Uzun bir bekleyişten sonra, Karnak Sarayı'nda, Amenmes'in yaldızlı tahtı üzerine kurulmuş, boş gözlerle karşıdaki sütunlara baktığı kabul salonuna alındı General Mehi.</p>

  <p class="block2">İki ayı aşkın bir süredir, divan toplamaya gerek duymamıştı genç firavun. Önemli bir yönetici olan oturaklı veziri, bir yandan gündelik işleri çekip çeviriyor, bir yandan da firavunun davranışı karşısında sinirlenip endişeye kapılan soyluları sakinleştirip cesaretlendirmeye çalışıyordu.</p>

  <p class="block2">Eğilirken, Amenmes'in zayıfladığı, yüzündeki çizgilerin dikkat çekecek kadar derinleştiğini fark etti Mehi. Çölde at koşturmaktan hoşlanan, bir gün ulu bir firavun olmayı düşleyen güler yüzlü gençten geriye hiçbir iz kalmamıştı.</p>

  <p class="block2">- Kısa kesin General! Size ayıracak çok az zamanım var.</p>

  <p class="block2">- Benim görevim, size endişelerimden söz etmek.</p>

  <p class="block2">- Savaş ve kan... Bundan başka bir şey düşünmüyorsunuz, General. Ama yanılıyorsunuz! Şiddet kullanarak hiçbir yere varılmaz. Babam Güney'e saldırmadı, ben de, katliamdan başka bir şey düşünmeyen askerlerin hoşuna gitmese de, Kuzey'e saldırmayacağım!</p>

  <p class="block2">- Benim tek amacım, güvenliğinizi sağlamak.</p>

  <p class="block2">- Beni aptal yerine koymaktan vazgeçin, Mehi! Bu saraya kapanarak, tek bir saniye bile kaybetmedim, tam tersine. Yıllardan beri beni savuran kargaşadan sonunda kurtuldum, biraz gerileyip daha iyi gördüm çevremi. Orada iktidardan paylarını alabilmek için beni parçalamaktan başka bir şey düşünmeyen akbabalar var, siz de onlardan birisiniz, General!</p>

  <p class="block2">- Hayır, Haşmetmeapları, böylesine haksız bir suçlamayı hak etmedim. Ben bir asker ve bir yöneticiyim, önemli kararlar almak bana düşmez. Teb birliklerini barışın hizmetinde kullanmanız beni sevindirir, yine de maaşlar birkaç gün geciktiği için askerlerin moralinin bozulmaya başladığını bildirmek zorundayım. Uzun zamandan beri böyle bir gecikmeye tanık olmadığımızdan, adamlar maaşlarını hiç alamamaktan korkuyor.</p>

  <p class="block2">Amenmes'in öfkesi başladığı gibi söndü.</p>

  <p class="block2">- Bu karışıklık neden, General?</p>

  <p class="block2">- Vezire bir şikâyet mektubu gönderdim, karşılığında da savaş ekonomisinin pahalıya patladığını, Teb maliyesinin dengelerinin bozulmak üzere olduğunu belirten bir cevap aldım. Eğer ciddi bir sorunla karşılaşmak istemiyorsanız, silah altına alınan köylüleri zaman geçirmeden tarlalarına geri göndermek gerekiyormuş.</p>

  <p class="block2">- Siz de mi böyle düşünüyorsunuz?</p>

  <p class="block2">- Savunma yeteneğimiz büyük ölçüde etkilenir. Kuzey orduları saldırıya geçerse, sayısı azaltılmış birliklerle direnebileceğimden emin değilim.</p>

  <p class="block2">Amenmes kalktı, sanki taşla teması ona biraz güç verecekmiş gibi, bir sütuna yaslandı.</p>

  <p class="block2">- Belki de babam büyük bir saldırıya hazırlanıyordur. Eğer Teb'in güçsüzleştiğini, savunma önlemlerimizin eskisi kadar etkin olmadığını öğrenirse, tereddüt etmeyecektir.</p>

  <p class="block2">- Neden zenginlikleri doğru yerde arayıp, bulunca el koymuyoruz, Haşmetmeapları? Firavun meraklandı.</p>

  <p class="block2">- Ne demek istiyorsunuz, açıklayın, General.</p>

  <p class="block2">- Belki duyduklarım sadece söylentiden ibarettir, ama Hakikat Meydanı ustabaşısının altın yapabildiği anlatılıyor. Şu andaki sorunlarımızın üstesinden gelebilmemiz için, bundan daha yararlı bir şey olabilir mi?</p>

  <p class="block2">Amenmes bir an gözlerini yumdu.,</p>

  <p class="block2">- Bu konuyla bizzat ilgilenir misiniz, General?</p>

  <p class="block2">- Bu iş vezirin sorumluluğuna girer.</p>
</body>
</html>
