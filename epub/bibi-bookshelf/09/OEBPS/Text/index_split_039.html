<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_40">Kırkıncı bölüm</h1>

  <p class="block2">Bilge kadın askerlerle konuşup pazarlık etmek için küçük gruptan ayrıldı. Onu subaylar karşıladı.</p>

  <p class="block2">- Geçmemizi engelleyecek misiniz?</p>

  <p class="block2">- Aldığım emir kesin. Kraliçe yanınızda mı?</p>

  <p class="block2">- Ona gemiye kadar eşlik edeceğiz.</p>

  <p class="block2">- Üstlerime haber vermem gerekir. Burada biraz bekleyin.</p>

  <p class="block2">Çok uzun sürmedi. General Mehi'nin savaş arabası bir toz bulutu kaldırarak yaklaştı, general yere atlayarak bilge kadına doğru yürüdü.</p>

  <p class="block2">- Kraliçe Tausert'i iskeleye götürme emri aldım.</p>

  <p class="block2">- Gerninin hareketine kadar yanında kalacağım.</p>

  <p class="block2">- Bundan haberim yoktu.</p>

  <p class="block2">- Israr ediyorum, General. Yoksa kraliçe köye dönecek.</p>

  <p class="block2">- Firavun Amenmes çok kızacak!</p>

  <p class="block2">- Öyleyse onu kızdırmamaya çalışın ve isteğimi kabul edin. Mehi pek memnun değildi.</p>

  <p class="block2">- Kraliçe Tausert'in çekinecek bir şeyi olmadığına, ben de burada bulunduğuma göre, neden korkuyorsunuz?</p>

  <p class="block2">- Peki öyleyse, ama kraliçenin yanında sadece siz olacaksınız.</p>

  <p class="block2">Işık Şef Sobek ile Paneb'i ne kraliçenin ne de kendinin tehlikede olmadığına ikna edebilmek, dahası, generalin de onların güvenliğini sağladığını anlatmak için uzun uzun konuşmak zorunda kaldı.</p>

  <p class="block2">- Eğer senin başına en ufak bir şey gelirse, dedi Cesur, kazmamı kafasına geçiririm. Sen dönene kadar da buradan ayrılmayacağım.</p>

  <p class="block2">Araba uzaklaştığında, dev adamın öfkesi yatışmamıştı. Yol boyu hiçbir şey olmadı.</p>

  <p class="block2">Tausert'in gemisi iskeleye yanaşmış, gemiciler de hareket etmeye hazır görünüyorlardı. Kraliçe şaşkınlık içinde iskeleye doğru yürüdü, içinde ufak da olsa bir endişe vardı. Bir saldırıya uğrayabileceği son yer bu iskele değil miydi ne de olsa?</p>

  <p class="block2">Hiçbir şey olmadı, kraliçe dönüp bilge kadına sarıldı.</p>

  <p class="block2">- Hakikat Meydanı'nda bu kadar kısa süre kaldıktan sonra bile, dedi, eskisi gibi olamam artık. Size şükran borçluyum, Işık.</p>

  <p class="block2">- Yolculuğunuz mutlu geçsin, Haşmetmeapları. Tausert iskeleden yürüyüp güverteye ayak bastı. Hemen</p>

  <p class="block2">demir alındı, kürekçiler gemiyi uygun akıntıya yöneltmek için küreklerine sarıldılar. Eğer rüzgâr güneyden esmeye başlarsa, yelkenlerden bazılarını da açacaklardı. İriyarı, sakallı bir adam kraliçenin önünde eğildi.</p>

  <p class="block2">- Bu geminin kaptanıyım, Haşmetmeapları, yolculuk boyunca rahat etmeniz için, ne gerekiyorsa yapmaya çalıştım. Mehi bana emirlerinizi yerine getirmemi söyledi, umarım yolculuğunuzdan memnun kalırsınız.</p>

  <p class="block2">- Beni buraya getiren kaptana ne oldu?</p>

  <p class="block2">- Nasıl söyleyeyim, bilemiyorum, Haşmetmeapları...</p>

  <p class="block2">- Gerçeği bilmek istiyorum.</p>

  <p class="block2">- Teb'de kalıp, Amenmes'in ordusuna yazılmayı tercih etti.</p>

  <p class="block2">Kraliçe her türlü ihtiyacı düşünülerek hazırlanmış kamaraya girdi. Sabah serinliği çabucak kaybolmuştu, ama Tausert vücudunun buz kestiğini hissetti. Amenmes sözünü tutmuştu. Teb toprağında kimse ona kötülük etmeye kalkmamıştı, şimdi de Per Ramessu'ya dönüyordu işte.</p>

  <p class="block2">Saldırı gemide gerçekleştirilecekti kuşkusuz; gemide gerçekleştirilecek ve kaza süsü verilecekti. Savunmasızdı Tausert, kaçması bile imkânsızdı.</p>

  <p class="block2">Amenmes onu infaz öncesi korkuya da mahkûm etmişti üstelik. Saldırının Seti'nin denetimindeki Hermopolis'ten önce yapılacağı gün gibi açıktı. Yolculuk koşulları uygun olur, gemi mürettebatı becerikli davranırsa yüz yetmiş kilometrelik bir yol, altı ya da sekiz günlük bir yolculuk.</p>

  <p class="block2">Katil ne zaman vuracaktı acaba? Kraliçeyi kaygılandıran tek soru buydu artık.</p>

  <p class="block2">Paneb kazmasını bırakmamıştı elinden.</p>

  <p class="block2">Ramesseum'un nöbetçi kulübesinde topu topu on asker kalmıştı. Ötekiler Mehi'nin yavaş adımlarla dönen arabasının peşinden gitmişlerdi.</p>

  <p class="block2">Işık emniyet kayışım çözdü, arabadan indi ve Hakikat Meydanı'nın sınırından geçti.</p>

  <p class="block2">- Kraliçe hareket etti mi? diye sordu Paneb.</p>

  <p class="block2">- Gemisi Kuzey'e doğru yola çıktı.</p>

  <p class="block2">- Ben hâlâ endişeliyim. Bir gemi, kolayca batabilir.</p>

  <p class="block2">- Yanında Teb donanmasından iki tekne var.</p>

  <p class="block2">- Sence, Tausert Amenmes'in elinden kurtulmayı başaracak mı?</p>

  <p class="block2">- Emin olmak isterdim.</p>

  <p class="block2">- Yoksa bir işaret mi gördün?</p>

  <p class="block2">- Gemi iskeleden ayrıldığında, direğin üzerinde kara bir gölge vardı. Belki de sadece sabahın pusuyla doğup güneşin ışığında kaybolan, suyun kötü ruhudur. Yatıştıncılann etkisiyle, Hathor Tapınağı'nın tedavi odasında uyku tedavisini sürdürüyordu Firavun Seti. Uzmanlar hastalan burada tedavi ederlerdi genellikle, özellikle depresyon geçiren hastalarını tedavi etmeden önce de uyuturlardı çoğu zaman. Saray hekimleri firavunun acılarını dindirememiş, Başdanışman Bay da ağzını açıp tek kelime etmeyen hükümdarın sağlığına yeniden kavuşabilmesi için bu son çareye başvurmuştu.</p>

  <p class="block2">Tüm endişesine rağmen, her gün bakanlan toplamayı sürdürdü başdanışman. Onlar da Bay'la sıkı bir işbirliğine girdiler, her gün ekonominin durumu hakkında rahatlatıcı bilgiler aldılar; Nil'in son kabarması görkemli olmuş, depolar hububatla dolmuştu. Tapınaklar da zenginliğin adilce paylaşılmasına göz kulak oluyordu.</p>

  <p class="block2">Bay'ın sabırsızlıkla beklediği adam yazıhanenin kapısında göründü. Genç piyade teğmeni gönüllü olarak Güney'e gitmiş, Amenmes'in Tausert'e nasıl davrandığı konusunda bilgi toplamaya çalışmıştı. O ana kadar, casusunun tutuklandığından korkuyordu başdanışman, ama daha da çok korktuğu, teğmenin dönüp de anlatacaklarıydı kuşkusuz.</p>

  <p class="block2">- Kraliçe hayatta mı?</p>

  <p class="block2">- Evet, Başdanışman.</p>

  <p class="block2">- Nerede?</p>

  <p class="block2">- Eğer her şey yolunda gittiyse, Hermopolis yolunda olmalı. Gemisi orada ordumuz tarafından karşılanacak.</p>

  <p class="block2">- Yoksa Amenmes kraliçeyi özgür mü bıraktı?</p>

  <p class="block2">- İyi haber almakla böbürlenen bir saray memuruna bakılırsa, kraliçe her konuda istediğini elde etmiş. Oğlu Krallar Vadisi'ne gömülmüş, Amenmes'in pençesinden kurtulmak için Hakikat Meydanı'na sığınmış.</p>

  <p class="block2">- Zanaatkarlar cesaretierinin bedelini pahalı ödeyecekler, diye hayıflandı Bay. Onları nasıl korumalı?</p>

  <p class="block2">- Amenmes zanaatkarları suçlamadı. Suskun Nefer firavunun ebedî istirahatgâhını kazmakla resmen görevlendirilmiş loncanın başında hâlâ.</p>

  <p class="block2">- Amenmes, firavun ha! Kendini beğenmişlikten sarhoş olmuş bir kukladan başka şey değil oysa! Neden kraliçenin hareketini beklemeden Per Ramessu'ya döndün?</p>

  <p class="block2">- Çevremdekilere gereğinden çok soru sorarak, kuşku çekmeye başlamıştım. General Mehi'nin askerleri oldukça dikkatli.</p>

  <p class="block2">- Aralarında bizden taraf olabilecek olanlar var mı?</p>

  <p class="block2">- Tebliler ordularıyla gurur duyuyor, askerlerine güveniyor; yine de muhbir satın almak mümkün.</p>

  <p class="block2">- Orada bir savaş havası hissettin mi?</p>

  <p class="block2">- Dürüst olmak gerekirse, hayır. Bölge çok zengin, halk refah ve mutluluktan başka bir şey istemiyor, herkes bu çekişmenin halka zarar vermeden barış içinde çözümleneceğini umuyor.</p>

  <p class="block2">Eğer Başdanışman Bay sadece duygularına kulak verseydi, zaman geçirmeden başkentten ayrılır, kraliçeyi düşmanlardan kurtarmak için güneyin yolunu tutardı; oysa o günün koşullarında, yokluğu öylesine bir kargaşaya neden olabilirdi ki, yönetimin başmda kalmayı tercih etti.</p>

  <p class="block2">Bu nedenle Hathor Tapınağı'na gidip başhekimi görmekle, hükümdarın sağlığını sormakla yetinmek zorunda kaldı.</p>

  <p class="block2">- Haşmetmeaplarının durumu düzeliyor, diye açıkladı helam görüşünü.</p>

  <p class="block2">- Bir konuşmayı kaldıracak durumda mı?</p>

  <p class="block2">- Henüz değil, Başdanışman. Uzun uyku dönemleri giderek kısalıyor, ama haşmetmeapları hâlâ çok bitkin. Kesin bir iyileşmeden önce herhangi bir yorgunluğa meydan vermemek koşuluyla, oldukça iyimserim ben.</p>

  <p class="block2">- Ona, isteğine uygun olarak oğlunun Krallar Vadisi'ne gömüldüğünü söyleyebilir misiniz?</p>

  <p class="block2">- Bu haber bütün ilaçlardan da iyi gelecek. Ya kraliçe?</p>

  <p class="block2">- Yakında döneceğini umuyorum, ama emin olmak için henüz çok erken. Tapınak hastanesinden çıkarken, Tausert'i bir daha göremeyeceğinden emindi başdanışman. Gemiye binmeyi başarmış olsa bile, Hermopolis'e varamayacağı açıktı.</p>

  <p class="block2">Amenmes ne denli tecrübesiz olursa olsun, bir devlet adamı gibi davranacak, baş düşmanını elinden kaçırmayacaktı.</p>
</body>
</html>
