<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_17">On yedinci bölüm</h1>

  <p class="block2">Suskun Nefer ile Kenhir ustabaşının Hakikat Meydanı gömütlüğünde kendi için kazdırdığı mezara kadar tırmandılar. Nefer, Paneb'in de yardımıyla zaman zaman burada bizzat çalışıyordu. Manevî oğlu mezarın duvarına toprak renginin hâkim olduğu bir resim de çizmişti.</p>

  <p class="block2">- Manevî oğlumun yaptığı son eseri göstermek istiyordum size, dedi Nefer yaşlı kâtibe, resmin özellikle çok başarılı olduğunu düşünüyorum çünkü.</p>

  <p class="block2">Duvarlar kaba biçimde düzeltilmişti, dışarıdan gelen ışık, ustabaşının önünde durduğu duvarın sadece alt bölümünü aydınlatıyordu. Işık parlak renklere ulaşamadığından, gözlerinin loşluğa alışabilmesi için birkaç dakika beklemek zorunda kaldı mezar kâtibi.</p>

  <p class="block2">Karşısında, birinin belinde ustabaşı önlüğü, ötekinin üzerinde tören giysisiyle iki erkek vardı. Tören elbisesi giyenin elinde de kâtip avadanlığı.</p>

  <p class="block2">- Ama... ama, buradaki, benim! diye şaşırdı Kenhir.</p>

  <p class="block2">- Bu topraktan ayrılacağımız zaman yine konuşmamıza devam edebilmemiz, bu köyün çıkarlarını koruyabilmemiz i-çin ebedî istirahatgâhımda sizin de olmanızı istedim.</p>

  <p class="block2">- Benim için olağanüstü bir mutluluk, diye kekeledi Kenhir.</p>

  <p class="block2">- Daha çok loncanın refahını sağlamak için yaşını ve ağrılarını unutmaya çalışan mezar kâtibine duyduğumuz şükranın ifadesi.</p>

  <p class="block2">- Bu, şimdiye kadar gördüğüm en güzel sevgi belirtisi, Nefer... Sana nasıl teşekkür edeceğim?</p>

  <p class="block2">Kâtip uzunca bir süre, kendini en olgun çağlarında gösteren resmi inceledi.</p>

  <p class="block2">- Paneb bana sahip olamadığım bir soyluluk vermiş. Yine de tanrıların huzuruna böyle çıkmayı tercih ederim.</p>

  <p class="block2">- Size eserinden söz etti mi?</p>

  <p class="block2">- Her yerde hammaddeyi arıyor, bulana kadar da huzur yüzü görmeyecek.</p>

  <p class="block2">- Doğru yolda mı ilerliyor bari?</p>

  <p class="block2">- Umarım... Oysa tam hedefe vardığını sandığında başarısız olan kaç kişi var, bir bilse...</p>

  <p class="block2">İki adam, köye hâkim tepedeki mezardan çıktılar.</p>

  <p class="block2">- Ne kadar talihliyiz, Kenhir. Burada yaşayıp, ölümü burada, ataların yanında, dış dünyanın gürültüsünden uzak geçirmek, Işık Taşı'nın korumasında olmak. Bundan daha güzel bir yazgı olabilir mi?</p>

  <p class="block2">- Sana benim için çok önemli, biraz da şaşırtıcı bir tasarıdan söz etmek istiyordum.</p>

  <p class="block2">Suskun Nefer kâtibi dinledi.</p>

  <p class="block2">Tasarı şaşırtıcı olmaya şaşırtıcıydı doğrusu.</p>

  <p class="block2">Her iyi haber bir şölene neden olmalıydı, Pişkin Somun Pay da Kenhir'in görevinde kalmasını kutlamak için şölen düzenleme fırsatını kaçırmadı. Zanaatkarlardan çoğu mezar kâtibinin asık yüzünden yakınıyordu yakınmasına ama, her iki ekip de yaşlı kâtibin yeteneklerinin farkındaydı, onu loncanın vazgeçilmez bir üyesi olarak görmeye alışmışlardı çoktan.</p>

  <p class="block2">Üzgün olan bir tek kişi vardı; İmuni, Kenhir'in yardımcısı. Daha şimdiden, parmaklan henüz uyuşmamış da olsa, kendinden aşağı görmeye başladığı ustasının yerini almayı ummuştu. Kenhir hâlâ mezar günlüğünü bizzat kendi tutuyor, yardımcısına sadece ikinci derecede işler veriyordu. İmuni patronunun yaşını düşündü, Kenhir'in çok geçmeden Osi-ris'in krallığına geçeceğini düşünerek avunmaya çalıştı.</p>

  <p class="block2">Şölen bitince, Güçlü Mut'u çağırdı Kenhir.</p>

  <p class="block2">- Köyden ayrılacağınızı düşünerek, beni gönderdiniz, dedi genç kadın. Burada kaldığınıza göre, yeniden işime dönecek miyim?</p>

  <p class="block2">- Geçinilmesi güç biri olduğunun farkında mısın?</p>

  <p class="block2">- Sizinle birlikte olmak için, gerekli bu. Önemli olan, yaptığım iş. İşimden memnun musunuz ?</p>

  <p class="block2">- Yazıhanemi sık sık temizlemeye kalkman dışında, memnun olmadığımı söyleyemem. Yaptığın yemeklere gelince, nefis olduklarını itiraf etmek zorundayım, bazen fazla yavan olsalar da.</p>

  <p class="block2">- Fazla yağ, sağlığınız için felaket olurdu. Bundan bilge kadına da söz ettim, dediğimi onayladı. Yemeklerinizi yapmakla görevli olduğum sürece, fazla yağdan kaçınacağım.</p>

  <p class="block2">- Bir gün bana kâhyalık yapmak için gelmediğini, sadece temizlik ve yemekle ilgileneceğini söylemiştin.</p>

  <p class="block2">Güçlü Niut gülümsedi.</p>

  <p class="block2">- Yoksa, sorumluluklanmı artırmayı mı düşünüyorsunuz?</p>

  <p class="block2">- Evet. Benim önümde çok yoğun bir çalışma dönemi var, altmış yaşındaki kadar da güçlü değilim artık, hele başımdan geçenlerden sonra. Bundan böyle zamanımı tümüyle mezara ve mezarın gereklerine ayırmak istiyorum. Bu evi çekip çevirmek, gündelik hayat için neyin gerekli olduğuna karar vermek de senin görevin olsun. Bu arada, elbiselerimin temizliğini, saçım için hintyağını da unutmaman gerekecek.</p>

  <p class="block2">- Maaşım...</p>

  <p class="block2">- Onu da düşündüm tabiî, pek memnun olmayacağın, ama önemli yararlan bulunan bir çözümde karar kıldım.</p>

  <p class="block2">- Maaşımı artırmayı kabul etmiyor musunuz, yani? Gülümseme sırası Kenhir'deydi ş imdi.</p>

  <p class="block2">- Savurganlıktan nefret ederim ama, o kadar da cimri değilim. Ağır görevini layıkıyla yapabilmek için, burada oturman gerekecek. Bu yüzden de seninle evlenmeyi öneriyorum.</p>

  <p class="block2">Niut'un ağzı açık kaldı.</p>

  <p class="block2">- Ama...</p>

  <p class="block2">- Ama ben yaşlı bir moruğum, sen ise genç bir kız. Bunu bilmediğimi mi sanıyorsun? Endişelenme, hakkında hiçbir kötü niyetim yok, aramızdaki tek aşk, bir dedenin torununa duyduğu sevgi olacak. Seni uzun zamandan beri izledim, Niut, dürüst, çalışkan olduğunu, saygıyı hak ettiğini gördüm. Evlenmekle, vârisim yapacağım seni. Öldüğüm zaman, varlıklı ve iyi yetişmiş bir kadın olacaksın, çünkü sana okumak ve bilgelerin görkemli metinlerini yakından tanımak için zaman vereceğim. O zaman bana teşekkür edecek, hoşuna giden biriyle evlenip, istediğin kadar çocuk sahibi olacaksın. Endişelenme, ayn odalarda kalacağız, kendine ait bir banyon da olacak. Evleneceğimizi ilan ederek, düş kurma eğilimindeki köylülerin heveslerini de kursaklarında bırakmış olacağız. Bu evliliğin senin geleceğini güvence almak için yapılan yasal bir işlem olduğunu açıklayıp, başka bir niyetimizin olmadığını anlatacağız. Herhangi bir yanlış anlamaya meydan vermemek için, senin o kararlı sözlerine güveniyorum.</p>

  <p class="block2">- Siz... siz şaka etmiyorsunuz, değil mi?</p>

  <p class="block2">- Çok ciddiyim. Sen öteki hizmetkârlar gibi değilsin, Niut; beni memnun etmek, ödüllendirilmesi gereken bir basan. Karım olmak sana sadece yarar getirecek, hatta öteki ev kadınlarının seni saymasına bile neden olacak. Bu niyetimden us-tabaşına da söz ettim, o da en az senin kadar şaşırdı ama ne düşündüğümü anladı. Düşün, genç kız, düşün ve karar ver.</p>

  <p class="block2">- Beni sizi baştan çıkarmak, bir sokak kadım gibi davranmakla suçlamazlar mı?</p>

  <p class="block2">- Hiç endişelenme, zaten dedikodu almış yürümüştür. Evlenmekle söylentinin boynunu kırarız, kimse de sana saygısızlık edemez, yoksa ağır suç işlemiş olurlar. Birlikteliğimizin gerçek anlamını açıklamak için lonca mahkemesinin huzuruna da çıkacağım.</p>

  <p class="block2">- Bu o kadar beklenmedik bir şey ki...</p>

  <p class="block2">- Sana hiçbir şey dayatmıyorum, Niut. Ne istediğine özgürce karar ver.</p>

  <p class="block2">- Gerçekten de hiçbir art niyetiniz yok, değil mi?</p>

  <p class="block2">- Sana firavunun ve ustabaşının hayatları üzerine yemin ederim. Niyetimi senden saklamadım, dürüstlüğüme güvendiğini sanıyorum. Yine de küçük bir tehlike var... Mut'un boğazı düğümlendi.</p>

  <p class="block2">- Hangi tehlike?</p>

  <p class="block2">- Yeni ev hanımlığından fazla etkilenmen ve bana eskisi gibi hizmet etmemen. Bu tehlikeyi göze alan biri varsa, o da benim.</p>

  <p class="block2">- Beni yanlış tanımışsınız!</p>

  <p class="block2">- İnsan doğasını iyi tanırım, Küçükhanım.</p>

  <p class="block2">- Bu evi, sanki benim kendi evimmiş gibi çekip çevireceğime tanrılar huzurunda söz veririm.</p>

  <p class="block2">- İyi ya işte, eğer evlenmeyi kabul edersen, burası gerçekten de senin evin olacak.</p>

  <p class="block2">Sanki düş görmediğinden emin olmak istiyormuşçasına, elini kaldırıp duvara dokundu Güçlü Niut.</p>

  <p class="block2">- Öyleyse, en ufak bir düzensizliğe katlanmamı, tek bir toz zerresinin bile peşine düşmememi nasıl beklersiniz benden? Hoşuma gitmeyen, işimi kaybetmemek için susmak zorunda kaldığım o kadar ayrıntı vardı ki... Ama eğer dilim özgürleşecekse, her şey değişecek demektir. Duvarların boyası yenilenmeli, evdeki bazı eşyalar mezar kâtibinin şanına uygun değil, banyo da zaman kaybetmeksizin elden geçirilmeli. Gerisini, daha sonra düşünürüz.</p>

  <p class="block2">Kenhir çıkacak fırtınayı önceden tahmin etmişti etmesine de, yine de bu gürültüye ne kadar dayanabileceğini düşünmekten alamadı kendini. Oysa olağanüstü bir genç kıza hak ettiğini vermenin başka bir yolu da yoktu.</p>

  <p class="block2">- Bundan, önerimi kabul ettiğini mi çıkarayım?</p>

  <p class="block2">- Hayır, tabiî ki hayır... Şey, demek istiyorum ki... O kadar ani oldu ki!</p>

  <p class="block2">- Önceden tahmin edemediğim isteklerin mi var yoksa?</p>

  <p class="block2">- Hayır, anlaşmanın koşullan benim için de uygun, ama öylesine ani oldu ki... Bir de... neden beni seçtiniz?</p>

  <p class="block2">- Çünkü, yeniden evlenecek yaşı çoktan geçtim, Niut. Kader, önemli olandan başka bir şeyle ilgilenmemem, tüm gücümü temel görevlere ayırmam için güçlü bir darbe vurdu bana. Oysa sen, senin önünde kuracağın koca bir hayat var, benim elimde de sana sağlam bir temel verme imkânı. Kendimi tanıyorum, iyi ve cömert biri olmadığımın da farkındayım, bu loncayı yönetmekle geçen yıllar bana dikkatli olmayı, düş kurmamayı öğretti. Seninle evlenerek, her şeyden önce kendi rahatımı ve çıkarımı düşünüyorum. Sakın iyi yürekli olduğumu, cömertlik yaptığımı falan düşünme.</p>

  <p class="block2">Güçlü Niut sinirlerini yatıştırmak için bir fırçaya sarıldı, ahşap bir sandığı temizlemeye girişti.</p>

  <p class="block2">- Belki belgelerinizi gerektiği gibi sınıflandınyorsunuz, ama elbise katlamaktan, dolaba gerektiği gibi yerleştirip yıpranmasını önlemekten haberiniz bile yok. Yaşınız da böylesi becerileri öğrenmeye engel değil. Köy kadınlarının alaycı ba kışları altında günlerce aynı buruşuk gömleği giymenize gelince... Bazı şeyleri daha baştan açıklığa kavuşturmak ge rek, Kenhir; bir evi ayakta tutmak, bazı kararlar almak gerektirir, bu alanda da isteklerime karşı çıkılmasından hoşlanmam.</p>

  <p class="block2">- Pazarlık mümkün değil mi?</p>

  <p class="block2">- Değil.</p>

  <p class="block2">- Koşullarını kabul ediyorum, Niut.</p>
</body>
</html>
