<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_74">Yetmiş dördüncü bölüm</h1>

  <p class="block2">Ustabaşı, bilge kadın ve Burun Fened Sipta'nın ebedî istirahatgâhının Krallar Vadisi'nde nereye kazılacağı konusunda anlaşmışlar, mezarı II. Seti'ninkinin yakınına, biraz kuzeybatısına yapmaya karar vermişlerdi. Önce, beline altın önlüğünü bağlayan Suskun Nefer bakir kayaya çekiç ve altın kalemiyle vurdu; sonra ekibin yeni şefi, elinde göğün ateşini taşıyan büyük kazmasıyla işe girişti.</p>

  <p class="block2">Mezarın kazısını yönetmek ve Nefer'in tasarladığı iddialı plana göre süslemek Paneb'in göreviydi artık.</p>

  <p class="block2">- Kireç istediğimiz gibi, hiçbir kötü sürprizle karşılaşmayacağız.</p>

  <p class="block2">- Sen yine de dikkatli ol, diye uyardı manevî oğlunu Nefer. Kaya bazen beklenmedik cilveler yapar. Kendine fazla güvenmek, insanı sonradan onanlamayacak hatalara sürükler.</p>

  <p class="block2">- Bu kayalığa güveniyorum, yalan söylemiyor. Hem, bir yanlışlık yaparsam, beni doğru yola yöneltmek için, yanımda olmayacak mısın?</p>

  <p class="block2">- Yanlışlık yapan bir ekip şefi, görevde kalmayı hak etmiyor, demektir. Yumrukların en şiddetlisi bile bu kadar sarsamazdı genç devi.</p>

  <p class="block2">- Böylesine düşebileceğimi mi düşünüyorsun?</p>

  <p class="block2">- Mesleğimiz, tuzaklarla dolu bir macera gibidir. Sabırlı ve dikkatli ol, maddenin, tıpkı insanlar gibi sürekli olarak hareketsizliğe ve kargaşaya meyilli olduğunu unutma. Yönetiyor olman, kolaylığa kaçmana gerekçe olamaz. Uykunda bile, bir gün öncesinin ve bir gün sonrasının çalışmasını düşünmelisin.</p>

  <p class="block2">Güneş vadinin üzerinde batıyordu. Zanaatkarlar aletlerini topluyor, bir gün sonrasının çalışması için vadiye dönmeden önce, geçitteki kulübelerde geçirecekleri geceye hazırlanıyorlardı.</p>

  <p class="block2">İki adam Sipta'nın müstakbel ebedî istirahatgâhının önünde, yalnızdı.</p>

  <p class="block2">- Gök bize ne olağanüstü bir hayat sunuyor, Paneb. Tanrıların bize bahşettiği sayısız nimetin farkında mısın?</p>

  <p class="block2">Genç dev sırtını kayaya yasladı.</p>

  <p class="block2">- Her gün, düşümü gerçekleştiriyorum. Daha ne isteyeyim? Oysa, buraların gücünün nerelere gittiğini araştırmak, loncanın bilgeliğini ilerletmek zorundayım. Bana verileni, iletmem gerek.</p>

  <p class="block2">Yavaş adımlarla, ekibin öteki zanaatkarlarını izlediler. Nefer Paneb'in yeni bir yolun başlangıcında olduğunu biliyor, Paneb de Nefer'e hiçbir sözcüğün tanımlayamayacağı bir hayranlık duyuyordu. Akşamın sakinliğinde, kardeşlik onları batan güneşin ışınlarının sıcaklığıyla birleştiriyordu.</p>

  <p class="block2">Suskun Nefer, şafak töreninden sonra, geçitteki kulübelerden köye inme işaretini geciktirdi. Zanaatkarlar ailelerini, ustabaşı da Işık'ı görebilmek için acele ediyordu. Yine de, loncaya ihtiyacı olan bir koruma sunuyormuşçasma, dağdan ayrılmakta tereddüt ediyordu.</p>

  <p class="block2">- Yaşasın dinlenme, dedi Halat Kasa. Kazmak için iyi buyer seçtik herhalde, ama kaya iyi direniyor, kollarım hâlâ ağrıyor.</p>

  <p class="block2">Ustabaşı patikaya girerken, Büyük Ramses'in ölümünden beri Mısır'ın başına gelen felaketleri düşündü. Büyük firavun ülkesine öylesine güçlü bir damga vurmuştu ki, halefleri onunla karşılaştırılmaktan acı duyuyor, ölümünün yarattığı boşlukta oldukları yerde tepinerek bir türlü ilerleye-iniyorlardı. Ramesseum'un kurucusunu aratmayacak ululukta bir hükümdar çıkana dek, daha ne kadar beklemek gerekecekti?</p>

  <p class="block2">Bütün karışıklıklara rağmen, Hakikat Meydanı kuruluşunda başladığı eseri sürdürmüş, Işık Taşı'nı zenginleştir-mişti. Hay ve Paneb gibi birbirine taban tabana zıt kişilikli iki ekip şefi loncaya çalışmalarını sürdürmesi için olmazsa olmaz bir canlılık veriyor, ustabaşına loncanın birlikteliğini sağlamak, bilge kadına da büyüsüyle yeni yollar çizmek kalıyordu.</p>

  <p class="block2">Paneb torbasma sivri uçlu çakmaktaşlan doldurmuş, içindeki yükün farkına bile varmaksızın, omzuna almıştı.</p>

  <p class="block2">- O taşlarla ne yapmayı düşünüyorsun? diye sordu, tamamen iyileşen Araştırmacı İpuy.</p>

  <p class="block2">- Bu biçimde olanlara neredeyse hiç rastlamadım. Taşları yontup kalem yapacağım, sonra da heykeltıraşlara armağan edeceğim.</p>

  <p class="block2">- Önümüzde yeni angaryalar var demek, diye yakındı Neşeli Renupe.</p>

  <p class="block2">- Şaşırmış görünmeye çalışma, dedi Kurtarıcı Şed alayla. Yeni bir ekip şefi, neler yapabileceğini göstermek zorundadır. Onun beklentilerini karşılayabileceğimizi kanıtlamak da ' bize düşer.</p>

  <p class="block2">- Bizler sadece insanız! diye itiraz etti Kasa.</p>

  <p class="block2">- Bunu kolay kolay unutmayacağım, diye itiraf etti dev adam. Bu yüzden, fazla dinlenmenin size zarar vereceğini düşünüyorum. El tembelleştikçe, yeteneğini yitirir.</p>

  <p class="block2">Zanaatkarlardan bazıları, Paneb'in acil durumlarda kuralları çiğnemeye hazır olduğunu düşünüp, endişelendi. Sipta'nın cenaze malzemesinin hazırlanması da, acil durum olarak görülebilirdi kuşkusuz.</p>

  <p class="block2">Mehi'nin atının adım atacak hali kalmamıştı. Vücudu terden sırılsıklam, çılgınca çarpan yüreği yüzünden soluk soluğa, yeniden dörtnala koşacak durumda değildi gerçekten.</p>

  <p class="block2">- İşe yaramaz bir hayvan, dedi general, atın dizginlerini seyislere uzatırken. At, Mehi'nin sabahtan beri tükettiği üçüncü safkandı. Üzerine binip sinirlerini yatıştırdığı hayvanlara karşı en ufak bir acıma yoktu içinde.</p>

  <p class="block2">Seçkin okçular da paylarım almışlardı generalin öfkesinden: "Çok güçsüz, çok yavaş, çok beceriksiz!" General en iyileri olduğunu da kanıtlamıştı onlara, sonra da kendinden çok daha ağır bir piyade eriyle güreş tutmuş, göz açıp kapayıncaya kadar adamın sırtını yere getirmişti.</p>

  <p class="block2">Villasından içeri girerken, serin bir içecekle kokulu ve temiz çamaşırlar sunan kâhyasını bir kenara itmiş, karısının üzerine atılarak yeni elbisesini parçalamış, öylesine bir vahşilikle sevişmişti ki, Serketa bile bir an bu sevişmeden zevk aldığını sanmıştı.</p>

  <p class="block2">- Canımı acıtıyorsun, tatlı çakalım!</p>

  <p class="block2">- Bu bitmek tükenmek bilmez bekleyiş kanımı emiyor. Karnımı ov, bu sabah çok yedim.</p>

  <p class="block2">Generalin kasları gerilmekten düğüm düğümdü.</p>

  <p class="block2">- Müttefikimiz beceremeyecek, dedi.</p>

  <p class="block2">- Her zaman tedbirliyken, bu kez oldukça iyimser gözüktü, dedi Serketa.</p>

  <p class="block2">- Hakikat Meydanı denen o kahrolası köy, bize o kadar çok felaket yaşattı ki!</p>

  <p class="block2">- Çünkü yanlış yöntem uyguladık, sevgili aslanım. Bu kez, başlarını vuracağız.</p>

  <p class="block2">- Hangi tahinin edilemez korumanın ölümcül darbeyi son anda önleyeceğini bilmiyorum. O Nefer yıkılmaz görünüyor!</p>

  <p class="block2">- O ortadan kaybolunca, diye tahminde bulundu Serketa, lonca dağılacak.</p>

  <p class="block2">- Umalım, devletin tepesine yerleşen üçlüye da aynı şey olur! Başdanışman Bay'ın neler tasarladığını bir türlü anlayamıyorum.</p>

  <p class="block2">- Oysa çok basit; başdanışman kraliçeye aşık, Tausert'in firavun olması için, elinden geleni yapıyor. Kişiliksiz ve sakat zavallı küçük Sipta da, Tausert iktidarının temellerini atarken saray erkânını oyalamak için atılmış bir yemden başka bir şey değil.</p>

  <p class="block2">- Bay düşündüğümden de güçlü çıktı.</p>

  <p class="block2">- Sadece Tausert için yaşıyor. Ustabaşını yolumuzun üzerinden kaldırdıktan sonra, Tausert'le uğraşacağız. Tam bana layık bir rakibe, neredeyse benim kadar tehlikeli.</p>

  <p class="block2">Mehi yüzükoyun uzandı.</p>

  <p class="block2">- Belimi ov... O salak atlar kemiklerimi yuvalarından oynattı.</p>

  <p class="block2">- Tausert sana güveniyor, bu aptallığını hayatıyla ödeyecek.</p>

  <p class="block2">Kollarını geriye uzatan general karısını saçlarından kavradı.</p>

  <p class="block2">- Kraliçenin sözü bile edilmez, önemli olan tek şey, Işık Taşı!</p>

  <p class="block2">- Öyleyse, o da yakında önemini yitirecek.</p>

  <p class="block2">- Eksik olan alet yok, dedi îmuni uzun bir incelemeden sonra.</p>

  <p class="block2">- Daha iyi ya, dedi mezar kâtibi bitkin bir sesle. Bildirmek istediğin bir şey oldu mu?</p>

  <p class="block2">- Şimdilik, hayır.</p>

  <p class="block2">- Emin misin?</p>

  <p class="block2">- Bana güvenebilirsiniz.</p>

  <p class="block2">Kenhir pek inanmamıştı. Bir sansar gibi, en ufak aksiliği bile not etmişti İmuni kuşkusuz; ne var ki yaşlı kâtip endişeliydi, sanki bir felaket bulutu köyün üzerinde dolaşıyor, patlamak için fırsat kolluyor gibi. Bu yüzden gün boyunca köyün sokaklarını arşınlamış, zanaatkarlarla konuşup bir şeyler öğrenmeye çalışmış, yine de bir sonuca varamamıştı.</p>

  <p class="block2">Genç karısı Güçlü Mut, Kenhir'in endişesini yüzünden okudu.</p>

  <p class="block2">- Ciddi bir sorun mu var?</p>

  <p class="block2">- Sadece kötü bir kâbus, ama uyanıkken gördüğüm bir kâbus! Sabahtan beri, içim içimi yiyor.</p>

  <p class="block2">- Yoksa ben görmeden, yemeği fazla mı kaçırdınız?</p>

  <p class="block2">- Tabiî ki hayır! Güzel bir metin okuyacağım, sinirlerimi yatıştırsın diye.</p>

  <p class="block2">Her zaman dingin olan Niut bile, yüreğinin endişeyle dolduğunu hissetti. Kenhir sıkıntılarını karısına da aktarmıştı. Güçlü kollarla salladığı süpürge, tasalarını sildi, süpürdü.</p>

  <p class="block2">Ustabaşının evinde dinlenirken genellikle çok sakin olan Kapkara, durmaksızın gidip geliyor, okşanmak istiyor, yere uzanıp yattıktan bir dakika sonra yeniden ayaklanmaya çalışıyordu.</p>

  <p class="block2">Nefer hayvanı sakinleştirmeye çalıştı, ama boşuna; kara köpeğin kahverengi gözlerinde Suskun'un çözemediği bir soru vardı.</p>

  <p class="block2">- Yoksa muskanı mı kaybettin? diye endişelendi Işık.</p>

  <p class="block2">Nefer elini boynuna götürdü. îsis düğümü kaybolmuştu gerçekten.</p>

  <p class="block2">- Kordonu kopmuş olmalı, hiç farkına varmadım oysa.</p>

  <p class="block2">- Yatından tezi yok, sana yenisini veririm.</p>

  <p class="block2">Bilge kadın giriş kapısının altından itilmiş bir papirüs parçası gördü. Eğilip aldı, mesajı okuduktan sonra alçak bir masanın üzerine bıraktı.</p>

  <p class="block2">- Beni yardımcıların bölgesine çağırıyorlar. Bir kaza olmuş. Kapkara'yı da götürüyorum, biraz oyalanır.</p>

  <p class="block2">Demirci Obed şaşırdı.</p>

  <p class="block2">- Bir kaza mı? Hayır, sanmıyorum. Yardımcılar gideli epey oldu.</p>

  <p class="block2">- Yine de araştıralım, dedi Işık.</p>

  <p class="block2">Demirciyle birlikte atölyeleri gezdi. Hepsi boştu. Eve döndüğünde, papirüsün artık masada olmadığını fark etti bilge kadın.</p>

  <p class="block2">Kapkara odaya doğru koştu ve yürek parçalayıcı bir uluma sesi duyuldu. Işık da peşinden gitti.</p>

  <p class="block2">- Nefer, ne oluyor? Nefer... Cevap ver! Yüreğine saplanmış sivri bir çakmaktaşı, koltukta oturuyordu ustabaşı, parmakları koltuğun kenarlarına kenetlenmiş.</p>

  <p class="block2">Gözlerinde, belli belirsiz bir ışıltı. Nefer dünyadaki konukluğu süresince böylesine sevdiği, sonsuzluk süresince de seveceği kadını son bir kez görebilmek için bütün gücüyle direnmişti.</p>

  <p class="block2">Şimdiden ölümün katılığını almış ağzından artık tek bir kelime bile çıkmayacaktı, ama Işık ellerini tutkuyla Nefer'inkilerin üzerine koydu, kaderin Suskun'un elinden kopardığı son birleşme ve mutluluk anını tüm ruhuyla paylaştı.</p>
</body>
</html>
