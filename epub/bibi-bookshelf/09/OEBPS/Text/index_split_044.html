<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_45">Kırk beşinci bölüm</h1>

  <p class="block2">Bacakları sıcak sudan ciddi biçimde haşlanan bir kız çocuğu, sopa savaşı sırasında birbirlerine şiddetle saldırarak yaralanan iki yumurcak, midesinden şikâyet eden Somurtkan Karo, Kararlı Gau'nun sürekli bir yorgunluktan yakınan karısı, sabahın felaketlerini tamamlamak için de, bir vuruşta yekpare bir kireçtaşını parçalayabileceğim göstermek isterken kolunu kıran Aperti! Bilge kadın bu kadar kısa bir süre içinde böylesine ciddi rahatsızlıklarla ilk kez karşılaşıyordu, elindeki bal stoklarının neredeyse tümünü kullanmak zorunda kaldı. Bu yapışkan ve değerli madde yaraları tedavi edip kabuk bağlamalarını hızlandırıyor, yan etki yaratmaksızın iç ve dış cerahatleri kurutuyor, insana güç veriyordu. Özenle kapatılmış ve envanter defterine dikkatle kaydedilmiş kavanozlardaki an altını vazgeçilmez, paha biçilmez bir ilaç olarak görülüyordu; bu nedenle çörekçiler balı neredeyse kıskanarak kullanırlardı. Yüzyıllar boyu süregelen deneylerin sonucunda, balın göz tedavilerinde ve hatta jinekoloji alanında da yararlı olduğunu belirlemişti Mısırlı hekimler.</p>

  <p class="block2">Muayenehanesindeki işini tamamlayan Işık, Hakikat Meydam'nın sahip olduğu tüm malların korunmasından sorumlu İmuni'nin yazıhanesine gitti. Bakır kalemleri envanter defterine geçirmekte olan kısa boylu kâtip, bilge kadını görür görmez ayağa fırladı, üstünden fırça yemeğe hazırlanan bir er gibi, kaskatı bekledi.</p>

  <p class="block2">İmuni başlangıçtan beri korkuyordu bilge kadından; düşüncelerini okuyup, hedefini görebileceğinden ürküyordu Işık'ın. İmuni'nin düşü yaşlı Kenhir'in yerine geçmek, onu gülünç duruma düşürmekten vazgeçmeyen Cesur Paneb'den bir yolunu bulup öcünü almaktı.</p>

  <p class="block2">- Bana acilen bal gerekiyor, İmuni.</p>

  <p class="block2">- Kaç kavanoz istiyorsunuz?</p>

  <p class="block2">- Bugün bir, gelecek hafta da birkaç kavanoz... Tabiî fırtınanın dinmeyeceğini varsayarsak.</p>

  <p class="block2">- Şimdi hallederim.</p>

  <p class="block2">Kâtip yardımcısı hızla gitti, ne var ki bir süre sonra döndüğünde, eli boştu.</p>

  <p class="block2">- Kayıtlarda bir yanlışlık olmalı. Elimizde istemediğimiz kadar merhem var ama, bal kalmamış!</p>

  <p class="block2">- Korkunç bir hata, İmuni. Muayenehanede sadece bir haftalık tedaviye yetecek kadar bal kaldı.</p>

  <p class="block2">- Üzgünüm, gerçekten üzgünüm. Mezar kâtibine haber verelim, o bir çözüm bulur. Kenhir'in öfkesi köy tarihine geçecek gibiydi. Yardımcısını insanoğluna özgü tüm kabahatlerle suçlamış, yeni hatalar icat etmiş, bunlarla da yetinmeyerek bir daha yanlışlık yaparsa köy mahkemesine verip Hakikat Meydanı'ndan atılmasını istemekle tehdit etmişti.</p>

  <p class="block2">- Tabiî bu ay ne maaş alacaksın ne de izin yapacaksın! diye bağırdı mezar kâtibi. Bir devlet memuru olduğunu, üstelik Hakikat Meydanı'nın hizmetinde çalışüğını, Çirkin Hayvan'dan daha dikkatli olman gerektiğini unutuyor musun? İmuni başını önüne eğmiş, cevap vermiyor, böylesi bir fırtınayı canlı atlattığı için şükrediyordu.</p>

  <p class="block2">- Üstelik yaptıklarına tüy dikmek için, sırtım ağrırken merkezî yönetim binasına gitmek zorunda bırakıyorsun beni! Bu konuyu yeniden konuşacağız, İmuni. Bu arada stokları gözden geçir, öteki yanlışlarını düzelt.</p>

  <p class="block2">Kâtip yardımcısı daha fazla beklemeden gözden kayboldu.</p>

  <p class="block2">- Ona hiç de yumuşak davranmadınız, dedi fırça sırasında ev işlerine ara vermek zorunda kalan Güçlü Niut.</p>

  <p class="block2">- Bir köyün malı yumuşaklıkla yönetilmez! Bana bastonumu ve daha kalın bir ceket ver.</p>

  <p class="block2">Onu korumakla görevli iki Nübyeli polis memuruyla birlikte, Mehi'nin bürosuna gitti Kenhir.</p>

  <p class="block2">- General doğu yakasındaki manevraları denetliyor, dedi Mehi'nin sekreteri.</p>

  <p class="block2">- Onu ne zaman görebilirim ?</p>

  <p class="block2">- En iyi ihtimalle, on beş gün sonra.</p>

  <p class="block2">- Çok geç! Yerine kim bakıyor?</p>

  <p class="block2">- Belki size yardımcı olabilirim ?</p>

  <p class="block2">- Çok ciddi bir sorunumuz var. Hakikat Meydanı bal sıkıntısı çekiyor, acil bir sevkiyata ihtiyacımız var.</p>

  <p class="block2">- Hiç talihiniz yokmuş, diye cevap verdi sekreter. Eldeki bal stokları saraya, büyük hastaneye ve kışlalara götürüldü. Burada bile, revirin ihtiyacını karşılayacak kadarının dışında, bal yok.</p>

  <p class="block2">Böylesi önlemler, çatışmanın eli kulağında olduğunu göstermiyor muydu ? Sürüyle asker yaralanacak, askeri hekimler ballı kompresler kullanmak zorunda kalacaklardı.</p>

  <p class="block2">- Köyün önceliği var, diye hatırlattı mezar kâtibi.</p>

  <p class="block2">- Bir başvuru formu doldurun, özel ulakla saraya ileteyim. Yine de sabırlı olmak gerekeceğini unutmayın. Şu sıralarda, bürokrasinin işi başından aşkın.</p>

  <p class="block2">- Gerekeni yaptım, dedi Kenhir bilge kadın ile ustabaşına, ama galiba savaş ekonomisinin kurbanıyız. Bizi bu durumdan sadece Mehi kurtarabilir, ama onu bulmak şimdilik imkânsız. Bu kabul edilmez durumu protesto etmek için, ayrıntılı bir rapor hazırlayacağım.</p>

  <p class="block2">- Bana bal lazım. Yoksa, hastalarımı tedavi edemem.</p>

  <p class="block2">- Bir yol daha var ama, oldukça tehlikeli bir yol; çöle gidip yaşlı Boti'den almak.</p>

  <p class="block2">- Çekindiğiniz ne?</p>

  <p class="block2">- Hem haydutlardan hem de bal üretiminin güvenliğinden sorumlu polislerden korkuyorum. Kaldı ki, Boti de tuhaf adamdır; üretiminin tümünü devlete satmak zorunda, ama bazen kaçamak yapıyor. Sakın çöle eşekli bir ekip göndermeyi düşünme, hemen farkına varırlar.</p>

  <p class="block2">- Demek yalnız gideceğim, dedi Işık.</p>

  <p class="block2">- Aklından bile geçirme! diye itiraz etti Nefer.</p>

  <p class="block2">- Balın cinsini bizzat görmem, balcıyı da ikna etmem gerekecek.</p>

  <p class="block2">- Ben de geliyorum.</p>

  <p class="block2">- Buna resmen itiraz ediyorum, dedi mezar kâtibi. İçinde bulunduğumuz durumda, ustabaşının köyden ayrılması düşünülemez. Bilge kadın maceraya atılmakta direniyorsa, Paneb'den ona eşlik etmesini isteyelim. Ona hepimiz sonuna kadar güveniyoruz, manevî oğul olarak görevini eksiksiz yerine getirecektir.</p>

  <p class="block2">- Demircinin ürettiği silahlardan verelim ona. Kenhir duyduklarından memnun olmamışa benziyordu.</p>

  <p class="block2">- Silahlı bir zanaatkar... Polis kontrolüne düşerlerse, Paneb'in başı belaya girer.</p>

  <p class="block2">- İyi de, Işık'ı korumak zorunda!</p>

  <p class="block2">- Ürettiğimiz silahlar, köy sınırlarının dışına çıkmayacak, diye kestirip attı mezar kâtibi.</p>

  <p class="block2">Okçular gitgide daha keskinleşiyor, savaş arabaları da şaşırtıcı bir dengeyle hareket ediyorlardı. Yoğun talimler sonuç vermeye başlamıştı, seçkin birlik yakında karşısına hangi düşman çıkarsa çıksın, yok edecek güce ulaşacaktı. Yorucu bir günden sonra çadırına döndüğünde, askeri posta yönetimince dağıtılan mektupları incelemeye başladı Mehi. Gelenlerin arasında, sekreterinin yazdığı ve mezar kâtibinin şaşırtıcı isteğini bildiren bir rapor vardı. General hemen yaverini çağırdı.</p>

  <p class="block2">- Bana dinlenmiş ve hızlı bir at hazırlat. Kente gidiyorum, yarın sabah dönmüş olurum.</p>

  <p class="block2">Mehi Serketa'nın önemli manevralar sırasında oturduğu kent merkezine kadar dörtnala sürdü atını. Generalin eşi kentin merkezinde oturmaktan yararlanarak Tanrı Amon'un kentinin soylu hanımlarını evine davet ediyor, fırsatı kaçırmayıp kocasını yüceltiyor, Mehi'nin cesaret ve becerisinin sadece bölge için değil, tüm ülke için son derece gerekli olduğunu anlatıyordu. Ara sıra ve belli belirsiz dokundurmalarla el altından yapılan propaganda, generalin zaten sahip olduğu ünü daha da pekiştiriyordu. Birçokları Amenmes'in geleceğinden kuşkulanırken, Mehi Teb kentini felaketten kurtaracak güçlü adam olarak görülmeye başlamıştı.</p>

  <p class="block2">Mehi eve vardığında, kaymakamın karısı ile dostlarının Serketa'yı kusursuz ev sahibeliğinden dolayı kutladıklarını duydu; hiçbiri nefis pastaları reddedememişti, yakında yeniden görüşmekten mutlu olacaktı hepsi de. Hanımlar generali görebildikleri için mutluydular. Mehi de duymak istediklerini söyledi, her zamanki inandırıcılığıyla, hayatlarının kesinlikle güvende ok uğunu anlattı. Konuklar gittiktea sonra, Mehi karısını evin özel bölümüne götürdü.</p>

  <p class="block2">- Hakikat Meydanı bal sıkıntısı çekiyor, dedi Serketa'ya.</p>

  <p class="block2">- Çok mu önemli?</p>

  <p class="block2">- Bunun anlamı, bilge kadının hastalarını tedavide zorlanacağıdır. Değerli maddenin sevkiyatinı dondurduğum için, gelip resmî bir istekte bulunmuş mezar kâtibi. Yönetim Hakikat Meydanı Yun isteğini karşılamak zorunda, ama aradan epey zaman geçecek. Bu yüzden, zanaatkarların başka yollardan bal bulmaya çalışacaklarından eminim. Ustabaşının bal bulmakla görevlendireceği zanaatkarlar köyden çıkmak zorunda kalacak, böylelikle de kendilerini tehlikeye atacak.</p>

  <p class="block2">- Balın hekimlikte kullanılıp kullanılamayacağını bilge kadından başka kim denetleyecek? Bana kalırsa, o da bal bulmaya gidenlere katılacaktır. Şimdi aklıma çok tatlı bir plan geldi, sevgilim. Haydutlar onları yakalayıp öldürebilir. Bilge kadın olmadan, lonca gücünden çok şey kaybeder ve onun sihirli korumasından yoksun kalır. Duvarların içinde kaldık-lan sürece, onlara ulaşmak imkânsız ama, bal aramaya çıkarlarsa, önümüzde çok çekici bir fırsat var, demektir.</p>

  <p class="block2">General karısını hırsla öptü.</p>

  <p class="block2">- Anlayışlılığın beni hayran bırakıyor, yumuşak bıldırcınım. Ne yazık ki askerlerimi böylesi bir işte kullanamam.</p>

  <p class="block2">- Demek bu işi yapacak, ama bizimle hiçbir ilgisi olmayan adamlar bulmam gerekecek.</p>

  <p class="block2">- Eski dostumuz Tran-Bel işe yarar. Kafasında hiçbir art niyet olmaksızın bizimle işbirliği yapması için onu birazcık itip kakman gerekebilir ama, bu konudaki yeteneğine güveniyorum.</p>
</body>
</html>
