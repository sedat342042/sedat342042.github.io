<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_38">Otuz sekizinci bölüm</h1>

  <p class="block2">- Şef, bu kez gelenler, gerçekten de askerler! diye bağırdı Nübyeli polislerden biri, şaşkın bir ifadeyle Sobek'in odasına girerken.</p>

  <p class="block2">- Kaç kişi?</p>

  <p class="block2">- En aşağı, yüz.</p>

  <p class="block2">Sobek askerî birliğin yaklaşmakta olduğu 1. Tabya'ya koştu.</p>

  <p class="block2">- Herkes yerine! diye bağırdı.</p>

  <p class="block2">Gelenlerin başındaki General Mehi tabyanın elli metre kadar ötesinde durdu. Sobek yanına vardı.</p>

  <p class="block2">- Kraliçe Tausert'i almaya geldim, dedi Mehi.</p>

  <p class="block2">- Bu isteğiniz benim yetkilerimi aşıyor.</p>

  <p class="block2">- Derhal ustabaşını görmek istiyorum.</p>

  <p class="block2">- Gidip haber vereyim.</p>

  <p class="block2">Mehi'yi şaşırtan, korunmuş bölgeden çıkıp olanları açıklamaya gelenin ustabaşı değil, basit bir beyaz elbise giymiş, başına eski piramitler dönemini hatırlatan kısa bir siyah peruk geçirmiş bilge kadın olmasıydı.</p>

  <p class="block2">- Kocanız karşıma çıkmaktan çekiniyor mu?</p>

  <p class="block2">- Hakikat Meydanı'ndaki Hathor rahibelerinin başı olarak, Kraliçe Tausert'in tanrıçanın tapınağına sığınma isteğini kabul ettim.</p>

  <p class="block2">- Firavun Amenmes kraliçeyi saraya getirmemi emretti, dedi Mehi, biraz tereddütlü bir sesle.</p>

  <p class="block2">- Siz köyün resmî koruyucusu değil misiniz?</p>

  <p class="block2">- Aynı zamanda da, emirlere itaat etmekle yükümlü bir askerim.</p>

  <p class="block2">- Hakikat Meydanı'nın asker olsun olmasın, dışandakilere yasak olduğunu çok iyi biliyorsunuz.</p>

  <p class="block2">- İyi ama Tausert loncanın üyesi değil ki!</p>

  <p class="block2">- Kraliçe tüm ülkedeki Hathor rahibelerinin en üstü olarak, loncanın en doğal üyesi. Bir tapınağın verdiği sığınma hakkına kim karşı gelebilir?</p>

  <p class="block2">Bilge kadm haklıydı. General böyle korkunç bir suç işlese, Amenmes'in onu yargılatması gerekirdi; tek bir çaresi vardı artık.</p>

  <p class="block2">- Benimle gelip, durumu firavuna anlatmayı kabul ediyor musunuz?</p>

  <p class="block2">- Tabii.</p>

  <p class="block2">Suskun Nefer, kesinlikle reddedeceği böylesine ciddi bir karar aldığından habersizdi karısının; oysa Işık Amenmes'in böylesi bir hakareti kabul etmeyeceğini, bu nedenle pazarlık etmenin gerekli olacağını biliyordu. Bilge kadın Mehi'nin savaş arabasına bindi, general onun bileğine bir dizgin dolayıp, arabanın kenarını sıkıca tutmasını söyledi. Dimdik önündeki yola bakan Işık'ın sakinliğinden etkilenerek, biraz rahatlamıştı sanki. Hayatının her döneminde kadınları aşağı gören Mehi, şimdi tuhaf duygular içindeydi. Yarımdaki yolcu, onu rahatsız eden bir ışık saçıyordu sanki çevresine. Yol boyunca, sanki birbirlerini kesinlikle tanımıyorlar, aynı dili konuşmuyorlarmış gibi, tek kelime bile etmedi ikisi de. Ustabaşının karısının asla ona güvenmeyeceğini, kadını hep yenilmesi güç bir rakip olarak görmesi gerektiğini anladı Mehi.</p>

  <p class="block2">Firavun Amenmes bilge kadının yüzüne bakmaktan kaçınıyordu.</p>

  <p class="block2">- Bir tapınağın verdiği sığınma hakkı kutsaldır, bunu herkes biliyor! dedi büyük bir öfkeyle. Ama bu durum devleti ilgilendiriyor, köyün en ulu efendiye, Mısır firavununa başkaldırmaya hakkı yok!</p>

  <p class="block2">- Bu karar ne ustabaşına, ne de köye ait Haşmetmeapları, diye açıkladı bilge kadm sükunetle. Üstelik size başkaldırmayı akıllarından bile geçilmiyorlar. Kraliçe Tausert kutsal bir korumadan yararlanıyor.</p>

  <p class="block2">- Sizi ihanetten tutuklatmam gerekir!</p>

  <p class="block2">- Firavun sizsiniz.</p>

  <p class="block2">Amenmes başkalarına hiç benzemeyen, korku nedir bilmez gibi gözüken bilge kadının gözlerine bakmaktan çekiniyordu hâlâ.</p>

  <p class="block2">- Tausert davranışının nedenini açıklıyor mu?</p>

  <p class="block2">- Kraliçe Per Ramessu'ya dönemeyeceğinden korkuyor.</p>

  <p class="block2">- Beni hangi karanlık emellerle suçluyormuş?</p>

  <p class="block2">- Nasıl bilebilirim, Haşmetmeapları?</p>

  <p class="block2">- Tausert hayatını tapmağınızda hapis geçirmeyi hak ediyor, ama babamın bundan beni sorumlu tutacağından ve onu kurtarmak için savaş ilan edeceğinden eminim. Siz ki bilge kadm olarak adlandırılıyorsunuz, benim yerimde olsaydınız, ne yapardınız?</p>

  <p class="block2">- Ölümcül bir çatışmayı önleyebilmek için, kraliçenin başkente gitmesine izin verirdim.</p>

  <p class="block2">- Bağışlayıcılık, yine bağışlayıcılık! Daha önce oğlunun Krallar Vadisi'ne gömülmesine izin verdim, şimdi de, o beni yok etmeye çalışırken, özgürlüğünü vermem isteniyor!</p>

  <p class="block2">- Sizi yok etmek istediğinden pek emin değilim.</p>

  <p class="block2">- Yoksa Tausert size gizli düşüncelerini mi açıkladı?</p>

  <p class="block2">- Başlıca kaygısı, Mısır'ı harabeye çevirecek bir iç savaşı önlemek değil mi? Amenmes düşünür gibi yaptı.</p>

  <p class="block2">- Yanlış yaptığımdan eminim, ama istediği özgürlüğü tanıyacağım Tausert'e. Derhal Teb'i terk etsin.</p>

  <p class="block2">- Ona karşı hiçbir girişimde bulunmayacağınız vaadi mi, bu söylediğiniz?</p>

  <p class="block2">- Çok şey istiyorsunuz!</p>

  <p class="block2">- Bir firavunun sözünden daha sağlam, daha değerli bir şey olamaz, Haşmetmeapları.</p>

  <p class="block2">- Size söz veriyorum, Tausert gemisine binip sakince Per Ramessu'ya dönebilir. Ama buraya gelip benimle alay etmeye kalkmasın sakın. Yoksa, acımasız olabileceğimi gösteririm.</p>

  <p class="block2">Köşeli Kafa yirmi yıldan beri ticaret filosunda gemiciydi. İşinden hoşlanıyor, yeterli maaş da alıyordu. Üstelik, yeni yerler görmek, gemi boşaltılırken kızlarla tanışmak da keyif veriyordu iriyarı gemiciye. Bunu öğrenen karısı Köşeli Kafa'nın meslektaşlarım da tanık göstermiş, mahkemeden gemiciyi meteliksiz bırakacak bir nafaka koparmayı da başarmıştı.</p>

  <p class="block2">Kıyıya çömelmiş, ağır ağır elindeki soğanı çiğnerken, kâkülleri yüzünün yansım gizleyecek gibi sarkık bir peruk takmış kadın yanına yaklaştığında, yakışıklılığı nedeniyle geldiğini sanmıştı Köşeli Kafa önceleri. Kadının memelerini okşamaya kalkmış, bıçağın sivri ucunu göbeğinde hissedince elini çekmek zorunda kalmıştı.</p>

  <p class="block2">- İndir ön ayaklarını, arkadaş! Çok zengin olmak ister misin?</p>

  <p class="block2">- Ben mi?</p>

  <p class="block2">- Başkasıyla mı konuşuyorum? Köşeli Kafa bir kahkaha patlattı.</p>

  <p class="block2">- Bir kürekçinin görevi, kürek çekmektir, zengin olmak değil.</p>

  <p class="block2">- Ya talih yüzüne gülmeye karar verdiyse? Köşeli Kafa ağzındaki soğan zarlarım tükürdü.</p>

  <p class="block2">- Başka kapıya, güzelim... Eğer benimle yatmak için para vermek istiyorsan, sorun yok. Ama masallarını aptallara sakla.</p>

  <p class="block2">- Ödemek zorunda olduğun nafaka güvence altında, kent dışında bir villa, bir buğday tarlası, beş süt ineği, iki eşek ve doğu yakasındaki mezarına göz kulak olmak için bir cenaze rahibi.</p>

  <p class="block2">Kürekçi düş gördüğünden emindi, gözlerini ovuşturdu. Kadın hâlâ oradaydı.</p>

  <p class="block2">- Dürüst biriyle alay etmek, güzel bir şey değil!</p>

  <p class="block2">- Önerim çok ciddi.</p>

  <p class="block2">- Sen benimle eğleniyorsun. Hem bütün bunların karşılığında, benden ne istiyorsun?</p>

  <p class="block2">- Vicdanında birçok cinayetin yükünü taşıyan bir kadını öldürmeni.</p>

  <p class="block2">- Bir cinayet... Kimden söz ediyorsun?</p>

  <p class="block2">- Kraliçe Tausert'ten, dedi Serketa.</p>

  <p class="block2">- Sadece bir kraliçecik, hepsi bu mu? Postu deldirmeye niyetim yok benim.</p>

  <p class="block2">- Yanlış düşünme, onu Per Ramessu'ya götürecek kürekçilerin arasında olacaksın. Beşinci gece, kaptan seni çağırıp kraliçenin odasına sokacak. Onu öldürüp kaçacaksın.</p>

  <p class="block2">- Ya kaptan beni ele verirse?</p>

  <p class="block2">- Kaptan bizim dostumuz.</p>

  <p class="block2">- Öyleyse, bunu neden kendi yapmıyor?</p>

  <p class="block2">- Çünkü Per Ramessu'ya gidip bize hizmet etmeyi sürdürmesi gerek. Adını bile bilmediği bir kürekçinin, onu kandınp bir anlık gafletinden yararlandığım söyleyecek.</p>

  <p class="block2">Eğer kurbanı olarak karısını gösterselerdi, bir saniye bile tereddüt etmezdi Köşeli Kafa. Ama şimdi...</p>

  <p class="block2">- Kim olduğunuzu bile bilmiyorum.</p>

  <p class="block2">- Kendi iyiliğin için, hiçbir zaman da öğrenmeyeceksin.</p>

  <p class="block2">- Ücretimin ödeneceğinden nasıl emin olacağım? Serketa kürekçinin dizine bir külçe altın bıraktı.</p>

  <p class="block2">- işte peşinat.</p>

  <p class="block2">Köşeli Kafa bir dakika boyunca donup kaldı. Aslında Dakter'in hazırladığı, düşük değerli bir alaşımdan başka bir şey olmayan külçenin üzerinde en ufak bir işaret bile yoktu.</p>

  <p class="block2">- Daha şimdiden zengin oldun bile, arkadaş. Ama eğer işini gerektiği gibi yaparsan, bu sadece basit bir başlangıç.</p>

  <p class="block2">- Bir de gemi isterim. Sadece bana ait olacak, kare yelkenli, emrime amade kürekçileriyle bir gemi.</p>

  <p class="block2">- Çok paragöz çıktın. Tamam, ama daha fazlasını isteme.</p>

  <p class="block2">- Hançer kullanmaktan pek hoşlanmam. Bir kaytan parçası, işinizi görmez mi? Öylesine güçlü sıkarım ki, bağıracak zaman bile bulamaz.</p>

  <p class="block2">- Ne kullanmak istiyorsan kullan, ama sakın başansız olma.</p>

  <p class="block2">- Sonra, nerede buluşacağız?</p>

  <p class="block2">- Tam burada. Sonra seni Teb dışına, yeni evine götürürüm.</p>

  <p class="block2">Köşeli Kafa, Nü kıyısında yaptığı kulübenin tabanına gömeceği altın külçesini tartıyordu avucunda.</p>

  <p class="block2">- Tamam, kabul ediyorum.</p>

  <p class="block2">- Yarın sabah, kraliçenin gemisine gideceksin, kaptan seni işe alacak. Sakın unutma; beşinci gece.</p>

  <p class="block2">- Anlaşıldı</p>

  <p class="block2">- Gerçekten de talihin acıkmış, Köşeli Kafa.</p>
</body>
</html>
