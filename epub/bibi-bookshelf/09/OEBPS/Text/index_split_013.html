<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_14">On dördüncü bölüm</h1>

  <p class="block2">Kenhir'in ağzını açıp bir cevap verebilmesi için, birkaç saniye gerekti.</p>

  <p class="block2">- Doğru, yetmiş iki yaşındayım, ama hiç emekliye ayrılmaya niyetim yok.</p>

  <p class="block2">- Anlaşıldığı kadarıyla, kimse fikrinizi sormuyor.</p>

  <p class="block2">- Elindeki mektup, Firavun II. Seti'nin imzasını mı taşıyor?</p>

  <p class="block2">- Hayır, Başdanışman Bay imzalamış, dedi ustabaşı.</p>

  <p class="block2">- Öyleyse, hiçbir değeri yok! Ben hiçbir memura bağlı değilim. Görevime sadece firavun son verebilir.</p>

  <p class="block2">- Başdanışman Bay, yükünü tahmin edebildiği bir görev için çok yaşlı olduğunuzu, sizin yerinize Per Ramessu'da yetişmiş genç bir kâtip atamak niyetinde olduğunu yazıyor.</p>

  <p class="block2">- Teb'de doğmayı bile başaramamış bir beceriksiz, yani! Anlıyorum, yeni yönetim Hakikat Meydanı'nı avucuna almayı ve buraya damgasını basmayı özlüyor.</p>

  <p class="block2">- Başdanışman halefinizi atamak için benim onayımı bekliyor sadece. Bunun karşılığında emrime beş hizmetkâr vereceğini, onlann evimin gündelik işleriyle uğraşacaklarını, böylelikle benim de firavunun mezarından başka bir şey düşünmeme gerek kalmayacağını yazıyor.</p>

  <p class="block2">Kenhir'in çenesi kilitlenir gibi oldu.</p>

  <p class="block2">- Bay denen bu adama ne cevap göndereceksin?</p>

  <p class="block2">- Tarlalarda çalışarak bana hatırı sayılır bir kazanç getirecek hizmetkârları kabul edeceğimi.</p>

  <p class="block2">Yaşlı kâtip yıkılmış gibiydi.</p>

  <p class="block2">- Seni tanıdığımı sanıyordum, Nefer... Oysa ne kadar yanılmışım!</p>

  <p class="block2">- Sonra da ona mezar kâtipliği için yaş sınırı olmadığını hatırlatıp, sağlığınızın kusursuz, yeteneklerinizin benzersiz olduğunu, loncanın yönetiminizden memnun kaldığını anlatacağım.</p>

  <p class="block2">Gergin bir tebessüm Kenhir'in yüzündeki kınşıklıklan sildi.</p>

  <p class="block2">- Hayır, yanılmamışım!</p>

  <p class="block2">- Sonunda da ne benim ne de sol ekip şeflerinin gitmenizi istemediğini, sizin emekliye ayrılmanız halinde de hem bizlerin hem de bilge kadının peşinizden geleceğini ekleyeceğim. Geride Işık Taşı'nı kullanmayı ve Altın Evi'ni</p>

  <p class="block2">canlandırmayı bilen kimse kalmayacağına göre, ebedî istirahatgâhın ve milyon</p>

  <p class="block2">yıllık tapınağın yapımına da ara vermek gerekecek.</p>

  <p class="block2">Kenhir gözpınarındaki bir damla yaşı silmeye çalıştı.</p>

  <p class="block2">- Nefer...</p>

  <p class="block2">- Yeni yönetim, tüm insan topluluklarının hırsa, rekabete ve zenginliğe dayandığını sanarak bizi bölmeye çalıştı. Başdanışman Bay da tüm kusurlarımıza, bütün hatalarımıza rağmen Hakikat Meydanı'nda, Maat'ın yasası altında yaşadığımızı unuttu anlaşılan.</p>

  <p class="block2">İki adam birbirlerine sarıldılar.</p>

  <p class="block2">- Yirmi yaş gençleşmiş gibiyim, dedi Kenhir mutlulukla.</p>

  <p class="block2">Paneb başını ellerinin arasına almış, uzunca bir süreden beri bir ılgın ağacının kurumuş dalına bakıyordu, ama bu mütevazı dal parçasının ilk eserinin hammaddesi olacağına inanamıyordu bir türlü. Ilgın dalı ne destek ne de motif olamıyordu gözünde; ılgın dalı üzerine bir şeyler çizmek ya da bir ılgın çizmek gelmiyordu içinden kısacası. Uabet usulca kocasına yaklaştı.</p>

  <p class="block2">- Seni rahatsız edebilir miyim? Paneb dal parçasını uzağa fırlattı.</p>

  <p class="block2">- Bundan hammadde olmaz!</p>

  <p class="block2">- Kesinlikle olmaz, diye gülümseyerek onayladı kansı. Mezar kâtibi için keneotu aramaya gider misin? Evinde hiç yağ kalmamış, hizmetçisi Niut da, Kenhir her gün başını yağlamazsa daha da çekilmez olacağından korkuyor. Ramses Tapınağı 'nın biraz ötesinde, birinci kanalın hemen yanında varmış.</p>

  <p class="block2">- Bu bir görev mi?</p>

  <p class="block2">- Hayır, sadece bir iyilik.</p>

  <p class="block2">Dev adam, ufak tefek karısına hayır demeyi beceremiyor-du bir türlü. Polislerin denetiminden geçti, bir an sonra kendini kanala giden patikanın üzerinde buldu. Ufak bir incir ağacı boyundaki keneotu, genellikle su yollarının ve bataklıkların kenarında yetişir; koyu renkli ve pürüzsüz yapraklarında güneşte kurutulan, kabukları çatlayıncaya kadar bekletilen küçük meyveler vardır. Havanda dövülen bu tanelerden, saçları gürleştirdiğine, baş ağrılarını geçirip bağırsakları temizlediğine inanılan, kandillerde de kullanılan bir yağ elde edilir.</p>

  <p class="block2">Paneb taneleri toplayıp beline astığı kocaman torbaya doldururken, genzini yakan bir yanık kokusu duydu.</p>

  <p class="block2">Biraz ötesinde, kahkahalar atarak koşan çocuklar vardı. Kuru otlan tutuşturmayı başarmışlardı anlaşılan.</p>

  <p class="block2">Alevler yayılıp yükseldiğinde, yalımların boşluğu aşıp göğe kadar yükselebileceklerini düşündü Paneb. Ateş kusursuz bir yaşama gücü değil miydi? Ateş eskiyeni ortadan kaldırıyor, yeni biçimler doğuruyordu. Birden, tüm dünya yaratıcı aleve yönelen bir yol gibi göründü zanaatkarın gözüne; o yolu izlememek, tekdüzeliğin ölümcül soğuğuna kurban gitmek olacaktı. Dev adam ölü dalları bir kenara itti, alevlerin yayılması ve keneotu ağaçlarına atlamasını önlemek için ateşin etrafını kumla çevreledi. Beyni düşüncelerle dolu uzaklaşmadan önce, son alevin de ölmesini bekledi. Yoksa ateş, gerçek hammadde değil miydi?</p>

  <p class="block2">Hinryağı sayesinde, yeniden doğmuş gibiydi Kenhir. Kan beyninde daha iyi dolaşıyordu, Hakikat Meydanı'nın yönetimi konusunda yardımcısı İmuni'ye uzunca bir rapor yazdırmaya hazırdı şimdi.</p>

  <p class="block2">Yere bağdaş kurup oturmuş olan İmuni de üzerinde titrediği, kimselere emanet edemediği kâtip avadanlıklarını hazırlamakla meşguldü; başta da sembolik olarak "Görmek ve İşitmek" olarak adlandırılan, Tot'un kolu olarak bilinen, firavunincirinden yapılma tahtası. Fırçaları da her zaman kusursuz bir biçimde temizdi İmuni'nin, tıpkı kırmızı ve siyah mürekkep topaklarını bir damlasını bile taşırmadan erittiği küçük kapları gibi.</p>

  <p class="block2">- Başlamaya hazır mısın, îmuni? Epey işimiz var. Çalışma yöntemimde en küçük bir ayrıntı bile eksik olmamalı.</p>

  <p class="block2">- Neden kendinizi haklı gösterme gereği duyuyorsunuz?</p>

  <p class="block2">- Çünkü merkezî yönetim beni görevden almak istiyor.</p>

  <p class="block2">- Hangi nedenle?</p>

  <p class="block2">- Çok yaşlıymışım! Oysa ben hiç de emekliye ayrılmak niyetinde değilim.</p>

  <p class="block2">İmuni görünürde hiçbir tepki göstermedi ama, içine beklenmedik bir umut doğmuştu. Kenhir'in yerine ondan daha çok kim yakışabilirdi ki? Eğer firavun İmuni'nin düşüncesini sorarsa, hiç saygısızlık etmeden, Kenhir'in miadının gerçekten de dolduğunu anlatacaktı.</p>

  <p class="block2">- Bu belge gerçekten de yönetimin kararını geri almasına yeterli olacak mı?</p>

  <p class="block2">- Tabiî ki hayır, İmuni, ama elimdeki tek silah bu değil ki.</p>

  <p class="block2">- İtaat etmek zorunda değil miyiz?</p>

  <p class="block2">- Hakikat Meydanı'nın kuralları haksızlığa ve keyfî kararlara boyun eğmemizi yasaklar.</p>

  <p class="block2">Kenhir raporunu yazdırmaya başladığında, acele edip hedefini belli etmenin çok akıllıca olmayacağını düşünüyordu İmuni. Tüm yaşlılığına rağmen, belki de kimsenin kuşkulanmadığı gizli silahlara sahipti ihtiyar mezar kâtibi. Hainin köyün değirmentaşlarını yakından incelemesi oldukça zaman aldı; ne de olsa ekmek ve bira yapabilmek için değirmenlerin başında çalışan köy kadınlarının kuşkusunu çekmemesi gerekiyordu. Doleritten yapılma değirmentaşların hiçbirinden ışık yayılmıyordu çevreye.</p>

  <p class="block2">Yardımcıların kullandığı büyük değirmene bakmaktan başka yapılacak bir şey yoktu artık. Çalışarak geçirilen uzun günün sonunda, yardımcılardan çoğu evlerine dönerdi; üstelik şefleri Çömlekçi Beken'in doğum günü olması da işleri kolaylaştırıyordu. Demirci Obed bile, körüğünden fazla uzaklaşmamak için kalmayı tercih ettiği küçük kulübesinde değildi o gün.</p>

  <p class="block2">Etraf tehlikesizdi kısacası, yine de meraklı bakışlardan sakınmak gerekecekti; bu nedenle akşam olana kadar beklemeyi, o güne kadar hiç giymediği, karısının komşularına göstermeden diktiği bir gömlek giymeyi kararlaştırmıştı hain. Yürüyüşünü değiştirmeye çalışarak batıdaki küçük kapıdan çıkmış, ana kapının karşısındaki nöbetçiye görünmemek için köyün duvarlarına sürünerek ilerlemişti. Yardımcılara ayrılan bölüm ıssızdı. Kocaman bir ibis, turuncu bir renk almış gökte uçuyor, kuzey rüzgârı usulca esiyordu.</p>

  <p class="block2">Ayağında papirüsten sandaletleriyle ses çıkarmadan ilerledi hain, sonra büyük değirmentaşının arkasına çöküp çevresini kolaçan etti.</p>

  <p class="block2">Doğrulmaya davrandığında, gözetlendiğini hissetti. Biri un çuvallarının arkasına saklanmış, onu izliyordu. Ondan korkan, karşısına çıkmaya cesaret edemeyen biri. Düşmanın kim olduğunu araştırmaya kalkmadan geriye çekilmek mi, yoksa ondan kurtulup cinayete bir kaza görüntüsü vermek mi? Tereddüt ediyordu. Hayvan sıçradı, üzerinden geçerken bir pençe aüp omzunu tırmaladı, köy yönünde koşup gözden kayboldu.</p>

  <p class="block2">Büyücü, Paneb'in dev kedisi! Tanrı'nın cezası canavar hemcinslerinin itiraz edemeyecekleri bir av sahası seçmişti kendine.</p>

  <p class="block2">Ne var ki, ne kadar acımasız ve yabanî olursa olsun konuşamayacak, haini, kimsenin dikkat etmeksizin yanından defalarca geçip gittiği kocaman değirmentaşının yanında gördüğünü kimseye anlatamayacaktı dev kedi. Sinirleri kopacak kadar gergin, usulca yaklaştı hain. Değirmentaşı oldukça büyüktü; üstelik alacakaranlıkta doleritin parıldayıp parıldamadığını da kolaylıkla anlayabilecekti.</p>

  <p class="block2">Hayır, hayır, saçmaydı bu düşünce. Kutsal taş herkesin gözü önünde değildi kuşkusuz; usta bir yontucu olan ustabaşı, gerçek özelliklerini gizleyecek bir biçim vermiş olmalıydı Işık Taşı'na.</p>

  <p class="block2">Değirmentaşının yüzeyini kazıyabilmek için küçük çakısını çıkardı hain; doleritin hemen altında, ışık saçan bambaşka bir taş bulmayı umuyordu. Oysa kazıdığı yerden, yıllardan beri değerli hizmetler veren doleritten başka bir şey çıkmadı.</p>

  <p class="block2">Umutlan sönen hain, yine yanıldığını kabul etmek zorundaydı artık. Ustabaşı değerli taşını, farklı bir görüntüyle de olsa, herkesin gözleri önünde bırakmamıştı anlaşılan, başlangıçtaki düşüncesine dönmekten başka çaresi yoktu hainin; loncanın en değerli hazinesi, kapalı ve iyi korunan bir yerde olmalıydı mutlaka.</p>
</body>
</html>
