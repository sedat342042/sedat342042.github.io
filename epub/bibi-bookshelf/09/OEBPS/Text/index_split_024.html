<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_25">Yirmi beşinci bölüm</h1>

  <p class="block2">- Firavun Amenmes II. Seti'nin mezanndaki çalışmaları derhal durdurmamızı istiyor, diye açıkladı ustabaşı. Eğer itaat etmezsek, ordusunu gönderecek. General Mehi aldığı emirler hakkında ne düşünürse düşünsün, uymak zorunda kalacak, ben de kan akmasına engel olmak için, Şef Sobek'e direnmemesini söyleyeceğim.</p>

  <p class="block2">- Amenmes kendini Hakikat Meydanı'nın koruyucusu ilan etti mi? diye sordu Araştırmacı İpuy.</p>

  <p class="block2">- Daha etmedi.</p>

  <p class="block2">- Öyleyse, Seti'den başkasma itaat etmeyiz.</p>

  <p class="block2">- Bu ölüm fermanımızı imzalamak olur, diye araya girdi Kenhir; Amenmes denetimi altındaki topraklarda babasına saygı gösterilmesini kabul edemiyor.</p>

  <p class="block2">- Krallar Vadisi hükümdarların geçici topraklarından sayılmamalı, dedi Sol Ekip Şefi Hay.</p>

  <p class="block2">- Maalesef, dedi bilge kadm, Seti ebedî istirahatgâhının yapımını büyüsüyle kutsamaya gelmedi buraya.</p>

  <p class="block2">- Mantıklı olalım, dedi Âlim Tuti. General Mehi bizi koruyacak durumda değil, ustabaşı da Sobek'in adamlarını kaybedileceğini önceden bildiği bir çarpışmaya sokmak istemiyor. Firavunun silahlı askerlerine direnmek de bizim harcımız değil ya!</p>

  <p class="block2">- Kadınlar ile çocukları düşünelim, dedi Aslan Userhat. Bizler asilikle suçlanıp tutuklanırsak, onlarm hali nice olur?</p>

  <p class="block2">- Biz sadece görevimizi yaptık, dedi Somurtkan Karo, güce karşı güçle direnecek durumda da değiliz. İtaat etmemek için hiçbir neden de göremiyorum.</p>

  <p class="block2">Herkes düşüncesini söyledi, içlerinden memnun olmamakla birlikte, kimse Amenmes'e karşı gelinmesine taraftar değildi.</p>

  <p class="block2">- Yine de bir koşulum olacak, diye kararını bildirdi Nefer. Seti'nin mezarının girişini kendi elimle mühürleyeceğim, askerler de Krallar Vadisi'ne giremeyecek.</p>

  <p class="block2">- Ustabaşının dediklerini onaylıyorum, dedi bilge kadın.</p>

  <p class="block2">Sabırsızlıktan içi içine sığmıyordu General Mehi'nin. Sinirlerini yaüştırmak için bir saat boyunca yay gerip ok çekmiş, yine de gerginliğinden kurtulamamıştı. Zafer oradaydı, yakında, elini uzatacak kadar yakında... Hakikat Meyda-nı'nın hazineleri eline geçtiğinde, o Amenmes kuklası da uzun süre direnemeyecekti artık. Seti oğlundan daha ürkütücü bir engel olacaktı kuşkusuz, ne var ki Meni de daha gelişmiş silahlara sahipti.</p>

  <p class="block2">- Mezar kâtibi, General, dedi yaveri.</p>

  <p class="block2">- Gelsin.</p>

  <p class="block2">Kenhir bastonuna dayanarak güçlükle yürüyordu, sarsak adımlarla yazıhaneye girdi, ev sahibinin önerdiği koltuğa çöker gibi oturdu.</p>

  <p class="block2">- Yılların yükü yaşlı bedenime giderek daha ağır çöküyor, General, üstelik yaşadığımız güç günler de cabası. Tanrıların üzücü çaüşmalara izin vermemeleri tek dileğim.</p>

  <p class="block2">- Kuşkusuz Kenhir, kuşkusuz... Hakikat Meydanı ne cevap verdi?</p>

  <p class="block2">- Tabiî firavunun emrine uydular, tek umutları haşmetmeaplarının bir an önce kendini loncanın koruyucusu ilan etmesi ve sizin görevinizin devamına karar vermesi.</p>

  <p class="block2">General düş kırıklığını belli etmemeyi güç de olsa başardı.</p>

  <p class="block2">- Ama küçük bir koşulları var, diye sürdürdü Kenhir sözlerini. Mehi yeniden umutlandı.</p>

  <p class="block2">- Nasıl bir koşul?</p>

  <p class="block2">- Ustabaşı II. Seti'nin mezarının girişini kendi elleriyle mü-hürleyecek, dışarıdan hiç kimse Krallar Vadisi'ne giremeyecek.</p>

  <p class="block2">Amenmes savaş arabalarını teker teker gözden geçiriyor, bazılarının onanlıp sağlamlaştırılması için marangozlara emir üzerine emir yağdırıyordu. Kuzey'e doğru sefere çıkmadan önce, malzemenin kusursuz durumda olduğundan emin olması gerekiyordu.</p>

  <p class="block2">- Hakikat Meydanı çalışmaları durdurmayı kabul etti, Haşmetmeapları, diye bildirdi Mehi.</p>

  <p class="block2">- Yoksa kuşkunuz mu vardı, General?</p>

  <p class="block2">- Suskun Nefer başlı başına bir sorundur, öteki zanaatkarların da kolayca yönetileceklerden olduğunu söylemek güç.</p>

  <p class="block2">- İşte size tersinin kanıtı! Şimdi derhal vadiye gidip şantiyede tek bir zanaatkar bile kalmadığından emin olun, sonra da babamın mezarının girişini kapatın.</p>

  <p class="block2">- Ustabaşı şantiyeye en küçük bir askeri müdahaleyi bile kabul etmeyeceğini bildirdi.</p>

  <p class="block2">- Yani, kendinde reddetme hakkı olduğunu mu sanıyor?</p>

  <p class="block2">- Bir koşulu daha var, Haşmetmeapları, mezarın girişini loncanın gelenekleri uyarınca o kapatacakmış.</p>

  <p class="block2">- Yani ona güvenip, iradesine boyun eğmemi istiyor. Mehi ateşin üzerine yağ atmamayı tercih etti. Amenmes Suskun Nefer'i yeryüzünden kaldıracak kadar öfkelenmişti nasıl olsa.</p>

  <p class="block2">- Ustabaşına babamın mezarıyla ilgili kararımı değiştirdiğimi bildirin. General olduğu yerde dondu. Hakikat Meydanı'nın büyüsü firavuna çalışmaların devam etmesini emrettirecek kadar güçlü müydü gerçekten?</p>

  <p class="block2">- Mezarın kapatılması yetmez. Tüm heykellerin, metinlerin ve resimlerin zaman geçirmeden yok edilmelerini de istiyorum.</p>

  <p class="block2">Nefer köyün ana yolu boyunca ağır adımlarla yürüdü, her eve dikkatle bakıp orada oturanları düşündü. Yüzyılların ve toplu çalışmaların etkisiyle köyde, bireylerin kişiliklerinden gelme kusurların ve küçük hesapçılığın çok ötesinde bir takım ruhu ve özel bir duygu doğmuştu. Firavunlar firavunları, ustabaşılar ustabaşılan izlemiş, kimse Hakikat Meydanı'nı maddeyi değiştirebilen Işık Taşı'nın sığınağı kılan sessiz anlaşmayı bozmaya kalkmamıştı</p>

  <p class="block2">Şimdi de bu görkemli macera, hüküm süremeyeceğini kanıtlayan bir hükümdarın kendini beğenmişliği, kabalığı ve nefreti nedeniyle sona ermek zorundaydı. Büyük kurulu son bir kez toplamadan önce biraz zaman ayırmak, dayanışma ve kardeşlik mucizesini her gün yaşayan köy halkının neşesi ve üzüntüsüyle, büyüklük ve küçüklüğüyle yaşadığı beyaz boyalı bakımlı evleri bir kez daha görmek istedi.</p>

  <p class="block2">Ustabaşı baldırına ıslak bir şeyin dokunduğunu hissedip irkildi.</p>

  <p class="block2">- Kapkara! Yoksa sen de mi dolaşmaya çıktın?</p>

  <p class="block2">Koca köpek arka ayaklarının üzerinde dikilip ön ayaklarını sahibinin omuzlarına dayadı. Kahverengi gözlerinden güvenle karışık bir endişe okunuyordu.</p>

  <p class="block2">- Sakin ol, verilmiş bir söz, geri alınamaz.</p>

  <p class="block2">- Yarından tezi yok, dedi ustabaşı zanaatkarlara, Krallar Vadisi'nin yolunu tutacağız.</p>

  <p class="block2">- Demek, şantiye yeniden açıldı, dedi Güçlü Naht sevinçle.</p>

  <p class="block2">- Amenmes bizden II. Seti'nin mezarını yerle bir etmemizi istiyor. Tüm topluluğu bir rahatsızlık kapladı.</p>

  <p class="block2">- Yerle bir etmek, dedi Pişkin Somun Pay, büyük bir darbe yemişçesine. Yerle bir etmek ne demek?</p>

  <p class="block2">- Heykelleri kırmak, resimler ile metinleri silmek, yaptıklarımızı ortadan kaldırmak.</p>

  <p class="block2">- İyi ama, biz yok etmeyi bilmeyiz ki! diye haykırdı Neşeli Renupe. Bakışlarındaki kurnazlığın yerinde yeller esiyordu.</p>

  <p class="block2">- Firavun Amenmes size itaati öğretmek istiyor, dedi Ken-hir kapkaranlık bir yüzle, bize kararlan sadece kendinin alacağını öğretmek istiyor.</p>

  <p class="block2">- Şimdiye kadar hiçbir firavun böylesine acımasızca davranmamıştı, diye hatırlattı Araştırmacı İpuy. Verdiği emir mantıksız, bu yüzen de bir değeri olamaz.</p>

  <p class="block2">- Eğer verdiği emre uymazsak, diye itiraz etti Alim Tuti, yok edilen biz oluruz.</p>

  <p class="block2">- Korkaklar gibi mi hareket edeceğiz? diye dikildi Paneb. Bu loncaya yapmak ve yaratmak için girdik! Eğer şu Amenmes babasından bu ölçüde nefret ediyorsa, ona karşı ordularını göndersin, ama vadiyi aşağılamak için bizim kollarımıza güvenmesin!</p>

  <p class="block2">- Karın ile oğlunu düşündün mü? diye sordu Gau.</p>

  <p class="block2">- Bir ebedî istirahatgâhı yıktıktan sonra, onların gözlerinin içine bakamam zaten.</p>

  <p class="block2">- Böylesi bir cinayet işledikten sonra, diye araya girdi Çakal Unes, bir daha aletlerimizi elimize nasıl alırız?</p>

  <p class="block2">Cömert Didya boyunun bütün uzunluğuyla doğruldu.</p>

  <p class="block2">- Bu loncaya girişimiz sırasında, and içtik, yemin ettik. O antlara, yeminlere karşı gelmek, kendi kendimizi yok etmek olur.</p>

  <p class="block2">- Seninle aynı fikirdeyim, dedi ustabaşı. Bu nedenle de Amenmes'in emrini yerine getirmeyi reddediyorum.</p>

  <p class="block2">- Kararının ne gibi sonuçlar doğuracağının farkında mısın? diye sordu Burun Fened endişeyle.</p>

  <p class="block2">- En iyi koşullarda, Amenmes köyün kapatılmasına karar verir, beni de ihanetle suçlar. İçinizde dediklerime karşı çıkan var mı?</p>

  <p class="block2">Zanaatkarlardan hiçbiri söz istemedi.</p>

  <p class="block2">- Başka yol yok, dedi bilge kadın. Amenmes'in mantıksız isteklerine karşı gelmezsek, Hakikat Meydanı ruhunu satmış olur.</p>

  <p class="block2">- Benimle birlikte düşmek istemeyenler derhal köyden aynisin, ben cevabımızı General Mehi'ye iletmeden burayı terk etsin, dedi ustabaşı. Böylesi koşullarda, kendini ailesini ve mallarını kurtarmak istemenin utanılacak bir yanı olamaz. Işık ayağa kalktı.</p>

  <p class="block2">- Ustabaşıyla birlikte, güneş batımına kadar tapınağa çekiliyoruz. Herkes seçiminde özgür olsun.</p>

  <p class="block2">Aslında, günün en tatlı dönemiydi, yeşil maymunun bile sakinleştiği o saatler. Yorgunluk kendini birden belli eder, herkes güneşin batışını seyretmek için susup kalırdı.</p>

  <p class="block2">Ustabaşı ile bilge kadın tapınağa girmiş, kapıyı kapatmışlardı. Kutsal boşluğun karanlığında tek başına dikilen Tanrıça Maat'ın altın heykelciği gölgelerin karşısına dikilip kaynağın okyanuslarına ulaşacak, sabah olunca da yeniden dirilip geri dönecekti.</p>

  <p class="block2">- Anlaşılan bu benim köyde geçireceğim son gece, dedi Nefer karısına. Kararımı bildirir bildirmez, tutuklatacaktır Mehi beni.</p>

  <p class="block2">- Nedenlerimizi anlayamayacak mı, sence?</p>

  <p class="block2">- Anlasın ya da anlamasın, onun tek kaygısı, kendi mesleğinde ilerlemek; kısacası, Amenmes'e körü körüne itaat edecek. Köyü korumak için tek sorumlu olduğumu, ötekileri kararımı onaylamaları için zorladığımı ileri süreceğim. Bakalım firavunu inandırabilecek miyim?</p>

  <p class="block2">- Yarın, ben de seninle geleceğim.</p>

  <p class="block2">- Hayır, Işık. Hakikat Meydanı'nın sana burada ihtiyacı var. Güçlerimizi birleştirebilecek, köye engelleri aşması için yardım edebilecek tek kişi, sensin.</p>

  <p class="block2">- Benden yapacağımdan da fazlasmı istiyorsun, Nefer. Ben seninle yaşadım, seninle yok olmak istiyorum.</p>

  <p class="block2">- Sen loncanın anasısın. Senin sevgin olmadan, nasıl yaşarlar?</p>

  <p class="block2">Sanki yazgıları bu dünyada bir daha birleşmelerine izin vermeyecekmiş gibi birbirlerinin bedenlerini ciltlerine kazımak istercesine tutku ve sevgiyle sarıldılar birbirlerine.</p>
</body>
</html>
