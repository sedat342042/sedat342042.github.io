<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_62">Altmış ikinci bölüm</h1>

  <p class="block2">II. Seti iktidarının dördüncü yılında, kış gerçekten de sert geçiyordu. Buz gibi bir rüzgâr, en kötü mevsimlerde bile çok daha ılık havalara alışkın Teb'in batı yakasını süpürüyordu. Bazıları da amaçları konusunda karasızlığa düşmüş firavunun güçsüzlüğüne öfkelenen Tanrıça Sehmet'in ürkütücü elçilerinin bölgeye verdikleri cezaya bağlıyorlardı soğuğu.</p>

  <p class="block2">Eşek kervanı geldiğinde, çoktan uyanmıştı mezar kâtibi. Kalın paltosuna sarınmış, kervanın başına çıkışıyordu.</p>

  <p class="block2">- Yakacak odun getirdin mi?</p>

  <p class="block2">- Tek bir çuval bile yok.</p>

  <p class="block2">- Oysa çok acil olduğunu belirtmiştim!</p>

  <p class="block2">- Yönetim hiçbir şey vermedi... Aslında bu aralar herkes odun peşinde. Kenhir zaman yitirmeden ustabaşına haber verdi.</p>

  <p class="block2">- Hemen odun bulmalıyız, dedi Nefer. Evler buz gibi, bronşitten şikâyet eden bir sürü hasta var. Isınamazlarsa, durumları ağırlaşır, özellikle de Paneb'in küçük kızını düşünüyorum.</p>

  <p class="block2">- Aslında odun stokumuz yeterli görünüyordu, ama havaların böylesine soğuyacağını kim tahmin edebilirdi ki?</p>

  <p class="block2">İki yöneticinin sözünü kesen çok öfkeli bir Paneb'di.</p>

  <p class="block2">- Yatağımı, evdeki eşyaları yakmaya hazırım, ama sonra ne yapacağım? Bu kıtlıktan kimin sorumlu olduğunu bilmek isterdim!</p>

  <p class="block2">- Ben, dedi Nefer.</p>

  <p class="block2">- Ustabaşı başkalarının hatalarını üstleniyor. Ama bu soylu davranışı da odun bulmamıza yardım etmeyecek.</p>

  <p class="block2">- Haklısın, üstlenmek yeterli değil. Şimdi gidip odun bulacağım.</p>

  <p class="block2">- Böyle bir tehlikeye sen mi atılacaksın? Söz konusu bile olamaz! Ben hallederim. Mezar kâtibi bana resmî bir izin kâğıdı verir mi?</p>

  <p class="block2">- İmkânsız, Paneb. Devriyelere dikkat et.</p>

  <p class="block2">- Neden gidip başyöneticinin kapısına dayanmıyorsunuz?</p>

  <p class="block2">- Çünkü bu sabah odun geleceğini ummuştum da, ondan, dedi Kenhir.</p>

  <p class="block2">Şiddetle esen rüzgâr, Paneb'in suçlamasına öfkelenen ihtiyatı sendeletti. Yine de düşüncesini açıklama fırsatı bulamadı. Genç dev İmuni'nin evine koşuyordu.</p>

  <p class="block2">- Deponun kapısını aç ve bana en iyi baltayı ver, dedi kâtip yardımcısına.</p>

  <p class="block2">- Neden?</p>

  <p class="block2">- Acele et, İmuni, saçmalıklarını dinleyecek günümde değilim pek.</p>

  <p class="block2">- İzinsiz odun kesmek yasaktır ve...</p>

  <p class="block2">Dev adam kâtibi koltukaltianndan kavrayarak kaldırdı.</p>

  <p class="block2">- Eğer o baltayı iki saniye içinde elime vermezsen, evinde ne kadar odun varsa alırım, kâtip levhaların da dahil.</p>

  <p class="block2">Üç polis memuru dallarından çoğu ölmüş, gövdesi beyazlamaya yüz tutmuş firavunincirine girişen dev adamı izledi uzunca bir süre.</p>

  <p class="block2">Soğuğa ve rüzgâra rağmen belden yukarısı çıplak çalışıyor, baltayı durmaksızın kaldırıp indirirken en ufak bir yorgunluk belirtisi göstermiyordu.</p>

  <p class="block2">- Aslında yaptığı yasadışı, dedi polislerden yaşlı olanı. Ama o kadar da güçlü görünüyor ki.</p>

  <p class="block2">- Eğer dolaşan söylentilere bakılacak olursa, diye tamamladı sakallı olan meslektaşı, bu galiba Hakikat Meydanı'ndan bir zanaatkar. Tek başına dokuz adamla başa çıkabildiği söylenen Cesur Paneb.</p>

  <p class="block2">- Nasıl emin olmalı?</p>

  <p class="block2">- Eşeğine bir bak... Sahibi gibi, o da kocaman! Herkes Paneb'in dev gibi bir eşeği olduğunu bilir.</p>

  <p class="block2">- Dokuz adam mı dedin? Gerçekten mi?</p>

  <p class="block2">- Oysa biz üç kişiyiz sadece. Hem baltasını gördün mü? Saldınrsak, kendini koruyacaktır. Yanına gitmeden önce, biraz beklesek daha iyi olmaz mı?</p>

  <p class="block2">- Haklısın.</p>

  <p class="block2">Paneb uzun zaman önce polisleri görmüştü, ama aldırmıyordu. Kuzey Rüzgârı'nın sırtındaki küfelere kuru odun doldurduktan, kendi omuzlarına da epeyce odun aldıktan sonra köyün yolunu tuttu, üç polis memurun önünden geçti.</p>

  <p class="block2">- Günaydın, arkadaşlar. Yerinizden kıpırdamamakla akıllılık ettiniz.</p>

  <p class="block2">- Bu odun sıkıntısı kabul edilemez, diye esip gürledi Kenhir. Siz de benim gibi Hakikat Meydanı'nın önceliklerini biliyorsunuz !</p>

  <p class="block2">Başını omuzlarına gömmüş olan General Mehi, her zamanki gibi sevecen görünmekte zorlanıyordu. Tran-Bel'in Paneb'den kurtulmak için tasarladığı oyunun işe yaramamasından etkilenmişti. Ayrıca batı yakasında olduğu kadar doğu yakasındaki kışlaların askerleri de yüksek sesle soğuktan yakınmaya başlamıştı, ama kimse ağaç keserek firavunun malına dokunmak istemiyor, II. Seti'nin öfkesini çekmeye cesaret edemiyordu.</p>

  <p class="block2">- Biliyorum, Kenhir, ama benim gücümün de bir sınırı var! Yaşlı ağaçlan kesmemize izin vermesi, Lübnan'dan odun getirtmesi için firavuna mektup yazdım, ama bir cevap alamadım. Seti'nin Hermopolis'te olup olmadığını bile bilmiyorum.</p>

  <p class="block2">- Elinizde birkaç çuval olsun odun kömürü kalmadı mı?</p>

  <p class="block2">- Tek bir çuval kalmadı. Olsaydı, size vermez miydim? Kenhir generalin iyi niyetine inanmış gibiydi.</p>

  <p class="block2">- Öyleyse, kendi başımızın çaresine bakmamız gerekecek. Bu yüzden bize odun getirecek zanaatkar için dokunulmazlık istiyorum.</p>

  <p class="block2">- Paneb, herhalde.</p>

  <p class="block2">Mezar kâtibi cevap vermedi.</p>

  <p class="block2">- Onun hakkında gelecek polis raporlarını görmezden geleceğim. Yine de fazla ortalıkta yapmasın.</p>

  <p class="block2">- Teşekkürler, General. Siz Hakikat Meydanı'nın iyi bir koruyucusunuz.</p>

  <p class="block2">Paneb sayesinde, biraz ısınabilmişti köy, hastalar da tehlikede değildi artık. Genç dev evine döner dönmez, her gün biraz daha güzelleşen kızını kollarına alıyor, Lekesiz Ua-bet'in sevgi dolu gözleri önünde, sallamaya koyuluyordu.</p>

  <p class="block2">- Birazdan yemek yiyeceğiz. Aperti de nerede?</p>

  <p class="block2">- Okulda, cezalı. Dün, matematik ödevini düzelten kâtip yardımcısına hakaret etmiş.</p>

  <p class="block2">- Bu İmuni'den hiç rahat yüzü görmeyecek miyiz?</p>

  <p class="block2">Paneb küçük kızı sevgiyle öpüp annesinin kollarına bıraktı, sonra da Imuni'nin yazıhanesine gitti, kâtip yardımcısını çok sinirli bir şekilde, ustabaşı ve mezar kâtibiyle konuşurken buldu.</p>

  <p class="block2">- Bildirecek son derece ciddi düzensizlikler var, köy mahkemesinin toplanarak örnek olacak bir ceza vermesini istiyorum !</p>

  <p class="block2">- Oğlumu kullanarak bana zarar vermeyi mi düşünüyorsun yoksa? îmuni şaşırmış göründü.</p>

  <p class="block2">- Seni mi? İlgisi yok!</p>

  <p class="block2">- Suçlamalarını açıkla bakalım, dedi Suskun Nefer.</p>

  <p class="block2">- Birincisi, Aslan Userhat kendine ayrılandan çok daha fazla kaymaktaşı kullandı. Kendi hesabma çalışıyor, yaptığı heykelleri kime teslim edeceğini de söylemiyor bana.</p>

  <p class="block2">- Kimseye teslim etmeyecek, dedi ustabaşı. Benim isteğim üzerine, Firavun II. Seti'nin mezarına konulacak armağan masalarını yapıyor.</p>

  <p class="block2">Kâtip yardımcısının yüzü kızardı.</p>

  <p class="block2">- Benim... benim haberim yoktu bundan!</p>

  <p class="block2">- Birini suçlamadan önce, sor! Başka?</p>

  <p class="block2">- Sonra, Kararlı Gau aşırı miktarda papirüs kullanıyor!</p>

  <p class="block2">- Yanlış, diye araya girdi Paneb. Resimler için kullanacağım eskizleri çiziyor, bu konuda kesinlikle hiçbir sınırlama kabul edemem.</p>

  <p class="block2">Mezar kâtibi Paneb'i onayladı.</p>

  <p class="block2">- Böylesine gösterişli suçlamalardan vazgeç, dedi Kenhir yardımcısına. Bunları yapacak çapta değilsin henüz.</p>

  <p class="block2">İmuni kinini yuttu; yine de talihi yaver gidiyor, soyağacı araştırmaları gelişiyordu. Yakında öcünü alacaktı hepsinden.</p>

  <p class="block2">Amenmes'in cenazesinden beri posta hizmeti yeniden düzene girdiğinden, patronlarıyla yazışmaya başlayabilmişti hain. Onlardan, köyün biraz berisindeki ataların tepeciğine gitme emrinin bulunduğu şifreli bir mesaj almıştı. Kongreleri sırasında zanaatkarlar bu tepeciğe gider, yaratılışın nasıl gelişeceğine karar vermeden önce buraya dünyadaki evlerini kuran önemli tanrılara saygılarını sunarlardı.</p>

  <p class="block2">İç savaş bulutları kaybolalı beri, köyden çıkmaya izin veriliyordu ama, Şef Sobek'in gözlerini hâlâ dört açtığından emindi hain. Bu yüzden, ailelerini ziyaret etmek ya da özel işlerini çözümlemek için Nil'i geçen ilk kafileye katılmamayı uygun görmüştü.</p>

  <p class="block2">Ataların tepeciğine gitmek için, izinli olduğu bir sabahı seçti. Peşinden gelen Nübyeli polis, onun nereye gittiğini görünce rahatlamış, 5. Tabya'ya geri dönmüştü.</p>

  <p class="block2">Akasya koruluğunun ortasındaki küçük tapmak tanrıların mezarını barındırıyordu. Buradaki huzur, hainin artık uzun süreden bari parçası olmadığı başka bir dünyaya aitti.</p>

  <p class="block2">- Kimse bize bakmıyor, dedi ataların sunağına armağanlar getirmiş Hathor rahibeleri gibi bembeyaz bir elbise giyen Serketa. Işık Taşı'nı nereye sakladıklarını öğrenebildin mi bari?</p>

  <p class="block2">- Maalesef hayır, ama umudumu yitirmedim henüz.</p>

  <p class="block2">- Bunu senden başka kimse başaramaz, en önemli engeli aşman koşuluyla tabiî.</p>

  <p class="block2">- Neymiş o engel?</p>

  <p class="block2">- Ustabaşının ta kendisi.</p>

  <p class="block2">- Ne demek istiyorsunuz? diye sordu hain dehşet içinde.</p>

  <p class="block2">- Suskun Nefer'den kurtulmamız şart. O gidince, köy güçsüz kalır, Işık Taşı'na giden yolda engel kalmaz.</p>

  <p class="block2">- Benden cinayet işlememi istiyorsunuz!</p>

  <p class="block2">- İyi düşün, bundan daha uygun bir çare yok. Tabiî, en çok nefret ettiğin zanaatkarın suçlanmasını da sağlaman gerek.</p>

  <p class="block2">- İmkânsız bu.</p>

  <p class="block2">- Nefer'in ölümü loncanın sonu olacak, ödülün de inanamayacağın kadar önemli, bana güvenebilirsin.</p>

  <p class="block2">- Çok tehlikeli.</p>

  <p class="block2">- Planını hazırladığında, bana haber ver. Dışarıda seni bekleyen serveti on kat artıracağız.</p>
</body>
</html>
