<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_44">Kırk dördüncü bölüm</h1>

  <p class="block2">Loncadaki herkes gibi, hain de Işık Taşı'nın Paneb'in çizdiği süsleri aydınlattığını görmüştü; sonra ustabaşı taşı yeniden örtüsüne sarıp, gizlediği yere götürmüştü.</p>

  <p class="block2">Ekibin öteki zanaatkarları Cesur Paneb'in çevresinde toplanırlarken, Nefer ile bilge kadını izleme, en azından hangi yöne gideceklerini öğrenme fırsatını bulmuştu hain.</p>

  <p class="block2">Ne var ki rampanın tepesinde ilerlemesini engelleyen iki beklenmedik nöbetçiyle karşılaştı; Çirkin Hayvan ile Kapkara. Köpek dişlerini gösteriyor, kaz da durmaksızın gagasını açıp kapıyordu. Bu yüzden, hâlâ Paneb'i kutlayan arkadaşlarının yanına dönmek zorunda kaldı.</p>

  <p class="block2">Taşı görünce, tüm zanaatkarlar Paneb'in yeni bir aşamaya ulaştığını, bundan sonra önünde bambaşka kapılar açılacağını anlamışlardı. Daha şimdiden küçük bir şölen düzenlemeye karar vermişti Pişkin Somun Pay. Paneb'in yeni rütbesi açıklandığında, çok daha önemli bir kutlama yapıla-, çaktı kuşkusuz. Paneb'i son kutlayan, Kurtarıcı Şed oldu.</p>

  <p class="block2">- Ustabaşının kararını biliyordun, değil mi?</p>

  <p class="block2">- Ben sadece bir teknisyen olarak ne düşündüğümü söyledim; gerisine karar vermek, onun işi. Seninle hiç olmazsa zamanımı boşa harcamamış olacağım. Sakın yolun sonuna vardığını sanma. Bana kalırsa, asıl güçlük şimdi başlıyor.</p>

  <p class="block2">Amenmes'in mezarmdaki çalışmalar aralıksız devam ediyordu. Heykeltıraşlar firavunun heykellerini yapmaya başlamışlardı artık. Aslan Userhat kırmızı mürekkeple yekpare bir kaya parçasının üzerine eserin sınırlarını çizmişti; Araştırmacı İpuy kayaya darbeler vurarak ilk eskizi ortaya çıkaracak, sonra da Neşeli Renupe kuvars esaslı bir pastayla heykele ilk cilasını çekecekti. Heykeli çevresindeki cüruftan kurtarıp ortaya çıkarmak, bakır uçlu testeresiyle Userhat'ın göreviydi yine.</p>

  <p class="block2">- Bakır boruyu gözden geçirdin mi? diye sordu İpuy'a.</p>

  <p class="block2">- Parmaklarımın arasında kusursuzca dönüyor, heykelin bacakları arasındaki taşı istediğin gibi çıkarırım, merak etme.</p>

  <p class="block2">- Ya çakmaktaşı matkabı, Renupe?</p>

  <p class="block2">- Sana kusursuz burun delikleri ve şimdiye kadar görmediğin güzellikte dudak kıvrımları yapacağım. Talihli adammış, şu Amenmes! Ona hanedanın en iyi görüntülerinden birini yapacağız.</p>

  <p class="block2">Neşeli abartmıyordu, aslında. Ustabaşı III. Tutmosis'e, ya da III. Amenofis'e layık soylulukta bir firavun yüzünün doğduğunu gördü. Userhat aslında son derecede hassas olan son cilayı da başarıyla tamamlamıştı. Ellerine en azından ataları kadar hâkim olan üç kardeşine, güçlü Userhat'a, narin İpuy'a ve her zaman gülmeye hazır Renupe'ye karşı sınırsız bir hayranlık duydu Nefer. Ressamlar gibi çalışıyor, hesap yapmıyorlardı; atölyelerde gözden ırak, yıllar boyu öğrenip geliştirdikleri oran cetvelleri üzerinde çalışa çalışa hareketlerinin ayrılmaz parçası olmuş oranları ve ilişkileri kullanıyorlardı. Bu nedenle de, boyu ne kadar küçük ya da ne kadar büyük olursa olsun, heykel dinamik ve denge kurallarım doğal olarak yansıtıyordu. Marangoz Didya ile kuyumcu Tuti de kendi alanlarında aynı biçimde çalışıyorlardı; mezara bırakılacak olan cenaze eşyalarından çoğu hazırdı artık. Mumya için yapılan altın takılar dikkati çekecek kadar güzel olmuştu; aralannda başkalaşım kurbağasının da bulunduğu tahta heykelciklerin, mücevherlerden geri kalır yanı yoktu.</p>

  <p class="block2">Paneb ustabaşının yeni eğitim tarihini bir an önce açıklayacağını ummuştu; oysa Nefer sessiz duruyor, Amenmes'in mezarının süslenmesinden başka bir konuda konuşmuyordu. Güç de olsa, sabırsızlığım denetlemeyi ve kafasını resimlerine vermeyi başardı Paneb. Işık ve Nefer daha önce hiç düşünemeyecekleri bir lüks yaşamaya karar vermişlerdi; şafak töreninden sonra, öğlene kadar dinleneceklerdi. Ustabaşı atölyelerden hiçbirini ziyaret etmeyecek, bilge kadın da muayenehanesini açmayacaktı.</p>

  <p class="block2">Evlerinin terasma serdikleri hasır şiltelere uzanmışlar, mutlu anılarım hatırlarken göğü seyretmeye koyulmuşlardı.</p>

  <p class="block2">Ne var ki köyün gündelik isteklerinden çalmaya çalıştıkları mutluluk, beklediklerinden de kısa ömürlü olacaktı; sokaktan Kenhir'in kararlı sesi yükseliyordu çünkü.</p>

  <p class="block2">- Seninle hemen görüşmem gerekiyor, Nefer!</p>

  <p class="block2">Işık kocasını engellemeye kalkmadı; görev üstünlüğünü bir kez daha kanıtlıyordu, bilge kadm da dahil kimse buna karşı çıkamazdı.</p>

  <p class="block2">Nefer evin kapışım açıp dışarı çıktığında, Kenhir'in öfkeden tirtir titrediğini gördü.</p>

  <p class="block2">- Bir çağrı, dedi büyük bir kızgınlıkla. Başheykeltıraşımı-zın hemen saraya gitmesi gerekiyor, belgenin altında da Amenmes'in mührü var! Hakikat Meydanı tarihinde bir benzeri daha yok böyle bir isteğin.</p>

  <p class="block2">Ustabaşı Kenhir'in en güzel elbiselerini giydiğini gördü, firavunla görüşmeye gideceğini anladı. Ona eşlik etmekten başka çaresi yoktu.</p>

  <p class="block2">Amenmes yaşlanmıştı. Gençliği, sanki firavunun omzuna binen, onu yıpratan endişelere direnemiyormuşçasına, hızla yitip gidiyordu.</p>

  <p class="block2">- İtirazınız beni şaşırtıyor, dedi Kenhir ile Nefer'e. Ben, Hakikat Meydam'nın tartışmadan itaatle yükümlü olduğunuz efendisi değil miyim?</p>

  <p class="block2">- Yasa açık, Haşmetmeapları, diye cevap verdi öfkesinin gizleyemeyen Kenhir. Ne sebeple olursa olsun, Hakikat Meydam'nda çalışan hiçbir zanaatkar başka bir iş için çağı-nlamaz.</p>

  <p class="block2">- Yoksa emirlerirnin yasaya aykırı olduğunu iddia etmek cüretini de mi göstereceksiniz?</p>

  <p class="block2">- Maalesef, emirleriniz yasaya aykırı, Haşmetmeapları. Bu ülkede hiç kimse kendini Maat'ın üzerinde göremez.</p>

  <p class="block2">- Görkemli cümlelerinizle beni daha fazla rahatsız etmeyin!</p>

  <p class="block2">- Başheykeltıraşımızı neden çağırtmak istediniz? diye sordu ustabaşı.</p>

  <p class="block2">- Çünkü yüksek memurlarımdan birçoğu, ica'lannm tanrılarla birlikte yaşaması için Karnak Tapınağı'na yerleştirmek üzere heykeller yaptırmak istiyor. Onlara böyle bir ayrıcalık tanımayı kararlaşürdım, zaman kaybetmemek için de olağanüstü bir heykeltıraşa ihtiyacım var. En iyisinin sizin yanınızda bulunacağını bildiğimden, onu çağırdım.</p>

  <p class="block2">- Kesinlikle imkânsız, diye kestirip attı Kenhir. Sadece ustabaşı lonca içindeki görevleri dağıtmaya yetkilidir. Öte yandan, mevcut şantiyelerdeki çalışmaları aksatmamak koşuluyla, dışarısı için heykel yapma izni verebilir.</p>

  <p class="block2">- Şimdi de mevcut şantiyenin, benim ebedî istirahatgâhım olduğunu söyleyeceksiniz.</p>

  <p class="block2">- Evet, Haşmetmeapları.</p>

  <p class="block2">- Yetersiz bir neden, Mezar Kâtibi! Acelem var, bu nedenle başheykeltıraşınızı istiyorum.</p>

  <p class="block2">- Bunun imkânsız olduğunu tekrarlıyorum.</p>

  <p class="block2">- Bana direnmeye devam ederseniz, Kenhir, sizi Teb bölgesinin en ücra kasabasına gönderirim.</p>

  <p class="block2">- Bu sizin hakkınız, Haşmetmeapları. Amenmes ustabaşıya döndü.</p>

  <p class="block2">- Bu huysuz ve yaşlı kâtipten daha mantıklı olacağınızı umarım.</p>

  <p class="block2">- Maalesef değilim, Haşmetmeapları.</p>

  <p class="block2">- Dikkat edin, Nefer! İstediğimi alırım. Karşınızda konuşan, Mısır firavunu onu dinlemeniz gerek.</p>

  <p class="block2">- Gücünü kötüye kullanan bir firavun, oturduğu tahta layık olabilir mi? Her zaman, koşullar ne olursa olsun dinlememiz gereken, Maat'ın sesidir. O sesi dinlemeyi beceremediğimiz için durmadan tapınağı yapmak, haksızlığa ve hırsa olan doğal eğilimimizle mücadele etmek zorunda kalıyoruz ya.</p>

  <p class="block2">- Siz de hükümdarınıza ahlak dersi vermek iddiasındasınız! Emirlerime itaat edecek misiniz, etmeyecek misiniz?</p>

  <p class="block2">- Edemeyeceğiz, Haşmetmeapları.</p>

  <p class="block2">- Firavunlarına karşı gelenlerin sonunu bilmiyor musunuz yoksa?</p>

  <p class="block2">- O sonu Krallar Vadisi'ndeki ebedî istirafıatgâhın duvarlarına işledik; firavuna karşı gelenlerin başı kesiliyor, kazığa geçiriliyor ya da ateşe atılıyor. En ürkütücüleri olan yılan Apofis'e gelince, güney kayığına saldıramaması için bağlanıp, bıçaklarla toprağa çivileniyor. Ustabaşının sükûneti Amenmes'i etkilemişti.</p>

  <p class="block2">- Bana nasıl bir çözüm yolu bırakıyorsunuz, Nefer?</p>

  <p class="block2">- Biz asi değiliz, Haşmetmeapları, ama eğer haksızlığa boyun eğersek, Hakikat Meydanı bir daha kendine gelemez.</p>

  <p class="block2">- Yönetmek, seçim yapmayı gerektirir.</p>

  <p class="block2">- Loncamızın zarannaysa, dalkavukların kaprislerini seçmeyin, Haşmetmeapları. Bugün, küçük bir zafer kazanabilirsiniz, ama yarın, yenilgi ciddi olur. Size dalkavukluk yapanlar, sonra ihanet edecektir; bu onların doğasında var, tıpkı yırtıcının doğasında, avını yemek olduğu gibi.</p>

  <p class="block2">- Hiçbir tehdit size boyun eğdiremeyecek, değil mi?</p>

  <p class="block2">- Loncamın hiçbir üyesi korku altında çalışmaz.</p>

  <p class="block2">- Durumun farkında mısınız, Nefer? Bir karar verdim, o karardan vazgeçmemi istiyorsunuz.</p>

  <p class="block2">- Hükümdar olan sizsiniz, Haşmetmeapları, dalkavuklar değil.</p>

  <p class="block2">- Hakikat Meydanı'nın bağımsızlığına hangi noktaya kadar göz yumacağım?</p>

  <p class="block2">- Hakikat Meydanı firavunların ruhuna hizmet etmek, maddeyi ehlileştirmek ve zamanı yenmek için doğdu. Onu güçsüzleştirerek, kendi gücünüzü azaltırsınız. Amenmes düşünmek için konuklarının yanından uzaklaştı. Sonra tekrar yanlarına döndü, yüksek sesle konuştu.</p>

  <p class="block2">- Köye dönüp ebedî istirahatgâhımı tamamlayın. Mezar kâtibi ile ustabaşı kabul salonunun kapısına doğru yürüdü.</p>

  <p class="block2">- Bir dakika, Nefer... Sizinle baş başa konuşmak istiyorum. Kenhir dışarı çıktı.</p>

  <p class="block2">Firavun bakışlarını ustabaşının gözlerine dikti.</p>

  <p class="block2">- Sizin gibi bir başdanışmana ihtiyacım var, Nefer, ama sizi tepeden inme bir kararla başdanışmanlığa atamanın da bir işe yaramayacağını biliyorum. Bu görevi üstlenmeyi kabul eder misiniz?</p>

  <p class="block2">- Hayır, Haşmetmeapları.</p>

  <p class="block2">- Bu kesin cevabınız mı?</p>

  <p class="block2">- Evet.</p>

  <p class="block2">- Hakikat Meydanı böylesine önemli mi?</p>

  <p class="block2">- Önemli, Haşmetmeapları.</p>
</body>
</html>
