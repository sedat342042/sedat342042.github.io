<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_42">Kırk ikinci bölüm</h1>

  <p class="block2">Krallar Vadisi'ne gidip Amenmes'in mezarının kazı işlerini sürdürmekle görevli sağ ekip zanaatkarlarına yeni bakır kalem dağıtması gereken, Kenhir'in alet odasının kapısını hâlâ açmamış olduğunu görünce şaşırdı Suskun Nefer. Mezar kâtibinin evine gittiğinde, elinde yeni bir süpürge tutan Güçlü Mut'la karşılaştı.</p>

  <p class="block2">- Kenhir hasta mı yoksa?</p>

  <p class="block2">- Hayır, sizi bekliyor. içeri girmeden, ayaklarınızı yıkayın. Ev temiz kokuyordu, daha önce hiç bu kadar temiz ve görkemli göninmemişti. Yere bağdaş kurup oturmuş Kenhir, mezar günlüğüne bir şeyler yazıyordu.</p>

  <p class="block2">- Yoksa bugün Krallar Vadisi'ne gideceğimizi unuttunuz mu ?</p>

  <p class="block2">- Programda bir değişiklik oldu, Nefer.</p>

  <p class="block2">- Yoksa artık ustabaşı değil miyim?</p>

  <p class="block2">- Tam tersine! Köyde bütün olup bitenlerden sonra, sorumluluklarının azalacağını da düşünme sakın.</p>

  <p class="block2">Endişe yerini şaşkınlığa bıraktı.</p>

  <p class="block2">- Biraz daha açıklayamaz mısınız?</p>

  <p class="block2">- Endişelenme, söyleyeceklerimden bilge kadının da haberi var. Kenhir papirüsü dürdü, güçlükle doğrulup bastonuna sarıldı.</p>

  <p class="block2">- Gidilecek yol fazla uzun değil, ama tırmanmamız gerekecek.</p>

  <p class="block2">Dışan çıktıklarında, Güçlü Niut yaşlı kocasını azarladı.</p>

  <p class="block2">- Çok geç kalmayın. Yaptığım sığır kızartmasının zamanını geçirmeden yenmesi gerek.</p>

  <p class="block2">Kenhir batı gömütlüğüne giden patikaya yöneldi, Nefer mezar kâtibinin onu kendi ebedî istirahatgâhına götüreceğini anladı.</p>

  <p class="block2">Ustabaşına ayrılan mezar, tüm gömütlüğe hakimdi, zanaatkarlar da bir ön avluda son bulan uzunca bir duvar oluşturmuşlardı; daha sonra da, Paneb dışındaki bütün zanaatkarların toplanıp bekledikleri üstü açık bir avluya geçiliyordu. Mezarın girişinin iki yanında yer alan ve ustabaşını sonsuza dek genç gösteren heykelleri görebilmesi için yer açtılar.</p>

  <p class="block2">- Heykeltıraşlar ile taş yontucuların senin ka'n için hazırladıkları armağan, diye açıkladı Kenhir.</p>

  <p class="block2">-Ama... ama, bana hiçbir şey söylememişlerdi.</p>

  <p class="block2">- Kararlarınla onları öylesine çok şaşırttın ki, bir kez olup seni şaşırtma firsatı bulduklarına mutlu oldular.</p>

  <p class="block2">Aslan Userhat gruptan ayrılıp yaklaştı.</p>

  <p class="block2">- Ustabaşımız için yaptığımız ebedî istirahatgâhı tamamladık, dedi heyecanını açığa vuran ciddi bir sesle. Öbür tara-fin çayınndaki en güzel ve en büyük mezar oldu. Kuyusu geniş oldu, kubbeli dirilme odası kayaya oyuldu. Son yolculuk günü gelip çattığında, atölyelerimizde hazırladığımız sütunları, heykelleri ve armağan masalarını yerlerine yerleştireceğiz. Sonsuza dek, sen, Suskun, köyünü izleyecek ve onu gücünle besleyeceksin.</p>

  <p class="block2">Nefer ne diyeceğini bilemiyordu.</p>

  <p class="block2">- Bana kral muamelesi yapmışsınız.</p>

  <p class="block2">- Sen gemimizin kaptanısın, gücünü aldığı okyanus üzerinde lonca teknesini yürüten sensin, dedi Kurtarıcı Şed. Bu yüzden, sana böyle bir istirahatgâh layık olabilirdi ancak; böylesi bir istirahatgâh, ressamın çalışması olmadan yapılabilir mi?</p>

  <p class="block2">Cesur Paneb, Nefer'in ölümünden sonra zanaatkarların onun onuruna şölenler verecekleri dört sütunlu salonun eşiğinde göründü.</p>

  <p class="block2">- Ustabaşı, sana eserim olduğunu sandığım çalışmayı göstermek için iznini istiyorum.</p>

  <p class="block2">Nefer daha önce Paneb'i bu denli kendinden emin görmemişti hiç.</p>

  <p class="block2">- İzin veriyorum.</p>

  <p class="block2">Paneb salona girdi, Kenhir'in kullanmasına izin verdiği üçer fitilli on kandili yaktı. Ustabaşı Paneb'in peşinden gitti ve kendini Büyük Ramses'in yanında, Amon'un kayığının, Baba Amon, Anne Mut ve Oğul Hons'tan oluşan Teb üçlüsünün karşısında gösteren; kral heykelcikleri taşıyan rahipler ve onlara armağan sunan rahibelerin ortasında bilge kadınla yan yana temsil eden; gökteki Nil'in bir dünya nehrine dönüştüğü birinci çağlayanın tanrısal güçlerine saygılarını sunan törencilerin ve bir şölende tanrısal ışığa tapan Işık'ın arasında temsil eden resimlere baktı.</p>

  <p class="block2">Başta Kurtarıcı Şed olmak üzere tüm ekip üyelerini mezara davet etmeden önce, bütün ayrıntıları teker teker inceledi ustabaşı.</p>

  <p class="block2">- Bu küçük bizlere ne yapmış... diye mırıldandı başres-sam şaşkınlıkla. Sonra doğası ve meslek duygusu üstün geldi, bir kompozisyon hatası ya da kesin olmayan bir çizgi aradı boşuna.</p>

  <p class="block2">Renkleri parlak ve bozulmaz kılan verniğin altındaki resimler, canlılıklanyla zanaatkarları hayranlıktan dilsiz bırakmıştı.</p>

  <p class="block2">Paneb ve Nefer, bir girintiyle biten ikinci salona girdiler. Cesur burada Osiris'in ölümsüzlüğünü yaşamak için Abidos yolculuğuna çıkmış manevî anne ve babasını otururken çizmiş, bir palmiyenin dibinde sonsuzluk iksirini içtikleri önemli anı canlandırmıştı. Kenhir bu ikinci salonun sütun ayaklarından birindeydi; böylelikle yaşam ötesinde Nefer'in yanında olacaktı mezar kâtibi. Resmin ve renklerin kusursuzluğu olağanüstüydü, ama baü tepesinden çıkıp gelen, Işık ile kocasının saygı sunduğu, Hakikat Meydanı'nın kurucusu I. Amenofis'i koruyan bir Hat-hor ineği çizerken kendini aşmıştı Paneb. Tepesinde bir piramidin göründüğü yüksekçe bir mezara doğru ilerleyen bir cenaze kalabalığı, sayısız öküzün yardımıyla lahti çeken ve usta-başının hazinesini oluşturan zanaatkarları temsil ediyordu.</p>

  <p class="block2">- Paneb hiçbir şeyi unutmamış, dedi sembolik sahneleri ezbere bilen Kararlı Gau.</p>

  <p class="block2">- Burada dünün, bugünün ve geleceğin loncasını temsil ediyor, dedi Cömert Didya. Hepimiz Nefer'in yanındayız, öte tarafta da onunla birlikte çalışmaya devam edeceğiz.</p>

  <p class="block2">Paneb son girintiyi göksel Horus'a, altının hanımefendisi Hathor'a, öte dünyanın rehberi Anubis'e, ölümü yenen Osi-ris'e ve enerjinin dağıtıcısı Min'e ayırmıştı ama, en olağanüstü sahne, doğrulmuş ve canlı Osiris'i temsil eden "süreklilik" sütununun üzerine yerleştirilmiş, yeniden canlanma sembolü böceği büyüleyen İsis ve Neftis'i çizdiği bölümdü.</p>

  <p class="block2">Tavanda, gök tanrıçası resimleri canlandırmak için kanat çırpıyordu.</p>

  <p class="block2">- Lahit odasını da tamamladın mı?</p>

  <p class="block2">- Son verniği dün gece sürdüm.</p>

  <p class="block2">iki adam lahit odasına indiler. Paneb manevî anne ve babasını, güneşe taptıkları bir kayıkta çizmiş, yanlarına da her sabah neşeyle haykırarak güneşi doğuran şebekler, bir şahin, hançeriyle karanlıkların yılanını deşen bir kedi, hatta ilk çığhğıyla dünyanın doğmasına neden olan Anion kazını koymuştu.</p>

  <p class="block2">Bildikleri sayesinde, bıçaklı nöbetçilerin koruduğu kapılardan geçiyor, doğu ve batı tanrıçalarının ellerinden yayılan enerjiyi içiyordu ustabaşı; en sonunda da, gök tanrıçasının sunduğu göksel sudan tadıyordu Işık ile Nefer. Ustabaşı resimlerin önünde uzunca bir süre huşu içinde durdu, sonra kandilleri söndürerek birinci salona döndü.</p>

  <p class="block2">- Paneb bütün bunları tek başına nasıl başardı? diye merak ediyordu Pişkin Somun Pay.</p>

  <p class="block2">- inanılır gibi değil, demek zorunda kaldı Halat Kasa.</p>

  <p class="block2">- Bir başyapıt, bir başyapıttır işte, dedi Güçlü Naht ciddiyetle. Mümkün olanın ötesine geçmesi gerekir.</p>

  <p class="block2">- Sakın kıskanmayın, dedi Çakal Unes.</p>

  <p class="block2">- Herkesin yeteneği farklı, diye itiraz etti Burun Fened. Bütün becerisine rağmen Paneb kayanın damarını bulmayı, yarda mezarın girişini nerede kazacağını bilmiyor işte.</p>

  <p class="block2">Ön avluda beklenmedik bir konuk göründü.</p>

  <p class="block2">- Bakın! diye bağırdı dev böceğin altınımsı parıltısını ilk gören Somurtkan Karo.</p>

  <p class="block2">Dev kınkanatlı salonlara doğru yürüyordu, zanaatkarlar böceğin ilerlemesini izledi. Doğan güneşin ve değişimin tanrısı Hepri'yi temsil eden böceğin varlığı, iyiye işaretti, hem de en iyiye. Ne var ki böcek bile gergin bir yüzle ustabaşının yorumunu bekleyen Paneb'in dikkatini çekemedi. Nefer'in gözleri hislerini açığa vurmuyordu oysa.</p>

  <p class="block2">- Kendinden memnun musun, Paneb?</p>

  <p class="block2">- Kendime böyle bir soru sormadım, onun için cevap verecek durumda değilim.</p>

  <p class="block2">- Hiçbir yanlış yapmadığını düşünüyor musun?</p>

  <p class="block2">- Teknik açıdan hiç yanlış yapmamaya çalıştım. Konu seçimine gelince, sembollerden bir yol çizmek ve eser aşkını hâkim kılmak istedim.</p>

  <p class="block2">Öteki zanaatkarlar uzaklaşmışlardı; ustabaşı ile ressam bir kez daha karşı karşıya duruyorlardı.</p>

  <p class="block2">- Hangi hammaddeyi kullandın, Paneb?</p>

  <p class="block2">- Resmimi ve yaratma isteğimi.</p>

  <p class="block2">- Yetmez.</p>

  <p class="block2">Paneb yumruklarını sıktı.</p>

  <p class="block2">- Demek beceremedim!</p>

  <p class="block2">- Eserinde suçlanacak bir şey göremiyorum. Hiçbir eksiği yok, hammadde dışında, yok.</p>

  <p class="block2">- Oysa kendimi aşmaya çalışmıştım!</p>

  <p class="block2">- Yeterince uzağa gitmemişsin, demek.</p>

  <p class="block2">- Her şeyi silmem mi gerekecek.</p>

  <p class="block2">- Tabiî ki hayır.</p>

  <p class="block2">- Ama bu mezar terk edilecek, öyle değil mi?</p>

  <p class="block2">- Bilge kadına danışmam gerek. Güneş batana dek burada bekle.</p>
</body>
</html>
