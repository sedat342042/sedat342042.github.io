<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_43">Kırk üçüncü bölüm</h1>

  <p class="block2">Sağ ekip zanaatkarları Paneb'in çalışmasının eser olarak değerlendirilmediğini anlamışlar, genç devi teselli etmek için büyük avluda kalmışlardı.</p>

  <p class="block2">- Bunu bir felaket gibi görmemeye çalış, diye öğüt verdi Neşeli Renupe. Söz konusu olan yeteneğin değil.</p>

  <p class="block2">- Ben çoktan vazgeçtim, diye itiraf etti Somurtkan Karo. İnsan neden kendine varamayacağı hedefler koysun ki?</p>

  <p class="block2">Söylediklerinin Paneb'i daha da sinirlendiğini anlayan heykeltıraş ile taş yontucusu, diğerleri resimleri hayranlıkla izlemeyi sürdürürken, genç ressamın yanına oturdular.</p>

  <p class="block2">- Umutsuzluğa kapılma, dedi Kurtarıcı Şed.</p>

  <p class="block2">- Neden kapılmayayım? Tüm gücümü bu işe ayırdım, hem üstelik başardığımdan da emindim.</p>

  <p class="block2">- Başka bir yol bulacaksın.</p>

  <p class="block2">- Sanmıyorum, Şed.</p>

  <p class="block2">- Vazgeçmek, sana yakışmıyor. Umutsuzluğunu yen ve devam et. Basit bir umutsuzluk anı Cesur'un ateşini söndü -rebüir mi? Gururun yaralandı, ama bu son olmayacak. Bu tecrübenden yararlan daha ileri gitmeye çalış, umutsuzluğun yıkıcı olduğunu da hiç unutma.</p>

  <p class="block2">Şed'in darbelerini almaktansa, bir dövüşçü tarafından ezilmeyi tercih ederdi Paneb; oysa güçsüz noktalarına dokunup duygularını ayaklar altına ajmakla Kurtarıcı unvanını hak etmiyor muydu ustası?</p>

  <p class="block2">- Yaşlanıyorum, artık bütün bir mezarı süsleyecek gücüm kalmadı, diye yakındı Şed. Onun için de yerimi alması için ressamlarımdan en az silik olanını seçtim. Eğer sen de yeteneklerinle yetinip ötekilerin arasına karışırsan, başka birini yetiştirmek zorunda kalırım. Bana böyle bir angarya yükleme, Paneb; kendimde eğitmen ruhu göremiyorum ben.</p>

  <p class="block2">- Bana hatalarımı göster.</p>

  <p class="block2">- Sana hata yaptığını söyleyen oldu mu? Bir yeteneksizi ustabaşı mezarını süslemekle görevlendirir miydim sanıyorsun? RenMerinin yoğunluğundan hiç hoşlanmadığımı biliyorsun, ama o renklerde öylesine güzel bir ahenk var ki, içlerindeki alev karşısında saygıyla eğiliyorum.</p>

  <p class="block2">- O alev bir eser yaratmaya yetmiyor ama!</p>

  <p class="block2">- Daha fazlasını öğrenmek için, günün sonunu beklemek gerekmez mi?</p>

  <p class="block2">Batan güneşin ışınlan Nefer'in ebedî istirahatgâhının avlusunu ve salonlarını sıcak bir aydınlıkla parıldatıyordu. Her zamankinden öylesine tatlıydı ki güneşin ışınları, zanaatkarlar yoktan varolmuş bu anın keyfine varmak için susup kaldılar.</p>

  <p class="block2">Nefer'in, Hay'm, bilge kadın ve Kenhir'in yokuştan tırmandıklarını ilk gören, Paneb oldu. Işık önde yürüyordu, ustabaşının elinde de, üzerindeki kalın örtüye rağmen çevresine ışık saçan bir şey vardı.</p>

  <p class="block2">'Taş!" diye düşündü hain, birden daldığı rüyadan uyanarak. "İyi ama, neden buraya getiriyorlar? Üstelik, nereden çıkardıklarını da görmedim. Dönerlerken, peşlerinden giderim!"</p>

  <p class="block2">Kenhir ile sol ekip şefi, birer heykel gibi hareketsiz, ön avludan asıl avluya geçen eşikte durup kaldılar. Bilge kadın ile ustabaşı ise birinci salona girdi.</p>

  <p class="block2">- Gel, Paneb, dedi Suskun Nefer.</p>

  <p class="block2">Üçü birlikte ilerledi, ustabaşı taşı son girintiye yerleştirdi.</p>

  <p class="block2">- Kurtarıcı Şed sana ciddi yanlışlar gösterdi mi?</p>

  <p class="block2">- Hiçbir şey söylemedi.</p>

  <p class="block2">- Oysa eserin daha tamamlanmadı, diye söze girdi bilge kadın. Çünkü kimse tek başına hammaddeyi bulamaz. Çalışmanı tamamlayabilmek için gerekli gücü kendinden aldın, ama bir tek bu taş yaptıklarını ışık saçan, gerçek bir esere dönüştürebilir. Kendi hammadden Hakikat Meyda-nı'nın kuşaklardan beri şantiyeleri canlandıran hammadde-siyle birleşecek; ustabaşına verilecek armağan da kişi ile loncanın birleşmesinden doğacak.</p>

  <p class="block2">Nefer kumaşı kaldırdı, Işık Taşı'ndan çıkan aydınlık her resmi, her rengi, her hiyeroglifi tohumladı.</p>

  <p class="block2">- Eserin kabul edildi, dedi Nefer. Yolunda devam etmek istiyor musun?</p>

  <p class="block2">- En büyük isteğim, bu.</p>

  <p class="block2">Adam genç ve güçlüydü, ama Teb devriyesine direnmeden teslim olmuş, sonra da çeşitli birliklere manevralar yaptıran General Mehi'nin karargâhına götürülmüştü zaman geçirilmeden.</p>

  <p class="block2">Mehi çadırındaki subaylara çeşitli talimatlar vererek çevresindekileri savdı. Başdanışman Bay'ın habercisi gelmişti sonunda, işte ona iktidar yolunu açacak iç savaş nihayet çıkıyordu demek!</p>

  <p class="block2">Daha ilk bakışta, karşısındakinin asker olduğunu anladı Mehi.</p>

  <p class="block2">-Adın?</p>

  <p class="block2">- Meşa, Set ordusunda okçu yüzbaşısı.</p>

  <p class="block2">- Mesaj?</p>

  <p class="block2">- Ne... ne demek istediğinizi anlamıyorum.</p>

  <p class="block2">- Endişelenme. General Mehi'nin karşısındasın. Şimdi mesajı ver.</p>

  <p class="block2">- Mesajım yok. General.</p>

  <p class="block2">- Öyleyse, burada ne arıyorsun?</p>

  <p class="block2">- Savaşmayı reddeden bir ordudan kaçtım, Firavun Amenmes'e katılarak Teb ordusunda hizmet etmek istiyorum. Per Ramessu'dan kaçan ilk subay olabilirim, ama sonuncusu olmayacağım kesin.</p>

  <p class="block2">- Set ordusu... en seçkin birlik, öyle değil mi ?</p>

  <p class="block2">-Arak değil, General, tıpkı koruyucu tanrısına ihanet eden Firavun Seti gibi, Set ordusu da şanına layık değil artık. Tan-n Set'in firavuna karşı çıkması çok sürmez; işte bu nedenle galiplerin yanında yer almak istedim.</p>

  <p class="block2">- Seti'nin güçleri Amenmes'inkilerden çok daha kalabalık, üstelik kuzeydoğu sınırındaki garnizonların sözünü bile etmiyorum. Yanlış karar verdiğini düşünmüyor musun?</p>

  <p class="block2">- Bir asker zaferin asker sayısından çok, komutanların dirayetine bağlı olduğunu bilir. Seti de komutan falan değil. Firavun Amenmes ve siz düşmanı ezeceksiniz.</p>

  <p class="block2">- Per Ramessu'yu kim yönetiyor?</p>

  <p class="block2">- Seti uzun bir uyku tedavisi gördü, şimdi de, karar alamayacak bir halde, sarayında dinleniyor. Gündelik işlerin yönetimi yeteneksiz bir memur olan Başdamşman Bay'm omuzlarında. Bir de geri dönerek bir mucize gerçekleştiren Kraliçe Tausert var. Size saygısızlık etmiş olmak istemem ama, General, onu ortadan kaldırmanız gerekirdi.</p>

  <p class="block2">- Firavun Amenmes bağışlayıcı olmak istedi. Bağışlayıcı-bk ululuk belirtisi değil midir?</p>

  <p class="block2">- O kraliçe çok tehlikeli.</p>

  <p class="block2">- Yüksek komutanlara söz geçirebiliyor mu?</p>

  <p class="block2">- Henüz değil. Generallerden bazıları, bir kadma itaat etmek istemedikleri için Seti'nin iyileşmesini bekliyor, ama bana kalırsa, düş görüyorlar. Hükümdarın yıkıldığı kesin, başkent de her an hareketsizliğe biraz daha batıyor.</p>

  <p class="block2">- Birliklerimizin Kuzey'e ilerlemesini engelleyecek Hermopolis'i unutmuşa benziyorsun.</p>

  <p class="block2">- Hem Nil'den hem de çölden gelecek kesin bir saldırı, olduğundan daha etkili görünen kilidi kırabilir. Askerlerden çoğunun sizin emrinize geçeceğinden eminim. Ürkmüş bir tavşana benzeyen Seti için neden ölsünler ki? Üstlerim bile sözlerini sakınmadan eleştiriye başladı. Kraliçe dönmeseydi, generallerden çoğu Amenmes'in yasallığını tanımış olacaktı. Tausert istediği kadar güçlü görünsün, komuta etme yeteneğinden yoksun ve bir firavunun eksikliğini dolduramaz. Mehi'nin önünde yeni bir yol açılıyordu sanki; Per Ramessu'nun batışı ve Seti'nin yıkılması. Yine de bu yol geleceğe fazla güvenmek ve Kuzey ordusundan güçlü bir generalin askeri bir diktatörlük kurarak Güney'i yeniden ele geçirebileceğini unutmak olurdu.</p>

  <p class="block2">Uygulanması gereken, Başdamşman Bay'm planıydı, başka bir şey değil. Ya bu Meşa, Kraliçe Tausert adına casusluk yapmak için Teb ordusuna girmeye çalışan bir muhbirse?</p>

  <p class="block2">- Seçkin birliklerimi nasıl eğittiğimi görmek ister misin?</p>

  <p class="block2">- Bu benim için büyük bir onur olur, General.</p>

  <p class="block2">Mehi konuğunu savaş arabasına bindirdi. Meşa silahsız olduğuna ve düşmemek için bağlandığına göre, bir saldırıdan ürkmesi için nedeni yoktu generalin. Göğüs göğüse savaşma yöntemlerini geliştirmeye çalışan iki piyade sırasının arasından geçerlerken, askerlerden çoğu generalin kendine yeni bir yaver seçtiğini sandı. Bu talihli adamın kimliğini çıkaramadıkları için şaşıran savaş arabası sürücüleri de bir taraftan atların dayanıklılığını artırmaya çalışırken, yaverin kim olduğunu merak etmeye başladılar.</p>

  <p class="block2">- Savaş arabalarınızın hızı insanı etkiliyor, General!</p>

  <p class="block2">- Uzmanlarım Seti'ninkilerden çok daha hafif ve çok daha sağlam tekerlekler geliştirdi.</p>

  <p class="block2">- Bu yenilik, size büyük bir üstünlük verir.</p>

  <p class="block2">- Kısa kılıçlanmız, hançerlerimiz ve kalkanlarımız da çok iyi, Kuzey ordularında eşine rastlanmayacak yaylarımız ile oklarımızdan söz etmiyorum bile.</p>

  <p class="block2">- Demek yanılmamışım. Zafer sizin olacak!</p>

  <p class="block2">- Oysa hâlâ çözümlenmesi gereken sorunlar var, şimdi sana soracağım gibi, örneğin.</p>

  <p class="block2">Mehi arabasını okçuların talim alanının yakınında durdurdu, eğitmeni yanına çağırdı.</p>

  <p class="block2">- Bu adama iyi bak, Meşa; iğrenç bir hain, bu adam. Eğitmen donup kaldı.</p>

  <p class="block2">- O da Kuzey'den geldi, diye sürdürdü Mehi sözlerini. Onun Set ordusunun üst rütbeli subaylarından birinin yeğeni olduğunu, okçulanmizm sayışım ve bir savaş arımda uygulayacakları stratejiyi öğrenmekle görevlendirildiğini öğrendim. Kılıcımı al ve öldür onu.</p>

  <p class="block2">Meşa generalin uzattığı silaha dehşetle baktı. Eğitmen konuşmadan, hareketsiz bekliyordu.</p>

  <p class="block2">- General...</p>

  <p class="block2">- Ne bekliyorsun? Eğer sarnimiysen, bir haini öldüreceğin için keyifli olman gerekir.</p>

  <p class="block2">- Ben askerim, General, katil değil!</p>

  <p class="block2">- İşbirlikçini öldürmeyi reddediyorsun, değil mi?</p>

  <p class="block2">- Onu tutuklatıp yargılayın!</p>

  <p class="block2">- Casuslar yargılanmaz, dedi Mehi hançeriyle Meşa'nın gırtlağını yararken. Generalin ifadesiz bakışları altında, bir kan gölü içinde çırpındı zavallı. Eğitmen tirtir titriyordu.</p>

  <p class="block2">- General, hain olmadığımı biliyorsunuz!</p>

  <p class="block2">- Tabiî biliyorum.</p>

  <p class="block2">- Ama öyleyse...</p>

  <p class="block2">- Beni sokmaya hazırlanan bu yılana bir tuzak kurdum.</p>

  <p class="block2">- Beni... beni öldürebilirdi!</p>

  <p class="block2">- Bunlar, mesleğin cilveleri, Eğitmen. Cesedi kaldır, sonra işinin başına dön.</p>
</body>
</html>
