<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_18">On sekizinci bölüm</h1>

  <p class="block2">II. Seti'nin talimatını beklerken, sol ekip şefinin de onayla, işleri iki ekip arasında paylaştırmıştı ustabaşı. Bunlara tapınak ile ek sunakların onarımı, toplantı salonunun yer döşemesinin yenilenmesi, evlerin güzelleştirilip tavan alarmın elden geçirilmesi gibi işlerdi.</p>

  <p class="block2">Paneb ile Kurtarıcı Şed evliliği köy mahkemesince de onaylanan Kenhir'in geniş mezanndaki son düzenlemeleri de tamamlamışlardı. Kâtip tüm varlığını Güçlü Mut'a bıraktığını belirten bir vasiyet hazırlatıp tanıkların da huzurunda imzalamıştı.</p>

  <p class="block2">- Kendimle barışığım artık, dedi Kenhir ustabaşına. Şimdi huzur içinde ölebilirim.</p>

  <p class="block2">- Mezarınız istediğiniz gibi oldu mu?</p>

  <p class="block2">- Layık olmadığım kadar görkemli. Yine de, kimseye bırakmayacağım bir yer. O görkemli eve taşınmakta acele etmemekle birlikte, kıskanç bir dikkatle koruyacağım mezarımı. Öte tarafın iyi yanları var, Nefer. Ressamların yetenekleri sayesinde, çiftçiler güçlük çekmeden ürün topluyor, buğdaylar hep olgun görünüyor, rüzgâr yelkenleri şişirirken kumaşlarını yırtmıyor, ben de sonsuza dek genç kalıyorum. Loncadan daha ne isteyebilirim ki? Bu köyden ayrılmak zorunda kalmak beni üzecekti kuşkusuz, o felaketten de senin sayende kurtuldum.</p>

  <p class="block2">- Kurtulmanızı sadece kendinize ve çalışmanıza borçlusunuz, Kenhir.</p>

  <p class="block2">- Çatişmanın sürekli olduğu bu dünyada, kardeşlik çok ender bir özellik. Kardeşliğin ışıltısını görebilecek kadar uzun yaşadığım için mutluyum. Güneş parıldıyordu, su ve yiyecek sevkiyaü yeniden başlamışti ve çiçekler ataların mezarlarını süslüyordu. Köy mutlu bir arı kovanı gibi vızıldıyordu; yine de endişeliydi ustabaşı.</p>

  <p class="block2">- Yeni bir döneme giriyoruz, diye açıkladı düşüncesini mezar kâtibine. Başdanışman Bay, firavun ile lonca arasında aracılık yapıyor, bizim yanımızda yer alacağından da kuşkuluyum doğrusu.</p>

  <p class="block2">- Bir dalkavuk, üstlerinin öfkesini üzerine çekmekten kaçınmak koşuluyla, kendi iyiliğinden başka bir şey düşünmez. Ya Hakikat Meydanı'nın ona yararlı olacağını anladı ya da köyü yıkmak için komplo kurmayı sürdürecek.</p>

  <p class="block2">- Adam hem akıllı hem de kurnaz, üstelik tehlikeli olabileceğini de düşünüyorum. Kraliçeyi kararını değiştirmeye razı ederek, ne denli etkili olduğunu kanıtlamadı mı?</p>

  <p class="block2">- Gerçek niyetini anlayabildin mi?</p>

  <p class="block2">- Bana kalırsa, henüz kesin bir amacı yok, yaptığımız işin niteliğini merak ettiği kanısındayım.</p>

  <p class="block2">- Talihimiz varmış, General Mehi hâlâ resmî koruyucumuz olarak kalıyor; oysa Prens Amenmes'in hâlâ Teb'de olması, generale zarar verip, bizi de tehlikeye atmaz mı? Eğer bir iç savaş çıkarsa, çatışma bizi de etkiler.</p>

  <p class="block2">- İşte bu yüzden Işık Taşı'nın her türlü hırstan uzak tutulması gerekiyor ya.</p>

  <p class="block2">- Hain şimdiye kadar Işık Taşı'na yaklaşmayı başaramadı. Üstelik taşın yerini de bulacağından kuşkuluyum.</p>

  <p class="block2">- Biz gözümüzü açık tutalım, Kenhir. Gölgeler arasında çömelip gizli kalmayı başararak ne denli becerikli olduğunu göstermedi mi?</p>

  <p class="block2">- Şef Sobek'in de tahmin ettiği gibi, sonunda yanlış bir adım atacak o gölge yutucu.</p>

  <p class="block2">- Ben sizin kadar emin değilim, diye itiraz etti Nefer, bundan böyle varlığını hesaba katarak hareket etmek zorundayız.</p>

  <p class="block2">- Bir de kraliçenin tutumu var tabiî. Bana bulaşmasının nedeni sadece yaşım olamaz. Tausert'in aklında, buraya Hakikat Meydanı'nın her hareketini ona yetiştirecek bir casus</p>

  <p class="block2">yerleştirmek vardı. Yeni iktidar bizi dize getirip sırlarımıza sahip olmak istiyor.</p>

  <p class="block2">- Yine de sizi emekliye ayırmaktan vazgeçti kraliçe.</p>

  <p class="block2">- Bu geri adımın nedenini merak etmiyor da değilim doğrusu, diye itiraf etti Kenhir. Bunun ardından emekliliğimden çok daha acımasız bir intikam gelmesinden korkuyorum.</p>

  <p class="block2">- Bilge kadın Hathor rahibeleri bizi her gün tanrıçanın koruması altına sokuyorlar, biz de Maat'ın yolunda yürümeye çalışıyoruz; daha etkili güvenlik önlemleri almamızı mı önerirsiniz?</p>

  <p class="block2">Bazen, daha kalabalık, daha iyi silahlanmış bir orduya sahip olmak geçmiyor değildi Kenhir'in aklından; oysa ustabaşının yanılmadığını ummaktan başka bir çare yoktu elinde.</p>

  <p class="block2">Gömütlüğe giden patikada, Paneb'in yolunu kesenler Halat Kasa ile Burun Fened'di.</p>

  <p class="block2">- Seninle konuşmak istiyorduk, dedi Kasa.</p>

  <p class="block2">- Durma, konuş öyleyse.</p>

  <p class="block2">- Neden Suskun Nefer'in mezarında yalnız çalışıyorsun? Bizler sana yardıma hazırız oysa.</p>

  <p class="block2">- Gerek yok.</p>

  <p class="block2">- Geleneklere saygı da göstermiyorsun!</p>

  <p class="block2">- Manevî babamın ebedî istirahatgâhıyla ilgilenmek bana, yalnız bana düşer.</p>

  <p class="block2">- Fazla iddialı davranmıyor musun?</p>

  <p class="block2">- Bunun kararını vermek, ustabaşına düşer. Eğer yaptıklarımdan memnun olmazsa, başkalarını çağırır.</p>

  <p class="block2">- Sen patronunun gözüne girmekten başka bir şey düşünmüyorsun, işin aslı bu! Bizler de değersiz adamlar durumuna düştük. Bu da hoşumuza gitmiyor, Paneb, hiç hoşumuza gitmiyor!</p>

  <p class="block2">- Sen ve senin gibi düşünenler, yanılıyorsunuz. Bırak da geçeyim, yapacak işim var benim.</p>

  <p class="block2">- Kasa'nın hakkı var, diye söze karıştı Fened. Anladık, ustabaşı seni oğlu olarak kabul etti, ama bu bizi süprüntü gibi görmen için yeterli bir neden mi?</p>

  <p class="block2">- Yoksa burnun duyarlığını mı yitirdi? Ben sadece görevimi kendi gücümle tamamlamaya uğraşıyorum, hepsi bu.</p>

  <p class="block2">- Bize gerekeni anlatmıyorsun, Paneb.</p>

  <p class="block2">- Geçmeme izin verecek misiniz, vermeyecek misiniz? Halat Kasa ile Burun Fened sükûnetiyle onları şaşırtan dev adama direnmek için sağ ekibin öteki zanaatkarlarından yardım isteyebilirlerdi. Paneb genelde öfkesini gemleyememekle ünlüydü; oysa şimdi, neredeyse aldırmaz görünüyordu. Fened durumu yatıştırmayı yeğledi.</p>

  <p class="block2">- Canını sıkmak arzusunda değiliz, bize yaptığın resimleri göster, yeter.</p>

  <p class="block2">- Mezarın girişinin önüne koca bir kaya yuvarladım, eğer ona dokunacak biri çıkarsa, önce yumruklarımın tadma bakması gerekecek.</p>

  <p class="block2">- Bize böyle davranmaya hakkın yok! diye itiraz etti Kasa.</p>

  <p class="block2">- Daha az şüpheci olun, her şey yoluna girer.</p>

  <p class="block2">- Aslında, iyi bir derse ihtiyacın var, Paneb. Öyle bir dersten sonra, çok daha geçimli olursun.</p>

  <p class="block2">- Ne zaman istersen.</p>

  <p class="block2">- Sakin olalım! diye araya girdi Burun Fened. Aslında, karşı karşıya gelmemiz için hiçbir neden yok. Paneb'in biraz daha anlayışlı olması yeter, sonra her şey yoluna girecektir.</p>

  <p class="block2">- Her şey, siz yolumun üzerinden çekilir çekilmez yoluna girecek.</p>

  <p class="block2">Genç devin bakışları giderek sertleşiyordu. Fened ve Kasa, Paneb'in Suskun Nefer'in mezarına kadar tırmanmasını, girişin önündeki koca kayayı yerinden oynatmasını izlediler.</p>

  <p class="block2">Ateş hammaddenin özelliklerinden sadece biriydi, Paneb de bu kadarıyla yetinemiyordu bir türlü. Eğer gerçekten bir hammadde varsa, kayanın yüreğinden başka bir yerde bulunması imkânsızdı, genç ressamın eserini tamamladığı yerden başka; manevî babasının ebedî istirahatgâhını süslediği yerdi burası da. Dilsiz duvarları renkli bir halk şarkısına dönüştürüyor, Nefer'in ruhuna sunabilmek için hayatın çeşitli renklerini paletinde canlandırmaya çabalıyordu.</p>

  <p class="block2">Onun hammaddesi resimdi, o hammaddeden uzaklaşmaması gerekiyordu.</p>

  <p class="block2">Dev kedinin omzunda tırnaklarıyla açtığı yara cerahatlenmiş, hain de iki günden beri ateşler içinde yatmak zorunda kalmıştı.</p>

  <p class="block2">Ne büyük bir umutsuzluk! Loncanın göbeğinde, tek bir yanlış adım atmadan, yakalanmadan yaşamayı başarmak, Işık Taşı'nı çalmaya hazırlanırken, böylesine, bir kediye yenik düşerek geri çekilmek zorunda kalmak! Yarasının nedenini soracağından emin olduğu bilge kadına da başvuramazdı. Hain kendi yalanına dolanmaktan, kuşkuları üzerine çekerek tüm çabasının boşa gitmesinden korkuyordu.</p>

  <p class="block2">Karısının hazırladığı şurup da işe yaramamış, ateşi yükselmeye devam etmişti.</p>

  <p class="block2">- Işık'a görün, dedi kadın.</p>

  <p class="block2">- Çok tehlikeli.</p>

  <p class="block2">- İyi de, böyle kalırsan çok daha hasta olabilirsin.</p>

  <p class="block2">- Yarayı temizlemek yeter.</p>

  <p class="block2">- Elimde gerekli otlardan yok. Güvenlik nedeniyle Sobeke ev kadınlarının köyden çıkmalarını yasakladı. Şimdilik, pazara gitmeye bile hakkımız yok.</p>

  <p class="block2">- Bir çözüm yolu var. Demirci Obed yaralandığında, yarama bakır temelli bir merhem sürüyor.</p>

  <p class="block2">- Merhemi nerede sakladığını biliyor musun?</p>

  <p class="block2">- Alet odasında, bir rafın üzerinde.</p>

  <p class="block2">- Kolayca bulunabilecek bir yerde mi?</p>

  <p class="block2">- Obed meşgulse, evet. Bu sırada da, silah üretiyor olmalı.</p>

  <p class="block2">- Eğer beni merhem kavanozunu aşınrken yakalarsa, doğruca köy mahkemesini boylarım, yaptıklarımı açıklamam da imkânsız olur. En iyi koşullarda bile köyden kovuluruz.</p>

  <p class="block2">- Haklısın, ama bu tehlikeyi göze almaya değmez mi? Korktuğuna göre, benim gitmem gerekecek.</p>

  <p class="block2">- Titriyorsun, elin de öyle. Çok gergin görünüyorsun.</p>

  <p class="block2">- Ya sen, sen gergin değil misin?</p>

  <p class="block2">- Senin kadar değil, en azından. Bir deneyeceğim. Hainin karısı bir kavanoz kırdı, parçalarını da başının üzerine yerleştirdiği sepete attı.</p>

  <p class="block2">- Kavanozun yenisini almak için çömlekçiye gideceğim, böylece demirci dükkânının önünden geçmek için bir bahanem olur.</p>

  <p class="block2">- O kediyi boğmalıydım! diye homurdandı yaralı.</p>

  <p class="block2">- Bundan böyle, o hayvandan uzak dur.</p>

  <p class="block2">Karısı evden çıkınca, mutfakta, dizlerinin üzerinde kaldı hain, yaranın acısı gittikçe daha belli ediyordu kendini.</p>

  <p class="block2">Eğer karısı yakalanırsa, onu polisin elinde bırakıp, köyden kaçmaya karar verdi. Kadın gerçek bir sorguya dayanamayıp konuşacaktı nasıl olsa, o zaman da hain Hakikat Meydanı'nın uzağında olmalıydı. Zenginliğe bunca yaklaşmışken, ne yazık! Bitkin bir şekilde uyuklamaya başladı, düşünde geniş topraklar, çalışkan hizmetkârlar, semiz inekler ve nefis yemekler gördü. Elini kızarmış butlardan birine uzattığında, ustabaşının elini bileğinde duyup haykırdı.</p>

  <p class="block2">- Sakin ol, dedi karısının sesi, benim. Hain kâbustan uyandı.</p>

  <p class="block2">- Sen ha... Ne oldu, başarabildin mi?</p>

  <p class="block2">- Merhemi aldım.</p>

  <p class="block2">- Kimse görmedi mi seni?</p>

  <p class="block2">- Kimse. Beni yardımcıların bölgesinde birinin görmüş olabileceğini düşünerek, yeni bir kavanoz da aldım. Şimdi, bırak da, yarana bir bakayım.</p>

  <p class="block2">Yirmi dört saat boyunca kocasının yarasındaki merhemi tazeledi. Sonunda ateş düşmeye, yara kapanmaya başladı.</p>
</body>
</html>
