<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="calibre1">Birinci bölüm</h1>

  <p class="block2">Hakikat Meydanı'na, Teb'in batı kıyısındaki gizli köye girerek paha biçilmez hazineyi çalmak; işte yasak bölgeye yaklaşmayı başaran beş kişinin görevi buydu. Vaat edilen inanılmaz ödülü düşündüğünde, yüzü geniş bir tebessümle aydınlandı çete liderinin. Kimse, yerel Polis Şefi Sobek bile her şeyi önceden tahmin edemezdi; hırsızların, yüksek duvarların ardında saklanan ve loncaya ihanet eden zanaatkardan yardım görecek olmaları, operasyonun sanıldığından da kolay geçeceğinin işaretiydi sanki. Hainin kalbi çılgınca çarpıyordu.</p>

  <p class="block2">Patronuyla birlikte, yeni firavunun taç giymesinin beklendiği şu günlerin kargaşasından yararlanarak her türlü tehlikeyi göze almayı, vurgun işlerinde son derece deneyimli bir haydut çetesini köye göndererek Krallar Vadisi'ndeki firavun mezarlarım kazıp süslemekle görevli zanaatkarların büyük bir kıskançlıkla korudukları Işık Taşı'nı kaçırmayı kararlaştırmışlardı. Hain birkaç saat sonra, yıllardır yaşadığı, sanatının inceliklerini öğrendiği, bunca esrarı ve heyecanlı anı paylaştığı loncayı bir daha dönmemek üzere ardında bırakmış olacaktı. Bu görevi yerine getirmek için bütün yeteneklere sahip olmasına rağmen, arkadaşlarının onu ustabaşılığa neden seçmediklerini hâlâ anlayamıyordu.</p>

  <p class="block2">Üzüntüyü, öfke ve bu değe<span id="id_GoBack">rbilmez nankör topluluğu cezalandırma isteği izlemişti. Kader önünde yepyeni bir yol açtığında, hiç mi hiç tereddüt etmedi; loncayı yıkarak zenginliğe kavuşacak, görkemli bir ev ile büyük bir bahçeye sahip olacak, bir sürü sadık hizmetkâra emir yağdıracaktı. Usta-başının talimatlarını uygulamak zorunda olduğu bunaltıcı iş günleri olmayacakü bundan böyle, firavun adına yapılacak karşılıksız işler de. Bundan böyle sadece hayatını yaşayacaktı hain, yeminini ve geçmişini unutması da çok sürmeyecekti.</span></p>

  <p class="block2">Talihi yaver gitmiş, varlıklı ve saygm bir ev hanımı olmaya can atan eşinin de desteğini kazanmıştı. Uzun bir süre boyunca, karısının göstereceği tepkiden çekinmiş, niyetini açığa vuramamıştı; oysa yanılmıştı işte, hainin eşi de en az kendisi kadar kararlıydı. Üstelik şimdi derin bir uykuya dalıp horuldayan nöbetçinin birasına kattıkları uyku ilacını da bizzat karısı hazırlamıştı. Bu kez yakındı başarı, öylesine yakın ki hain heyecandan tir tir titriyordu; sinirlerinin laçkalaşmaması için kendine hakim olmaya çalışıyor, yıllar süren çabalarının sonunda ödüllendirileceği bu sakin gecenin sükûnetine uymaya çalışıyordu.</p>

  <p class="block2">Patronunun gönderdiği adamlar birazdan hainin bıraktığı ip merdivenden tırmanıp duvarı aşacaklardı. Ondan sonra da geriye, onlara tapınağın yolunu göstermek kalacaktı.</p>

  <p class="block2">Bir dizi tiz çığlık Cesur Paneb'i uykusundan uyandırdı. Hakikat Meydanı'nın ustabaşısı ile bilge kadının manevî evlat seçtikleri otuz altı yaşındaki kara gözlü dev, giderek daha da güçlü görünür olmuştu. Az uyuduğu doğruydu, ama uykusunun bölünmesinden de hiç hoşlanmazdı.</p>

  <p class="block2">- Ne var, ne oluyor? diye sordu karısı Lekesiz Uabet, gözlerini açmadan.</p>

  <p class="block2">- Sen uyu. Ben gidip bakarım.</p>

  <p class="block2">Daha şimdiden boyu ve ağırlığıyla en az babası kadar iri olacağını gösteren oğulları Aperti, hâlâ düş görüyor gibiydi. Gürültünün sorumlusu mutfakta yalpalanarak yürüyor, tüm hurmaları silip süpürdüğü yetmezmiş gibi, şimdi de ekmek sepetine saldırıyordu.</p>

  <p class="block2">- Aslında oğlumun ısrarlarına aldırmayıp bu eve girmene hiç izin vermemeliydim! dedi Paneb, Çirkin Hayvan adını hak eder görünen tombul kaza.</p>

  <p class="block2">Terbiyesiz, saldırgan ve hırsızdı hayvan, üstelik de doymak bilmiyordu. Kırmızı gaga ve ayaklarıyla siyah çizgili sarı boynuyla, kahverengimsi kanatları, beyaz karnı ve siyah kuyruğuyla Aperti'nin en iyi oyun arkadaşıydı Çirkin Hayvan; düşmanlarının ardına dolanarak kıçlarını ısırıyor, kavgada köpeklerden bile korkmuyordu.</p>

  <p class="block2">- Dışarı, diye buyurdu Paneb, yoksa seni kızartırım! Tehdidi ciddiye alan kaz, şiddetli protesto çığlıkları atmasına rağmen, dışarı çıkarılmaya razı oldu. Duvarın köşesine saklanmış hain, ip merdivenden tırmanan ilk haydudu gördü. Yanına gitmeden önce, tüm haydutların duvarı aşıp toplanmalarını beklemeye karar verdi.</p>

  <p class="block2">Birden, beşinci adam henüz ayaklarını yere değdirmiş-ken, aralarından biri acıyla bağırdı. Kaz gelip baldırını ısırmakla yetinmemişti, kendine yeni bir kurban seçerek ona da çığlık attırıyordu.</p>

  <p class="block2">- Saldırıya uğradık!</p>

  <p class="block2">Kaz saldırılarını yakalanmadan, büyük bir hızla sürdürdü. Bir yandan karşısındakilerin bacaklarını ısırıyor, öte yandan da çığlıklarını giderek yükseltiyordu.</p>

  <p class="block2">Hain şaşkınlıktan donmuş, olduğu yere mıhlanıp kalmıştı; suç ortaklan hayvanı yakalamaya çalışıyor, birbirlerine bağırıp küfür ediyor, kesin sessizlik emrini unutmuş görünüyorlardı.</p>

  <p class="block2">Sonunda, hırsızlardan biri kazı boynundan yakalamayı başardı.</p>

  <p class="block2">- Şimdi seni boğazlayacağım, pis hayvan!</p>

  <p class="block2">Adam tehdidini gerçekleştiremedi; Paneb bir yumrukta yere sermişti haydudu çünkü.</p>

  <p class="block2">Çirkin Hayvan'ın çığlıklarını duymuş, kazın bunca gürültüyü boş yere çıkarmayacağını düşünerek evden çıkmıştı genç dev. Sokağa çıkar çıkmaz da gürültünün nedenini anlamıştı tabiî.</p>

  <p class="block2">Kaz tabanları yağlar, hain de bir an önce evine ulaşabilmek için duvarlara sürünerek karanlıklara karışırken, sağlam kalmış dört hırsız zanaatkarın üzerine atıldı; güçlük çekmeden adamın hakkından geleceklerine inanıyorlardı.</p>

  <p class="block2">Paneb'in dizi ilk saldırganın apış arasında patladı, dirseği ikincisinin şakağına gömüldü, alnı da üçüncünün burnunu kırdı; sadece dördüncü haydut yumruğunu genç devin göğsüne vurmayı başardı, ama Paneb darbeden etkilenmişe benzemiyordu hiç.</p>

  <p class="block2">Arkadaşlarının dövüşemeyecek durumda olduğunu gören dördüncü haydut ip merdivene doğru atıldı.</p>

  <p class="block2">Tam tırmanacağı sırada Paneb adamın ayaklarını yakaladı, havada çevirip duvara vurdu.</p>

  <p class="block2">- Böyle kaçmak var mıydı, cesur adam? Yan baygın hırsız hançerini kınından sıyırdı.</p>

  <p class="block2">- Bırak o silahı, dedi Paneb.</p>

  <p class="block2">Hırsız tehdidini sürdürdü. Birden, karşısındakini tanıdı genç dev.</p>

  <p class="block2">- Sen... sen, Hakikat Meydanı'na saldırmaya cüret edersin ha! Hırsız beklenmedik bir hareketle kendi gırtlağını yardı.</p>

  <p class="block2">Çirkin Hayvan çığlık atmayı sürdürerek köy sokaklarında koşuşturduğundan, köy halkının çoğu uyanmıştı artık. Elinde bir meşaleyle kavga yerine ilk gelen, Çizimci Çakal Unes oldu.</p>

  <p class="block2">Sorgulayıcı bakışlarıyla çetenin üyelerini inceledi. Üçü baygın yaüyor, dördüncüsü ise acı içinde kıvranıyordu.</p>

  <p class="block2">- Libyalı bunlar! diye haykırdı Unes.</p>

  <p class="block2">- Ya şu kan kaybedeni?</p>

  <p class="block2">Çizimci meşalesini can çekişenin yüzüne tuttu.</p>

  <p class="block2">- Ama... ama imkânsız bu!</p>

  <p class="block2">Öteki zanaatkarlar da birer ikişer sökün etmeye başladı. Köylüler yavaş yavaş evlerinden çıktılar, biraz sonra da Ustabaşı Suskun Nefer manevî oğlunun yanına geldi.</p>

  <p class="block2">Unes dört Libyalıyı sıkı sıkı bağlar, Çirkin Hayvan da müdahalede haklı olduğunu göstermek istercesine kabarıp dolanırken, Nefer hançerli adamın yüzüne bakü.</p>

  <p class="block2">- Güvenliğimizi sağlamakla görevli polislerden biri, dedi dehşet içinde.</p>
</body>
</html>
