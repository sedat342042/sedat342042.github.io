<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_15">On beşinci bölüm</h1>

  <p class="block2">Başdanışman Bay, General Mehi'nin çalışma odasına girdiğinde, Mehi Firavun Seti'nin adamının önemli bir rakip olacağını hemen anladı.</p>

  <p class="block2">- Yolculuğunuz iyi geçti mi, Başdanışman?</p>

  <p class="block2">- Doğruyu söylemek gerekirse, yolculuktan nefret ederim, ama hem haşmetmeapları hem de saygıdeğer eşleri Hakikat Meydanı'na gidip ustabaşıyla bizzat görüşmemi istediler. Geleceğimi ona bildirdiniz mi?</p>

  <p class="block2">- Tabiî, yarın sabah onunla burada görüşeceksiniz.</p>

  <p class="block2">- Anlaşıldığı kadarıyla hakkında en ufak bir şikâyet bile duyulmamış biriymiş.</p>

  <p class="block2">- Yetiştiriliş biçimi Suskun Nefer'i aşın görülebilecek bir katılığa itiyor, yönetimin isteklerini kolayca kabul ettiğini söylemek de imkânsız, diye sızlandı Mehi.</p>

  <p class="block2">- Onun hakkında bir dosya tuttunuz mu?</p>

  <p class="block2">- Geçmişinde en küçük bir leke bile yok, dedi general. Oysa ustabaşını suçlamayı ne çok isterdi Mehi; ne var ki Bay'dan çok çekiniyordu. Başdanışmanın amaçlarını öğrendiğinde, onu yönlendirip yönetmek daha kolay olacaktı kuşkusuz.</p>

  <p class="block2">- Nefer dediğiniz şu adam, gerçekten de dürüst biri mi? diye meraklandı Bay.</p>

  <p class="block2">- Hakikat Meydanı zanaatkarları çok özel bir loncadır, sayın Başdanışman. Doğrudan firavuna bağlıdırlar ve bu konuda da kılı kırk yararlar.</p>

  <p class="block2">- Biliyorum General, biliyorum... Kısacası, bana yardım edemeyeceksiniz, demek.</p>

  <p class="block2">- Resmî görevim zanaatkarların köyünü korumak, her türlü tehlikeyi göğüslemek; bu görevi de elimden geldiğince iyi yapmaya çalışıyordum. Ne var ki Hakikat Meydanı'na girmeye hakkım olmadığı gibi yöneticilerinin üzerinde de hiç yetkim yok. Yine de emrinizde olduğumu bilmenizi isterim.</p>

  <p class="block2">- Haşmetmeapları bağlılığınızdan çok memnun, General. Otoriteniz ve ılımlı öğütlerinizle ülkeyi bir iç savaş felaketinden kurtardığınızın bilincinde firavun. Prens Amenmes'i ev hapsine aldığınızı düşünüyorum, yoksa yanılıyor muyum?</p>

  <p class="block2">- Tabiî. Prens hasta, umutsuz, bana kalırsa çok geçmez, babasının hükümdarlığını tanır.</p>

  <p class="block2">- Gerçekten de başka seçeneği yok.</p>

  <p class="block2">Ustabaşı merkezî yönetim binasına geldiğinde, bahçede, sarmaşıklarla kaplı bir kameriyenin altında bekleyen Başdanışman Bay tarafından büyük bir sıcaklıkla karşılandı. Kameriyenin altında, güneşin sıcak ışınlarından uzakta, alçak masaların üzerleri meyve tepsileri ve bira kupalarıyla doluydu.</p>

  <p class="block2">- Teb'deki yaşam ne kadar tatlı, dedi başdanışman. Yine de buraya sizinle havadan sudan konuşmaya gelmedim. Firavun mektubunuzu ve Kenhir'in kalın raporunu aldı. İtiraf etmeliyim ki, oldukça şaşırdık bu belgeleri aldığımızda. Mezar kâtibinin kusursuz çalışmalarını hiçbir zaman unutamayız, ama böylesine yıpratıcı bir görevi sürdürecek yaşı çoktan geçtiğini görmüyor musunuz? Emekliye ayrılma çağı çoktan geldi, Kenhir de emekliye ayrılmayı fazlasıyla hak etti.</p>

  <p class="block2">- Mektubumun bütününü okudunuz mu?</p>

  <p class="block2">- Mektubunuz dostluğun en duygulandırıcı örneğini veriyor, ama o bölümleri unutmak daha doğru olmaz mı? II. Setinin ebedî istirahatgâhının yapımını yönetecek olan sizsiniz, ben de çağın gereklerinin farkında olan, çok daha genç bir mezar kâtibi atamak isteğindeyim. Zaman değişiyor, Nefer, insanların değişen zamana uymaları gerek. Ne demek istediğimi iyice anlatabildim mi?</p>

  <p class="block2">- Daha açık anlatamazdınız, Başdanışman.</p>

  <p class="block2">- Demek sorun halloldu... Atanmasını onaylamanız, birlikte çalışmayı kabul etmeniz için, başkentte yetişmiş bir kâtibin adım bildireceğim size.</p>

  <p class="block2">Bay başarısından memnundu, ağzına tatlı ve yumuşak bir incir atıp çiğnemeye koyuldu.</p>

  <p class="block2">- Hakikat Meydanı'nın ustabaşısının akıllı ve mantıklı biri olacağından emindim, yanılmadığımı görmek beni mutlu etti.</p>

  <p class="block2">- Sizi düş kırıklığına uğratmaktan çekmiyorum, Başdanışman.</p>

  <p class="block2">- Hayır, hayır, sevgili Nefer! Yeteneğinizi herkes biliyor, başarılı olacağınızdan en ufak kuşkum yok. Firavunun mezarı gerçek bir sanat eseri olacak, eminim.</p>

  <p class="block2">- Loncanın elinden gelenin en iyisini yapacağından benim de kuşkum yok; bunu yapmak için de, otoriter bir mezar kâtibine gerek olacak.</p>

  <p class="block2">- İçiniz rahat etsin, Kenhir'in halefi gerekli becerilere sahip olacaktır.</p>

  <p class="block2">- İşte bundan kuşkuluyum.</p>

  <p class="block2">Başdanışman bir an için sarsıldı, ama çok geçmeden Ne-fer'in amacını anlamaya başladı.</p>

  <p class="block2">- Sizin de bir adayınız var, öyle değil mi?</p>

  <p class="block2">- Tabiî, diye kabullendi Nefer.</p>

  <p class="block2">- Aslına bakılırsa, bundan daha doğal bir şey olamaz. Siz de yaşlı Kenhir'in yolun sonuna geldiğini kabul ediyorsunuz, bu yüzden onun yerine kimin geçmesini gerektiğini de düşündünüz. Kenhir'in halefinin adını öğrenebilir miyim?</p>

  <p class="block2">- Kenhir'in ta kendisi. Bay kaşlarını çattı.</p>

  <p class="block2">- Benimle alay mı ediyorsunuz?</p>

  <p class="block2">- Mektubumda da açıklamıştım, Kenhir'den daha iyi bir mezar kâtibi düşünülemez bile. Loncanın karan böyle.</p>

  <p class="block2">- Ama benimki böyle değil!</p>

  <p class="block2">- Sizinki mi, yoksa firavununki mi?</p>

  <p class="block2">- Devlet sırrından söz ediyoruz, Nefer, ama şu kadarını söyleyeyim ki Kraliçe Tausert de böyle bir değişiklikte kararlı, ona karşı gelmek de söz konusu değil.</p>

  <p class="block2">- Kraliçe, Kenhir'i neyle suçluyor?</p>

  <p class="block2">- Şey... Kesin bir şey yok tabiî.</p>

  <p class="block2">- Demek ki konu basit bir kaprisin ötesinde değil.</p>

  <p class="block2">- Rica ederim, sözlerinizi ölçüp konuşun!</p>

  <p class="block2">- Bizler bir zanaatkar loncası oluştururuz, Başdanışman, çalışırken de kapris ve şımarıklık kaldırmayacak malzemeyle uğraşırız. Eğer kraliçe bizim geleneklerimize uyamayacak bir kâtip atayıp bize dayatmak niyetlndeyse, bu niyetinden vazgeçsin.</p>

  <p class="block2">- Ben size kraliçenin iradesine boyun eğmeyi öğütlüyorum, Nefer!</p>

  <p class="block2">- Anlaşılan yazdıklarımı yanlış okumuşsunuz. Aramızda birlik ve dayanışma olmadan, loncanın gerektiği gibi çalışması imkânsız; bu birlik de Kenhir'in görevinde kalmasına bağlı.</p>

  <p class="block2">- Kraliçenin iradesi...</p>

  <p class="block2">- O irade haşmetmeaplarının yaşama geçirip iletmekle görevli olduğu Maat yasalarının üzerinde olabilir mi? Kraliçeye Kenhir'in diğerleri gibi herhangi bir kâtip olmadığını, loncayı yönetmek için ona ihtiyacımız olduğunu anlatın. Eğer Kenhir'in sağlığı bozulursa, hem o hem de ben görüşümüzü değiştirmeye hazırız.</p>

  <p class="block2">- Ustabaşı, beni çok zor bir durumla baş başa bırakıyorsunuz.</p>

  <p class="block2">- Sorunu çözmek için diplomasi yeteneklerinize güveniyorum, Başdanışman, bunun için de kraliçeye hepimizin aynı yöne ilerlemek zorunda olduğumuzu, yeni firavunun ebedî istirahatgâhını kazmaya başlamak için talimatlarını beklediğimi anlatacağınızdan eminini.</p>

  <p class="block2">- Kâbuslarımda gördüklerimden de korkunç, diye itiraf etti Başdanışman Bay General Mehi'ye. Bu Nefer'in kararını değiştirmek imkânsız. Kraliçenin de öyle! Eğer haşmetmeapları direnirlerse, ustabaşının istifa edip loncayı çalışamayacak durumda bırakacağına inanıyor musunuz?</p>

  <p class="block2">- Suskun, boşa konuşmayacak, inatçı biridir. Eğer bir şey yapacağını söylemişse, hiç tereddüt etmeden yapar.</p>

  <p class="block2">- Uyanlarımın onu korkutacağını umuyordum, ama hiçbiri kararlılığını değiştiremedi. Artık bir an önce başkente dönüp firavun ile kraliçeye durumu anlatmaktan başka yapacak bir şey kalmadı.</p>

  <p class="block2">- Bir anlaşma sağlanamadığını varsayalım, sizce ne olur?</p>

  <p class="block2">- Kenhir resmen görevden alınır, yerine yeni birisi atanır.</p>

  <p class="block2">- Bu, bence bütün çözümlerin en kötüsü olur, diye endişelendi general. Sizin atadığınız memur zanaatkârlarca kabul edilmeyecek, bütün iş aksayacak.</p>

  <p class="block2">- Böylesi bir karmaşayı düşünmek bile istemem.</p>

  <p class="block2">- Öyleyse bu karmaşayı siz yaratmayın, Başdanışman.</p>

  <p class="block2">- Siz Kraliçe Tausert'i tanımıyorsunuz ki! Eğer istekleri yerine getirilmezse, öfkesi yıkıcı olur.</p>

  <p class="block2">- Kraliçenin isteği, firavunun iradesine uyuyor mu?</p>

  <p class="block2">- Seti daha bir karar vermedi.</p>

  <p class="block2">- Hakikat Meydanı'nı suçlayıp küçük düşürmeyin. Hakikat Meydanı olmadan hiçbir iktidar sonsuzla bütünleşemez.</p>

  <p class="block2">- Firavun bunun bilincinde, onun için sonu felaketle bitebilecek bir çatışmayı önlemek için gerekli bütün adımlan atacağından enıinim.</p>

  <p class="block2">Yeni iktidarın gerçek amaçlarını henüz öğrenemeyen Meni, köyün koruyucusu rolünü büyük bir başanyla oynamıştı doğrusu. Yakın gelecekte birçok sorunun cevabını alacağından kesinlikle emindi.</p>

  <p class="block2">Paneb tüm biçimleriyle alevleri çiziyordu. Birkaç günden beri, durup dinlenmeksizin yalımlan izliyor, en mahrem hareketlerini yakalayabilmek için, danslarından gözlerini ayırmıyordu. Kendi yaptığı renk topaklarından büyük bir bölümünü israf etmiş, alevlerin canlanmasından korların sönüşüne kadar ateşin değişimlerini resimleyebilmek için kırmızı ve sarının onlarca tonunu kullanmıştı.</p>

  <p class="block2">Papirüs parçalan ile kireç öbekleri üst üste yığılmıştı. Çalışmalarından mutsuzdu Paneb, bu müsveddelerin hiçbirine önem vermiyordu.</p>

  <p class="block2">- Kenhir'i buradan almak istediklerini biliyor muydun? diye sordu kansı.</p>

  <p class="block2">- Direniriz.</p>

  <p class="block2">- Değişiklik istemiyor musun?</p>

  <p class="block2">- Kenhir değişmez. Böylesi daha iyi hem. Lekesiz Uabet kocasının yanına oturdu.</p>

  <p class="block2">- Hâlâ hammaddenin peşindesin, değil mi?</p>

  <p class="block2">- Ateş benimle konuşuyor, ama hâlâ neler dediğini anlayamadım. Ateşi çizmek de yeterli gelmiyor bana. Oysa esrara çok yaklaştığımın da farkındayım.</p>

  <p class="block2">- Yanılmıyorsun.</p>

  <p class="block2">Paneb şaşkınlıkla karısına baktı.</p>

  <p class="block2">- Yoksa sen... sen yoksa ateşin eserimin tek hammaddesi olacağım mı söylemek istiyorsun?</p>

  <p class="block2">- Bir bakıma, evet.</p>

  <p class="block2">- Yalvarırım, daha açık anlat!</p>

  <p class="block2">- Yolunu kendin bulmalısın, Paneb.</p>

  <p class="block2">- Neden ateşi çizmek yeterli değil?</p>

  <p class="block2">- Elini harekete geçiren, her sabah bakışını dirilten görünmez alevi sorgula; coşkudan başlayıp ruhun yaratıcılığına kadar uzanan ateşin derecelerini ayarlamayı öğrenmeye çalış, armağanları da unutma bu arada. Yeni bölgeler bulmak, aynı zamanda da bulduğu yeni yerlere kısa bir süre hükmetmek isteyen araştırmacı gibi ilerlemelisin.</p>

  <p class="block2">- Ne değişik sözler bunlar, Uabet.</p>

  <p class="block2">- Bunlar benim sözlerim değil, Paneb, öteki Hathor rahibeleri gibi, kızı olduğum ateşin sözleri.</p>
</body>
</html>
