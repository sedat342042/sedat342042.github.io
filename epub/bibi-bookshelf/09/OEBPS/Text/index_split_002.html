<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_3">Üçüncü bölüm</h1>

  <p class="block2">Teb'in baü yakasının başyöneticisi ve Yukarı Mısır'ın büyük kentinin ordularına komuta etmekle görevli General Mehi kırk yaşlarında, tıknaz, yuvarlak yüzlü, siyah saçlarını kafasına yapıştırarak tarayan, kalın dudaklı, geniş ve güçlü göğüslü, tombul el ve ayaklı biriydi. Koyu kahverengi gözlerinde, kendinden emin yüksek bir memurun hırslı ve kararlı bakışları vardı. Bu bakışlardaki ışıltının anlamını sadece büyük bir mirasın sahibi olan karısı Serketa biliyordu. Hakikat Meydanı'nın sırlarına, özellikle de ülkeye hâkim olmasına yardım edecek Işık Taşı'na sahip olmak tutkusuyla açıklanabilecek bir ışıltıydı bu. Zengin Teb bölgesinin efendisi olabilmek için yoluna çıkan rakiplerinden kurtulmak zorunda kalmıştı Mehi; ne tanrılara ne de iblislere inandığından, meslek hayatını cinayetler üzerine kurmakta tereddüt etmemiş, bunun için de kaderini başkalarının hayatını söndürmekten büyük keyif alan Serketa'yla paylaşmıştı.</p>

  <p class="block2">Talihin garip bir cilvesi midir bilinmez ama, loncanın en büyük düşmanı olan Mehi, firavun tarafından zanaatkarları korumak, en iyi koşullarda çalışmalarını sağlamakla görevlendirilmişti. Bu nedenle faaliyetlerini gölgede kalarak gerçekleştirmiş, hizmetleri karşılığında köy dışında büyük bir servete kavuşmayı düşleyen bir zanaatkarla işbirliğine girmişti.</p>

  <p class="block2">Ne var ki hâlâ beklediği sonucu alamamıştı, artık sabrı da taşmak üzereydi. Yine de çıkmak üzere olan iç savaşın, kendisine loncaya öldürücü kesin darbeyi vurma fırsatı vereceğini umuyordu.</p>

  <p class="block2">Başına görkemli bir peruk geçirmiş, üzerine dolgun hatlarını gizleyecek bol bir elbise giymişti Serketa; kentten satın aldığı kumaşlar, vazolar ve eşyalar taşıyan bir dizi hizmetkârın başında, eve dönüyordu. Kendine küçük bir kız görünümü veren soluk mavi gözleriyle, batı yakasındaki firavunincirleri, akasyalar, hurma ve incir ağaçlan ve keçiboynuzlan dikili geniş bir bahçeyle çevrili gösterişli villalarının dört sütunlu salonunda bir o yana, bir bu yana gidip gelen Mehi'yi izledi.</p>

  <p class="block2">- Seni gören, dedi kocasına, canının sıkıldığını sanır.</p>

  <p class="block2">- Satın aldığımız Nübyeli polisten hâlâ bir haber yok.</p>

  <p class="block2">- Kötümser olmayalım, tatlı sevgilim.</p>

  <p class="block2">Serketa kocasının boynuna sarıldı, dolgun göğüslerinin kocasını yine baştan çıkardığını görüp keyiflendi, Mehi'nin memelerini kabaca avuçlaması genç kadını zevkle inletti.</p>

  <p class="block2">- Yatak odamıza gidip biraz hurma şarabı içsek?</p>

  <p class="block2">Serketa her zamanki gibi sevişmeden tatmin olmuş görünerek, kocasının taşanlarını açıkladığı günden bu yana birlikte geçirdikleri heyecan dolu yıllan düşünüyordu. Biürnin ve teknolojinin ürünü silahları kullanarak mutlak iktidan ele geçirmek, kendinden başka herkesin yaşamasına ya da ölmesine karar verebilecek güçte olmak, hazinelerini yağmaladıktan sonra o Hakikat Meydanı denen köyü yok etmek; işte sıkıntıdan patlayacak yapıdaki Serketa'yı eğlendirebilen, oyalayabilen tek amaç.</p>

  <p class="block2">Şu harika kocası söylediklerinde samimi olmasaydı, Serketa çoktan kurtulmuş olurdu ondan, tıpkı bir peygamberdevesi gibi; kocasının suç ortağı olarak, onun yoluna çıkarılan ortadan kaldırarak paylaştıktan bu maceradan zevk almaya bile başlamıştı.</p>

  <p class="block2">Yine de generalin onu düş kırıklığına uğratmaması iyi olurdu.</p>

  <p class="block2">- Başkentten haber aldın mı?</p>

  <p class="block2">- Seti tahttan asla vazgeçmeyecek.</p>

  <p class="block2">- Gerçekten de Amenmes'i avucunda tutuyor musun?</p>

  <p class="block2">- Babasının taç giydiğini öğrendiğinde göstereceği tepkiyi tahmin edemiyorum. Seti'nin emriyle Teb'e, altın kafeste sürgüne gönderilen Amenmes, tahttan vazgeçeceğe benzemiyordu. Mehi de genç prensi cesaretlendirmeyi sürdürmüş, böylece sonuçta sadece kendinin kazançlı çıkacağı bir iç savaş başlatabileceğini düşünmüştü. Ne var ki genç Amenmes yolunu çizmekte tereddüt ediyor, boyun eğmek ile başkaldırmak arasında gidip geliyordu.</p>

  <p class="block2">Dalgın bakışlı general, işlediği ilk cinayeti düşünüyordu, batı tepesindeki cinayeti. Işık Taşı'nı Krallar Vadisi'ne taşıyan zanaatkârlan gözetlerken, kendisini yakalayan polis memurunu öldürmek zorunda kalmıştı.</p>

  <p class="block2">İşte o an anlamıştı Mehi, Hakikat Meydanı'nın Mısır'ın temel sırrına, firavunun ölümü yenerek hüküm sürmesini sağlayacak güce sahip olduğunu. Bu nedenle firavunun yüksek koruması altındaki köy, dışandakilere ve hatta yüksek rütbeli yöneticilere bile kapalıydı.</p>

  <p class="block2">Efsanevî taşa sahip olabilmek için, oldukça uzun bir yol kat etmişti general; cesetlerle, sahtekârlıkla, yalanlar ve şantajlarla dolu uzun bir yol; ne var ki hâlâ savaşı kazanmaktan uzaktı.</p>

  <p class="block2">Servetine el koyabilmek için Mehi'nin kayınpederini öldürmesini onaylayan Serketa, cinayet tutkusuyla yararlı bir silah, acımasız bir müttefikti. Kuşkusuz bir gün delirecek, Mehi ondan da kurtulmak zorunda kalacaktı.</p>

  <p class="block2">- Yeni silahlanınız hazır mı? diye sordu kadın.</p>

  <p class="block2">- Kuzey'den gelecek bir orduyla savaşacak kadar silahımız var artık, yeni geliştirdiğim savaş arabalarından Amenmes'e bile söz etmedim henüz. Yıllardan beri onlara tanıdığım ayncalıklar sayesinde, subaylar ile askerlerin gözü benden başka bir şey görmüyor. Prens başlarına geçse bile, Teb birlikleri benden başka kimsenin buyruğunu dinlemez. Yine de Seti'den çekmiyorum doğrusu... Güçlü bir adam, sadece Delta'ya hâkim olmakla yetinmeyecektir. Bu nedenle ona sadakatimi yineleyen, buradaki durumu anlatan gizli mesajlar gönderiyorum... tabiî, kendi tarzımda yazdığım mesajlar.</p>

  <p class="block2">- Ne kadar heyecanlı! diye haykırdı memelerini generalin yüzünde gezdiren Serketa.</p>

  <p class="block2">Altta kalmaktan sıkılan Mehl, karısını üzerinden attı. Tecavüze uğramaktan korkuyormuşçasına, küçük çığlıklar attı kadın. Oda kapısı art arda şiddetle vuruldu.</p>

  <p class="block2">- General, çabuk gelin, polis burada! dediği duyuldu şaşkın kâhyanın.</p>

  <p class="block2">Mehi ve Serketa ne düşüneceklerini bilmeksizin birbirlerine baktılar.</p>

  <p class="block2">- Beni asla tutuklayamayacaklar, dedi kadın kararlılikla. General ayaklandı.</p>

  <p class="block2">- Bence ciddi bir şey olamaz.</p>

  <p class="block2">- Ya Amenmes bize ihanet ettiyse?</p>

  <p class="block2">- Bensiz, bir hiçtir o!</p>

  <p class="block2">Mehi sırtına gömleğini geçirip odadan çıktı.</p>

  <p class="block2">- Kapıcı içeriye kimseyi almadı, diye açıkladı kâhya, ama polis memuru sizinle derhal görüşmek istiyor.</p>

  <p class="block2">Mehi geniş adımlarla villanın bahçeye açılan kapısına gitti. Bir sürü hizmetkâr toplanmıştı kapının önünde.</p>

  <p class="block2">- İşlerinizin başına dönün, dedi sertçe. Sen de, kapıyı aç. Kapıcı emri yerine getirirken, hizmetkârlar çil yavruları gibi dağıldılar.</p>

  <p class="block2">Mehi kapının dışında iri vücuduyla Sobek'i ve elleri arkalarına bağlanmış dört adamı çevreleyen polisleri gördü.</p>

  <p class="block2">- Şef Sobek... İyi de, neler oluyor?</p>

  <p class="block2">- Adamlarımdan biri bu haydutlarla birlikte zanaatkarların köyüne girmeye çalıştı. Batı yakasında yönetimi temsil ettiğinize, Hakikat Meydanı'm korumakla görevli olduğunuza göre, zaman geçirmeden size haber vermem gerektiğini düşündüm.</p>

  <p class="block2">- Polis memuruna ne oldu?</p>

  <p class="block2">- Kendi gırtlağını kesti, bundan böyle akbabalar ilgilenir onunla.</p>

  <p class="block2">- Bunlar... Libyalı bunlar... Sorguya çektin mi?</p>

  <p class="block2">- Konuşabilecek gibi görünen tek bir tane var, o da dilimizi bilmiyor.</p>

  <p class="block2">- Onları merkez kışlasına götüreceğim. İnan bana, orada dilini çözecekler vardır!</p>

  <p class="block2">- Merkez kışlası doğu yakasında, benim sorumluluk alanımın dışında. Oysa bu adamlar benim tutsağım.</p>

  <p class="block2">- Senin de söylediğin gibi, ben burada yönetimi temsil ediyorum. Bu haydutların kim olduklarını, ne istediklerini, kimin emrinde çalıştıklarını öğrenmem gerek.</p>

  <p class="block2">- Sorguyu izlememe izin verin öyleyse, General.</p>

  <p class="block2">Dev Nübyeli fazla hırslı bulduğu, ayrıcalıklarını korumak için komplo kurmaktan çekinmeyeceğine inandığı Mehi'den hiç hoşlanmıyordu. Ne var ki şimdiye kadar onun hakkında elle tutulur bir kanıt bulamamıştı; elinde kesin kanıtlar olmadan da böylesine önemli bir yöneticiyi suçlaması söz konusu değildi.</p>

  <p class="block2">Eğer Mehi onu bu soruşturmanın dışında tutarsa, büyük bir hata yapmış olmayacak mıydı? Sobek, Mehi'nin kararını kabul etmiş görünecek, ama başkente bir rapor gönderip generalin kuşkulu davranışının altını çizecekti.</p>

  <p class="block2">- İsteğin kurallara pek uygun değil, diye cevap verdi Mehi, ama anlıyorum seni. Senin adamlarından birinin ihanetini öğrenince, mezar kâtibi ne dedi?</p>

  <p class="block2">- Hem o hem de ustabaşı bana hâlâ güvendiklerini söylediler, onları hayal kırıklığına uğratmamak için elimden geleni yapacağım.</p>

  <p class="block2">- Öyleyse, benim de sana güvenmemem için hiçbir neden yok. Bekle giyineyim, sonra birlikte kışlaya gideriz.</p>

  <p class="block2">Mehi dürüst ve inatçı olduğunu bildiği Nübyelinin işe karışmasından fazla memnun değildi. Rüşvet verebilmek, başka yere tayin etmek ya da gözden düşürmek için yaptığı bütün girişimler başarısız olmuştu. Dışarıdan biri olmasına rağmen, bütün benliğiyle Hakikat Meydanı'na bağlıydı Sobek.</p>

  <p class="block2">Bazen Sobek'in, itiraf edemese de, sanki karşısında yirmi yıldır aradığı katil varmış gibi, kendisine değişik bir biçimde baktığı izlenimine kapılıyordu general. Ne var ki Mehi ardında tek bir iz bile bırakmamıştı; Nübyelinin soruşturması sonuçsuz kalmaya mecburdu.</p>

  <p class="block2">Mehi asker elbisesini giyer giymez, Serketa aceleyle geldi, neler olduğunu sordu.</p>

  <p class="block2">- Ciddi bir sorun, diye itiraf etti general. Çete acınacak kadar başarısız oldu. Satın aldığın Nübyeli, şefin sorgusundan kurtulmak için intihar etti, ama o salak Libyalılardan dördü de hayatta, Sobek'i kuşkulandırmamak için onu da kışlaya götürmek zorundayım. Bu bataktan kurtulmak için, acele bir şeyler yapmam gerekecek.</p>

  <p class="block2">- Hiç kuşkum yok, tatlı sevgilim, dedi Serketa. Bir yandan kocasının göğsünü öpüyor, öte yandan da işler son kerteye vardığında Şef Sobek'i susturacak hançerin kabzasını okşuyordu.</p>
</body>
</html>
