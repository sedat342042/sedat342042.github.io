<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_29">Yirmi dokuzuncu bölüm</h1>

  <p class="block2">Başdanışman Bay yıkılacak gibiydi. Kendini Yukan ve Aşağı Mısır'ın firavunu ilan eden Amenmes'in fermanını tartışmak için, üç günden beri Firavun II. Seti'yle görüşmeye uğraşıyordu. Yeni firavunun ulakları Orta Mısır'ın göbeğindeki Hermopolis kentinden öteye geçmemişlerdi, ama haberler çok geçmeden tüm ülkeye yayılacaktı, iç savaşın korkunç gölgesi her yanı kaplıyordu ağır ağır. Eğer II. Seti ülkeyi bir felaketin eşiğinden döndürmek istiyorsa, hemen harekete geçmeli, hızla vurup oğlu Amenmes'in güvenilebilecek bir komutan olmadığını kanıtlamalıy-dı. Ne var ki firavun, hekimlerin Kraliçe Tausert'in dünyaya getirdiği bebeğin başucundan ayrılmadıkları dairesinden çıkmıyordu bir türlü. Çocuk ateşlenmişti, soluk almakta güçlük çekiyordu, sağlığı çevresindekiler için endişe kaynağı olmaya başlamıştı.</p>

  <p class="block2">Başdanışman gündelik işleri düzene koyuyordu, ama Seti suskunluğunu bozmazsa Amenmes'in oldubittisi İki Ülke'yi kana ve ateşe boğmayacak mıydı?</p>

  <p class="block2">Bay kraliçe için de endişeleniyordu. Tüm ağrı kesicilere rağmen çok acı çekmişti doğum sırasında Tausert, kendini toparlaması da zaman alacakü. Her zamanki enerjisinden yoksun, kocasını yönlendirmekten uzaktı ne yazık ki.</p>

  <p class="block2">Başdanışman tehlikeli bir dönemde devlet gemisinin dümeninde tek başına kalmış olsa da umutsuzluğa kapılmamakta direniyordu. Onu kabul eden bu ülkeyi kaderiyle baş başa bırakamayacak kadar çok seviyordu; bu yüzden de yanlış bir adım atmamak için önlem üzerine önlem alıyordu. En azından, Bay'ın emin olduğu bir gerçek vardı; asla firavun olmaya özenmeyecekti o! Mısır kadar büyük bir gemiyi yönetmek, insanüstü bir görevdi. Böylesi bir görevi sırtlayacak çok az insan vardı, başdanışman da o insanlardan değildi hiç; onun tek özelliği, firavununa duyduğu bağlılıktı. Gün boyunca, yöneticilerle görüşmelerden çıkıp, bakanlarla toplanüya giriyordu; gece olunca da, dosyaları inceliyordu Bay. Bir ayağı topal olan yetim Sipta'ya ayırabilecek tek bir dakikası bile yoktu. Tanrı Ptah'ın rahiplerinden birinin oğlu olan genç, kâtiplik eğitimi sırasında olağanüstü bir zekâya sahip olduğunu göstermiş, başdanışman da onu kanatlarının altına alarak devlet adamı olarak yetiştirmeye başlamıştı. Önünde daha uzunca bir yol vardı Sipta'nın. Kendi yaşındakilerin oyunlarına katılması imkânsız olan genç, tapınağın kütüphanesinden ayrılmıyor, orada gökbilim ve matematik öğreniyordu. Öğrenmekten mutluydu, bu mutluluğun etkisiyle sakatlığından yakınmıyordu pek. Bakışları yorgun, omuzları düşük firavun, başdanışmanının çalışma odasına girince, Bay hemen ayağa kalktı.</p>

  <p class="block2">- Haşmetmeapları, oğlunuz nasıl?</p>

  <p class="block2">- Biraz daha iyi... Sakince uyuyor, kraliçe de öyle.</p>

  <p class="block2">- Bitkinsiniz, Haşmetmeapları, biraz dinlenmek istemez miydiniz?</p>

  <p class="block2">- Benimle görüşmek istiyormuşsun, Bay.</p>

  <p class="block2">- Çok ciddi gelişmeler oldu. Oğlunuz Karnak'ta taç giydi, şimdi de Güney'de hüküm sürüyor.</p>

  <p class="block2">- Ferman çıkarmış mı?</p>

  <p class="block2">- Maalesef evet, çıkardığı fermanı da bütün ülkeye dağıtmak istedi. Güvenlik güçlerimiz ulaklarını durdurdu ama.</p>

  <p class="block2">- O ulaklara ne oldu?</p>

  <p class="block2">- Tutuklandılar, ülkeye ihanet suçlamasıyla yargılanacaklar.</p>

  <p class="block2">- Onları serbest bırak.</p>

  <p class="block2">- Haşmetmeapları...</p>

  <p class="block2">- Bu bir emirdir, Bay. Altına kraliyet mührünü basacağım mektupları hazırla. O zavallılar sadece önderlerinin emirlerine uydular, başka hiçbir günahları yok.</p>

  <p class="block2">- Bağışlayıcılığınız herkes tarafından örnek gösterilecek, haşmetmeapları. Bu yüce davranışınız size karşı gelmeye cüret eden oğlunuzu da kapsayacak mı?</p>

  <p class="block2">- Onu da tahta bağlamam ve veliaht naip olarak görevlendirmem gerekirdi. Şimdi artık çok geç. Amenmes mutlak olduğunu sandığı iktidarın tadını aldı, bundan böyle benim tahtan çekilmemi isteyecektir. Savaş, kan, ölüm... İşte bizim yazgımız. Ne karanlık bir iktidar, Bay! Amenmes beni ortadan kaldırmamakla yanlış yaptı. O zaman Merneptah'ın arkasından tahta çıkacak ve ülke bölünmeyecekti.</p>

  <p class="block2">- Zor bir geçitten geçiyoruz, Haşmetmeapları, ama önce Mısır'ı düşünmemiz gerek! Oğlunuz da olsa, Amenmes bir hain olarak görülmeli.</p>

  <p class="block2">- Amenmes, oğlum. Çoğu artık benim oğlum olmadığını düşünüyor. Ne de olsa iktidar isteği yasal değil mi?</p>

  <p class="block2">Başdanışman sarsılmıştı.</p>

  <p class="block2">- Çok acı verici de olsa, çatışma kaçınılmaz değil mi? Hemen harekete geçmeliyiz, Haşmetmeapları, Amenmes'in ilerlemesine izin vermemeliyiz.</p>

  <p class="block2">- Ne önemi var, Bay? Eğer daha güçlüyse, kazanacak. Sadece kaderin yasaları geçerlidir.</p>

  <p class="block2">- Teb olmadan iktidar olamazsınız! Ebedî istirahatgâhınızın da Krallar Vadisi'nde olduğunu unutmayın.</p>

  <p class="block2">- Büyük çayır... Bundan böyle ulaşılmaz bir yer.</p>

  <p class="block2">- Orayı yeniden ele geçirmek gerek, Haşmetmeapları, yeniden ele geçirmek ve Teb'in bati yakasındaki milyon yıllık tapınağınızı yaptırmak. Size muzaffer olmanız için gerekli enerjiyi o tapınak verecek.</p>

  <p class="block2">- Muzaffer olmak... Bu kelimenin içi boş artık, Bay.</p>

  <p class="block2">- Haşmetmeapları, Amenmes'in önünde eğilmeyi düşünmüyorsunuz, değil mi?</p>

  <p class="block2">- Onu da düşündüm.</p>

  <p class="block2">- Size isminize saygı göstermeniz için yalvarsam?</p>

  <p class="block2">- Seti, Tanrı Set'in adamı... Bir savaş yıldırımı gibi harekete geçip, ordularımı Güney'in fethine göndermem gerekirdi. Oysa ben kraliçemi, sağlığı bozuk oğlumu ve barış içinde yaşamak isteyen Mısır halkım çok seviyorum. Adımı çok yanlış seçmişim, Bay, seçtiğim ada hiç layık olamadım. Güçsüzlüğüm ruhumu kemiriyor.</p>

  <p class="block2">- Yoksa siz... müdahale etmeyecek misiniz?</p>

  <p class="block2">- Evet, en azından saldırmak niyetinde değilim. Şiddete başvuran, Maat'a başkaldırmış olmaz mı? Bu nedenle stratejimi sabır üzerine kuracağım.</p>

  <p class="block2">- En azından Hermopolis'i ve Orta Mısır'ı savunacağız, değil mi?</p>

  <p class="block2">- Neden olmasın?</p>

  <p class="block2">- Haşmetmeapları, ben her sözü dalkavukluk olan memurlardan değilim. Beni kovsanız da, bu politikanızı onaylamadığımı söylemek zorundayım.</p>

  <p class="block2">- Belki de haklısın, Bay, ama hükümdar olan benim, uygulanacak politikayı da ben seçerim. Seni görevden alma gibi bir düşüncem yok, dürüst, becerikli ve sadık bir adamsın çünkü. Bu sarayda senin gibi birini bulacağımı da sanmıyorum.</p>

  <p class="block2">- Amenmes ordularının muhtemel ilerleyişini durdurabilmek için, Hermopolis'e takviye göndermeme izin veriyor musunuz?</p>

  <p class="block2">- Başlarındaki komutanın saldırıya geçmemesi koşuluyla, evet. Başdanışmanın sekreteri, hekimin firavunla görüşmek istediğini bildirdi.</p>

  <p class="block2">- İrademi uygula, Bay, irademe aykırı hiçbir girişimde de bulunma.</p>

  <p class="block2">-Teb'de olup bitenler konusunda daha fazla habersiz kalamayız. Haşmetmeapları, bu nedenle bir casusluk ağı kurmak niyetindeyim.</p>

  <p class="block2">- Nasıl istersen, ama saldırıya geçenin Amenmes olması gerektiğini unutma. Devleti yönet, Başdanışman. Ben, benim için değerli olanların yanına gidiyorum. Umutsuzluğa kapılan Bay fırçalarım bırakmayı, papirüslerini yırtmayı, onaylamadığı talimatlar yağdırması gerekecek bu yazıhaneden çıkıp gitmeyi düşündü bir an. Böyle bir firar, durumu daha da güçleştirmez miydi? Firavun derin üzüntüdeydi, onu en zor günlerinde bırakıp gitmenin zamanı değildi şimdi. II. Seti ordularının generallerine bizzat seslenmediğine göre, henüz hazır olmadığı bu duyarlı görevi yerine getirmek, Bay'a düşüyordu. Uzman bir kâtip, eski metinlere tutkun bir sanatçıydı, ama hiçbir sevgi beslemediği askerî çevrelerle en ufak bir ilişkisi olmamıştı başdanışmanın o güne kadar.</p>

  <p class="block2">Dört general de genellikle emirleri bizzat firavundan almaya alışıktı. Bu yüzden dördü de onları saraya çağıran bu yabancı kökenli sivil yöneticiye, gizlemeye çalışmadıkları bir küçümsemeyle bakıyorlardı. Amon ordusu generalinin, sözcülüklerini yapmasını aralarında kararlaştırmışlardı. Generalin Başdanışman Bay'ı kısa sürede hizaya getireceğimden emindiler ne de olsa.</p>

  <p class="block2">- Firavun nerede, Başdanışman?</p>

  <p class="block2">- Karısının ve oğlunun yanında.</p>

  <p class="block2">- Saray mensuplarından bazıları firavunun hasta olduğunu iddia ediyor. Gerçek nedir?</p>

  <p class="block2">- Haşmetmeapları çok yorgun. Bu nedenle de beni asi Amenmes'in oluşturduğu tehlikeye karşı koymak için belirlenecek stratejiyi kararlaştırmakla görevlendirdi.</p>

  <p class="block2">- Tek bir strateji var, Başdanışman; zaman geçirmeden saldırıya geçmek.</p>

  <p class="block2">- Teb ordusu hafife alınabilir mi? Soru generali hazırlıksız yakalamıştı.</p>

  <p class="block2">- Hafife almak, kuşkusuz hayır...</p>

  <p class="block2">- Arkadaşınız, General Mehi, birliklerini çok etkin kılan bir dizi reform gerçekleştirmedi mi? O birliklerin bizimkilerden üstün silahlara sahip olup olmadıklarını kim bilebilir?</p>

  <p class="block2">- Bütün bunlar söylentiden ibaret, Başdanışman, bu söylentilerin de saçma olduğunu düşünüyoruz.</p>

  <p class="block2">- Bunu öğrenmek daha doğru olmaz mı?</p>

  <p class="block2">- Zaman kaybından başka bir şeye yaramaz!</p>

  <p class="block2">- Firavun aynı fikirde değil, General. Komutan sarsılmış göründü.</p>

  <p class="block2">- Bizimle alay ediyor olmalısınız, Başdanışman... Seti Amenmes'e saldırmak için tereddüt etmemeli. Zaman kaybetmeden isyanın belini kırmak gerekir.</p>

  <p class="block2">- Firavun tedbirli, bu tutumunu da onaylıyorum. Teb'deki casuslarımızdan aldığımız raporlar düşmanın güçlü olduğunu, hafife alınmaması gerektiğini doğruluyor.</p>

  <p class="block2">- Öyleyse...</p>

  <p class="block2">- Gerçek strateji, birliklerimizin önemli bir bölümünü Hermopolis'e yığıp kentin surlarım güçlendirmektir. Bir saldın anında, hem surlar hem de birliklerimiz düşmanı püskürtebilecek güce sahip olmalı, bu arada da takviye alacaklarından emin olmalılar. Amenmes ilk hamleyi yapmakla, geri dönemeyeceği bir hata işlemiş olacak.</p>

  <p class="block2">Dört asker birbirlerine baktılar.</p>

  <p class="block2">- Şaşırdık, diye itiraf etti sözcüleri, ama eğer firavunun iradesi böyleyse...</p>

  <p class="block2">- Hiç kuşku duymayın ve bu iradenin zaman geçirmeden savaş alanına uygulanabilmesi için gerekli önlemleri alın. Güvenliğimiz buna bağlı. Üstelik hoşunuza gideceğinden emin olduğum bir karardan da söz etmek istiyorum. Gerçekten de generaller başdanışmanın önerisini heyecanla kabul ettiler, Bay'a başka bir gözle bakmaya başladılar. Anlaşılan firavun ona güvenmekle doğru bir karar vermişti.</p>

  <p class="block2">Bay'a gelince, hükümdarın kararını kabul ettirdiği için mutluydu, önerisinin başarıyla sonuçlanması için de dua ediyordu.</p>
</body>
</html>
