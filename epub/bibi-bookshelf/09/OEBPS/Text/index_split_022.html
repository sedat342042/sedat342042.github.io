<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_23">Yirmi üçüncü bölüm</h1>

  <p class="block2">- Kraliçe Tausert bir erkek çocuk dünyaya getirdi, dedi General Mehi büyük bir ciddiyetle.</p>

  <p class="block2">Evinin pencerelerinden birinden Teb'in merkez kışlasına bakmakta olan Prens Amenmes'in sırtı dönüktü.</p>

  <p class="block2">- Babamın niyetini biliyor muyuz?</p>

  <p class="block2">- O çocuğun tahta vâris olmasını istiyor, kraliçenin isteği de öyle. Odaya ağır bir sessizlik hâkim oldu.</p>

  <p class="block2">- Bana uzmanlannızm yeni bir savaş arabası geliştirdiklerini söylemediniz, General, Kuzey ordularında kullanılan arabalardan çok daha sağlam, aynı zamanda da çok daha hafif bir savaş arabası.</p>

  <p class="block2">- Basit bir nedenden dolayı, Prensim. Arabanın geliştirilmesi tamamlanmadı.</p>

  <p class="block2">- Konuştuğum iki uzman öyle düşünmüyor ama.</p>

  <p class="block2">- Fazla iyimser davranmışlar.</p>

  <p class="block2">- Gidip kendi gözlerimle göreceğim.</p>

  <p class="block2">- Gereksiz tehlikelere atılmanızı istemem, üstelik...</p>

  <p class="block2">- Bugünden itibaren, Teb ve Elefantin'de konuşlandırılmış birliklerin komutasını bizzat üstleniyorum; Nübye'deki kalelerdeki askerlerin de. Enıirlerimi harfiyen yerine getirmeniz, bundan böyle de benden hiçbir şey saklamamanız koşuluyla, sizi general rütbesinde tutuyorum. En ufak bir yanlış adım, rütbenizin sökülmesiyle sonuçlanır, Mehi.</p>

  <p class="block2">General eğildi.</p>

  <p class="block2">- Bir kararname yazdıracağım, kâtipleri çağırın.</p>

  <p class="block2">- Bir ferman mı? Yani...</p>

  <p class="block2">Amenmes döndüğünde, prensi tanımakta güçlük çekti Mehi. Yüzündeki tüm yumuşaklık kaybolmuş, bakışlar delici, çizgiler buyurucu oluvermişti.</p>

  <p class="block2">- Yeterince açık değil miydi söylediklerim?</p>

  <p class="block2">- Emrinizdeyim, Prensim.</p>

  <p class="block2">Amenmes zafer kazanmışçasına gülümsedi.</p>

  <p class="block2">- Aklınızı yitirmemişsiniz, General. Böylesi sizin için de daha iyi. Fermanımı yazdırır yazdırmaz, Karnak'a gideceğiz.</p>

  <p class="block2">Amon'un oğlu Amenmes, Karnak başrahibinin de kutsamasıyla, taç giyme adı olarak kendine "tanrısal ışığın seçtiği, Ra kadar sağlam" ismini seçti, ardından yabancı asıllı bir Tebliyl kraliçe olarak alıp kral sarayına yerleştirdi. Yeni firavun onu alkışlarla karşılayan Teb soylularına kendini kabul ettirip onlardan eksiksiz bir sadakat istedi. Hemen ardından, haberleri iletmek üzere ülkenin dört yanına ulaklar çıkardı. Mısır artık yeniden yönetiliyordu, refah da kısa zamanda yeniden sağlanacaktı.</p>

  <p class="block2">Serketa'nın gözlerini firavundan ayırmaksızın kedi gibi sırnaştığı büyük şölen Amenmes'in çevresini bir araya getirdi. Herkes neşeli ve mutlu görünmeye çalışıyordu.</p>

  <p class="block2">Serketa eve döner dönmez soyundu, vücudunu ovdurmaya girişti. Yorgunluğu geçmiş, kendine gelmişti, Mehi'yi çalışma odasında buldu.</p>

  <p class="block2">- Hâlâ çalışıyorsun. Yoksa bugün bayram değil mi?</p>

  <p class="block2">- Seti'ye bu şifreli mektubu gönderip artık elimde hiçbir güç kalmadığını, yine de ona sadık olduğumu bildirmek için bir dakika bile kaybetmemem gerek. Serketa Mehi'nin dizlerine oturdu.</p>

  <p class="block2">- Durum gittikçe daha heyecanlı oluyor. İki firavun, birbirlerinden nefret eden bir baba ile oğlu, yaklaşmakta olan bir iç savaş... Bizim için ne talih.</p>

  <p class="block2">- Çok dikkatli olmamız gerekecek, tatlım, Amenmes çok değişti çünkü. Onu bir kukla gibi oynatmayı düşünüyordum, oysa uyuşukluktan kurtulup ordunun basma geçti.</p>

  <p class="block2">- Önce kim saldıracak?</p>

  <p class="block2">- İşte bütün sorun da bu ya, bıldırcınım benim. Saldıran taraf asi ve düzen bozucu olarak gösterilecek, halk da saldıranın tannlann öfkesini alevlendirmesinden korkacak.</p>

  <p class="block2">- Bu batıl inançlardan ne zaman kurtulacağız? Önemli olan Amenmes'in yolun sonuna kadar gitmesini sağlamak ve sinirlerinin bozulmasına neden olmak. Ordumuz Seti'ninkinden daha güçlü değil mi?</p>

  <p class="block2">- Bundan emin olmak güç. Eğer Seti sınırlardaki muhafızları da kullanmaya kalkarsa, yanında tecrübeli askerlerden kurulmuş birlikler olacak demektir. Daha da ürkütücü bir şey var; Amenmes benden kuşkulanmaya başladı, artık bana danışmadan kendi yolunu çizmeye de kalkabilir.</p>

  <p class="block2">- İşte bu çok kötü olur, tatlı sevgilim. Bütün çabalarımız boşa çıkamaz!</p>

  <p class="block2">- Tabiî, tabiî kaybedemeyiz.</p>

  <p class="block2">Paneb güneşin altınını, ayın gümüşünü, gökkubbenin mavisini seyrederek bir gün ve bir gece geçirmişti. Bakışlarına hammaddenin karışımına giren evrenin malzemelerini nakşetmişti. Gözü daha keskinleşti, gökkubbenin ötesini gördüğünü sandığında, çok mutlu oldu genç ressam. Eliyle yıldızların karınlarını okşadı, bir yıldız kümesiyle birlikte dans etti.</p>

  <p class="block2">Ustabaşının II. Seti'nin mezarında yaptığı açıklama yüreğini genişletmişti. Paneb artık Nun'un, o her zaman var olan enerjinin titreşimlerini algılayabiliyordu.</p>

  <p class="block2">Bu nedenle en cesur savaşçının bile başa çıkamayacağı, aslan vücutlu ve şahin başlı canavarların gezindiği çölde korkusuzca dolaşabiliyordu. Ne var ki görünenin sınırlarını aşıp bir kuyunun suyunda, gökten inen yağmurda, toprağı dölleyen su baskınında, çölü yaşanabilir kılan alevlerde gizli, o elle tutulamaz varlıkla eserini beslemesi gerekiyordu.</p>

  <p class="block2">Paneb bir tepeciği aşarken, hırıltılı bir soluk duyup durakladı. Arkasını döndüğünde, simsiyah postu ayın gümüşümsü ışığı altında pırıl pırıl parıldayan dev gibi bir çakal gördü.</p>

  <p class="block2">Anubis, ölülere öteki dünyanın mahkemesine kadar rehberlik etmekle görevli tanrı... Hayvan öylesine güzeldi ki, en ufak bir korku bile duymadı Paneb. Ona göründüğüne göre, peşinden gidecekti.</p>

  <p class="block2">Çakal yoluna devam ettiğinde, hiç tereddüt etmedi dev ressam. Rehberinin izlerine basıp ilerlerken, belli belirsiz Hakikat Meydanı'nın tepelerine doğru uzun bir yolculuk yaptığının bilincindeydi.</p>

  <p class="block2">Tırmanılması gereken bir yokuş, bir zirve, bir patika... Sonunda çakal, Suskun Nefer'in girişi kocaman bir kayayla kapatılmış mezarının önünde durdu. Demek yanılmamıştı ressam. İşte burasıydı eserini gerçekleştireceği yer; onu tanrıların evrenine bağlayacak, içinin derinliklerindeki gizli enerjiyi kullanıp ustalarına layık olacağı, eseriyle bütünleşeceği yer, burasıydı.</p>

  <p class="block2">Çakal gecenin karanlığında kaybolmadan önce önünde yere kapandı Paneb, sonra da işini tamamlamak için mezara girdi.</p>

  <p class="block2">Şafak törenleri bitmiş, ataların sunaklarına çiçekler yerleştirilmişti. Köyün kadınları eşeklerin taşıdığı su küplerini almaya gelmişlerdi. Her zaman vaktinde gelen Lekesiz Ua-bet'in yokluğunu fark etmekte gecikmediler.</p>

  <p class="block2">- Hasta olmalı, dedi Pişkin Somun Pay'ın karısı.</p>

  <p class="block2">- Gidip bakayım, dedi Firuze. Kapıyı Aperti açtı.</p>

  <p class="block2">- Annen rahatsız mı?</p>

  <p class="block2">- Durmadan ağladı.</p>

  <p class="block2">Kızıl saçlı güzel kadm eve girdi. Uabet yatağa uzanmış, yüzünü yastığa gömmüştü.</p>

  <p class="block2">- Benim, Firuze.</p>

  <p class="block2">Paneb'in karısı öfkeyle döndü, konuğuna nefretle baktı.</p>

  <p class="block2">- Sen... sen, nasıl cüret edersin? Peki ama, neden bu kadar acımasızsın?</p>

  <p class="block2">- Hiçbir şey anlamıyorum, Uabet.</p>

  <p class="block2">- Zaferin sana yetmedi mi? Bir de evime gelip beni aşağılaman mı gerekiyor?</p>

  <p class="block2">- İyi ama, hangi zaferden söz ediyorsun?</p>

  <p class="block2">- Paneb dün geceyi senin evinde geçirdi, öyle değil mi?</p>

  <p class="block2">- Yanılıyorsun, Uabet. Anlaşma, anlaşmadır, o anlaşmayı asla bozmayacağım.</p>

  <p class="block2">- Doğru mu söylüyorsun, Firuze?</p>

  <p class="block2">- Şimdiye kadar sana hiç yalan söyledim mi?</p>

  <p class="block2">Lekesiz Uabet rahatsız oldu.</p>

  <p class="block2">- Paneb benden boşanıp seninle evlenmek istediği için, dün geceyi senin yanında geçirdiğinden emindim oysa.</p>

  <p class="block2">Firuze yatağın kenarına ilişti.</p>

  <p class="block2">- Endişelerin yersiz, bir kâbus gördün sadece. Ben asla evlenmeyeceğim, bu kararımı ne Paneb ne de bir başkası değiştirebilir.</p>

  <p class="block2">- Peki öyleyse, nereye gitti?</p>

  <p class="block2">- Bilmiyorum, dedi Firuze.</p>

  <p class="block2">-Taş yontucuları olmalı öyleyse! diye haykırdı Uabet. Paneb'den nefret ediyorlar, ona saldırdıklarına kalıbımı basarım. Hiç şüphem yok, onu yaraladıktan sonra köyün dışında bir yerde terk ettiler.</p>

  <p class="block2">İki kadın hızla Halat Kasa'nın evine koştular, Kasa'nın karısını eşiğin önünü süpürürken buldular.</p>

  <p class="block2">- Kasa'yı görmek istiyoruz, dedi Uabet kararlılıkla.</p>

  <p class="block2">- Kocam uyuyor, bu sabah yatak keyfi yapmaya karar verdi. Ustabaşının dayatüğı işin ağırlığından sonra, taş yontucuların çok dinlenmeye ihtiyaçları var.</p>

  <p class="block2">- Sana Paneb'le bir kavgadan söz etti mi?</p>

  <p class="block2">- Yine mi kocalarımız, anlaşılan hiç huzur bulamayacağız ! Buna alışmamız gerekecek.</p>

  <p class="block2">Halat Kasa'nın karısı kapıyı kapadı. Firuze ve Uabet Güçlü Naht'ın evine yöneldiler, güçlü taş yontucusunu üzerine bir dilim beyaz peynir yerleştirdiği kocaman bir dilim ekmeği mideye indirirken buldular.</p>

  <p class="block2">- Paneb mi? Dün hiç görmedim.</p>

  <p class="block2">- Onunla dövüşmedin mi?</p>

  <p class="block2">- Hayır, ne yazık ki hayır... Bir gün, onu yere sereceğim, bırakmam için yalvaracak bana.</p>

  <p class="block2">Ne Somurtkan Karo ne de Burun Fened iki kadma tatmin edici bir bilgi veremedi. Gidip köyün öteki zanaatkarlarım sorguya çekip sonra da ustabaşına haber vermeye hazırlanıyorlardı ki, birden Firuze dev ressamın düşüne giren işini hatırlayıverdi.</p>

  <p class="block2">- Hammadde ile eserinden başka bir şeyi görmüyor gözü...</p>

  <p class="block2">- Ya geceyi hazırladığı mezarda geçirmişse? dedi Uabet. Suskun Nefer'in ebedî istirahatgâhının önüne vardıkları sırada, koca kaya yerinden oynadı, Paneb göründü. Dev adamın gözleri güneş ışığından bir an kamaştı. Yüzünde en ufak bir yorgunluk belirtisi yoktu.</p>

  <p class="block2">- Burada ne arıyorsunuz? diye sordu şaşkınlıkla. Cevap vermeye fırsat bulamadılar.</p>

  <p class="block2">Köyden alışılmadık bir gürültü yükseliyordu.</p>
</body>
</html>
