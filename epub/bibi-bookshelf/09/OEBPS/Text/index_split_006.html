<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_7">Yedinci bölüm</h1>

  <p class="block2">"Gerekli tüm önlemler" demişti ustabaşı. Yine de yasalara uygun davrandı mezar kâtibi; vereceği emirlerin olağanüstü niteliği nedeniyle bilge kadın ve sol ekip şeflyle de konuşup onaylarını almıştı. Kenhir köyden çıkıp Sobek'i çağırttı.</p>

  <p class="block2">- Adamlarının hepsi de tehlikeye karşı hazırlıklı mı?</p>

  <p class="block2">- Kimse, görünmeden köye yaklaşamayacak. Verdiğim</p>

  <p class="block2">buyruklar kesin; önce uyarı, eğer uyarılan olduğu yerde donup kalmazsa, ok.</p>

  <p class="block2">- Demircinin yanına gidelim.</p>

  <p class="block2">Merneptah'm ölümünden beri, güçlü kollu, tıknaz ve sakallı bir Suriyeli olan Demirci Obed'in işleri çok azalmıştı. Bundan yararlanıp fırsat buldukça uykuya dalıyor ya da sıcak çöreklerin içine keçi peyniri tıkıp gövdeye indiriyordu. Dükkânına girenlerin mezar kâtibi ile yerel polis şefi olduğunu gördüğünde, düşte olduğunu sandı. Kendi küçük dünyasmda Kenhir'i ilk görüşüydü bu; dükkânın damının böylesi bir onura dayanamayıp çökmesinden çekindi.</p>

  <p class="block2">- Ne kabahat işledim?</p>

  <p class="block2">- Kabahatin falan yok, Obed, sakin ol.</p>

  <p class="block2">- Öyleyse...</p>

  <p class="block2">- Kusursuz aletler üretip, onları olabildiğince çabuk ona-nyorsun. Hem ekip şefleri hem de ben seni kutlamaktan</p>

  <p class="block2">başka bir şey düşünemeyiz. Ne var ki bugün, Hakikat Mey-danı'nın eskisi gibi kalacağını söyleyemiyorum sana. Eğer yüksek makamlar bütünlüğümüze el uzatmaya karar verirlerse, o zaman kendimizi korumamız gerekecek.</p>

  <p class="block2">- Bu benim görevim, dedi Şef Sobek şaşkınlıkla.</p>

  <p class="block2">- Tabiî, ama gerektiğinde zanaatkarların da sana yardım edecek durumda olmaları lazım.</p>

  <p class="block2">Demirci, köyün çocuklarına göre birer timsaha benzeyen ve balık yumurtasından da kötü kokan parmaklarını kütürdetti.</p>

  <p class="block2">- Silah üretmemi mi istiyorsunuz?</p>

  <p class="block2">- Ustabaşının kararı böyle, diye açıkladı Kenhir.</p>

  <p class="block2">- Bu yasaya aykırı! diye itiraz etti Sobek. Bana silah verme yetkisi sadece yönetimde, üstelik...</p>

  <p class="block2">- Yönetim bize ne veriyor? Zehirli su! Hakikat Meyda-nı'nın refahının sorumlusu olarak, her alanda bağımsızlığımızı pekiştirrnenin vazgeçilmez olduğunu düşünüyorum.</p>

  <p class="block2">Nübyeli, Kenhir'in haksız olmadığını düşündü. Hem kendi hem de emrindeki polisler mezar kâtibine itaat etmekle yükümlü olduklarına göre, silahlanma kararından sorumlu tutulamazlardı.</p>

  <p class="block2">Obed'e gelince, bu yeni görevi oldukça eğlenceli buldu; ateşi, odun kömürü ve hurma çekirdekleriyle besledi, sonra körüğünü çalıştırdı.</p>

  <p class="block2">Deneyimli bir profesyonelin şaşmaz eliyle, köpekdişini andıran seramik kaplara kömür tozu döktü; küçük ve yuvarlak bir delik sayesinde, ocağın alevi kalıbın içine girip kömür tozunu ateşliyor, demircinin bronz kıskaçlarla tuttuğu kabı kora çeviriyordu. Obed kıpkırmızı kalıbın içine madenî parçalar yerleştirip hançerler ve kısa kılıçlar üretiyordu.</p>

  <p class="block2">- Üretim başladı bile, dedi keyifle. Kenhir ve Sobek dükkândan çıktılar.</p>

  <p class="block2">- Yine de zanaatkarları silahlandırmayı düşünmüyorsunuz ya? diye sordu Nübyeli endişeyle.</p>

  <p class="block2">- Silahlar yardımcım tarafından sayılacak, sonra da alet odasına kilitlenecek, dedi mezar kâtibi. Gerektiğinde o silahlan ben, sadece ben dağıtacağım. Eğer başka çare kalmazsa, lonca üyelerine de kendilerini korumaları için silah dağıtırım tabiî.</p>

  <p class="block2">- Aramızda bir hainin bulunduğunu, silah vermekle onu gerçek bir katile dönüştüreceğinizi unutmuyorsunuz, değil mi?</p>

  <p class="block2">- Kusursuz bir belleğim var, Sobek, topluluğun iyiliği için bazı tehlikelere atılmamız gerektiğinin de bilincindeyim. Yeni bir emre kadar, sadece senin adamların silah taşıyabilecek. Ya sen, o gölge yutucunun herhangi bir aleti de silah olarak kullanabileceğini unutuyor musun?</p>

  <p class="block2">- Böylece ruhunu yok olmaya mahkûm etmez mi?</p>

  <p class="block2">- Sence o ruh daha şimdiden karanlıklara mahkûm olmadı mı?</p>

  <p class="block2">- Ben Hakikat Meydanı'nın ustabaşısıyım, yanımda da bir zanaatkar var, dedi Nefer sakince. Mızrağını indir ve bizi General Mehi'nin yanına götür.</p>

  <p class="block2">Sanığın sükûneti askeri şaşırttı. Arkadaşı da, sopasını brelinden diğerine atıp tutan genç devin kaslarına korkuyla bakıyordu. Ustabaşı olduğunu iddia eden şu adamın göğsünü delmek güç olmayacaktı, ama devin onları yere sereceği de hemen hemen kesindi.</p>

  <p class="block2">- Gidip takviye çağıracağım... Sizler suçlusunuz, eminim bundan.</p>

  <p class="block2">- Konu nedir, Asker? diye sordu Nefer sakin sesiyle.</p>

  <p class="block2">- Sanki bilmiyormuş gibi!</p>

  <p class="block2">- Sarnıçtaki suyu zehirlemişler, dedi Nefer'in sükûneti karşısında rahatlayan öteki asker. İki ölü, bir sürü de hasta var. General sudan içen herkesin bulunmasını, şüphelilerin de tutuklanmasını emretti.</p>

  <p class="block2">- Bizi hemen onun yanına götür, generale verilecek çok önemli haberlerim var. Ustabaşıdan yayılan sakin gücün etkisinde kalan asker, Nefer'in buyruğuna uyamamazlık edemedi.</p>

  <p class="block2">Mehi'nin geniş yazıhanesi bağırıp çağıran bir alay subay ve kâtiple doluydu; kimileri rapor vermeye gelmişti, ötekiler talimat bekliyordu. Elindeki sopayla, yerdeki taşlara vurdu Paneb. Odadakiler iki zanaatkara döndü.</p>

  <p class="block2">- Ustabaşı... demek kurtuldunuz! diye haykırdı Mehi. Ben de zehirli suyu kullanıp kullanmadığınızı öğrenmek üzere, köye bir ulak göndermek üzereydim.</p>

  <p class="block2">- Bilge kadının sezgisi sayesinde, hiç kimse zarar görmedi.</p>

  <p class="block2">- Harika bir haber bu! Ne yazık ki burası için aynı şeyi söyleyemeyeceğim.</p>

  <p class="block2">- Ne oldu, General?</p>

  <p class="block2">- Dışarı çıkın, dedi Meni subaylar ile kâtiplere. Dışarı çıkın ve halkı yatıştırmaya başlayın. Onlara felaketin nedeninin belirlendiğini, bundan böyle korkacak bir şey kalmadığını anlatın.</p>

  <p class="block2">Sakinleşmiş kalabalık yazıhaneyi boşalttı. Olayların ağırlığı altında ezilmiş görünen Mehi, yüksek arkalıklı bir iskemleye çökercesine oturdu.</p>

  <p class="block2">- Lütfen oturun.</p>

  <p class="block2">- Ayakta kalmayı yeğleriz, General.</p>

  <p class="block2">- Ne korkunç bir intikam... Askerî doktorun uyanıklığı olmasa, en azından yüz kişi ölecekti. Özür dilerim, ama boğazım kurudu. Biraz hurma şarabı?</p>

  <p class="block2">- Hayır, teşekkürler.</p>

  <p class="block2">Gergin yüzlü Mehi kupasını bir dikişte boşalttı.</p>

  <p class="block2">- O kadar çok felaket peş peşe geldi ki, düşüncelerimi düzene koymakta güçlük çekiyorum... Önce başkentten yas süresince balık yenmeyeceği emri geldi, sonra da Amenmes karşılık vermek için Hakikat Meydanı'na gidecek suyu yan yarıya azalttı.</p>

  <p class="block2">- Bütün bunlar Hakikat Meydanı'yla ilgili yasaya göre kabul edilemez suçlar, dedi ustabaşı.</p>

  <p class="block2">- Biliyorum, biliyorum... Hiç zaman kaybetmeden, geçici yetkililerin önüne protesto notasını koydum, Amenmes'e de firavunun emri olmadan hiçbir yetkilinin loncanıza yönelik bir kısıtlama uygulayamayacağını hatırlattım. Ne var ki Seti'nin oğlu bazen kendini ülkenin yeni efendisi gibi görmekten hoşlanıyor.</p>

  <p class="block2">- Lonca livarından balık aldığımızı size bildirmek zorundayım, General.</p>

  <p class="block2">- Çok iyi yapmışsınız, Nefer. Siz sadece çalışmaları engellenen bazı görevlilerin yerine koydunuz kendinizi. Başta ben olmak üzere hiç kimse sizi bundan ötürü suçlayamaz. Bölge yöneticisi olarak kayıtsız şartsız destekliyorum sizi. Su konusuna gelince, bugün ortaya çıkan düzensizliği önleyemedim ne yazık ki. Ya yarından itibaren her şey eski haline döner ya da istifa ederim ve Amenmes ile Maat yasasına saygı duyanlar arasında savaş başlar.</p>

  <p class="block2">Tüm gücünü ortaya koyarak, loncanın kendinden daha iyi bir müttefik bulamayacağını kanıtlamak istemişti Mehi. Saf ve genç Amenmes! de elinde kukla gibi oynattığından, görevinden alınma tehlikesi de yoktu.</p>

  <p class="block2">- Suyun neden zehirlendiğini biliyor musunuz? diye sordu Nefer.</p>

  <p class="block2">- Şimdiye kadar duyulmamış acımasızlıkta bir intikam... Köyünüze girmeye çalışan Libyalılardan birinin kardeşi, ahırlarda çalışıyormuş. Bu canavar, suç ortaklarının tutuklanıp ağır cezalara çarptırıldığını öğrenince, revirden ilaç aşı-np ordu ve Hakikat Meydanı için ayrılmış kırbalara boşaltmış. Talihimiz varmış, askerî tabip şişelerin kaybolduğunun farkına varıp yetkilileri uyardı. Yazık! Daha şimdiden iki seyis, bir nöbetçi ve bir muhasebe kâtibi kusma nöbetine girdi, birçok piyade eri de acıyla kıvranıyor. Hepsini kurtarmayı başaramadık.</p>

  <p class="block2">Nefer ürperdi. Bilge kadın tehlikeyi hissetmemiş olsaydı, kim bilir kaç kurban verecekti Hakikat Meydanı bu intikama.</p>

  <p class="block2">- Suçluyu nasıl belirlediniz? diye sordu Paneb.</p>

  <p class="block2">- Subaylardan biri adamın davranışlarından kuşkulanıp, odasını aramayı akıl etmiş. Odada çalıntı şişeleri bulmuş. Canavar kaçmaya çalışmış, ama okçular vurup düşürmüş onu. Suçlunun meslektaştan sayesinde, kim olduğunu, neden böyle bir işe giriştiğini öğrenebildik. Bir daha böylesi bir felaket yaşamamak için, suyun ve yiyeceğin her gün sağlık birimlerince denetlenmesine yönelik gerekli önlemleri aldım.</p>

  <p class="block2">Mehi zavallı Libyalının odasına zehir şişelerini, yani Dakter'in laboratuvanndan bizzat aşırdığı şişeleri koyanın, böylelikle de açılacak soruşturmanın laboratuvara yönelmesini önleyenin sevgili kansı Serketa olduğunu söylemedi elbet.</p>

  <p class="block2">- Sizin denetiminizden kuşkulanmamakla birlikte, biz de kendi kontrollerimizi yapacağız bundan böyle, dedi Nefer.</p>

  <p class="block2">- İki önlem bir taneden iyidir.</p>

  <p class="block2">- Eğer yarın her zamanki kadar su getirilmezse, korkarım zanaatkarlar baş kaldıracak.</p>

  <p class="block2">General Meni ayaklandı.</p>

  <p class="block2">- Durumun ne denli ciddi olduğunun farkındayım. Daha kötüsünü engellemek için, elimden geleni yapacağım.</p>
</body>
</html>
