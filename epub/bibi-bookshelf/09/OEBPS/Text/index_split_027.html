<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_28">Yirmi sekizinci bölüm</h1>

  <p class="block2">- Eşekler, diye haber verdi polislerden biri Sobek'e. Sırtlarında da ağır yük taşıyorlar, Şef!</p>

  <p class="block2">- Kaç asker?</p>

  <p class="block2">- Asker yok, sadece eşekler.</p>

  <p class="block2">- Neler saçmalıyorsun! Eşeklerin yanında kimse yok mu ?</p>

  <p class="block2">- İkinci nöbetçinin raporu söylediklerimi doğrulayacaktır. Eşeklerin yanında, silahsız tek bir kişi vardı. Hakikat Meydanı ustabaşısının tören giysilerini giymiş tek bir adam.</p>

  <p class="block2">- Ne yapıyoruz, Şef?</p>

  <p class="block2">- Gidip karşılayacağım.</p>

  <p class="block2">- Dikkatli olun... Mutlaka tuzaktır!</p>

  <p class="block2">- Eşekler korkutamaz beni. Şef Sobek 1. Tabya'dan çıktı.</p>

  <p class="block2">Kervan hızla yaklaştıkça serap uçacak, umutlar sönecekti. Tecrübeli bir eşek kervanın başını çekiyor, ne yana gideceği konusunda tereddüde düşmüyordu. Adam da gitgide Nefer'e daha çok benzemeye başlamıştı.</p>

  <p class="block2">- Ruhların derinliğini ölçme yöntemim hakkında ne düşünüyorsunuz, General? diye sordu Firavun Amenmes.</p>

  <p class="block2">Mehi kendini toparlayıp, gülümsemeye çabaladı.</p>

  <p class="block2">- Şaşırtıcı ama etkileyici, Haşmetmeapları.</p>

  <p class="block2">- Bir hükümdar sürekli olarak şaşırtmalıdır, değil mi? O ustabaşının dürüstlüğü ve doğruluğu hakkında öylesine çok şey duymuştum ki, artık anlatılanlara da inanmamaya başlamıştım. Hükümdarının gözüne girmeye çalışan herhangi bir hırslı dalkavuk gibi emirlerime boyun eğeceğini düşünmüştüm, ama beni yanılttı. Eğer benim ebedî istirahatgâhımı yapacak olmasa, onu büyük bir zevkle yönetime alırdım. Böylesi çok iyi bir çözüm olmaz mıydı?</p>

  <p class="block2">- Kamu hizmetindeki tecrübesizliği önemli bir engel olabilirdi, Haşmetmeapları, diye belli belirsiz itiraza yeltendi Meni.</p>

  <p class="block2">- Haklısınız, General, bu yüzden de yetenekleri boşuna harcamamaya gayret göstermem gerekecek. İyi ama, çok yorgun görünüyorsunuz...</p>

  <p class="block2">- Hayır, Haşmetmeapları, sadece endişeli.</p>

  <p class="block2">- Hangi konuda?</p>

  <p class="block2">- Seti'nin tepkisi çok şiddetli olacak, Teb'in hâlâ böylesi bir saldırıya direnmeye hazır olmadığını düşünüyorum.</p>

  <p class="block2">- Benim endişelerimin başında da bu konu var, onun için hem karada hem de nehir boyundaki savunmamızı pekiştirmek için, gece gündüz çalışmak zorundasınız.</p>

  <p class="block2">- Babanız Tanrı Set'in koruması altına girdi, diye hatırlattı Mehi. Bölgenin üzerine yıldırım gibi düşecek, saldırının aniliğinden ve şiddetinden yararlanmak isteyecektir.</p>

  <p class="block2">- Ben, General, ben Set'in karşısında etkisiz kalacağı Amon ve Ra'nın çifte koruması altındayım, tabiî Set'in yıkıcı saldırısını bastırmamız koşuluyla. Halka asıl saldırganın Seti olduğunu kanıtlamak için bırakalım ilk hamle ondan gelsin, sonra onu yok edelim. Bu yüzden, General, Teb'i alınamaz bir kale haline getirme görevini veriyorum size.</p>

  <p class="block2">- Bana güvenebilirisiniz, Haşmetmeapları.</p>

  <p class="block2">- Aynı zamanda da, Hakikat Meydanı'nın koruyuculuğu görevinizin sürdüğünü de söylemek istiyorum. O köyün eserleri, iktidanmın parlaklığı için çok önemli, bu yüzden de hiçbir olay loncanın ahengini bozmamalı.</p>

  <p class="block2">İçi kederle dolan general, firavunun karşısında eğildi.</p>

  <p class="block2">Köyden yükselen, herkesin neredeyse bulaşıcı bir neşeyle katıldığı şölenin gürültüsünü belli belirsiz duyan Nefer ve Işık bir daha hiç dönemeyecekleri uzak ülkelere gönderilecek sürgünler gibi durup dinlenmeksizin seviştiler. Birbirlerine sanlmış, tanrıların bir armağanıymış gibi tadıyorlardı birlikteliklerini. Öte yandan yaşadıktan mutluluğun loncaya armağan edilmesi gerektiğini de unutmuyorlardı.</p>

  <p class="block2">- Bana kalırsa, şarkı söylerken en çok Paneb'in sesi duyuluyor, diye fısıldadı Işık.</p>

  <p class="block2">- Hiç kuşkun olmasın. Saraydan gönderilen şarap testilerini o boşalttı. Zaten hamallar gelir gelmez, hangi testilerde şarap olduğunu o bulmuştu.</p>

  <p class="block2">- Amenmes'in bahşettiği, ne büyük şeref!</p>

  <p class="block2">- Yalnız bu değil M... Etler Karnak mezbahasından, çörekler de saray fırınından geliyor. Böylece firavun bize dayattığı ve gerekli olduğuna inandığı güçlükleri unutturmak istiyor.</p>

  <p class="block2">- Samimi olduğuna inanıyor musun?</p>

  <p class="block2">- Samimi ve endişeli... Amon'un iradesini yeniden kurmak isteyen Karnak başrahibinin kutsadığı taç giyme töreninin onu başka bir kişi yaptığının, daha önce ağırlığını tahmin edemeyeceği yüklerin altına soktuğunun farkında artık. Bu yüklerden en ağın da, babasına ve vatandaşlarına karşı vermek zorunda olduğu savaş. Bir de... İyi de bu şölen akşamında olsun, bana bir an soluklanma fırsatı tanımayacak mısın?</p>

  <p class="block2">Işık gülümsedi, yüzündeki ışıltıyla Nefer'i kendine daha da âşık etti.</p>

  <p class="block2">- Arzularını tatmin etmeye hazırım, yalnız unutma, bütün köy halkını birleştirecek ziyafete başkanlık etmemiz gerekiyor.</p>

  <p class="block2">- Öyleyse, acele edelim!</p>

  <p class="block2">Dışarıdan, en tutucu ev kadınlarının bile bir ağızdan katıldıkları biraz müstehcen bir aşk şarkısı yükseliyordu.</p>

  <p class="block2">- Bu loncaya katıldığımdan bu yana, gördüğüm en görkemli şölen, dedi Pişkin Somun Pay, sığır kızartmasından kocaman bir parça daha alırken. Belki de bu Amenmes hiç de kötü bir firavun değildir.</p>

  <p class="block2">- Cömertliğinden yaralanmayı bilelim, yeter, dedi Kararlı Gau. Bakarsın eli açıklığı uzun sürmez.</p>

  <p class="block2">- Neden böyle kuşkulusun? diye sordu Burun Fened.</p>

  <p class="block2">- Ustabaşının hiç karşılıksız serbest bırakıldığını mı sanıyorsun? Bize başımıza gelecekleri açıklayana kadar yiyip içelim.</p>

  <p class="block2">- Ben, ona güveniyorum! diye haykırdı Neşeli Renupe. Böylesine leziz bir şaraptan sonra esas sorun, her günkü biraya yeniden alışmak.</p>

  <p class="block2">- Susun, Nefer konuşacak! diye gürledi Güçlü Naht. Konuşmalar kesildi, ustabaşı ayağa kalktı.</p>

  <p class="block2">- Firavun Amenmes geleneklere uygun olarak kendini loncanın efendisi ilan etti, bu yüzden ona itaat etmemiz gerek.</p>

  <p class="block2">- Bu, II. Seti'nin mezarını yıkacağız demek mi oluyor? diye endişelendi Paneb.</p>

  <p class="block2">- Hakikat Meydanı'na hâkim olmak, köyün özellikleri ile görevlerine saygı göstermeyi gerektirir. Firavunla uzunca bir süre konuştum, bu konuda en küçük bir anlaşmazlık bile kalmadı. Bizler zanaatkar ve yapıcıyız, öyle de kalacağız. Dışarıdan kimse köyün kapısından geçemeyecek, Şef Sobek görevinde kalacak, General Mehi de koruyucumuz olmayı sürdürecek. Değişen hiçbir şey yok, eserimizin bir noktasını bile yıkmayacağız. II. Seti gelip ebedî istirahatgâhını büyüsüyle kutsamadığı sürece, çalışmalara ara verilecek. Mezarın girişini bilge kadının ve mezar kâtibinin huzurunda mühürleyeceğim.</p>

  <p class="block2">- Askerler Krallar Vadisi'ne girecekler mi? dedi Somurtkan Karo.</p>

  <p class="block2">- Krallar Vadisi sadece Hakikat Meydanı zanaatkârlarının girebilecekleri kutsal bir yer olarak kalacak.</p>

  <p class="block2">- Öyleyse, dedi Alim Tuti şaşkınlıkla, Amenmes her alanda geri adım attı!</p>

  <p class="block2">- Firavun atalarının sesini duydu, loncamızın görevinin ne anlama geldiğini gördü. Bizim de kesin saygı göstermemiz koşuluyla, Maat'ın temsil ettiği yasalara uyacak. Tabiî bu arada refahımız ve mutluluğumuz için gerekli erzakın gönderilmesine de devam edilecek.</p>

  <p class="block2">- Ya yardımcılar? diye sordu Halat Kasa.</p>

  <p class="block2">- Yarından tezi yok, geri dönecekler, sayılarında bir azalma olmayacak. Gerektiğinde, mezar kâtibinin girişimiyle, yardımcıların sayısı artırılabilecek.</p>

  <p class="block2">- Yerel bayramlarımızı kutlayabilecek miyiz?</p>

  <p class="block2">- İstediğimiz gibi.</p>

  <p class="block2">- Demek, değişen bir şey yok, diye açıkladı Aslan Userhat düşüncesini.</p>

  <p class="block2">- Biraz daha az içip ustabaşını can kulağıyla dinlemiş olsaydın, dedi Cömert Didya, bunu çok daha önce anlamış olurdun.</p>

  <p class="block2">Somurtkan Karo başını Halat Kasa'nın omzuna dayayıp uykuya dalmıştı. Kupalarını Suskun Nefer'in onuruna kaldırarak ne denli iyi içkici olduklarını kanıtlamaya çalışan öteki sağ ekip zanaatkârlarının durumu da daha iyi değildi, kuşkusuz. Güçlü Naht Paneb'le dövüşmek bile istemiyor, Çakal Unes ise boşluğa bakarak boş boş gülümsüyordu.</p>

  <p class="block2">- Bu gençler eski şarabı hiç kaldıramıyor, diye sızlandı Güçlü Mut'un kızgın bakışlarına rağmen perhizi unutmuş gibi görünen Kenhir. Altını çizmediğin önemli bir nokta var, Nefer. Amenmes bizi Krallar Vadisi'ndeki mezarının yapımıyla görevlendirecek mi?</p>

  <p class="block2">- Bize verdiği ilk iş bu zaten. Mezar kâtibi sonunda rahatlamıştı.</p>

  <p class="block2">- Bu ana kadar, başardığına inanamamıştım. Şimdi bana şarap ver.</p>

  <p class="block2">- Bize bir tuzak kurmadığından emin olmamız gerek, dedi dikkati çekecek kadar ayık olan Kurtarıcı Şed.</p>

  <p class="block2">- Neden çekiniyorsun? diye homurdandı Kenhir.</p>

  <p class="block2">- Bana kalırsa, Amenmes'in sözünü kuşkuyla karşılamak gerek. Seti'nin mezarının kapatılacağı gün askerlerini gönderip göndermeyeceğini, ustabaşının önerdiği mezar yerini onaylayıp onaylamayacağını bir görelim hele.</p>

  <p class="block2">- Yanılıyorsun, Şed. Endişelerini unut ve bize sunulan bu harikaların keyfini çıkarmaya bak!</p>

  <p class="block2">- Eğer bizzat mezar kâtibi bunu söylüyorsa, nasıl reddederim?</p>

  <p class="block2">Çevresindekilerin uyuklamaya başladıklarını gören Paneb, en çekicisinden bir içki şarkısı söylemeye girişti. Göğe yükselen değişik sesler çevredeki müziğin kurallarına uymasa da, yeniden bulunmuş bir hayat sevgisine tanıklık ediyorlardı.</p>

  <p class="block2">Suskun Nefer, bilge kadın ve mezar kâtibi Krallar Vadisi girişinin yanındaki nöbetçinin önünden geçmiş, ağır adımlarla II. Seti'nin mezarına doğru ilerliyorlardı. Nübyeli polislerin dikkatini çekecek hiçbir şey olmamıştı, nöbetçilerin yerini almak için gelmiş bir asker de yoktu çevrede.</p>

  <p class="block2">- Şed gereğinden de kötümser, dedi Kenhir. Başı günlerden beri ağrıyordu. Yine de, Amenmes'e güvenebilecek miyiz?</p>

  <p class="block2">- Sadece gerçeklere bakalım, yeter, dedi ustabaşı.</p>

  <p class="block2">Issız ve dingin vadi, güneşin muzaffer ışınlan altında kavruluyordu. Sadece sonsuzluğu düşünen bu öteki dünyadaki tek mutlak hükümdar, taştı. Suskun Nefer II. Seti'nin mezarını kapayan altın yaldızlı kapının sürgüsünü itti, Kenhir de kapının üzerine Hakikat Meydanı'nı temsil eden bir mühür basti.</p>

  <p class="block2">- Burayı bir gün yeniden açacak mıyız? diye meraklandı Kenhir.</p>

  <p class="block2">- II. Seti'nin adına, öyle umalım, dedi bilge kadın. Öte tarafa yolculuk edebilmesi için gerekli diriliş metinleri onu burada bekliyor.</p>

  <p class="block2">Üçü de sessizce, içinde bulundukları yerin ihtişamının etkisinde, uzaklaştılar.</p>

  <p class="block2">- Gelecek ne getirirse getirsin, dedi Işık, hiçbir yabanî bu yerin ruhunu yok edemeyecek.</p>

  <p class="block2">Vadiden çıkarlarken, Nübyeli polisler selamladı onları.</p>

  <p class="block2">- Önemli bir iş daha bitti, dedi mezar kâtibi. Şed yanıldı, Firavun Amenmes de sözünü tuttu.</p>
</body>
</html>
