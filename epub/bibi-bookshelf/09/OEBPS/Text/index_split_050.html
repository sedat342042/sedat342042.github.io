<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block4" id="toc_id_51">Elli birinci bölüm</h1>

  <p class="block2">- Şef, yüz kadar asker!</p>

  <p class="block2">- Herkes görev yerine, diye buyurdu Sobek.</p>

  <p class="block2">Nübyeli polisler sıkça tekrarladıkları manevrayı şaşırtıcı bir hızla gerçekleştirirken, şefleri gelen askerleri karşılamak için 5. Tabya'dan çıktı. Askeri birlik iri yapılı zencinin on metre kadar ilerisinde durdu. Baştaki savaş arabasından inen genç subay, Sobek'i selamladı.</p>

  <p class="block2">- Vezirin birliğinin komutanıyım.</p>

  <p class="block2">- Hakikat Meydanı'na girmeniz yasak.</p>

  <p class="block2">- Bana evet, ama firavunun görevlendirdiği vezire hayır. Subay polis şefine altında Amenmes'in mührü olan bir</p>

  <p class="block2">papirüs gösterdi.</p>

  <p class="block2">- Burada bekleyin. Gidip mezar kâtibine danışmam gerek.</p>

  <p class="block2">- Vezir çok sabırlı değildir.</p>

  <p class="block2">- Adamlarım da oldukça gergin, diye cevap verdi Sobek. Eğer ilerlemeye kalkarsanız, oklarını atacaklar.</p>

  <p class="block2">Kenhir Güçlü Mut'un hazırladığı kahvaltıyı henüz bitirmemişti; mezar günlüğünü yazmaya girişmeden önce düş kuruyordu. Evlendikleri günden beri fırınlanmış hububat ile bal gibi tatlı incir ve hurmalı çörek yediriyordu karısı. Güçlü bir öğle yemeğinin izlediği bu kahvaltı sayesinde, giderek gençleşmişti yaşlı kâüp. Yine de her gün yeterli ölçüde hafif bira, üç günde bir de bir kupa şarap içebilmek için mücadele etmesi gerekiyor, gereken izni kopardıktan sonra da, sarhoşluğu hoş görmeyen Mut'un dikkatli gözleri önünde yavaş yavaş yudumluyordu içkisini.</p>

  <p class="block2">- Karşımızda oldukça ciddi bir sorun var, dedi Sobek. Vezir kapıların açılmasını emrediyor.</p>

  <p class="block2">- Buraya ne yapmaya gelmiş? Bugüne kadar, bir hayaletten de az görünüyordu.</p>

  <p class="block2">- Yanında yüz kadar asker var, söylediklerine bakılırsa acele ediyormuş. Onu savabilir miyim?</p>

  <p class="block2">- Firavun tarafından görevlendirilmişse, maalesef hayır. Kenhir bastonuna dayanarak doğruldu, acele etmeksizin 5. Tabya'ya yürüdü. En az onun kadar yaşlı olan vezir, askerlerden birinin tuttuğu geniş şemsiyenin gölgesinde bekliyordu.</p>

  <p class="block2">- Mezar kâtibi siz misiniz?</p>

  <p class="block2">- Neden geleceğinizi daha önceden bildirmediniz?</p>

  <p class="block2">- Firavun Amenmes'e göre, acil bir durum.</p>

  <p class="block2">- Görevinizin konusu ne?</p>

  <p class="block2">- Ustabaşıyla görüşmek.</p>

  <p class="block2">- Firavunun ebedî istirahatgâhındaki çalışmaları sürdürmek için Krallar Vadisi'ne gitmek üzereydi. Sekiz gün sonra gelin.</p>

  <p class="block2">- Amenmes hemen cevap istiyor. Bana direnirseniz, askerlerimden kapıyı zorlamalarını ve ustabaşını cebren getirmelerini isterim.</p>

  <p class="block2">Tek yasal hükümdarın II. Seti olduğunu, Amenmes'in imzaladığı belgenin bir değer taşımadığım iddia etmek, kanlı bir çatışmayla sonuçlanabilirdi; bu yüzden zaman kazanmaya çalıştı Kenhir.</p>

  <p class="block2">- Ustabaşıdan ne istiyorsunuz?</p>

  <p class="block2">- Görevim son derecede gizli.</p>

  <p class="block2">- Ben mezar kâtibi ve bu köyde devletin temsilcisiyim. Bu bakımdan, olan biten her şeyden haberdar edilmem gerekir.</p>

  <p class="block2">- Ustabaşıdan başka kimseye açıklayamam. Kenhir ısrarın yararsız olacağını hissetti.</p>

  <p class="block2">- Köye girebilirsiniz, ama yanınızda tek bir askerin bulunmasına izin veremem.</p>

  <p class="block2">- Anlaştık.</p>

  <p class="block2">İki adam köyün ana kapısına yöneldi. Mezar kâtibinin yanında bir yabancının bulunmasından endişelenen kapı nöbetçisi ayağa kalktı.</p>

  <p class="block2">- Açabilirsin, dedi Kenhir nöbetçiye.</p>

  <p class="block2">Köyün eşiğinden geçerken, tuhaf bir duygu doldurdu vezirin içini. Firavunların sonsuzluğunun hazırlandığı bu gizli dünyada neler bulacaktı?</p>

  <p class="block2">Elinde ağır bir kazma tutan dev gibi bir adam dikildi karşısına; kapkara bir köpek dişlerini gösterirken, kocaman bir kaz da baldırlarını ısırmaya çalışıyordu.</p>

  <p class="block2">- Burada biraz bekleyin, dedi Kenhir. Ustabaşına haber vereyim.</p>

  <p class="block2">Güçlü Niut köy halkına bir yabancının geldiğini bildirdiğinden, herkes evine kapanmış, kapısını sıkıca kapamıştı.</p>

  <p class="block2">Bu sessizliğiyle terk edilmişe benziyordu Hakikat Meydanı. Vezir kıpırdamaya cesaret edemedi.</p>

  <p class="block2">- Sen kimsin? diye sordu Paneb'e.</p>

  <p class="block2">- Bizler gizliliğe uyar, gevezelerden hoşlanmayız. Gereksiz sorulan da hiç sevmeyiz.</p>

  <p class="block2">Vezir ısrar etmedi, Kenhir'in dönmesini bekledi.</p>

  <p class="block2">- Peşimden gelin, dedi mezar kâtibi.</p>

  <p class="block2">Paneb, köpek ve kaz, Amenmes'in elçisine eşlik ettiler, Büyük Ramses'in küçük sarayının, taş döşeli bir avluya açılan kapısının önüne kadar yanında yürüdüler.</p>

  <p class="block2">- Sadece siz gireceksiniz.</p>

  <p class="block2">Vezir hasır örgü ve üzüm salkımlarından bir dekorun ortasında, Hathor'a armağan sunan firavunu temsil eden resimlerle süslü bir salonda buldu kendini. Sonra daha küçük bir odaya geçti, yere bağdaş kurup oturan Suskun Nefer'i gördü.</p>

  <p class="block2">- Siz loncanın ustabaşısı mısınız?</p>

  <p class="block2">- Sizi firavun mu gönderdi?</p>

  <p class="block2">- Evet, görevim son derecede duyarlı ve resmî. Amenmes'in adına konuşuyorum, başlamadan önce de ona itaatle yükümlü olduğunuzu hatırlatıyorum.</p>

  <p class="block2">- Firavunun loncanın ulu efendisi olduğunu, hem onun hem de vezirinin savunmakla görevli oldukları Maat yasasına uymak zorunda olduğunu unutmuyorum.</p>

  <p class="block2">- Tabiî, tabiî... Elinizde çok miktarda altın bulunduğu doğru mu?</p>

  <p class="block2">- Kutsal yapılar için o altın.</p>

  <p class="block2">- Yine de altın ürettiğiniz bir Altın Evi olmalı burada, öyle değil mi?</p>

  <p class="block2">- Bir vezir söylentilere kulak verir mi?</p>

  <p class="block2">- Firavun Amenmes sahip olduğu zenginlikleri istiyor.</p>

  <p class="block2">- Böyle bir altının var olduğunu kabul etsek bile, Hakikat Meydanı'nın dışına çıkarılamaz.</p>

  <p class="block2">- Tekrar ediyorum, o altın firavuna ait.</p>

  <p class="block2">- Öyleyse gelip, burada seyretsin, dedi Nefer, yapılmakta olan eserin gizliliğinde.</p>

  <p class="block2">- Bunlar kabul edilemez sözler! Değerli madeni sakladığınız yerden çıkarın ve 5. Tabya'ya getirin.</p>

  <p class="block2">- Buna hiç güvenmeyin.</p>

  <p class="block2">- Size vezir olduğumu ve firavunun buyruğunu ilettiğimi son kez hatırlatıyorum!</p>

  <p class="block2">- Söylediğiniz, Hakikat Meydanı'nın doğasından ve görevlerinden habersiz, saçma sapan bir karardan başka bir şey değil.</p>

  <p class="block2">- Söylediklerinizin ne denli tehlikeli olabileceğinin bilincinde misiniz?</p>

  <p class="block2">- Loncanın hazineleri, savrulup saçılacakları dış dünya için hazırlanmadı. Eğer siz, Vezir, bunu anlayamıyorsanız, sonunuz felaket olur.</p>

  <p class="block2">- Devletin selameti için, duyduklarımı unutmaya hazırım, ama sabrımın da bir sınırı olduğunu bilin. Ya şimdi hemen emri yerine getirirsiniz, ya da...</p>

  <p class="block2">- Ya da?</p>

  <p class="block2">Suskun'un kişiliğinden yayılan sakin gücün etkisinde kalan vezir kelimeleri seçmeye çalıştı.</p>

  <p class="block2">- Firavuna size ağır bir ceza uygulamasını önereceğim. Böylesi bir itaatsizliğin hoş görülmemesi gerekir.</p>

  <p class="block2">- Sizin itaatsizlik olarak tanımladığınız, loncanın kuruluşu sırasında bizzat firavunun belirlediği yasalara saygıdan başka bir şey değil. O yasaları saydırmak da benim görevim.</p>

  <p class="block2">- Kellenizi tehlikeye atıyorsunuz!</p>

  <p class="block2">- Verilen söze ihanet etmektense, ölmek yeğdir.</p>

  <p class="block2">- Son sözünüz bu mu?</p>

  <p class="block2">- Firavununuzun yanına dönün, onu hatasından dönmeye ikna etmeye çalışın.</p>

  <p class="block2">- Hata yapan, asıl sizsiniz, Ustabaşı, hem de ölümcül bir hata.</p>

  <p class="block2">Vezir saraydan çıktı, bir kez daha Paneb, köpek ve kazla burun buruna geldi.</p>

  <p class="block2">- Sakın loncaya zarar vermeye kalkmayın, diye uyardı onu dev adam, yoksa başınızı beladan kurtaramazsınız!</p>

  <p class="block2">- Yoksa beni tehdide mi yelteniyorsun?</p>

  <p class="block2">- Size saygısızlık etmek istemem, ama bana hiç de güven vermiyorsunuz, bu köyü yaşatan ruhu anlamadığınızdan da eminim. Buranın kutsal bir yer olduğunu bilmekle yetinin, varlığına da el uzatmaya kalkmayın sakın.</p>

  <p class="block2">Öfkeden fokurdayan vezir Firavun Amenmes'e ayrıntılı raporunu verirken, özellikle ustabaşının itaatsizliğinin, genç devin cüretinin ve mezar kâtibinin işbirliğine yanaşmamasının altını çizmeye özen gösterdi.</p>

  <p class="block2">- Suskun Nefer'in kabul edilemez davranışı ve hakkınızda sarf ettiği hakaretler nedeniyle, Haşmetmeapları, hemen tutuklanmasını ve benim mahkememde yargılanmasını öneriyorum.</p>

  <p class="block2">- Köyde gerçekten altın bulunduğuna inanıyor musun?</p>

  <p class="block2">- Kesinlikle, Haşmetmeapları. Bunu ustabaşı da itiraf etti, yine de altını size vermeye yanaşmıyor.</p>

  <p class="block2">Küçük topluluğa katılmak üzere davet edilen General Mehi, vezirin sözlerini duyunca sevincini saklamak için büyük gayret harcadı. Suskun Nefer tam Mehi'nin istediği gibi davranmış, böylelikle kendi ölüm fermanını imzalamıştı. Önderinden yoksun kalan lonca kısa sürede dağılacak ve kolay lokma olacaktı.</p>

  <p class="block2">- Sizin düşünceniz, General?</p>

  <p class="block2">-Vezirin söylediklerinden kesinlikle kuşkulanmamakla birlikte, ustabaşının davranışına çok şaşırdığımı bilmenizi isterim. Onunla karşılaştığım her sefer, ölçülü ve sorumluluk sahibi bir insan izlenimi bıraktı bende. Bu arada Hakikat Meydanı'nın resmî koruyucusu olduğumu ve onu savunmak için konuşmam gerektiğini hatırlatmak istiyorum.</p>

  <p class="block2">- Biraz geç kalmadınız mı?</p>

  <p class="block2">- Konuşmanın ve pazarlığın erdemlerine inanırım, Haşmetmeapları. Bu yüzden Suskun Nefer'i mantıklı davranmaya ikna edeceğimizden hiç kuşkum yok.</p>

  <p class="block2">- Onu iyi tanımıyorsunuz, diye araya girdi vezir. Hükümdarımızın otoritesini tanımak istemeyen bir inatçı, o adam!</p>

  <p class="block2">- Anlaşılamaz bir davranış.</p>

  <p class="block2">- Köye gidin, General, diye buyurdu Amenmes. Köye gidin ve bana Suskun Nefer'i getirin.</p>
</body>
</html>
