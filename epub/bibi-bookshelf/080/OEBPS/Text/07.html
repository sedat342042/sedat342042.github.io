<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title>Bölüm 7</title>
</head>

<body>
  <h1>Bölüm 7</h1>

  <p class="p21"><span class="t28">"Gezinti Arabas</span><span class="t28">ı</span><span class="t28">n</span><span class="t28">ı</span><span class="t28">n</span> <span class="t28">İ</span><span class="t28">zinde"</span></p>

  <p>Yıldız geçide vardığında iliklerine kadar ıslanmıştı, üzgündü ve titriyordu. Tek boynuzlu at için kaygılanıyordu; ormanın çimenlerinin ve eğreltilerinin yerini gri kayalar ve bodur dikenli çalılıklar almış olduğundan son günkü yolculukta ona hiç yiyecek bulamamışlardı. Tek boynuzlu atın nallanmamış toynakları kayalık yola göre değildi, ne de sırtı binicileri taşımaya uygundu; bu yüzden yürüyüşü giderek daha da yavaşladı.</p>

  <p>Yolculukları esnasında yıldız bu ıslak, dostluktan uzak dünyaya düşmüş olduğu güne lanetler yağdırıyordu. Yukardan, gökyüzünden bakılınca öylesine zarif ve dost canlısı görünmüştü ki. O eskidendi. Artık ona dair ne varsa nefret ediyordu, tek boynuzlu at dışında; üstelik koşumlardan canı yanmış ve rahatsız olduğundan, tek boynuzlu attan bile ayrı düşmekten memnun olacaktı.</p>

  <p>Bardaktan boşanırcasına yağmur yağan bir günün sonunda hanın ışıkları yeryüzündeki yaşamında karşılaşmış olduğu en sevindirici görüntü oldu. "Attığın adıma dikkat et, attığın adıma dikkat et," diye çarpıyordu yağmur damlaları taşın üzerine. Tek boynuzlu at hanın elli metre ötesinde durdu ve daha yakınına gelmedi. Hanın kapısı açılarak gri alemi sıcak sarı ışığa boğdu.</p>

  <p>"Selam sana, hayatım," diye seslendi dostça bir ses açık kapının aralığından.</p>

  <p>Yıldız tek boynuzlu atın ıslak boynunu okşadı ve hayvanla usulca konuştu, fakat at hiçbir harekette bulunmaksızın hanın ışığında solgun bir hayalet gibi kaskatı dikildi.</p>

  <p>"İçeri giriyor musun, hayatım? Yoksa orada, yağmurun altında dikilecek misin?" Kadının dostça sesi yıldızı heyecanlandırdı, rahatlattı; bu ses eylemselliğin ve ilginin tastamam doğru bir karışımıydı. "Sana yiyecek sağlayabiliriz, aradığın yiyecek ise. Şöminede yanan bir ateş ve kemiklerindeki soğuğu kıracak bir banyo için de yeterli su var."</p>

  <p>"Ben... ben içeri girmek için yardıma ihtiyaç duyacağım... " dedi yıldız. "Bacağım..."</p>

  <p>"Ah, zavallı çocukcağız," dedi kadın. "Kocam Billy'ye seni içeri taşıtacağım. Ahırlarda hayvanın için saman ve temiz su var."</p>

  <p>Kadın yaklaşırken at çılgın gibi etrafına bakındı. "Haydi, haydi, hayatım. Fazla yaklaşmayacağım. Ne de olsa tek boynuzlu bir ata dokunacak kadar acemi olduğumdan bu yana pek çok yıl geçti ve bu bölgelerde öyle bir şeyin görülmesinin üzerinden de pek çok yıl... "</p>

  <p>&nbsp;</p>

  <p>Tek boynuzlu at sinirli bir halde kadının ardından ahırlara girdi, onunla arasındaki uzaklığı koruyordu. Ahır boyunca en uzak bölmeye doğru yürüdü, orada kuru samanın üzerine çöktü ve yıldız onun sular damlayan ve sefil durumdaki sırtını sıvazladı.</p>

  <p>Billy beyaz sakallı, huysuz tabiatlı biri çıktı. Az konuşmakla beraber yıldızı hana taşıdı ve onu çatırdayarak yanan bir ağaç kütüğünün önündeki üç bacaklı bir taburenin üzerine bıraktı.</p>

  <p>"Zavallı tatlım," dedi arkalarından içeri girmiş olan hancının karısı. "Şu haline bir bak, bir su perisi kadar ıslaksın, şu altındaki gölcüğe bak ve güzelim elbisene; vay canına, ne halde; iliklerine kadar ıslanmış olmalısın... " Sonra da kocasını uzaklaştırarak yıldızın sular damlayan ıslak elbisesini çıkarmasına yardım etti ve onu ateşin yakınına, her bir damlanın şöminenin kızgın tuğlalarına düştüğünde tıslayıp cızırdadığı bir askıya yerleştirdi.</p>

  <p>Ateşin önünde tenekeden bir küvet vardı ve hancının karısı onun çevresinde kağıttan bir paravana oluşturdu. "Banyonu nasıl seversin?" diye sordu merakla, "Sıcak mı soğuk mu, yoksa ıstakoz haşlayacak kıvamda mı?"</p>

  <p>"Bilmiyorum" dedi yıldız, bileğinin etrafındaki gümüş zincirin ucunda bulunan topaz taşı dışında çıplak, olayların almış olduğu garip halden başı iyiden iyiye dönmüş olarak, "çünkü şimdiye kadar hiç banyo yapmadım."</p>

  <p>"Hiç banyo yapmadın mı?" Hancının karısı hayrete düşmüş görünüyordu. "Vay gidi zavallı sevdiceğim; pekala, o halde <span class="t10">fazla</span> sıcak yapmayız onu. Bir bakır kazan dolusu suya daha ihtiyacın olursa seslen bana, mutfaktaki ocakta biraz kaynatıyorum; banyoyla işin bittiğinde de, sana kaynatılıp şeker ve baharat eklenmiş şaraptan biraz getireceğim, ayrıca biraz da tatlandırılarak kızartılmış şalgamdan."</p>

  <p>Ve yıldız ne yemesinin ne de içmesinin söz konusu olduğu yönündeki itirazını dile getiremeden kadın hızla ortadan kaybolarak yıldızı, ince tahtalarının içindeki kırık ayağı sudan dışarı uzanıp üç ayaklı tabureye dayanmış olarak teneke küvette oturur durumda bırakmıştı. İlkin su gerçekten aşırı sıcaktı, fakat ısıya alıştıkça gevşedi ve gökyüzünden düştüğünden beri keyfi ilk defa tam anlamıyla yerine geldi.</p>

  <p>"İşte böyle, canım," dedi hancının karısı, geri dönerek. "Şimdi kendini nasıl hissediyorsun?"</p>

  <p>"Çok, çok daha iyi, sağolun," dedi yıldız.</p>

  <p>"Ya yüreğin? Yüreğin nasıl hissediyor?" diye sordu kadın.</p>

  <p>"Yüreğim mi?" Tuhaf bir soruydu bu, fakat kadın içtenlikle ilgilenir görünüyordu. "Kendini daha neşeli hissediyor. Daha rahat. Daha az sıkıntılı."</p>

  <p>"Güzel. Bu güzel. Onu görkemli ve kavurucu alevlerle tutuşturalım içinde, ne dersin? Muhteşem bir ateş yakalım derinlerinde."</p>

  <p>"Eminim ki, sizin ilginizle yüreğim mutlulukla tutuşacak ve yanacaktır," dedi yıldız.</p>

  <p>Hancının karısı üzerine eğilerek yıldızın çenesinin altını okşadı. "İşte benim sevdiceğim, öyle sevilesi ki, harika sözler ediyor." Sonra da hoşgörüyle gülümsedi ve bir elini yol yol gri çizgiler bulunan saçlarında gezdirdi. Paravanın kenarına havluluk kalın, uzun bir elbise astı. "Banyonu bitirdiğinde giymen için bu, -yo, hayır, acele edesin diye söylemedim yavrum- senin için şık ve ısıtıcı olacak, ayrıca güzel elbisen bir süre daha ıslak kalacak şu anda. Küvetin dışına sekmek istediğinde sadece bize seslen, ben de gelip sana yardım edeyim." Daha sonra üzerine eğilerek yıldızın göğsüne, memelerinin arasına buz gibi bir parmakla dokundu. Ardından gülümsedi. "Güzel, sağlam bir yürek," dedi.</p>

  <p>Bu cehalet dolu dünyada iyi insanların bulunduğu kanısına vardı yıldız, ısınmış ve keyfi yerine gelmişti. Dışarıda yağmur ve rüzgâr dağ geçidi boyunca pıtırdıyor ve uğulduyordu, fakat handa, Gezinti Arabasının İzi'nde her şey sıcak ve rahattı.</p>

  <p>Neden sonra hancının karısı ifadesiz suratlı kızının yardımıyla yıldızın banyo teknesinden çıkmasına yardım etti. Ateşin ışığı, yıldızın bileğine dolanmış olan düğümlü bir gümüş zincirin ucuna taktığı gümüş topaz takımın üzerinde parıldadı, ta ki topaz ve yıldızın bedeni uzun elbisesinin kalın havlusu altında görünmez olana değin.</p>

  <p>"Şimdi, tatlım," dedi hancının karısı, "buraya gel ve rahatına bak." Başında her ikisinin de kemikten kabzaları ve koyu renkli camdan keskileri olan bir satır ile bıçağın bulunduğu uzun bir tahta masaya varmada yıldıza yardımcı oldu. Yıldız yaslanarak ve topallayarak masaya ulaştı ve kenarındaki sıraya oturdu.</p>

  <p>Dışarıda bora vardı ve ateş yeşil, mavi ve beyaz alevler saçıyordu. Derken hanın dışında boğuk bir ses kötü hava koşullarının uğultusunu bastırarak gürledi. "Hizmet! Yemek! Şarap! Ateş! Seyis yamağı nerede?"</p>

  <p>Hancı Billy ve kızı hiçbir surette kımıldamaksızın emir beklermiş gibi kırmızı elbiseli kadına baktılar. Kadın dudaklarını büzmüştü. Daha sonra da, "Bekleyebilir. Biraz. Sonuçta herhangi bir yere gitmiyorsun, değil mi, tatlım?" dedi. Bu son dediği yıldızaydı. "Bu bacağınla ve yağmur izin verene kadar gitmiyorsun, hı?"</p>

  <p>"Konukseverliğinizi dile getiremeyeceğim kadar takdir ediyorum," dedi yıldız, basitçe ve içtenlikle.</p>

  <p>"Tabii ki ediyorsun," dedi kırmızı elbiseli kadın, sonra huzursuzca kımıldanan parmakları siyah bıçaklara hafifçe dokunup geçti, sanki yapmaya sabırsızlandığı bir şey varmış gibi. "Bu baş belaları savuştuğunda bolca vakit olacak, hı?"</p>

  <p>Hanın ışığı Tristran'ın Perili Ülke içindeki yolculuğu boyunca görmüş olduğu en keyif verici ve en güzel şeydi. Primus yardım için böğürürken Tristran güçleri tükenmiş olan atları çözdü ve onları birer birer hanın yan tarafındaki ahırlara götürdü. En uzaktaki bölmede uyuyan beyaz bir at vardı, ancak Tristran ona göz atmak için duramayacak kadar meşguldü.</p>

  <p>Yıldızın avcunun içinde olduğunu -benliğinde, hiç görmemiş olduğu varlıkların ve hiç gitmediği yerlerin yönlerini ve uzaklıklarını bilen tuhaf bir yerde- biliyordu ve de bu onu rahatlatmakta ve gerginleştirmekte idi. Atların kendisinden daha bitkin ve daha aç olduğunun farkındaydı. Akşam yemeği -ve dolayısıyla, tahminimce, yıldızla karşılaşması- bekleyebilirdi. "Atları tımar edeceğim," dedi Primus'a. "Yoksa üşütecekler."</p>

  <p>Uzun boylu adam kocaman elini Tristran'ın omzuna koydu. "İyi yürekli delikanlı. Bardaki oğlanlardan biriyle sana biraz kara bira göndereceğim."</p>

  <p>Tristran atları kaşağıladığı ve onların toynaklarının aralarını temizlediği sırada yıldızı düşündü. Ne diyecekti? <span class="t10">O</span> ne diyecekti? Boş bakışlı bir bar kızı dumanı tüten bir maşrapa dolusu şarapla çıkageldiğinde son atı kaşağılamaktaydı,</p>

  <p>"Oraya bırakıver," dedi ona. "Ellerim boş kalır kalmaz seve seve içeceğim." Kız maşrapayı bir yiyecek sandığının üstüne bıraktı ve hiçbir şey söylemeden dışarı çıktı.</p>

  <p>O zaman son bölmedeki at ayakları üzerine doğruldu ve kapıyı tekmelemeye başladı.</p>

  <p>"Sakinleş haydi," diye seslendi Tristran, "sakinleş, dostum; ben de hepiniz için sıcak yulaf ve kepek bulabilecek miyim bir bakayım."</p>

  <p>Aygırın ön iç toynağında iri bir taş vardı ve Tristran onu özenle çıkardı. Hanımefendi, demeye karar vermişti, lütfen yüreğimde duyduğum ve son derece mütevazı özürlerimi kabul edin. Efendim, diyecekti yıldız karşılık olarak, tüm kalbimle ediyorum. Şimdi beni kendisine bağlılığınızın bir nişanı olarak gerçek aşkınıza sunacağınız köyünüze gidelim...</p>

  <p>Derin düşünceleri muazzam bir çatırtıyla bölündü, kocaman beyaz bir atın -fakat hemen farkına vardı, bir at değildi bu- bölmesinin kapısını tekmeleyip yere devirdiği ve ileri atılarak, deliye dönmüş bir halde, boynuzunu eğerek kendisine doğru geldiği sırada.</p>

  <p>Tristran, kolları başının etrafında, ahırın zeminindeki samanların üzerine attı kendini.</p>

  <p>Saniyeler geçti. Başını kaldırdı. Tek boynuzlu at maşrapanın önünde durmuştu, kaynatılıp şeker ve baharat eklenmiş şarabın içine boynuzunu daldırmakta idi.</p>

  <p>Bir anda Tristran ayaklarının üzerine dikildi. Şarap buhar çıkarıyor ve kabarcıklanıyordu ve o anda Tristran'ın hatırına -uzun zaman önce unutulmuş bir peri masalından ya da çocukluk bilgilerine ait bir parçadan yüzeye ulaşan bilgi- geldi ki, bir tek boynuzlu atın boynuzuna işlemeyen şey...</p>

  <p>"Zehir miydi?" diye fısıldadı ve tek boynuzlu at başını kaldırarak Tristran'ın gözlerinin içine uzun uzun baktı ve Tristran gerçeğin bu olduğunu anladı. Kalbi göğsünde küt küt atıyordu. Hanın etrafında rüzgâr çıldırmış bir cadı gibi çığlıklar atıyordu.</p>

  <p>Tristran ahır kapısına doğru koştu, daha sonra durup düşündü. Tüniğinin cebini yoklayarak mumundan geriye tek kalanı, üzerine yapışan kurumuş, bakır rengi bir yaprakla birlikte mum topağını buldu. İnce yaprağı mumdan özenle sıyırdı. Daha sonra yaprağı kulağına kaldırdı ve onun kendisine söylediklerini dinledi.</p>

  <p>"Şarap ister miydiniz, asilzadem?" diye sordu uzun kırmızı elbisenin içindeki orta yaşlı kadın, Primus hana girdiğinde.</p>

  <p>"Korkarım, hayır," dedi beriki. "Erkek kardeşimin cesedini kaskatı önümde, yerde gördüğüm güne dek sadece kendi şarabımı içeceğime ve sadece kendi elde ettiğim ve hazırladığım yemeği yiyeceğime dair şahsıma ait bir batıl inancım var. Bir itirazınız yoksa, burada da böyle yapacağım. Elbette ki, size kendi şarabınızı içiyormuşum gibi karşılığını ödeyeceğim. Zahmet olmazsa şu şişemi soğukluğunun geçmesi için ateşin yanına koyabilir misiniz acaba? Şimdi, yolculuğumda bir arkadaşım var, atlarıma bakan genç bir adam; o öyle bir ant içmiş değil ve eminim ki, ona bir kupa kara bira gönderebilirseniz kemiklerini ısıtmaya yarayacaktır."</p>

  <p>Bar kızı reverans yaptı ve tekrar mutfağa seğirtti.</p>

  <p>"Pekala, ev sahibim," dedi Primus beyaz sakallı hancıya, "burada, dünyanın bir ucunda yatakların nasıl? Saman şiltelerin var mı? Yatak odalarında ateş var mı? Ayrıca çoğalan bir hoşnutlukla görüyorum ki, şöminenizin önünde bir küvet var; hazırda bir bakır kazan dolusu kaynar su bulunursa daha sonra bir banyo yaparım. Ancak bunun için size küçük bir gümüş sikkeden fazlasını ödeyemem, ha."</p>

  <p>Hancı karısına baktı, "Yataklarımız güzeldir, ayrıca siz ve arkadaşlarınız için hizmetçi kıza yatak odasında bir ateş hazırlattıracağım," diye konuştu karısı da. Primus suları damlayan siyah uzun elbisesini çıkardı ve ateşin yakınına, yıldızın hâlâ nemli olan mavi elbisesinin yanına astı. Daha sonra döndü ve masada oturan genç hanımı gördü. "Bir başka misafir mi?" dedi. "Hoş bulduk, asil bayan, bu muzır havada." Bu anda bitişikteki ahırdan gürültülü bir çatırdama geldi. "Bir şey atları huzursuz etmiş olmalı," .dedi Primus kaygılı bir ifadeyle.</p>

  <p>"Belki yıldırımdır," dedi hancının karısı.</p>

  <p>"Evet, belki," dedi Primus. Başka bir şey zihnini meşgul ediyordu. Yıldızın yanına vardı ve birkaç kalp atımı boyunca onun gözlerinin içine dikti bakışlarını. "Sen..." diye duraksadı. Daha sonra kuşku duymaksızın, "Sende babamın taşı var. Sende Stormhold'un Erki var."</p>

  <p>Kız mavi gökyüzü rengindeki gözlerle ona ters ters baktı. "Peki öyleyse," dedi. "Onu benden iste, böylece ben de o aptal zımbırtıdan kurtulmuş olurum."</p>

  <p>Hancının karısı aceleyle yanlarına geldi ve masanın başında dikildi. "Şu anda öteki misafirleri rahatsız etmenize izin veremem, sevgili dostlarım," dedi Primus'a sertçe.</p>

  <p>Primus'un gözleri masanın başında, tahtasının üstünde duran bıçaklara kaydı. Onları tanıdı; Stormhold'un tonozlarında o bıçakların resimlerinin çizildiği ve adlarının verildiği tomarlar vardı. Eski şeylerdi, yeryüzünün İlk Çağı'ndan.</p>

  <p>Hanın ön kapısı çarpılarak açıldı.</p>

  <p>"Primus!" diye bağırdı Tristran, içeri koşarak. "Beni zehirlemeye çalıştılar!"</p>

  <p>Lord Primus kısa kılıcına uzandı, fakat daha elini atarken cadı kraliçe bıçakların en uzununu aldı ve yumuşak, ustalıklı tek bir hareketle bıçağın keskin ağzını adamın boğazından geçiriverdi...</p>

  <p>Tristran için her şey takip edemeyeceği kadar hızlı gelişti. İçeri girdi, yıldızı ve Lord Primus'u, hancıyı ve garip ailesini gördü, derken kan ateşin ışığında al bir fıskiye olmuş fışkırıyordu.</p>

  <p>"Yakala onu!" dedi kırmızı elbiseli kadın. "Veledi yakala!"</p>

  <p>Billy ve kız Tristran'a doğru koştular ve tek boynuzlu atın hana girmesi tam da o anda oldu.</p>

  <p>Tristran kendini kenara attı. At arka ayakları üzerinde şahlandı ve sivri toynaklarının birinden gelen bir darbe bar kızının ayaklarını yerden kesti.</p>

  <p>Billy başını öne eğdi ve paldır küldür, sanki ona alnıyla tos vurmak üzereymiş gibi ata doğru koştu. At da başını eğdi ve Hancı Billy talihsiz sonuyla buluştu.</p>

  <p><span class="t10">"Aptal!</span> diye haykırdı hancının karısı küplere binmiş bir halde, sonra da iki elinde birer bıçak, kan sağ elini ve ön kolunu elbisesinin rengine boyanmış iken atın üzerine doğru ilerledi.</p>

  <p>Tristran kendini ellerinin ve dizlerinin üzerine atmış ve şömineye doğru emeklemişti. Mum topağını, onu buraya getirmiş olan mumdan geriye tek kalanı tutmuştu sol elinde. Onu yumuşak ve şekillendirilebilir duruma gelene kadar avucunda sıkmıştı.</p>

  <p>"Bu işe yarasa iyi olur," dedi Tristran kendi kendine. Ağacın neden bahsettiğini bildiğini umuyordu.</p>

  <p>Arkasında tek boynuzlu at acıyla feryat etti.</p>

  <p>Tristran dar yeleğinden bir şerit kopardı ve mumu onun etrafına kapadı.</p>

  <p>"Neler oluyor?" dedi, ellerinin ve dizlerinin üzerinde Tristran'a doğru emeklemiş olan yıldız.</p>

  <p>"Gerçekten bilmiyorum," diye itiraf etti Tristran.</p>

  <p>O sırada büyücü kadın uludu; tek boynuzlu at boynuzunu omzuna saplamıştı. Zafer kazanmışçasına onu yerden kaldırdı, yere savurmaya ve daha sonra sivri toynaklarının altında öldürene değin paramparça etmeye hazırlandığı sırada, büyücü kadın boynuza geçirilmiş olduğu halde sağa sola yalpaladı ve kaya camından bıçakların daha uzun olanının ucunu atın gözüne ve ta kafa-tasından içeriye sapladı.</p>

  <p>Hayvan hanın ahşap döşemesine devrildi, yan tarafından, gözünden ve açık ağzından kan damlıyordu. Önce dizlerinin üzerine düştü ve daha sonra, can bedenini terk ettiğinde de tamamen yıkıldı. Atın dili alacaydı ve son derece dokunaklı bir biçimde ölü ağzından dışarı uzanmıştı.</p>

  <p>Cadı kraliçe bedenini boynuzdan çekip çıkardı ve bir eliyle yaralı omzunu kavrayarak, diğeriyle satırı tutarak sallana sallana ayakları üzerine doğruldu.</p>

  <p>Gözleri odayı tararken ateşin yanında birbirlerine sokulmuş olan Tristran'ı ve yıldızı buldu bir anda. Ağır ağır, eziyet veren bir yavaşlıkla, bir elinde satır ve yüzünde bir gülümsemeyle sarhoş gibi sallanarak onlara yaklaştı.</p>

  <p>"Huzur içindeki bir yıldızın yanan altın yüreği biraz korkmuş bir yıldızın titreyen yüreğinden çok daha güzel," dedi onlara, sesinde acayip bir sakinlik ve bedeninden ayrılmışlık vardı, adeta o kan sıçramış surattan gelmiyordu. "Yine de korkmuş ve ürkmüş bir yıldızın kalbi bile hiç kalp olmamasından çok daha iyidir."</p>

  <p>Tristran yıldızın elini sağ eline aldı. "Ayağa kalk," dedi ona.</p>

  <p>"Yapamam," dedi yıldız basitçe.</p>

  <p>"Ayağa kalk, yoksa şimdi öleceğiz," dedi Tristran ona, ayakları üzerine kalkarken. Yıldız başıyla onayladı ve acemice, ağırlığını ona vererek kendini ayakları üzerine çekmeyi denemeye başladı.</p>

  <p><span class="t10">"Aya</span><span class="t10">ğ</span><span class="t10">a kalk, yoksa</span> <span class="t10">ş</span><span class="t10">imdi öleceksiniz har"</span> diye taklit etti büyücü kraliçe. "Hadi canım, şimdi öleceksiniz çocuklar, ayakta ya da oturarak. Hepsi aynı benim için." Onlara doğru bir adım daha attı.</p>

  <p>"Şimdi," dedi Tristran, bir eli yıldızın kolunu kavrar, diğeri eğreti mumunu tutarken, "şimdi, <span class="t10">yürü!&rdquo;</span></p>

  <p>Ve sol elini ateşin içine soktu.</p>

  <p>Acı vardı ve alev alev yanıyordu, öyle ki, çığlıklar attı ve cadı kraliçe ona cisim bulmuş çılgınlıkmış gibi dik dik baktı.</p>

  <p>Daha sonra uydurma fitili tutuştu ve sabit bir mavi alevle yandı, böylece çevrelerindeki dünya donuk bir halde titremeye başladı. "Lütfen, yürü," diye yalvardı yıldıza. "Beni bırakma."</p>

  <p>O da bir adım attı beceriksizce.</p>

  <p>Cadı kraliçenin ulumaları kulaklarında çınlayarak arkalarında bıraktılar hanı.</p>

  <p>Yerin altındaydılar ve mum ışığı ıslak mağara duvarlarına titrek parıltılar düşürüyordu ve bir sonraki aksak adımlarında ay ışığında beyaz kumdan bir çöldeydiler ve üçüncü adımlarında yerin epeyce üzerinden, aşağılarındaki tepelere, ağaçlara ve nehirlere bakıyorlardı.</p>

  <p>Ve o sırada mumun son kalanı Tristran'ın elinin üzerinden aktı, bu anda yanma onun için dayanılmaz hale geldi, ardından da son alev bir daha yanmamak üzere söndü.</p>

  <p>&nbsp;</p>

  <p>&nbsp;</p>
</body>
</html>
