<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title>Bölüm 4</title>
</head>

<body>
  <h1>Bölüm 4</h1>

  <p class="p8"><span class="t9">&ldquo;Oraya Mum I</span><span class="t9">ş</span><span class="t9">ığı</span><span class="t9">nda Varabilir Miyim?&rdquo;</span></p>

  <p class="p8"><span class="t7">&nbsp;</span></p>

  <p>Tristran'ın attığı her adımda ekim daha da uzaklaştı; yaza doğru yürüyormuş gibi hissediyordu kendini. Koruluğun içinden geçen, bir tarafında çalılarla ve dikili ağaçlarla kurulmuş yüksek bir çit bulunan bir patika vardı, o da patikayı izledi. Üzerinde, yükseklerde yıldızlar ışıltılar saçarak parıldamakta ve hasat ayı olgun mısırların rengindeki altın sarısı aydınlığını sunmakta idi. Ay ışığında, çit işlevi gören çalılıklardaki yaban güllerini görebiliyordu.</p>

  <p>Uyku bastırmaya başlıyordu şimdi ona. Bir zaman uyanık kalmak için direndi, daha sonra ise paltosunu çıkarıp çantasını -yirmi yıllık bir süre zarfında Gladstone<a id="a11"></a><a href="../Text/notes.html#a28"><span class="t25">{8}</span></a> çantası diye bilinecek olan kocaman bir deri çantayı-yere bıraktı ve başını çantasının üzerine yaslayarak paltosuyla sardı.</p>

  <p>Yıldızlara dikti gözlerini ve o anda heybetli ve zarif, sonsuzca karmaşık bir dansı gerçekleştiren dansçılar gibi göründüler ona. Yıldızların yüzlerini görebildiğini hayal etti; solgundular ve tatlı tatlı gülümsüyorlardı, sanki altlarında, dünyanın yüzeyindeki insanların itişip kakışmalarını ve hazzını ve de acısını izleyerek öylesine çok zaman geçirmişler de bir diğer küçük insanoğlunun, her birimizin yaptığı üzere kendisinin dünyanın merkezi olduğunu sandığı her defada gülmekten kendilerini alamazlarmış gibi.</p>

  <p>Ve o sırada Tristran rüya görmekte olduğunu bildi ve aynı zamanda Duvar köyünün dersliği de olan yatak odasına girdi ve Bayan Cherry karatahtaya vurarak hepsini sessiz olmaya davet etti, sonra Tristran dersin ne ile ilgili olacağını görmek için taş levhasına baktı, ancak oraya yazmış olduğunu okuyamadı. Tristran'ın kendini önceden bir kez olsun aynı kişi olduklarının farkına varmamışlığına şaşakalmış bulacağı ölçüde annesini andıran Bayan Cherry, İngiltere'nin bütün kral ve kraliçelerini sınıfa söylemesi için Tristran'a seslendi...</p>

  <p>"Affedersin," dedi küçük ve tüylü bir ses kulağına, "ama biraz daha sessizce rüya görebilir misin acaba? Rüyaların benim rüyalarımın içine akıyor ve asla ilgilenmediğim bir şey varsa o da tarihlerdir. Fatih William, bin altmış altı, benden bu kadar, onu da dans eden bir fareye değişirdim ayrıca."</p>

  <p>"Hıı?" dedi Tristran.</p>

  <p>"Sesini kıs," dedi ses. "Sence sakıncası yoksa." "Özür dilerim," dedi Tristran ve ondan sonraki rüyaları karanlık üzerineydi.</p>

  <p>"Kahvaltı," dedi bir ses kulağına. "Mantarlar, yağda kızarmış, yabani sarımsaklı."</p>

  <p>Tristran gözlerini açtı; gün ışığı yaban gülü çalılığının arasından parlayarak çimenliğe altın sarısı ve yeşil benekler düşürüyordu. Bir şey cennetten çıkmışa benzer bir koku salmaktaydı.</p>

  <p>Yanıbaşına bir teneke kap konulmuştu.</p>

  <p>"Kötü yemek," dedi ses. "Kır yemeği bu. Orta sınıfın alışkın olduklarına hiç benzemez, oysa benim gibiler güzel bir mantara pek kıymet verir."</p>

  <p>Tristran gözlerini kırpıştırdı ve teneke kaba uzanarak parmağı ile başparmağının arasında iri bir mantar çıkardı. Sıcaktı. Dikkatli bir ısırık aldı, özsuların boğazına boşandığını hissetti. Bu, o ana kadar yemiş olduğu en güzel şeydi ve onu çiğneyip yuttuktan sonra da bu düşüncesini ifade etti.</p>

  <p>"Nezaket gösteriyorsunuz," dedi sabah havasında çatırdayarak tütmekte olan cılız bir ateşin diğer yanında oturan küçük suret. "Nezaket gösteriyorsunuz, eminim. Oysa <span class="t10">siz</span> bilirsiniz ve <span class="t10">ben</span> de bilirim ki, sadece kızarmış tarla mantarlarıdır bunlar, doğru düzgün bir yemekle de asla kıyaslanamazlar... "</p>

  <p>"Daha var mı?" diye sordu Tristran, gerçekten ne kadar acıkmış olduğunun farkına vararak; bazen az bir yemek size bunu yapabilir.</p>

  <p>"Ah, bakınız şu adab-ı muaşerete," dedi, kocaman, gevşek bir şapka ve kocaman, sarkık bir palto giymiş olan küçük suret. <span class="t10">"Daha var m</span><span class="t10">ı</span><span class="t10">?</span> diyor, sanki yalnızca ağızda çürüyeli bir hafta olmuş bir şeye az çok benzer bir tat bırakan ve bir kedinin dahi ilişmeyeceği bir mantar değil de araklanmış bıldırcın yumurtaları ve buğulanmış ceylan ve yer mantarıymış gibi. <span class="t10">Adab-</span><span class="t10">ı</span> <span class="t10">mua</span><span class="t10">ş</span><span class="t10">eret."</span></p>

  <p>"Gerçekten, samimiyetle bir mantar daha isterdim," dedi Tristran, "çok zahmet olmazsa."</p>

  <p>Küçük adam -Tristran'ın pek olasılık dışı bulduğu üzere, adamsa eğer- mahzun mahzun iç geçirdi ve bıçağıyla ateşte cızırdamakta olan tavaya uzanarak iki büyük mantarı Tristran'ın teneke kabının irine atıverdi.</p>

  <p>Tristran onlara üfledi, sonra da onları parmaklarıyla yedi.</p>

  <p>"Şu haline bak," dedi küçük, tüylü adam, sesi bir gurur ve kasvet karışımıydı, "o mantarları yiyorsun, beğenmiş gibi, sanki ağzındaki testere talaşı, pelin ve sedef otu değilmiş gibi."</p>

  <p>Tristran parmaklarını yaladı ve onların o güne kadar yeme ayrıcalığını elde etmiş olduğu en harika mantarlar olduklarına dair velinimetine güvence verdi.</p>

  <p>"Şimdi böyle konuşuyorsun," dedi yediricisi karanlık bir hazla, "ancak bir saatin sonunda böyle söylemeyeceksin. Kuşku yok ki, sana dokunacaklar, bir denizkızı konusunda genç erkeğiyle zıtlaşan balıkçı kadın gibi. Hem de bu Garamond'dan Stormhold'a kadar duyulabiliyordu. Öyle bir dil! Kulaklarımı epeyce morarttı, doğrusu." Küçük, tüylü adam derin derin iç geçirdi. "Bağırsaklarına gelince," dedi, "ben benimkilerin icabına şuradaki ağacın arkasında bakacağım. Şurada duran çıkınıma göz kulak olmanın hatırı sayılır onurunu bana bahşeder miydiniz acaba? Minnettar kalırım."</p>

  <p>"Elbette," dedi Tristran kibarca.</p>

  <p>Küçük, tüylü adam bir meşe ağacının ardında gözden kayboldu; Tristran birkaç hırıltı duydu ve daha sonra yeni arkadaşı tekrar göründü, "İşte. Paflagonya'da her sabah kalktığında canlı bir yılan yutan bir adam tanımıştım. Tek bir şeyden emin olduğunu söylerdi, bütün gün başına daha kötü hiçbir şey gelmeyeceğinden. Tabii onu asmadan önce kendisine bir tas dolusu kıllı kırkayak yedirdiler, dolayısıyla belki de bu iddia bir parça varsayıma dayanıyordu," dedi.</p>

  <p>Tristran izin istedi. Meşe ağacının, dibinde herhangi bir insanoğlu tarafından meydana getirilmediği kuşku götürmeyen küçük bir gübre tepeciğinin bulunduğu kenarına durup işedi. Geyikleri vuranların kullandıkları saçmalara ya da tavşan gübrelerine benziyorlardı.</p>

  <p>"Benim adım Tristran Thorn," dedi Tristran döndüğünde. Kahvaltı arkadaşı sabahın kahvaltısını -ateşi, tavaları ve her şeyi- toplamış ve çıkınının içine sokup ortadan kaldırmıştı.</p>

  <p>Şapkasını çıkardı, göğsüne bastırdı ve Tristran'a baktı. "Büyülendim," dedi. Çıkınının yan tarafına hafifçe vurdu, üzerinde BÜYÜLENDİM, AKLIM BAŞIMDAN GİTTİ, KENDİMDEN GEÇTİM VE SERSEMLEDİM yazılı idi. "Eskiden sersemlerdim," diye sır verdi, "ama bu işlerin nasıl yürüdüğünü bilirsin."</p>

  <p>Hemen sonra patika boyunca yola koyuldu. Tristran ardından yürüyordu. "Hey! Sana söylüyorum!" diye seslendi Tristran. "Yavaşlayamaz mısın?" Devasa çıkına (ki bu, Bayan Cherry'nin bir seyyar lehimci tarafından yazılmışsa da her şeye rağmen güzel bir kitap, diye belirterek her pazartesi sabahı onlara içinden parçalar okumuş olduğu bir kitap olan Hacının Yolculuğu'ndaki Hıristiyan'ın yükünü hatırlatıyordu Tristran'a) karşın küçük adam -Büyülenmiş? Adamın adı bu muydu- ağaca çıkan bir sincap kadar hızla uzaklaşıyordu kendisinden.</p>

  <p>Küçük yaratık gerisingeri patikadan aşağı seğirtti. "Bir sorun mu var?" diye sordu.</p>

  <p>"Ayak uyduramıyorum," dedi açıkça Tristran. "Hayret edilecek kadar hızlı yürüyorsun."</p>

  <p>Küçük, tüylü adam yürüyüşünü yavaşlattı. "Özür dilerim," dedi, Tristran sendeleyerek onun ardından giderken. "Çok fazla tek başına kaldığımdan kendi yürüyüş hızımı belirlemek alışkanlık haline geliyor."</p>

  <p>Güneşin yeni açmış yaprakların aralarından sızan altın sarısı-yeşil ışığında yan yana yürüdüler. Bu, Tristran'ın gözlemlemiş olduğu üzere, ışığın yalnız bahar mevsimine özgün bir niteliği idi. Yaz mevsimini de ekim ayı kadar geride bırakmış olup olmadıklarını merak etti.</p>

  <p>Zaman zaman Tristran bir ağacın ya da çalının üzerindeki bir renk pırıltısının sözünü ediyor, küçük, tüylü adam da, "Yalıçapkını. Bay Halycon derlerdi ona. Zarif kuş," ya da, "Mor sinekkuşu. Çiçeklerden balözü çeker. Fazla hareket etmeden üzerinde ve etrafında dolanır," ya da, "Askeri polis. Mesafeli kalacaklardır, yine de geçerken onlara dikkatle bakma veya belanı arama, çünkü bu herifler başını belaya sokar," benzeri bir şey söylerdi.</p>

  <p>Öğle yemeklerini yemek için bir çayın kenarına oturdular. Tristran annesinin ona vermiş olduğu köy ekmeği somununu, olgun, kırmızı elmaları ve -sert, mayhoş ve kolayca ufalanan- peynir yuvarlağını çıkardı. Bu anda küçük adam her ikisine kuşkuyla bakmakla birlikte onları bir hamlede yutup mideye indirdi ve parmaklarındaki ekmek ve peynir kırıntılarını yaladı, ardından da elmayı hapır hupur yedi. Daha sonra bir çaydanlığı akarsuda doldurdu ve çay için kaynattı.</p>

  <p>"Bana neyin peşinde olduğundan bahsetmeye ne dersin?" dedi küçük, tüylü adam, yere oturup çaylarını içerlerken.</p>

  <p>Tristran birkaç dakika düşündükten sonra, "Duvar köyünden geldim, ki orada Victoria Forester adında genç bir hanım yaşar, kadınlar arasında eşi olmayan; ben de ona ve yalnız ona verdim kalbimi. Yüzü... "</p>

  <p>"Parçaların olağan bütünü mü?" diye sordu küçük yaratık. "Gözler? Burun? Dişler? Hepsi olağan mı?"</p>

  <p>"Tabii ki."</p>

  <p>"Eh, o halde o zımbırtıyı geçebilirsin," dedi küçük, tüylü adam. "Onu tamamen söylendiği gibi kabul ediyoruz. Peki bu genç hanım hangi lanet-budala salakça şeyin telaşına düşürdü seni?"</p>

  <p>Tristran çay içtiği tahta kupayı bıraktı ve içerlemiş bir halde ayağa kalktı.</p>

  <p>"Ne," diye sordu, mağrur ve hakaret dolu olduğundan kuşku duymadığı perdelerde dolaşan sesiyle, "olabilir sana sevdiğim kadının beni aptalca bir amacın peşine yollamış olduğunu düşündüren?"</p>

  <p>Küçük adam kara kehribar boncuklarını andıran gözlerle ona uzun uzun baktı. "Çünkü senin gibi bir delikanlının sınırı geçip Perili Ülke'ye girecek kadar aptalca davranmasının tek nedeni bu olabilir. Bugüne kadar sizin topraklarınızdan buraya gelenler yalnızca ozanlar, sevgililer ve çılgınlardır. Sen de pek ozan gibi durmuyorsun, üstelik -bunu söylediğim için beni affet delikanlı, ama bu doğru- peynir kırıntıları kadar sıradansın. Dolayısıyla aşktır bu, bana sorarsan."</p>

  <p>"Çünkü," diye duyurdu Tristran, "her sevgili yüreğinde çılgının biri ve zihninde bir ozandır."</p>

  <p>"Sahi mi?" dedi küçük adam, kuşku içinde. "Hiç dikkatimi çekmemişti. Demek genç bir hanım var. Seni buraya hazineni araman için mi gönderdi? Bu çok popülerdi bir zamanlar. Genç adamları dört bir yanda dolaştırıp biçare bir canavar solucanın ya da insan yiyen bir devin biriktirmesi sonsuz yüzyıllar sürmüş olan saklı altın yığınlarını arattırırdın."</p>

  <p>"Hayır. Hazinemi değil. Sözünü ettiğim hanıma verdiğim bir sözle ilgili daha çok. Ben... biz konuşuyorduk ve ben ona vaatlerde bulunuyordum, derken bu kayan yıldızı gördüm ve onu kendisine getirmeye söz verdim. Sonra o düştü ..." Bir kolunu güneşin genellikle yükseldiği tarafta bir yere doğru kaldırarak bir dağ sırasını işaret etti, " ... işte oraya."</p>

  <p>Küçük tüylü adam çenesini kaşıdı. Ya da hayvanlarda olduğu gibi hem ağzı hem burnu olan şeyi; bunun pekala da hem ağzı hem burnu olması mümkündü. "Biliyor musun, senin yerinde olsam ne yapardım?"</p>

  <p>"Hayır," dedi Tristran, içinden ümit yükselerek, "Ne?"</p>

  <p>Küçük adam burnunu sildi. "Kendisine gidip suratını domuz ağılına sürmesini söyler, sonra da sokağa çıkar, beni karşılığında dünyaları istemeden öpecek bir başkasını bulurdum. Birini mutlaka bulursun. Senin geldiğin topraklarda fırlattığın herhangi bir yarım tuğlanın birine isabet etmemesi olanaksız gibidir."</p>

  <p>"Başka hiç kız <span class="t10">yok,"</span> dedi Tristran, kendinden emin bir tavırla.</p>

  <p>Küçük adam burunu çekti ve öteberilerini toplayıp birlikte yürüdüler.</p>

  <p>"Ciddi miydin?" dedi küçük adam. "Kayan yıldız konusunda?"</p>

  <p>"Evet," dedi Tristran.</p>

  <p>"Doğrusu yerinde olsam etrafta onun lafını etmezdim," dedi küçük adam. "Böyle bir bilgiyle fena anlamda ilgilenecek olanlar var. Suskun kalman daha iyi. Ama asla yalan söyleme." "Ne diyeyim o halde?"</p>

  <p>"Pekala," dedi adam, "sözgelimi, sana nereden geldiğini sorarlarsa, 'Arkamdan,' diyebilirsin, nereye gittiğini sorarlarsa da, 'Önüme,' dersin."</p>

  <p>"Anlıyorum," dedi Tristran.</p>

  <p>Yürüdükleri patikayı seçmek güçleşiyordu. Serin bir meltem Tristran'ın saçlarını kabarttı, bir titreme yayıldı vücuduna. Patika onları seyrek, açık renkli huş ağaçları bulunan gri bir koruluğa çıkardı.</p>

  <p>"Sence yol uzun olacak mı?" diye sordu Tristran. "Yıldıza kadar?"</p>

  <p>"Babil'e kaç mil kaldı?" dedi küçük adam, söz sanatı yaparak. "Bu yoldan son geçişimde bu koru burada değildi," diye ekledi.</p>

  <p><span class="t10">"Babil'e kaç mil kald</span><span class="t10">ı</span><span class="t10">,"</span> diye okudu Tristran kendi kendine, gri korulukta yürürlerken.</p>

  <p class="p19"><span class="t10">"Üç yirmi mil ve bir de on</span></p>

  <p class="p19"><span class="t10">Oraya mum</span> <span class="t10">ı</span><span class="t10">ş</span><span class="t10">ığı</span><span class="t10">nda varabilir miyim?</span></p>

  <p class="p19"><span class="t10">Evet ve tekrar dönebilirsin de</span></p>

  <p class="p19"><span class="t10">Evet, ayaklar</span><span class="t10">ı</span><span class="t10">n çevik ve tetikse,</span></p>

  <p class="p19"><span class="t10">Oraya mum</span> <span class="t10">ı</span><span class="t10">ş</span><span class="t10">ığı</span><span class="t10">nda varabilirsin."</span></p>

  <p class="p19"><span class="t10">&nbsp;</span></p>

  <p>"İşte bu," dedi küçük, tüylü adam, kafası bir şeye takılmış ya da biraz gerginmiş gibi kuşkuyla iki yana sallanarak.</p>

  <p>"Bu yalnızca bir çocuk şiiri," dedi Tristran.</p>

  <p>"Yalnızca bir <span class="t10">çocuk...?</span> Vay canına, duvarın bu tarafında o küçük efsun için yedi yıllık zorlu bir uğraş verecek pek çok kimse var. Senin geldiğin yerlerde ise siz onları bebeklere 'uyusun da büyüsün bebeğim' ya da 'dum ba da dum dum'un yanında mırıldanıyorsunuz, ayrıca üzerinde düşünmeksizin... Üşüdün mü, delikanlı?"</p>

  <p>"Madem sözünü ettin, biraz üşüyorum, evet."</p>

  <p>"Çevrene bak. Bir patika görebiliyor musun?"</p>

  <p>Tristran gözlerini kırpıştırdı. Gri koruluk ışığı, rengi ve uzaklığı içine çekip yutuyordu. Bir patikayı izlediklerini sanmıştı, oysa şimdi patikayı görmeye çalıştığında donuk ve titrek bir ışık yaymış ve görme duyusunun bir yanılsaması gibi ortadan kaybolmuştu. <span class="t10">Ş</span><span class="t10">u</span> ağacı ve <span class="t10">ş</span><span class="t10">u</span> ağacı ve <span class="t10">ş</span><span class="t10">u</span> kayayı patikanın işaretleri olarak tasarlamıştı... fakat patika yoktu, sadece kasvet, alacakaranlık ve solgun ağaçlardı var olan. "Şimdi çattık belaya," dedi tüylü adam, alçak sesle.</p>

  <p>"Koşalım mı?" Tristran melon şapkasını çıkardı ve önüne tuttu.</p>

  <p>Küçük adam başını iki yana salladı. "Çok anlamlı değil," dedi. "Tuzağın içine girdik ve koşsak dahi hala onun içinde olacağız."</p>

  <p>En yakın ağaca yürüdü, uzun, açık renkli, huşa benzer bir ağaç gövdesiydi bu ve ona esaslı bir tekme attı. Birkaç kurumuş yaprak düştü, ardından da beyaz bir şey kuru, hışırtılı bir sesle dallardan yere devrildi.</p>

  <p>Tristran onun yanına gitti ve yere baktı; bu bir kuş iskeletiydi, temiz ve beyaz ve kuru.</p>

  <p>Küçük adam titredi. "Kaleye kapatabilirdim," dedi Tristran'a, "ancak kaleye kapatmakla şimdikinden daha iyi durumda olacağımız hiç kimse yok. .. uçarak kaçmak söz konusu değil, <span class="t10">o</span> yaratığa bakılırsa." Pençeyi andıran bir ayakla iskeleti dürttü. "Ve senin gibi kimseler tünel kazmayı asla öğrenmezler; bize çok fazla yarar sağlayacak olmamakla beraber... "</p>

  <p>"Belki kendimizi silahlandırabiliriz," dedi Tristran.</p>

  <p>"Kendimizi silahlandırmak mı?"</p>

  <p>"Onlar gelmeden."</p>

  <p>"Onlar <span class="t10">gelmeden</span> mi? Onlar <span class="t10">buradalar,</span> yahu, seni puding kafalı. Ağaçların kendileri onlar. Kuruyup sararmış bir ormanın içindeyiz."</p>

  <p>"Kuruyup sararmış bir ormanın mı?"</p>

  <p>"Bu benim kendi hatam; nereye gittiğimize daha fazla dikkat ediyor olmalıydım. Şimdi sen asla yıldızına kavuşamayacaksın, ben de asla malımı alamayacağım. Bir gün korulukta kaybolmuş bir başka dangalak iskeletlerimizi düdük gibi tertemiz sıyrılmış halde bulacak, hepsi de bu olacak."</p>

  <p>Tristran etrafına bakındı. Karanlıkta ağaçlar daha kesif bir biçimde etrafa doluşuyorlarmış gibi göründü, ancak gerçekte hiçbir şeyin hareket ettiğini görmemişti. Küçük adamın saçmalıyor ya da varlıkları zihninde kuruyor olup olmadığını merak etti.</p>

  <p>Sol elini bir şey soktu. Bir böcek göreceğini sanarak üzerine hafifçe vurdu. Eğilip bakınca gördüğü solgun, sarı bir yapraktı. Hışırtıyla yere düştü. Elinin tersinden damar damar kurumamış, kızıl kan fışkırdı. Çevrelerindeki koruluk hışırdadı.</p>

  <p>"Yapabileceğimiz herhangi bir şey var mı?" diye sordu Tristran.</p>

  <p>"Düşünebildiğim hiçbir şey. Gerçek patikanın ne tarafta olduğunu bir bilseydik. .. kurumuş orman bile gerçek patikayı yok edemezdi. Onu kesinlikle bizden sak-layamaz, sadece bizi tuzağa ve ondan uzağa düşürebilir. .. " Küçük adam omuz silkerek iç geçirdi.</p>

  <p>Tristran elini yukarı kaldırdı ve alnını kaşıdı. "Ben ... ben patikanın nerede olduğunu <span class="t10">biliyorum,"</span> dedi. Eliyle gösterdi. "Şu yolun aşağısında."</p>

  <p>Küçük adamın boncuk karası gözleri parladı. "Emin misin?"</p>

  <p>"Evet, bayım. Şu küçük koru boyunca ve sonra sağdan biraz yukarıya. Patikanın bulunduğu yer orası."</p>

  <p>"Nereden biliyorsun?" diye sordu adam.</p>

  <p><span class="t10">"Biliyomm,"</span> diye yanıtladı Tristran.</p>

  <p>"Tamam. Haydi bakalım!" Böylece küçük adam yükünü kaptı ve Tristran'ın deri çantası sallanarak ve bacaklarına çarparak, kalbi küt küt atarak, soluğu tıkanarak ayak uydurabileceği kadar yavaş adımlarla seğirtti.</p>

  <p>"Hayır! O tarafa değil. Sola dön!" diye bağırdı Tristran. Dallar ve dikenler giysilerini yarıyor ve yırtıyordu. Sessizce koşmaya devam ettiler.</p>

  <p>Ağaçlar kendilerini bir duvar oluşturacak şekilde yerleştirmiş gibiydi. Yapraklar sağanak halinde çevrelerine düşüyor, Tristran'ın vücuduna değdiklerinde batıyor ve canını acıtıyor, giysilerini kesiyor ve parçalara ayırıyorlardı. Tepeden yukarı, boştaki elinin tüm gücüyle yapraklara vurarak, çantasının yassı yüzeyini sürgünlere ve dallara çarparak güçlükle tırmandı.</p>

  <p>Sessizlik bir şeyin çığlığıyla bozuldu. Küçük, tüylü adamdı bu. Durduğu yerde ölü gibi kalakalmıştı ve başı geriye atılmış bir halde gökyüzüne doğru ulumaya başlamıştı.</p>

  <p>"Canlan," dedi Tristran. "Neredeyse vardık sayılır." Küçük adamın serbest elini daha iri olan kendi elinin içinde sımsıkı kavradı ve onu öne doğru çekti.</p>

  <p>Ve sonrasında gerçek patikada duruyorlardı; gri koruluk boyunca uzanan orakla biçilmiş yeşil bir çimenlikte. "Burada güvende miyiz?" diye sordu Tristran, nefes nefese ve kaygıyla etrafına bakınarak.</p>

  <p>"Güvendeyiz, patikadan ayrılmadığımız sürece," dedi küçük, tüylü adam, sonra da yükünü indirerek patikanın çimlerine oturdu ve üzerlerindeki ağaçlara dikti gözlerini.</p>

  <p>Solgun ağaçlar sarsıldı, gerçi hiçbir esinti yoktu ortada ve Tristran'a öfkeden sarsılmışlar gibi geldi.</p>

  <p>Arkadaşı titremeye başlamıştı, tüylü parmakları yeşil çimenliği tırmıklıyor ve sıvazlıyordu. Derken bakışlarını Tristran'a doğru kaldırdı. "Sanmıyorum ki, üzerinde bir şişe alkollü bir şey bulunsun? Ya da olur a, bir fincan sıcak, şekerli çay?"</p>

  <p>"Hayır," dedi Tristran. "Korkarım yok."</p>

  <p>Küçük adam burnunu çekti ve beceriksizce devasa bohçasının kilidini arandı. "Arkanı dön," dedi Tristran'a. "Gizlice bakmak yok."</p>

  <p>Tristran başka tarafa döndü.</p>

  <p>Bir altını üstüne getirme, itişme sesi oldu. Ardından kapanan bir kilidin şaklama sesi ve sonra, "Dönebilirsin istersen," sözcükleri duyuldu. Küçük adam emaye bir şişe tutuyordu elinde. Tıpasını boş yere çekiştirip duruyordu.</p>

  <p>"Şey. Sana yardım etmemi ister misin?" Tristran küçük, tüylü adamın ricasına öfkelenmemesini umuyordu. Boşuna kaygılanmıştı; arkadaşı şişeyi ellerine tutuşturdu.</p>

  <p>"Haydi bakalım," dedi. "Bunu halledecek parmaklara sahipsin."</p>

  <p>Tristran çekiştirdi ve şişenin tıpasını çıkardı. Sarhoş edici, odun dumanı ve karanfille karıştırılmış bala benzer bir şeyin kokusunu alabiliyordu. Şişeyi tekrar küçük adama uzattı.</p>

  <p>"Bunun kadar nadir bulunan ve mükemmel bir şeyi şişeden içmek bir suçtur," dedi küçük, tüylü adam. Küçük tahta kupayı kemerinden çıkarıp aldı ve titreyerek kehribar renkli bir sıvıyı az miktarda içine boşalttı. Onu kokladı, daha sonra yudumladı, ardından da küçük, sivri dişlerle gülümsedi.</p>

  <p>"Aaahhhh. Şimdi daha iyi."</p>

  <p>Kupayı Tristran'a uzattı.</p>

  <p>"Ağır ağır yudumla," dedi. "Bir kralın fidyesine bedeldir bu şişe. Bana iki kocaman mavi beyaz elmasa, şarkı söyleyen mekanik bir mavi kuşa ve bir ejderhanın puluna mal oldu."</p>

  <p>Tristran içeceği yudumladı. Sıvı onu ayaklarının ucuna kadar ısıttı ve kafası küçük kabarcıklarla doluymuş gibi hissettirdi.</p>

  <p>"Güzel, di mi?"</p>

  <p>Tristran başıyla onayladı.</p>

  <p>"Senin ve benim gibiler için fazla güzel, korkarım ki. Yine de. Sıkıntılı zamanlarda birebir, ki bu kesinlikle sıkıntılı bir zaman. Bu koruluktan çıkalım," dedi küçük tüylü adam. "Hangi yöne, gerçi...?"</p>

  <p>"Şu yöne," dedi Tristran, sol taraflarını işaret ederek.</p>

  <p>Küçük adam küçük şişenin tıpasın taktı ve onu cebine koydu, çıkınını omuzladı ve ikisi birlikte gri koruluk boyunca, çimenlik patikadan aşağı yürüdüler.</p>

  <p>Birkaç saat sonra beyaz ağaçlar seyrelmeye başladı, ardından kurumuş ağaçlığın içindeydiler ve yüksek bir bayırın yanısıra düzgün olmayan taşlardan örülmüş iki alçak duvarın arasında yürümekteydiler. Tristran arkasına, gelmiş oldukları yöne baktığında herhangi bir koruluğa ait hiçbir iz yoktu; arkalarındaki yol erguvani doruklu, süpürge otu kaplı tepelerden oluşuyordu.</p>

  <p>"Burada durabiliriz," dedi arkadaşı. Konuşmamız gereken şeyler var. Otur."</p>

  <p>Devasa çantasını indirdi ve onun üzerine çıktı, böylece aşağıya yolun kenarındaki bir kayaya oturmuş olan Tristran'a bakıyordu. "Tam olarak kavramadığım bir şey var burada. Şimdi, söyle bana. Nereden geldin sen?"</p>

  <p>"Duvar'dan," dedi Tristran. "Sana söyledim."</p>

  <p>"Baban ve annen kim?"</p>

  <p>"Babamın adı Dunstan Thorn. Annem Daisy Thorn'dur."</p>

  <p>"Hımm. Dunstan Thorn... Hım. Babana bir kez rastlamıştım. Beni bir geceliğine misafir etmişti. Fena bir adam değil, insan azıcık yatacak yer kapmaya çalışırken istifini biraz olsun bozmasa da." Ağzını ve burnunu kaşıdı. "Bu olanları yine de açıklamıyor... ailende <span class="t10">ola</span><span class="t10">ğ</span><span class="t10">and</span><span class="t10">ı</span><span class="t10">ş</span><span class="t10">ı</span> herhangi bir şey yok, değil mi?"</p>

  <p>"Kızkardeşim Louisa, kulaklarını oynatabiliyor."</p>

  <p>Küçük tüylü adam kendi kocaman, tüylü kulaklarını aldırışsızca oynattı. "Hayır, bu değil," dedi. "Daha çok, şöhretli bir büyücü kadın olan bir büyükanne, ya da önemli bir sihirbaz olan bir amca veya ailenin soy ağacının bir yerinde iyi saatte olsunlarla bir bağlantı geçiyordu aklımdan."</p>

  <p>"Bildiğim kadarıyla hiçbiri yok," dedi Tristran açıkça.</p>

  <p>Küçük adam konuyu değiştirdi. "Duvar köyü nerede?" diye sordu. Tristran eliyle gösterdi. "Tartışmalı Tepeler nerede?" Tristran duraksamaksızın bir kere daha gösterdi. "Catavarian Adaları nerede?" Tristran güneybatıyı gösterdi. Küçük adam onların sözünü edene kadar Tartışmalı Tepelerin ya da Catavarian Adaları'nın varlığından haberi olmamıştı, yine de kendi içinde, sol ayağının ya da suratında burnunun nerede bulunduğundan emin olduğu kadar emindi onların yerlerinden.</p>

  <p>"Hımm. Şimdi. Yüce Dişi Dana Muskish'in nerede olduğunu biliyor musun?"</p>

  <p>Tristran başını iki yana salladı.</p>

  <p>"Yüce Dişi Dana Muskish'in Ötelere Işık Veren Kalesi'nin nerede olduğunu biliyor musun?"</p>

  <p>Tristran gösterdi, kendinden emin olarak.</p>

  <p>"Peki ya Paris? Fransa'da olan?"</p>

  <p>Tristran bir an düşündü. "Eh, Duvar oradaysa, bana öyle geliyor ki, Paris de aşağı yukarı aynı doğrultuda olmalı, öyle değil mi?"</p>

  <p>"Bakalım," dedi küçük, tüylü adam, Tristran'a olduğu kadar kendi kendine de konuşarak. "Perili Ülke'deki yerleri bulabiliyorsun, ancak kendi ülkendekileri değil; Duvar hariç, hem o da bir sınırdır. İnsanları bulamıyorsun... fakat... söyle bana, delikanlı, aradığın bu yıldızı bulabilir misin?"</p>

  <p>Tristran hemen işaret etti. "Şu tarafta," dedi. "Hımm. Bu güzel. Fakat hâlâ hiçbir şeyi açıklamıyor. Aç mısın?"</p>

  <p>"Biraz. Ayrıca giysilerim paçavraya döndü ve yırtıldı," dedi Tristran, pantolonunda ve paltosunda bulunan, koştuğu esnada dalların ve dikenlerin kendisini yakalamış, yaprakların birden fırlayıp üzerini kesmiş olduğu yerlerdeki iri delikleri parmağıyla göstererek. "Üstelik çizmelerime bak..." "Çantanda ne var?"</p>

  <p>Tristran Gladstone çantasını açtı. "Elmalar. Peynir. Yarım somun köy ekmeği. Bir kavanoz da balık ezmesi. Çakım. Bir kat iç çamaşırım ve birkaç çift yün çorabım var. Sanırım daha fazla giysi getirmem gerekirdi..."</p>

  <p>"Balık ezmesi sende kalsın," dedi gezgin arkadaşı ve kalan yiyeceği çabucak iki eşit yığına böldü.</p>

  <p>"Bana iyilik ettin," dedi, körpe bir elmayı kütürdeterek yerken, "ve böyle bir şeyi unutmam ben. Önce elbiselerini halledecek, daha sonra da seni yıldızının peşine yolcu edeceğiz. Tamam?"</p>

  <p>"Son derece incesiniz," dedi Tristran tedirginlikle, peynirini payına düşen ekmek kabuğunun üzerine dilimlerken.</p>

  <p>"Pekala," dedi küçük, tüylü adam. "Sana bir battaniye bulalım."</p>

  <p>Şafakta Stormhold'un üç lordu altı siyah at tarafından çekilen bir arabanın içinde sarp ve kayalık dağ yolundan aşağı indi. Atlar siyah tüy sorguçlarını aşağı yukarı sallıyorlardı, araba henüz siyaha boyanmıştı ve Stormhold lordlarının her biri mateme uygun giyinmişlerdi.</p>

  <p>Primus'a bakıldığında bu rahiplere özgü uzun, siyah bir cübbe şeklini alıyordu; Tertius'un üzerinde yaslı bir tacirin ciddi, ölçülü kılığı varken Septimus Rönesans erkeklerinin giydiği türden siyah bir yelek ve dar, kısa bir pantolon ile içinde siyah bir tüy bulunan siyah bir şapka giymişti ve Elizabeth dönemine ait tarihsel bir kısa oyundaki züppe tavırlı kiralık bir katile benziyordu fena halde.</p>

  <p>Stormhold'un lordları birbirlerine göz attı, biri tedbirli, biri ihtiyatlı, biri boş bakışlı. Hiçbir şey konuşmadılar; ittifaklar mümkün olsaydı Tertius Septimus'a karşı Primus'un yanında yer alabilirdi. Ne var ki, herhangi bir ittifak söz konusu değildi.</p>

  <p>At arabası çatırdadı ve sarsıldı.</p>

  <p>Birer defa, üç lordun her birinin ihtiyaçlarını gidermesi için durdu. Daha sonra tepelik yoldan aşağı çatırdamaya devam etti. Stormhold'un üç lordu beraberce babalarının kalıntılarını Atalar Salonu'na yerleştirmişti. Ölü kardeşleri onları konağın kapılarından izlemiş, fakat hiçbir şey söylememişlerdi.</p>

  <p>Akşama doğru arabacı seslendi, "Nottaway!", sonra da, bir deve ait kır evinin harabelerini andıran bir şeyin karşısına inşa edilmiş, yıkılıverecekmiş hissini uyandıran bir hanın dışında arabaya koşulu atların dizginlerini çekti.</p>

  <p>Stormhold'un üç lordu arabadan inerek uyuşmuş bacaklarını açmak için gezindi. Hanın şişe camlı pencerelerinden yüzler onları izliyordu.</p>

  <p>Hancı, ki kendisi kolay öfkelenen zayıf kişilikli bir cüceydi, kapıdan dışarı baktı. "Yatakları havalandırmamız gerekecek ve de ateşe bir kap koyun eti yahnisi koymamız," diye seslendi.</p>

  <p>"Kaç yatak havalandırılacak?" diye sordu oda hizmetçisi Letitia, merdiven boşluğundan.</p>

  <p>"Üç," dedi cüce. "Bahse girerim, arabacılarını atların yanında yatırırlar."</p>

  <p>"Amma da üç!" diye fısıldadı bar kızı Tilly, seyis Lacey'e, "kim olsa o muhteşem beyefendilerin yedisinin birden yol üstünde dikildiğini görebilir."</p>

  <p>Ancak Stormhold'un lordları içeri girdiğinde onlardan yalnızca üçü vardı ve arabacıların ahırlarda uyuyacağını bildirdiler.</p>

  <p>Akşam yemeği koyun eti yahnisiydi, ekmek somunları ise öyle sıcak ve tazeydi ki, yarılıp açıldıklarında buhar çıkarıyorlardı ve lordların her biri en iyi kalite Baragundiya şarabından açılmamış birer şişe aldı (çünkü hiçbir lord bir şişeyi arkadaşlarıyla paylaşmaz, ne de şarabın şişeden kadehe dökülmesine izin verirdi). Bu, -misafirlerinin yanında dile getirilmiş değilse de- şarabın nefes almasının gerektiği kanısında olan cüceyi şaşırtıp sıkıntıya soktu.</p>

  <p>Arabacıları kendi tabağındaki yahniyi yedi, iki kupa dolusu birayı içti ve uyumak üzere ahırlara gitti. Üç kardeş kendilerine ait odalara çekildi ve kapıları sürgüledi.</p>

  <p>Tertius kendisine yatağı ısıtmak için kullanılan saplı ve kapaklı madeni kabı getirdiği sırada oda hizmetçisi Letitia'nın eline gümüş bir bozukluk sokuşturuvermişti, dolayısıyla gece yarısından hemen önce kapısı hafifçe tıklatıldığında hiç de şaşırmadı.</p>

  <p>Kızın üzerinde tek parça beyaz bir kombinezon vardı ve adam kapıyı açarken reverans yaparak utangaç bir tavırla ona gülümsedi. Elinde bir şişe şarap tutuyordu.</p>

  <p>Kapıyı ardından kapadı ve onu yatağa götürdü, ki orada önce ona kombinezonunu çıkarttırdı ve mum ışığında yüzünü ve vücudunu inceledikten, onu alnından, dudaklarından, meme başlarından, göbeğinden ve ayak uçlarından öptükten ve mumu söndürdükten sonra, solgun ay ışığında, konuşmaksızın sevişti onunla.</p>

  <p>Bir zaman sonra hırıldadı ve hareketsiz kaldı.</p>

  <p>"Al bakalım sevgilim, nasıl, güzel miydi?" diye sordu Letitia.</p>

  <p>"Evet," dedi Tertius ihtiyatla, sanki onun sözleri bir tuzağı gizliyormuş gibi. "Öyleydi."</p>

  <p>"Ben gitmeden bir tur daha ister miydin?"</p>

  <p>Tertius yanıt olarak bacaklarının arasını gösterdi. Letitia kıkırdadı. "Göz açıp kapayasıya dikiltebiliriz <span class="t10">onu</span> tekrar," dedi. Ardından da getirmiş ve yatağın yanına koymuş olduğu şarap şişesinden mantarı çekip çıkardı ve onu Tertius'a uzattı.</p>

  <p>Tertius kıza sırıttı ve biraz şarap yudumladıktan sonra onu kendine çekti.</p>

  <p>"İyi geleceğine bahse girerim," dedi kız ona. "Şimdi sevgilim, bu nasıl hoşuma gider; ben sana göstereyim bu defa... hey, sorun nedir?" Zira Stormhold Lordu Tertius gözleri faltaşı gibi, soluması güçleşmiş bir halde yatağında bir sağa bir sola debeleniyordu.</p>

  <p>"Şu şarap," dedi nefes nefese. "Nereden aldın onu?"</p>

  <p>"Kardeşin," dedi Letty. "Ona merdivende rastladım. Bunun harika bir ayıltıcı ve sertleştirici olduğunu ve bize asla unutamayacağımız bir gece sunacağını söyledi bana."</p>

  <p>"Sonuçta sundu da," dedi Tertius soluğunun arasında ve seğirdi, bir, iki, üç kere ve sonrasında kaskatı oldu. Ve de son derece hareketsiz.</p>

  <p>Tertius Letitia'nın çığlık atmaya başladığını adeta çok uzun bir yol öteden gelir gibi duydu. Duvarın yanında, karanlıkta kendisiyle birlikte dikilen dört tanıdık suretin farkına vardı.</p>

  <p>"Çok güzel biriydi," diye fısıldadı Secundus ve Letitia perdelerin hışırdadığını duyduğunu sandı.</p>

  <p>"Septimus son derece kurnaz," dedi Quintus. "Yılan balığı tabağıma bırakıverdiği ölüm çileklerindeki ilaçla tıpatıp aynı terkipte hazırlanmış bu," dedi ve Letitia dağlardaki kayalıklardan uğuldayarak inen rüzgârı duyduğunu sandı.</p>

  <p>Çığlıklarıyla uyanan han sakinlerine kapıyı açtı ve bunu bir arama çalışması izledi. Gelgelelim Lord Septimus hiçbir yerde bulunamadı, dahası siyah aygırlardan biri (arabacının uyuduğu ve horuldadığı ve uyandırılmasının olanaksız olduğu) ahırdan kaybolmuştu.</p>

  <p>Lord Primus ertesi sabah kalktığında berbat bir ruh hali içindeydi.</p>

  <p>Letitia'nın öldürülmesine, onun da Tertius kadar Septimus'un şeytanlığının bir kurbanı olduğunu belirterek karşı çıktı, bununla birlikte kendisinin Tertius'un cesedine Stormhold Şatosu'na kadar eşlik etmesini emretti.</p>

  <p>Cesedi taşıması için siyah atlardan birini ve bir kese gümüş sikkeyi ona bıraktı. Nottawayli bir köylüye -kurtların atı ya da kardeşinin küllerini çalıp kaçmamalarını sağlama almak için- onunla beraber yolculuk etmesi karşılığında ödemek ve sonunda uyandığı zaman arabacıya parasını vermek için yeterliydi.</p>

  <p>Sonra da, Lord Primus, dört kömür karası aygırın çektiği at arabasının içinde tek başına, oraya gelmiş olduğundan besbelli daha kötü bir ruh hali içinde Nottaway köyünden ayrıldı.</p>

  <p>Brevis bir kementi çekiştirerek yolların birleştiği yere vardı. Kement Brevis'ın satmak üzere pazara götürmekte olduğu sakallı, boynuzlu, kem gözlü bir tekeye bağlıydı.</p>

  <p>O sabah Brevis'ın annesi onun önündeki masanın üzerine tek bir turp koymuş ve, "Brevis, oğlum. Bugün topraktan bütün çıkarabildiğim bu turp. Bütün ürünlerimiz mahvoldu ve olan yiyeceğimiz tükendi. Tekeden başka satacak hiçbir şeyimiz yok. Bu nedenle senden tekeye yular takınanı ve onu pazara götürüp bir çiftçiye satmanı istiyorum. O tekenin karşılığında alacağın bozuk paralarla -ki bir florinden aşağı hiçbir şeyi kabul etmeyeceksin, dikkatini çekerim- bir tavuk al, mısır da al, ayrıca şalgam da; böylece açlıktan ölmeyiz belki," demişti.</p>

  <p>Böylece Brevis odun gibi sert ve dile acılık veren turpunu çiğnemiş ve sabahın geri kalanını ağılının her tarafında keçinin ardından koşmakla, bu arada kaburgasına bir darbe ve kalçasına bir ısırık almakla geçirmiş ve sonunda, oradan geçen bir seyyar lehimcinin yardımıyla tekeye yular taktıracak kadar boyun eğdirmişti ve lehimcinin tekeden aldığı yaralarını sargı beziyle sarma işini annesine bırakarak tekeyi pazara doğru sürüklemişti.</p>

  <p>Zaman zaman tekenin aklına ileri atılmak esiverir ve Brevis, botlarının ökçeleri araba yolunun kurumuş çamurunda bilenerek, teke -ansızın ve haber vermeden, Brevis'in ayırdına varabildiği hiçbir neden olmaksızın-durmaya karar verene dek onun ardından yerlerde sürüklenirdi. Daha sonra Brevis kendini toparlar ve tekrar hayvanı sürüklemeye dönerdi.</p>

  <p>Uzlaşmaz bir tekeyi çekerek, tere batmış bir halde, aç ve yara bere içinde koruluğun kenarındaki kavşağa vardı. Kavşakta uzun boylu bir kadın dikilmekteydi. Siyah saçlarını çevreleyen kırmızı başlığın üzerinde gümüş bir taç duruyordu ve elbisesi dudaklar kadar kırmızıydı.</p>

  <p>"Sana ne derler, delikanlı?" diye sordu, amberli kahverengi balı andıran bir sesle.</p>

  <p>"Bana Brevis derler, efendim," dedi Brevis; kadının arkasındaki tuhaf bir şey gözüne ilişti. Küçük bir at arabasıydı, fakat araba oklarının arasına koşulmuş hiçbir şey yoktu. Oraya kadar nasıl gelmiş olduğunu merak etti.</p>

  <p>"Brevis," diye kedi gibi mırıldandı. "Çok güzel bir isim. Bana tekeni satmak ister misin, Brevis oğlan?"</p>

  <p>Brevis duraksadı. "Annem tekeyi pazara götürmemi söyledi," dedi, "ve onu bir tavuk ile biraz mısır ve birkaç şalgam karşılığında satmamı ve onun yuvasına değişiklik getirmemi."</p>

  <p>"Annen teke için ne kadar almanı söyledi sana?" diye sordu kırmızı entarili kadın. "En az bir florin," dedi.</p>

  <p>Gülümseyerek bir elini kaldırdı. Sarı bir şey parıldadı. "Hey, bu altın yirmi bir şilinliği vereceğim sana," dedi, "bir kümes dolusu tavuk ve yüz kilo şalgam almaya yeter."</p>

  <p>Delikanlının ağzı açık kaldı.</p>

  <p>"Anlaştık mı?"</p>

  <p>Oğlan başını salladı ve tekenin yularını tutan elini uzattı. Sınırsız refah ve sayılamayacak kadar çok şalgama dair görüntüler zihnini altüst ederken bütün söyleyebildiği, "İşte," oldu.</p>

  <p>Kadın yuları aldı. Ardından bir parmağını tekenin alnına, sarı gözlerinin arasına değdirdi ve yuları bıraktı.</p>

  <p>Brevis tekenin koruluğa doğru ya da yolların birisinden aşağı fırlamasını bekliyordu, fakat bulunduğu konumda dondurulmuş gibi olduğu yerde kaldı. Brevis altın yirmi bir şilinliği almak için elini uzattı.</p>

  <p>O zaman kadın çamurlu ayaklarının tabanlarından terli, kırpılmış saçlarına kadar onu inceleyerek kendisine baktı ve bir kere daha gülümsedi.</p>

  <p>"Biliyor musun," dedi, "uyumlu bir çiftin tek bir taneden çok daha etkileyici olacağını düşünüyorum. Sence de öyle değil mi?"</p>

  <p>Brevis onun neden bahsettiğini anlamadı ve ona böyle söylemek için ağzını açtı. Ancak tam o anda, onun uzun parmaklarından birini uzatarak gözlerinin arasına, burun kemiğine dokunmasıyla, kendini hiçbir şey söyleyemeyecek durumda buldu.</p>

  <p>Parmaklarını şakırdattı ve Brevis ile teke kadının arabasının okları arasında durmak üzere seğirttiler; bu anda Brevis dört ayak üzerinde yürüdüğünü ve yanı başındaki hayvandan boyca daha uzun görünmediğini fark ederek şaşkına döndü.</p>

  <p>Büyücü kadın kamçısını şaklattı ve birbirine eş bir çift boynuzlu beyaz teke tarafından çekilen araba çamurlu yoldan aşağı sarsılarak ilerledi.</p>

  <p>Küçük, tüylü adam Tristran'ın yırtık paltosunu, pantolonunu ve yeleğini almış, onu bir battaniyeye sarınmış halde bırakarak süpürgeotuyla kaplı üç tepenin arasındaki vadinin bağrına yuvalanmış olan köye doğru yürümüştü.</p>

  <p>Ilık akşamda Tristran battaniyenin altında oturuyor ve bekliyordu.</p>

  <p>Ardındaki alıç çalısında ışıklar yanıp sönüyordu. Bunların yıldız kurtları ya da ateş böcekleri olduklarını düşündü, ancak daha yakından gözlediğinde daldan dala yanıp sönen ve oradan oraya dolaşan minik insanlar olduklarını fark etti.</p>

  <p>Kibarca öksürdü. Yirmi kadar minik göz dik dik ona baktı. Küçük yaratıkların bazıları ortadan kayboldu. Diğerleri alıç çalısının yukarılarına çekilirken ötekilerden daha cesur olan bir avuç kadarı ona doğru uçuştu.</p>

  <p>Parçalanmış çizmelerinin, battaniyenin, iç çamaşırlarının ve melon şapkasının içinde Tristran'ı göstererek yüksek sesle, çan çıngırtısı tonlarında gülmeye başladılar. Tristran kızardı ve battaniyeyi üzerine çekti.</p>

  <p>Küçük topluluktan biri şarkı söylüyordu;</p>

  <p class="p20"><span class="t10">Hokus pokus</span></p>

  <p class="p20"><span class="t10">Battaniyenin içinde bir o</span><span class="t10">ğ</span><span class="t10">lan</span></p>

  <p class="p20"><span class="t10">Ahmakça bir ava ç</span><span class="t10">ı</span><span class="t10">km</span><span class="t10">ı</span><span class="t10">ş</span></p>

  <p class="p20"><span class="t10">Bir y</span><span class="t10">ı</span><span class="t10">ld</span><span class="t10">ı</span><span class="t10">z</span><span class="t10">ı</span> <span class="t10">aramak için</span></p>

  <p class="p20"><span class="t10">Tart</span><span class="t10">ı</span><span class="t10">ş</span><span class="t10">ma götürmez ki,</span></p>

  <p class="p20"><span class="t10">Periler Ülkesi'nin içine yap</span><span class="t10">ı</span><span class="t10">lan yolculuklar</span></p>

  <p class="p20"><span class="t10">Kim oldu</span><span class="t10">ğ</span><span class="t10">unuzu görmek için</span></p>

  <p class="p20"><span class="t10">Battaniyeyi s</span><span class="t10">ı</span><span class="t10">y</span><span class="t10">ı</span><span class="t10">r</span><span class="t10">ı</span><span class="t10">p al</span><span class="t10">ı</span><span class="t10">r.</span></p>

  <p class="p20"><span class="t10">&nbsp;</span></p>

  <p>Bir başkası da şarkı söylemekte idi;</p>

  <p class="p20"><span class="t10">Tristran Thorn</span></p>

  <p class="p20"><span class="t10">Tristran Thorn</span></p>

  <p class="p20"><span class="t10">Bilmez niye do</span><span class="t10">ğ</span><span class="t10">du</span><span class="t10">ğ</span><span class="t10">unu</span></p>

  <p class="p20"><span class="t10">Ve budalaca bir yemin savurdu</span><span class="t10">ğ</span><span class="t10">unu</span></p>

  <p class="p20"><span class="t10">Pantolon ve palto ve gömlek y</span><span class="t10">ı</span><span class="t10">rt</span><span class="t10">ı</span><span class="t10">ld</span><span class="t10">ı</span></p>

  <p class="p20"><span class="t10">Ondand</span><span class="t10">ı</span><span class="t10">r ki burada oturuyor</span></p>

  <p class="p20"><span class="t10">Tam bir ümitsizlik içinde</span></p>

  <p class="p20"><span class="t10">Pek yak</span><span class="t10">ı</span><span class="t10">nda gerçek a</span><span class="t10">ş</span><span class="t10">k</span><span class="t10">ı</span><span class="t10">n</span><span class="t10">ı</span><span class="t10">n</span></p>

  <p class="p20"><span class="t10">Küçümsemesiyle yüzle</span><span class="t10">ş</span><span class="t10">mek üzere</span></p>

  <p class="p20"><span class="t10">Wistran</span></p>

  <p class="p20"><span class="t10">Bistran</span></p>

  <p class="p20"><span class="t10">Tristran</span></p>

  <p class="p20"><span class="t10">Thorn.</span></p>

  <p><span class="t10">&nbsp;</span></p>

  <p>"Defolun, sizi aptal yaratıklar," dedi Tristran yuzu alev alev yanarak, el altında başka hiçbir şey bulunmadığından melon şapkasını onlara doğru fırlattı.</p>

  <p>Bu nedenle ki küçük, tüylü adam Şenkahkaha Köyü'nden (gerçi hayatta olanlardan hiç kimse söyleyemezdi köyün neden bu adla anıldığını, çünkü karanlık, kasvetli bir yerdi ve tarihin kaydedemediği kadar eski dönemlerden beri öyle olmuştu) geri geldiği zaman Tristran'ı bir battaniyeye sarınmış olarak bir alıç çalısının yanında beş karış suratla oturur ve şapkasının gidişine ağlanır halde buldu.</p>

  <p>"Gerçek aşkım hakkında gaddarca şeyler söylediler," dedi Tristran. "Bayan Victoria Forester hakkında. Buna nasıl cüret ederler?"</p>

  <p>"Küçük ahali her şeye cüret eder," dedi arkadaşı. "Ayrıca sürüyle zırva geveler. Bununla birlikte, söyledikleri mantıklı sözler de fevkalade çoktur. Onlara kulak vermek sana kalmış, aldırış etmemek de."</p>

  <p>"Pek yakında gerçek aşkımın küçümsemesiyle yüz yüze geleceğimi söylediler?"</p>

  <p>"Gerçekten yaptılar mı bunu?" Küçük, tüylü adam çeşit çeşit giysileri çimenliğin üzerine sermekte idi. Tristran onun serdiklerinin günün önceki saatlerinde kendi üzerinden çıkarmış olduğu giysilerle hiçbir bakımdan benzerlik taşımadığını ay ışığında bile görebiliyordu.</p>

  <p>Duvar köyünde erkekler kahverengi, gri ve siyah giysiler giyerdi ve çiftçilerin en sağlıklı ve pembe yüzlü olanının taktığı en kızıl boyun atkısı bile kısa süre sonra güneş ve yağmur tarafından soldurularak daha usule uygun bir renk alırdı. Tristran kırmızı, kanarya sarısı ve kuru yaprak rengi elbiseye, daha çok gezgin tiyatrocuların kostümlerine ya da kuzeni Joan'un sessiz sinema kutusunun içindekilere benzeyen giysilere baktı ve, "Benim elbiselerim?" dedi.</p>

  <p>"Senin elbiselerin bunlar şimdi," dedi küçük, tüylü adam, gururla. "Onları değiş tokuş ettim. Bu zımbırtılar daha iyi kalite -görüyorsun ya, o kadar kolay delinmez ve yırtılmaz- üstelik ne paçavraya dönmüş, ne de yırtığı var, dahası, bir yabancı olarak pek fazla göze batmazsın. Buralarda insanların giydiği budur, gördüğün gibi."</p>

  <p>Tristran arayışının geri kalanını bir battaniyeye sarınmış olarak, okul kitaplarından çıkmış vahşi bir yerli gibi gerçekleştirmeyi kurdu zihninde. Ardından bir iç çekişle çizmelerini çıkardı ve battaniyeyi çimenliğe düşürdü, az bir zaman sonra da, küçük, tüylü adamın rehberliğinde (Hayır, hayır, delikanlım, onun üzerine şunlar giyilir. İnsaf canım, şimdilerde onlara ne öğretiyorlar?) kaliteli yeni giysilerini üzerine geçirmişti.</p>

  <p>Yeni çizmeler eskilerin o güne değin uymadığı kadar iyi uymuştu kendisine.</p>

  <p>Kesinlikle kaliteli yeni giysilerdi bunlar. Arada bir dile getirildiği gibi giysilerin insan yaratmamalarına ve güzel tüylerin güzel kuşlar meydana getirmemelerine karşın, bir tarife belirli ölçüde çeşni katabilirler bazen. Kırmızı ve kanarya sarısı içindeki Tristran Thorn, paltosunun ve adamlık takımının içindeki Tristran Thorn ile aynı kişi değildi. Adımlarında önceleri rastlanmayan bir külhanbeyi tavrı, hareketlerinde bir gösterişlilik vardı. Çenesi aşağı değil yukarı bakıyordu ve üzerinde bir melon şapka olduğu sırada sahip olmadığı bir parıltı vardı gözlerinde.</p>

  <p>Küçük, tüylü adamın Şenkahkaha'dan dönüşte yanında getirmiş olduğu -buğulanmış alabalık, bir kap taze kabuklu bezelye, birkaç küçük üzümlü kek ve küçük bir şişe biradan oluşan- yemeği yerken Tristran yeni kılığını bir hayli benimsediğini hissediyordu.</p>

  <p>"Şu halde şimdi," dedi küçük, tüylü adam. "Kurumuş koruluktaki o yerde, delikanlım, benim hayatımı kurtardın, babanın da sen doğmadan önce bana bir iyiliği dokunmuştu ve benim borçlarını ödemeyen bir herif olduğumun söylenmesine izin vermem asla-" Tristran arkadaşının nasıl kendisi için zaten yeterinden fazlasını yapmış olduğuna dair bir şey* mırıldanmaya başladı, fakat küçük, tüylü adam onu duymazdan geldi ve sözlerine devam etti. "Demem o ki, düşünüp duruyordum; yıldızının yerini biliyorsun, değil mi?"</p>

  <p>Tristran duraksamadan karanlık ufku gösterdi.</p>

  <p>"Şimdi, öyleyse, yıldızın ne kadar uzakta? Bunu biliyor musun?"</p>

  <p>Tristran konu üzerine hiç kafa yormamıştı şimdiye kadar, fakat kendisini, "Bir insan yıldızın düşmüş olduğu yere ulaşmazdan önce, sadece uyumak için mola vererek, ay yarım düzine kere üzerinde yükselir ve batarken, tuzaklarla dolu dağları ve alev gibi kızgın çölleri aşarak yürüyebilir," derken buldu.</p>

  <p>Bu hiç de onun söyleyeceği türden bir şey gibi gelmiyordu ve şaşkınlıkla gözlerini kırpıştırdı.</p>

  <p>"Düşündüğüm gibi," dedi küçük, tüylü adam, yüküne doğru giderek kilidinin nasıl açıldığını Tristran'ın görememesi için onun üzerine eğildiği sırada. "Üstelik onun peşine düşecek olan tek kişi senmişsin gibi görünmüyor.</p>

  <p>Sana önceden ne söylediğimi hatırlıyor musun?"</p>

  <p>"Dışkımı içine gömmek için bir çukur kazmayla ilgili olanı mı?"</p>

  <p>"Onu değil."</p>

  <p>"Gerçek adımı, ne de gideceğim yeri hiç kimseye söylememe üzerine olanı mı'"</p>

  <p>"Onu da değil, bir kez daha."</p>

  <p>"O halde neyi?"</p>

  <p><span class="t10">"Babil'e kaç mil kald</span><span class="t10">ı</span><span class="t10">?</span> diye açıkladı adam.</p>

  <p>"Sahi. Evet. O."</p>

  <p><span class="t10">"Oraya mum</span> <span class="t10">ı</span><span class="t10">ş</span><span class="t10">ığı</span><span class="t10">nda varabilir miyim? Oraya ve tekrar geriye.</span> Sadece mum, görüyorsun ya. Pek çok mum başaramaz onu. Bir hayli uğraştırdı bunu bulmak." Sonra da yaban elması büyüklüğünde bir mum dibi çıkardı ve onu Tristran'a uzattı.</p>

  <p>Tristran mum dibinde herhangi bir bakımdan sıradanın ötesinde olan hiçbir şey göremedi. Bir mumdu, mum yağı değil, ayrıca epeyce kullanılmış ve erimişti. Fitil yana yana kömürleşmiş ve siyah idi.</p>

  <p>"Ne yapayım ben bunu?" diye sordu.</p>

  <p>"Her şeyin zamanı var," dedi küçük, tüylü adam ve çıkınından başka bir şey çıkardı. "Bunu da al. İhtiyacın olacak."</p>

  <p>Ay ışığında hafifçe parladı. Tristran onu aldı; küçük adamın hediyesi her bir ucunda birer ilmek bulunan ince bir gümüş zincire benziyordu. Soğuktu ve dokunulduğunda kayganlık duygusu veriyordu.</p>

  <p>"Bu nedir?"</p>

  <p>"Her zamanki. Kedi soluğu ve balık pulu ve de bir değirmen havuzundaki ay ışığı, cüceler tarafından eritilip demir karıştırılarak ocakta dövülmüş. Yıldızını yanında geri getirmek için ona ihtiyaç duyacaksın."</p>

  <p>"Duyacak mıyım?"</p>

  <p>"Ah, tabii ki."</p>

  <p>Tristran zinciri avcuna düşürdü; civa hissini uyandırıyordu. "Nerede saklayayım onu? Bu kahrolası elbiselerde hiç cebim yok."</p>

  <p>"Elinin bileğine sar, ihtiyacın olana değin. İşte öyle. Tamamdır. Fakat tüniğinde bir cebin var, orada altta, gördün mü?"</p>

  <p>Tristran gizlenmiş cebi buldu. Üzerinde küçük bir düğme deliği vardı ve kardeleni, Duvar'dan ayrılırken babasının bir şans simgesi olarak kendisine verdiği camdan çiçeği düğme deliğine yerleştirdi. Merakla sordu kendine, gerçekten ona şans getiriyor muydu, eğer öyleyse bu iyi mi yoksa kötü şans mıydı?</p>

  <p>Tristran ayağa kalktı. Deri çantasını elinde sımsıkı tutuyordu.</p>

  <p>"O halde şimdi," dedi küçük, tüylü adam. "Yapman gereken bu. Mumu sağ eline al; onu senin için yakacağım. Sonra da yıldızına doğru yürü. Onu buraya geri getirmek için zinciri kullanacaksın. Mumda fazla fitil kalmadı, bu yüzden en iyisi bu konuda atik davranman ve adımlarını canlı atman olacaktır; ağır kaldın mıydı pişman olursun buna. <span class="t10">Ayaklar çevik ve atik olacak,</span> evet mi?"</p>

  <p>"Ben ... ben sanıyorum öyle, evet," dedi Tristran.</p>

  <p>Beklenti içinde duruyordu. Küçük, tüylü adam bir elini üstü sarı, altı mavi bir alevle yanan mumun üzerinden geçirdi. Ani bir rüzgâr meydana geldi, ancak alevde en hafif bir titreme dahi olmadı.</p>

  <p>Tristran mumu eline aldı ve ileri doğru yürümeye başladı. Mum ışığı dünyayı aydınlatıyordu; her ağacı, çalılığı ve ince, uzun ot yapraklarını.</p>

  <p>Bir sonraki adımıyla Tristran bir gölün kenarında duruyordu ve mum ışığı suyun üzerinde pırıl pırıl parlamaktaydı ve sonraları dağların arasında, mum ışığının karlı yükseltilerin yaratıklarının gözünde yansıdığı ıssız kayalıklar boyunca; daha sonra ise, tamamen cisimsel olmamalarına karşın ağırlığını rahatlıkla kaldıran bulutların içinde; ardından da yerin altındaydı, mumunu sımsıkı elinde tutuyordu ve mum ışığı ıslak mağara duvarlarından tekrar onun üzerine düşürüyordu parıltısını; şimdi bir kez daha dağlardaydı; ve sonra vahşi ormanın içinden geçen bir yoldaydı, kırmızı elbiseli, yakaladığı bir anlık görüntüsüne bakılırsa Boadicea'nın tarih kitaplarında çizildiği türden bir görünüme sahip olan bir kadının kullandığı, iki keçi tarafından çekilen bir gezinti arabası gözüne takıldı çok kısa bir süre ve bir diğer adımda yapraklara kaplı bir dere yatağındaydı ve suyun etrafa sıçrayarak şırıltılarla küçük bir çaya vardığı sıradaki kıkırdamasını duyabiliyordu.</p>

  <p>Bir adım daha attı, fakat hala dere yatağındaydı. Yüksek eğreltiler ve karaağaçlar ve de bol miktarda yüksük otu vardı, gökyüzünde ay batmıştı üstelik. Mumu kaldırarak yere düşmüş bir yıldızı, belki bir kayayı ya da değerli bir taşı arandı, gelgelelim hiçbir şey görmedi.</p>

  <p>Yine de, çayın çağıldamaları altında bir şey duydu; bir burun çekme, bir yutkunma. Ağlamamaya çalışan birinin sesi.</p>

  <p>"Selam?" dedi Tristran.</p>

  <p>Burun çekme kesildi. Ancak Tristran bir fındık ağacının altında bir ışık görebildiğine emindi ve ona doğru yürüdü.</p>

  <p>"Affedersiniz," dedi, fındık ağacının altında oturan her kimse onu sakinleştirmek ümidiyle, bir de şapkasını çalmış olan küçük adamlardan birkaçı daha olmasın diye dua ederek. "Bir yıldızı arıyorum."</p>

  <p>Yanıt olarak ağacın altından ıslak bir toprak parçası fırlayarak Tristran'ın yüzünün kenarına çarptı. Canını biraz acıttı, gömleğinden aşağı ve giysilerinin altına da toprak parçaları döküldü.</p>

  <p>"Seni incitecek değilim," dedi yüksek sesle.</p>

  <p>Bu defa, başka bir toprak parçasının kendisine çarpmak üzere hızla yaklaştığı sırada darbeden kaçmak için hızla yana çekildi ve o da ardındaki bir karaağacı vurdu. Öne doğru yürüdü.</p>

  <p>"Git buradan," dedi, az önce ağlamaktaymış gibi gelen, tamamen soğuk ve yutkunmalı bir ses, "sadece git buradan ve beni yalnız bırak."</p>

  <p>Bir fındık ağacının altına uluorta yayılıp yatmıştı ve dostça olmaktan bütünüyle uzak, tehditkar bir bakışla Tristran'ı süzmekteydi. Başka bir çamur topağını tehditle ona doğru kaldırdı, fakat atmadı.</p>

  <p>Gözleri kızarık ve soğuktu. Saçları beyaz denecek kadar açık sarıydı, elbisesi mum ışığında parıldayan mavi ipektendi. Orada otururken ışıl ışıl parıltılar saçıyordu. "Lütfen daha fazla çamur fırlatma bana," diye yalvardı Tristran. "Bak. Seni rahatsız etmek istemedim. Sadece buralarda bir yerde düşmüş bir yıldız var ve mum sönmeden onu alıp geri götürmek zorundayım."</p>

  <p>"Bacağımı kırdım," dedi genç hanım.</p>

  <p>"Üzgünüm, elbette ki," dedi Tristran. "Ama <span class="t10">y</span><span class="t10">ı</span><span class="t10">ld</span><span class="t10">ı</span><span class="t10">z."</span></p>

  <p>"Bacağımı kırdım," dedi ona acıyla, "düştüğüm zaman." Hemen ardından da çamur topağını büyük bir güçle ona fırlattı. Hareket ettiği sırada toz zerreleri parıldayarak kolundan aşağı döküldü.</p>

  <p>Çamur parçası Tristran'ın göğsüne çarptı.</p>

  <p>"Git buradan," diye hıçkırdı, yüzünü kollarına gömerek. "Git buradan ve beni yalnız bırak."</p>

  <p>"Yıldız sensin," dedi Tristran, anlamaya başlayarak.</p>

  <p>"Sen de bir sersem kafalısın," dedi kız acı içinde, "ve bir ahmak, bir mankafa, bir beyinsiz ve bir züppe!"</p>

  <p>"Evet," dedi Tristran. "Galiba o yerdeyim." Bunun üzerine gümüş zincirin bir ucunu çözdü ve kızın ince bileğine dolayıverdi. Zincirin ilmeğinin kendi bileğinin etrafında gerildiğini hissediyordu.</p>

  <p>Kız gözlerini acıyla kaldırarak ona dik dik baktı. "Ne," diye sordu, bir anda hakaretin dışında, nefretin ötesinde kalan bir sesle, "yaptığını sanıyorsun?"</p>

  <p>"Seni yanımda eve götürdüğümü," dedi Tristran. "Bir yemin ettim."</p>

  <p>Ve bu anda mum dibi şiddetle, oluk gibi aktı, fitilin son kalanı mum havuzunda yüzer haldeydi. Bir an için mum alevi yükselerek dere yatağını, kızı ve onun bileğinden kendininkine uzanan kopmaz zinciri aydınlattı.</p>

  <p>Sonra da söndü mum.</p>

  <p>Tristran yıldıza -kıza- uzun uzun baktı ve olanca zorlamasına karşın hiçbir şey söylemeyi beceremedi.</p>

  <p><span class="t10">Oraya mum</span> <span class="t10">ı</span><span class="t10">ş</span><span class="t10">ığı</span><span class="t10">nda varabilir miyim?</span> diye düşündü. <span class="t10">Oraya ve tekrar geriye.</span> Ne var ki, mum ışığı kaybolmuştu ve Duvar köyü oradan altı aylık zorlu bir yolculuk uzaklığındaydı.</p>

  <p>"Kesinlikle bilmeni isterim ki," dedi kız buz gibi bir sesle, "her kimsen ve kafanda bana dair her ne kuruyorsan, sana hangi şekilde olursa olsun hiçbir yardımda bulunacak değilim, ne de sana destek olacağım, ayrıca tasarılarını ve tertiplerini boşa çıkarmak için gücüm dahilinde olan ne varsa yapacağım." Daha sonra içtenlikle ekledi, "Budala!"</p>

  <p>"Hımm," dedi Tristran. "Yürüyebilir misin?"</p>

  <p>"Hayır," dedi. "Bacağım kırık. Bir de sağır mısın, aptal olmanın yanı sıra?"</p>

  <p>"Senin türünden olanlar uyur mu?" diye sordu ona.</p>

  <p>"Tabii ki. Ama geceleri değil. Geceleri ışırız biz."</p>

  <p>"Pekala," dedi, "biraz uyku çekmeye çalışacağım. Yapacak başka herhangi bir şey gelmiyor aklıma. Benim için uzun bir gündü, her şey göz önüne alınırsa. Hem belki sen de uyumayı denemelisin. Gidecek uzun bir yolumuz var."</p>

  <p>Gökyüzü aydınlanmaya başlıyordu. Tristran başını dere yatağındaki deri çantasına yasladı ve zincirin öteki ucundaki mavi elbiseli kızdan kendisine gelen hakaretleri ve lanetleri duymazdan gelmek için elinden geleni yaptı.</p>

  <p>Geri dönmediğinde küçük, tüylü adamın ne yapacağını merak etti.</p>

  <p>Bu anda Victoria Forester'ın ne yaptığını merak etti ve muhtemelen babasının çiftlik evinde,- yatak odasında, yatağında, uykuda olduğu sonucuna vardı.</p>

  <p>Altı aylık yürüyüşün uzun olup olmadığını ve yolda karınlarını neyle doyuracaklarını merak etti.</p>

  <p>Yıldızların ne yediklerini merak etti...</p>

  <p>Ve daha sonra uykuya daldı.</p>

  <p>"Kalın kafalı. Alık. Salak," dedi yıldız.</p>

  <p>Ardından iç çekti ve kendine var olan koşullar altında becerebildiğince rahat bir konum sağladı. Bacağının verdiği acı hafif olmasına karşın sürekliydi. Bileğinin etrafındaki zinciri yokladı, fakat sımsıkıydı ve yerinden oynamıyordu; ne ondan kurtulabiliyor, ne de onu kırabiliyordu üstelik. "Kreten, bitli sersem," diye homurdandı.</p>

  <p>Ve o da uykuya daldı sonra.</p>

  <p>&nbsp;</p>
</body>
</html>
