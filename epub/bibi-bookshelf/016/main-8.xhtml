<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3><a id="bookmark0"></a>İyi Alışkanlıkları Kaçınılmaz, Kötü Alışkanlıkları İmkânsız&#160;Kılmanın Yolları</h3>
<p>1830 yılının yazında Victor Hugo imkânsız bir teslim tarihiyle karşı karşıyaydı. On iki ay önce yayımcısına yeni bir kitap&#160;sözü vermişti. Ama yazmak yerine yılı diğer projelerin peşinden&#160;koşarak, misafir ağırlayarak ve işini erteleyerek geçirmişti. Bu&#160;durumdan sıkılan yayımcısı altı aydan daha kısa bir teslimat&#160;tarihi belirledi. Kitabın Şubat 1831’de. bitmiş olması gerekiyordu.</p>
<p>Hugo erteleme alışkanlığını yenmek için tuhaf bir plan kurdu. Bütün giysilerini topladı ve bir yardımcısından onları büyük bir&#160;sandığa kilitlemesini istedi. Geniş bir şaldan başka giyecek hiçbir&#160;şeyi kalmamıştı. Dışarı çıkmak için uygun kıyafeti olmadığı&#160;için çalışma odasından çıkamadı ve 1830 yılının sonbahar ve&#160;kışında çılgınlar gibi yazdı. <span style="font-style:italic;">Nötre Dame’ın Kamburu</span> 14 Ocak&#160;1831’de, planlanandan iki hafta erken yayımlandı.*</p>
<p>Bu hikâyenin benim bu kitabı yazma sürecime ne kadar uyduğunun farkındayım. Benim yayımcım daha hoşgörülü olsa da ve gardırobum dolu kalsa da ben de metni tamamlamak için ev hapsine ihtiyaç duydum.</p>
<p>Bazen başarı iyi alışkanlıkları kolaylaştırmaktan çok, kötü alışkanlıkları zorlaştırmakla gelir. 3. Davranış Değişikliği Yasasının tersine çevrilmiş halinden bahsediyoruz: <span style="font-style:italic;">Zorlaştırın.&#160;</span>Kendinizi sürekli olarak planlarınıza uymak için debelenirken&#160;buluyorsanız o zaman siz de Victor Hugo nun yolundan gidebilir&#160;ve psikologların <span style="font-style:italic;">bağlılık aracı</span> olarak adlandırdığı şeyi yaratarak&#160;kötü alışkanlıkları zorlaştırabilirsiniz.</p>
<p>Bağlılık aracı, bugün yaptığınız ve gelecekteki eylemlerinizi kontrol eden bir tercihtir. Gelecekteki davranışı kilitlemenin,&#160;sizi iyi alışkanlıklara bağlamanın ve kötüleri kısıtlamanın bir&#160;yoludur. Victor Hugo yazabilmek için giysilerini ortadan kaldırarak bir bağlılık aracı yaratmıştı.*</p>
<p>Bağlılık aracı yaratmanın pek çok yolu vardır. Yiyecekleri büyük miktarlarda almak yerine tekli paketlerde satın alarak aşırı&#160;yemeyi azaltabilirsiniz. Gelecekteki kumar âlemlerini önlemek&#160;için kumarhanelerde ve çevrimiçi poker sitelerinde kendinizi gönüllü olarak yasaklı listesine aldırabilirsiniz. Müsabaka öncesinde&#160;tartılmaları gerektiğinden, tartılmadan önceki hafta boyunca&#160;kendilerini kaptırıp abur cubur almamak için cüzdanlarını evde&#160;bırakan sporcular duydum.</p>
<p>Başka bir örnek verecek olursak, alışkanlık uzmanı dostum Nir Eyal, bir priz zamanlayıcısı <span style="font-style:italic;">-internet router</span> ile elektrik prizinin&#160;arasına taktığı bir adaptör- satın aldı. Her gece saat 22.00’da priz&#160;zamanlayıcısı <span style="font-style:italic;">router’a</span> giden enerjiyi kesiyor. İnternet kesilince&#160;herkes yatma zamanının geldiğini anlıyor.</p>
<p>Buna “Odysseus anlaşması” ya da “Odysseus sözleşmesi” de denir. Adını <span style="font-weight:bold;font-style:italic;">Odysseia mn,</span> deniz kızlarının büyüleyici sesini duyabilsin ama gemiyi onlara&#160;yönlendirip kayalara çarpmasın diye denizcilerinden onu geminin direğine&#160;bağlamasını isteyen kahramanı Odysseus’tan alır. Odysseus arzularınızın&#160;sizi o anda nereye götüreceğini görmeyi beklemek yerine, zihniniz doğru&#160;yerdeyken gelecek eylemlerinize kilitlenmenin faydalarını fark etmişti.</p>
<p>Bağlılık araçları, size cazip bir unsura kurban gitmeden önce iyi niyetlerden faydalanmanızı sağladıkları için çok işe yarar. Mesela&#160;ben ne zaman kalori kısıtlamaya niyetlensem garsondan yemeğimi&#160;ikiye bölmesini ve servis edilmeden <span style="font-style:italic;">önce</span> yarısını paketlemesini&#160;rica ederim. Yemek gelene ve kendime, “Sadece yarısını yiyeceğim,”&#160;diyene kadar beklersem bu yöntem asla işe yaramaz.</p>
<p>Kilit nokta, görevi iyi alışkanlıktan <span style="font-style:italic;">çıkmanın</span>, iyi alışkanlığa başlamaktan daha fazla çaba gerektireceği şekilde değiştirmektir.&#160;Forma girmek için motive olduğunuzu hissediyorsanız bir yoga&#160;seansı planlayın ve ücreti peşin ödeyin. Kurmak istediğiniz bir&#160;iş için heyecanlıysanız saygı duyduğunuz bir girişimciye e-posta&#160;gönderip bir danışmanlık görüşmesi ayarlayın. Eyleme geçme&#160;zamanı geldiğinde caymanın tek yolu toplantıyı iptal etmek&#160;olacaktır ve bu da çaba gerektirdiği gibi paraya da mal olabilir.</p>
<p>Bağlılık araçları kötü alışkanlıkları şu anda zorlaştırarak gelecekte doğru olanı yapma alışkanlığınızı artırır. Ancak daha&#160;iyisini de yapabiliriz. îyi alışkanlıkları kaçınılmaz, kötüleri imkânsız kılabiliriz.</p><h5><a id="bookmark1"></a><span style="font-weight:bold;">BİR ALIŞKANLIĞI OTOMATİKLEŞTİRMEK VE BİR DAHA HİÇ DÜŞÜNMEMEK</span></h5>
<p>John Henry Patterson 1844 yılında Dayton, Ohio’da doğdu. Çocukluğu aile şirketinde ayak işleri yaparak ve babasının bıçkıhanesinde vardiyalı çalışarak geçti. Dartmouth’ta üniversite&#160;okuduktan sonra Ohio’ya döndü ve kömür madencileri için küçük&#160;bir malzeme dükkânı açtı.</p>
<p>Gözüne iyi bir fırsat gibi görünmüştü bu. Ancak dükkânın pek fazla rakibi olmamasına ve düzenli müşteri akışına rağmen&#160;Patterson para kazanmakta zorluk çekiyordu. Çalışanlarının ondan bir şeyler çaldığını o zaman fark etti.</p>
<p>1800’lerin ortasında hırsızlık yaygın bir sorundu. Alındı fişleri açık bir çekmecede duruyordu ve kolayca değiştirilebiliyor&#160;ya da yok edilebiliyorlardı. Davranışları gözleyecek kameralar&#160;ya da alışverişleri izleyecek yazılımlar yoktu. Günün her saati&#160;çalışanınızın tepesinde dikilmeye razı olmadığınız ya da bütün&#160;alışverişi bizzat kendiniz idare etmediğiniz sürece hırsızlığı önlemek hiç de kolay değildi.</p>
<p>Patterson bu çıkmaza kafa yorarken Ritty’nin Bozulmaz Kasası (Ritty s Incorruptible Cashier) adında yeni bir icadın reklamına denk geldi. Kendisi gibi bir Dayton sakini olan James&#160;Ritty’nin tasarladığı bu kasa, ilk mağaza kasasıydı. Makine her&#160;alışverişten sonra kasayı ve alındı belgelerini otomatik olarak&#160;kilitliyordu. Patterson ellişer dolardan iki kasa satın aldı.</p>
<p>Mağazasındaki personel hırsızlığı bir gecede son buldu. Sonraki altı ayda Patterson’m dükkânı para kaybeden bir yerden 5.000 dolar (bugünün parasıyla 100.000 doların üstünde) kâr&#160;eden bir yere dönüştü.</p>
<p>Patterson bu makineden o kadar etkilenmişti ki alanını değiştirdi. Ritty’nin icadının haklarını satın aldı ve National&#160;Cash Register Company’yi kurdu. On yılın sonunda National&#160;Cash Register binden fazla çalışanıyla döneminin en başarılı&#160;şirketlerinden biri olacaktı.</p>
<p>Kötü bir alışkanlıktan kurtulmanın en iyi yolu onu gerçekleştirmeyi güçleştirmektir. Vereceği zahmeti, eyleme geçme seçeneğiniz kalmayana kadar artırın. Yazar kasanın en iyi yanı,&#160;çalmayı neredeyse imkânsız kılarak etik davranışı otomatikleştirmesiydi. Çalışanları değiştirmeye çalışmak yerine tercih&#160;edilen davranışı otomatikleştiriyordu.</p>
<p>Bazı eylemler -bir yazar kasa edinmek gibi- karşılığını bol bol verir. Bu tek seferlik tercihler ilk anda biraz çaba gerektirir&#160;ama zamanla artan bir değer yaratırlar. Tek bir tercihin tekrar&#160;tekrar kazanç sağlaması fikri beni büyülüyor. Bu yüzden oku-</p>
<p>yucularım arasında, daha uzun vadeli alışkanlıklara yol açan favori tek seferlik eylemlerle ilgili bir anket yaptım. Aşağıda yer&#160;alan tabloda en popüler cevaplardan bazılarını bulabilirsiniz.</p>
<p>Ortalama bir insanın bu listedeki tek seferlik eylemlerin sadece yarısını gerçekleştirmesi durumunda -alışkanlıklarına&#160;bunun dışında kafa yormasa bile- bundan bir yıl sonra şu andakinden daha iyi bir hayata sahip olacağına bahse girebilirim. Bu tek seferlik eylemler 3. Davranış Değişikliği Yasasını&#160;kullanmanın daha dolambaçsız yoludur. İyi uyumayı, sağlıklı&#160;beslenmeyi, üretken olmayı, para biriktirmeyi ve genel olarak&#160;daha iyi yaşamayı kolaylaştırıyorlar.</p><h5><a id="bookmark2"></a><span style="font-weight:bold;">İYİ ALIŞKANLIKLARI SABİTLEYEN TEK SEFERLİK EYLEMLER</span></h5><div><img src="main-41.png" alt=""/></div><div><img src="main-42.png" alt=""/></div><div><img src="main-43.png" alt=""/></div><div><img src="main-44.png" alt=""/></div>
<p>Elbette iyi alışkanlıkları otomatikleştirmenin ve kötüleri bertaraf etmenin pek çok yolu var. Bu yollar tipik olarak teknolojiyi sizin yerinize işe koşmayı içeriyor. Teknoloji eskiden zor,&#160;sıkıcı ve karmaşık olan eylemleri kolay, acısız ve basit davranışlara dönüştürebilir. Doğru davranışı garanti altına almanın en&#160;güvenilir ve etkili yoludur.</p>
<p>Bu durum, alışkanlığa dönüşmeyecek kadar nadir gerçekleşen davranışlar için özellikle geçerlidir. Ayda bir ya da yılda bir yapmanız gereken şeyler -yatırım portföyünüzü yeniden dengelemek&#160;gibi- hiçbir zaman alışkanlık olacak kadar sık tekrarlanmaz,&#160;bu yüzden teknoloji “hafızasının” bunu sizin adınıza yapması&#160;özellikle faydalıdır.</p>
<p>Diğer örnekler şunlar:</p>
<p>■ &#160;&#160;&#160;İlaçlar: Reçeteler otomatik olarak yenilenebilir.</p>
<p>■ &#160;&#160;&#160;Kişisel finans: Çalışanlar otomatik bir maaştan düşme&#160;sistemiyle emeklilik için para biriktirebilirler.</p>
<p>■ &#160;&#160;&#160;Yemek pişirme: Yemek teslimat hizmetleri market alışverişinizi sizin yerinize yapabilir.</p>
<p>■ &#160;&#160;&#160;Üretkenlik: Sosyal medyada dolaşma miktarı, bir internet&#160;sayfası engelleyiciyle kesilebilir.</p>
<p>Hayatınızı olabildiğince otomatikleştirdiğiniz zaman çabanızı makinelerin henüz yapamadığı işlere harcayabilirsiniz. Teknolojiye&#160;bıraktığımız her alışkanlık, zaman ve enerjiden tasarruf etmemizi&#160;sağlayarak onları bir sonraki büyüme aşamasına akıtmamıza&#160;imkân tanır. Matematikçi ve filozof Alfred North Whitehead’in&#160;yazdığı gibi, “Medeniyet, üstünde düşünmek zorunda olmadan&#160;gerçekleştirebildiğimiz operasyonların sayısı artırıldıkça ilerler.”</p>
<p>Elbette teknolojinin gücü aleyhimize de işleyebilir. Peş peşe bir şeyler izlemek, ekrana bakmaya <span style="font-style:italic;">son vermemiz</span> devam etmekten daha fazla çaba gerektirdiği için bir alışkanlığa dönüşebilir.&#160;Netflix ve YouTube bir sonraki bölüme geçmek için bir düğmeye&#160;dokunmanızı gerektirmez, bunun yerine sıradaki bölümü sizin&#160;için otomatik olarak oynatır. Size düşen tek şey gözlerinizi açık&#160;tutmaktır.</p>
<p>Teknoloji en küçük heves ve arzularınızla bile harekete geçmenize olanak sağlayan bir elverişlilik seviyesi yaratır. Küçücük bir açlık duyduğunuzda yemeğinizi kapınıza kadar getirtebilirsiniz.&#160;Küçücük bir can sıkıntısı halinde sosyal medyanın derinliklerinde&#160;kaybolabilirsiniz. Arzularınız doğrultusunda harekete geçmeniz&#160;için gerekli çaba sıfırlandığında, kendinizi o anda ortaya çıkan&#160;herhangi bir dürtüye kapılmış halde bulmanız işten değildir.&#160;Otomasyonun olumsuz yanı şudur: Kendimizi daha zor ama&#160;nihayetinde getirisi daha büyük olan işlere zaman ayırmadan&#160;bir kolay görevden diğerine atlarken bulabiliriz.</p>
<p>Ne zaman boş vaktim olsa kendimi sosyal medyaya meylederken bulurum. Saniyenin onda biri kadar bir süre bile sıkılacak olsam hemen telefonuma uzanırım. Bu küçük dikkat dağılmalarını “sadece bir mola vermek” olarak geçiştirmek kolaydır ancak&#160;zamanla çok ciddi bir meseleye dönüşebilirler. “Sadece bir dakika&#160;daha’nın cazibesi beni sonuç içeren herhangi bir şey yapmaktan&#160;alıkoyabilir. (Yalnız değilim. Ortalama bir insan sosyal medyada</p>
<p>, günde iki saatten fazla zaman geçiriyor. Yılda fazladan altı yüz saatte neler yapabilirsiniz?)</p>
<p>Bu kitabı yazdığım sene boyunca yeni bir zaman yönetimi stratejisi denedim. Her pazartesi günü asistanım sosyal medya&#160;hesaplarımın şifrelerini değiştirerek bütün aygıtlarda hesaplarımdan çıkış yapmamı sağladı. Hafta boyunca dikkatim hiç&#160;dağılmadan çalıştım. Cuma günleri yeni şifreleri bana gönderiyordu. Pazartesi sabahı asistanım bunu tekrar yapana kadar,&#160;hafta sonu boyunca sosyal medyanın tadını çıkarabiliyordum.&#160;(Asistanınız yoksa bir arkadaşınız ve aile üyenizle takım olup&#160;her hafta birbirinizin şifresini sıfırlayabilirsiniz.)</p>
<p>En büyük sürprizlerden biri, buna hızla uyum sağlamam oldu. Kendimi sosyal medyanın dışında bıraktığım ilk hafta&#160;sosyal medyada paylaşılanlara eskisi kadar sık bakma ihtiyacı&#160;duymadığımı fark ettim ve sosyal medyaya her gün ihtiyacım&#160;olmadığı kesindi. Sadece çok kolay olduğu için varsayılan bir&#160;eyleme dönüşmüştü bu. Kötü alışkanlığım imkânsızlaşınca aslında daha anlamlı görevler üzerinde çalışmamı sağlayacak motivasyona <span style="font-style:italic;">sahip olduğumu</span> keşfettim. Zihinsel şekeri ortamımdan&#160;kaldırınca sağlıklı şeyler yemem çok daha kolaylaşmıştı.</p>
<p>Lehinize işlediğinde otomasyon iyi alışkanlıklarınızı kaçınılmaz, kötüleri imkânsız kılabilir. İçinde bulunulan anda iradeye bel bağlamak yerine, gelecekteki davranışı sabitlemenin en iyi&#160;yolu budur. Bağlılık araçlarını, stratejik tek seferlik kararları ve&#160;teknolojiyi kullanarak bir kaçınılmazlık ortamı -iyi alışkanlıkların umduğunuz sonuç olmaktan çıkıp neredeyse garantilenmiş&#160;sonuç olduğu bir yer- yaratabilirsiniz.</p><h4><a id="bookmark3"></a>-Bölüm Özeti-</h4>
<p>3. Davranış Değişikliği Yasası’nın tersine çevrilmiş hali, <span style="font-style:italic;">zorlaştırmaktır.</span></p>
<p>Bir bağlılık aracı, şu anda yaptığınız ve gelecek için daha iyi bir davranışı sabitleyen bir tercihtir.</p>
<p>Gelecekteki bir davranışı sabitlemenin en iyi yolu, alışkanlıklarınızı otomatikleştirmektir.</p>
<p>Tek seferlik tercihler -daha iyi bir yatak almak ya da otomatik birikim planına kaydolmak gibi- gelecekteki&#160;alışkanlıklarınızı otomatikleştiren ve zamanla artan getiriler sağlayan tekil eylemlerdir.</p>
<p>Alışkanlıklarınızı otomatikleştirmek için teknolojiden faydalanmak, doğru davranışı garantilemenin en güvenilir ve etkili yoludur.</p><div>
<p><span style="font-weight:bold;">İYİ BİR ALIŞKANLIK NASIL YARATILIR</span></p><img src="main-45.png" alt=""/></div><div><img src="main-46.png" alt=""/></div><div><img src="main-47.png" alt=""/></div><div><img src="main-48.png" alt=""/></div><h5><a id="bookmark4"></a><span style="font-weight:bold;">KÖTÜ BİR ALIŞKANLIK NASIL BIRAKILIR</span></h5><div><img src="main-49.png" alt=""/></div><div><img src="main-50.png" alt=""/></div><div><img src="main-51.png" alt=""/></div><div><img src="main-52.png" alt=""/></div>
<p><span style="font-weight:bold;font-style:italic;">Bu alışkanlık özet tablosunun İngilizce çıktısını atomichabits.com/cheatsheet adresinden alabilirsiniz.</span></p>
</body>
</html>