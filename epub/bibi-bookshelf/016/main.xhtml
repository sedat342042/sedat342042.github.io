<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p>Hedefleriniz ne olursa olsun, <span style="font-style:italic;">Atomik Alışkanlıklar</span> size her geçen gün %1 daha iyiye gitmeniz için etkisi kanıtlanmış bir çerçeve sunuyor. Şimdi arkanıza yaslanın, alışkanlıkları şekillendirme&#160;konusunda dünyanın önde gelen uzmanlarından&#160;biri olan James Cleardan, iyi alışkanlıklar edinirken kötü alışkanlıklardan kurtulmanın yollarını&#160;öğreneceğiz.</p>
<p>Clear, karmaşık konuları günlük yaşamda ve iş hayatında kolayca uygulanabilecek basit davranışlara indirgeme konusundaki başarısıyla canınmış bir isim<span style="font-style:italic;">. Atomik Alışkanlıklar</span> kitabında,&#160;iyi alışkanlıkları kaçınılmaz, kötü alışkanlıkları&#160;ise imkânsız hale getirmek için kolay anlaşılır&#160;bir kılavuz yaratmak amacıyla biyoloji, psikoloji&#160;ve nörobilim alanlarında doğruluğu kanıtlanmış&#160;fikirlerden faydalanıyor.</p>
<p>Bu kitap size,</p>
<p>• &#160;&#160;&#160;rutininiz bozulduğunda bile yeni alışkanlıklar&#160;için nasıl zaman yaratacağınızı,</p>
<p>• &#160;&#160;&#160;motivasyon eksildiği ve iradesizliğin üstesinden&#160;gelmeyi,</p>
<p>• &#160;&#160;&#160;ortamınızı başarıya ulaşmanızı kolaylaştıracak&#160;şekilde tasarlamayı,</p>
<p>• &#160;&#160;&#160;yoldan çıktığınız zaman kendinizi nasıl toparlayacağınızı ve çok daha fazlasını öğretecek.</p>
<p>İster şampiyonluk elde etmeyi amaçlayan oır takımın üyesi olun, ister sektörüne yön vermeyi&#160;umut eden bir şirket yöneticisi, ister sadece sigarayı bırakmayı, kilo vermeyi veya stresi azaltmayı&#160;hayal eden biri, <span style="font-style:italic;">Atomik Alışkanlıklar</span> bir yandan&#160;ilerlemeye ve başarıya bakış açınızı değiştirirken&#160;bir yandan da alışkanlıklarınızı değiştirmek için&#160;ihtiyacınız olan araç ve stratejileri sunuyor.</p>
<p><span style="font-weight:bold;">ATOMİK</span></p>
<p><span style="font-weight:bold;">ALIŞKANLIKLAR</span></p>
<p>Kötü Alışkanlıklardan Kurtulup İyi Alışkanlıklar Edinmek İçin Kolay&#160;ve Etkisi Kanıtlanmış Bir Yöntem</p>
<p><span style="font-weight:bold;">Atomik Alışkanlıklar</span></p>
<p>James Clear Özgün Adı: Atomic Habits</p>
<p>Yayın Koordinatörü: Yusuf Tan Editör: Tüvana Zararsız&#160;Düzelti: Halûk Kürşad Kopuzlu&#160;Sayfa Tasarımı: Ezgi Gültekin&#160;Kapak Uygulama: Fatma Can</p>
<p><span style="text-decoration:underline;">Baskı-Cilt: Alioğlu Matbaacılık </span>Sertifika No: 45121&#160;Orta Mah. Fatin Rüştü Sok. No: 1/3-A&#160;Bayrampaşa/İstanbul&#160;Tel: 0212 612 95 59</p>
<p>1. Baskı: İstanbul, Mart 2020 ISBN: 978-605-299-838-0</p>
<p>Türkçe Yayın Hakları © PEGASUS YAYINLARI, 2020 Copyright © James Clear, 2018</p>
<p>Bu kitap Penguin Random House LLC’nin bünyesindeki Penguin Publishing Group un alt yayıncısı Avery aracılığıyla yayımlanmıştır.</p>
<p><span style="font-weight:bold;">Yazar bu kitabın yayıma hazırlanması sürecinde geçerli internet adresleri kullanmaya gayret etmiştir ancak kitabın yayımlanmasından sonraki olası hatalar veya&#160;değişiklikler konusunda yayımcı ve yazar mesuliyet kabul etmemektedir. Yayımcı,&#160;yazara ya da üçüncü taraflara ait internet siteleri ve bu sitelerin içerikleri üzerinde&#160;kontrol sahibi olmadığını ve bunlarla ilgili sorumluluk kabul etmediğini beyan eder.</span></p>
<p>Tüm hakları saklıdır. Bu kitapta yer alan fotoğraf/resim ve metinler Pegasus Yayıncılık Tic. San. Ltd. Şti.’den izin alınmadan fotokopi dâhil,&#160;optik, elektronik ya da mekanik herhangi bir yolla kopyalanamaz,&#160;çoğaltılamaz, basılamaz, yayımlanamaz.</p>
<p><span style="font-weight:bold;">Yayıncı Sertifika No: 45118</span></p>
<p><span style="font-weight:bold;">Pegasus Yayıncılık Tic. San. Ltd. Şti.</span></p>
<p>Gümüşsüyü Mah. Osmanlı Sk. Alara Han No: 11/9 Taksim / İSTANBUL&#160;Tel: 0212 244 23 50 (pbx) Faks: 0212 244 23 46&#160;<a href="http://www.pegasusyayinlari.com">www.pegasusyayinlari.com</a> / <a href="mailto:info@pegasusyayinlari.com">info@pegasusyayinlari.com</a></p>
<p><span style="font-weight:bold;">pegasusyayinlari Q pegasusyayinevi (§) pegasusyayinlari (Q§ Pegasus Yayınları</span></p>
<p><span style="font-weight:bold;">JAMES CLEAR</span></p>
<p><span style="font-weight:bold;">ATOMİK</span></p>
<p><span style="font-weight:bold;">ALIŞKANLIKLAR</span></p>
<p>Kötü Alışkanlıklardan Kurtulup İyi Alışkanlıklar Edinmek İçin Kolay&#160;ve Etkisi Kanıtlanmış Bir Yöntem</p>
<p><span style="font-weight:bold;">Küçük Değişiklikler, Büyük Sonuçlar</span></p>
<p><span style="font-weight:bold;font-style:italic;">İngilizceden çeviren: </span><span style="font-weight:bold;">Sevinç Seyla Tezcan</span></p>
<p><span style="font-weight:bold;">PEGASUS YAYINLARI</span></p><h5><a id="bookmark0"></a>atomik</h5>
<p>1. &#160;&#160;&#160;bir şeyden son derece az miktarda olan;&#160;daha büyük bir sistemin en küçük birimi.</p>
<p>2. &#160;&#160;&#160;çok büyük bir enerji ve güç kaynağı.</p><h5><a id="bookmark1"></a>alışkanlık</h5>
<p>1. düzenli olarak tekrarlanan bir rutin ya da&#160;uygulama; belli bir duruma otomatik bir&#160;tepki.</p><h3><a id="bookmark2"></a>İçindekiler</h3>
<p><span style="font-weight:bold;">2. YASA</span></p>
<p>Cazip Kılın</p>
<p>17 &#160;&#160;&#160;Bir Sorumluluk Ortağı Her Şeyi Nasıl&#160;&#160;&#160;&#160;Değiştirebilir 221</p>
<p><span style="font-weight:bold;">İLERİ TAKTİKLER</span></p>
<p>Sadece İyi Olmaktan Gerçek Anlamda Muhteşem Olmaya Nasıl Geçilir</p>
<p>18 &#160;&#160;&#160;Yetenek Hakkındaki Gerçek (Genler Ne Zaman</p><h3><a id="bookmark3"></a>Giriş</h3>
<p>Benim Hikâyem</p>
<p>Lisede ikinci sınıfın son günü suratıma bir beyzbol sopası çarptı. Sınıf arkadaşım var gücüyle atış yapmaya hazırlanırken sopa elinden fırladı ve iki gözümün tam ortasına çarptı.&#160;Çarpma anıyla ilgili hiçbir anım yok.</p>
<p>Sopa suratıma öyle hızlı çarptı ki burnum çarpılmış bir U şeklini aldı. Çarpmanın etkisiyle beynimin yumuşak dokusu&#160;kafatasımın içine doldu. Aynı anda kafamın tamamı bir şişme&#160;dalgasına teslim oldu. Saniyenin onda biri kadar bir sürede kırık&#160;bir burnum, çok sayıda kafatası çatlağım ve parçalanmış iki göz&#160;çukurum olmuştu.</p>
<p>Gözlerimi açtığım zaman gözlerini bana dikmiş yardıma koşan insanlar gördüm. Aşağıya bakınca giysilerimde kırmızı&#160;noktacıklar fark ettim. Sınıf arkadaşlarımdan biri gömleğini&#160;çıkarıp bana verdi. Gömleği kırık burnumdan boşalan kanı durdurmak için kullandım. Şoka uğramış ve afallamış halde, ne&#160;kadar ciddi bir şekilde yaralandığımın farkında bile değildim.</p>
<p>Öğretmenim kolunu omzuma attı ve revire doğru yürümeye başladık. Sahayı geçtik, yokuş aşağı yürüdük ve okula girdik.</p>
<p>Birilerinin elleri ayakta kalmam için beni iki yanımdan tutuyordu. Hiç acele etmeden ağır ağır yürüyorduk. Kimse her dakikanın&#160;ne kadar önemli olduğunun farkında değildi.</p>
<p>Revire varınca hemşire bana bir dizi soru sordu.</p>
<p>“Hangi yıldayız?”</p>
<p>“1998,” dedim. Aslında yıl 2002’ydi.</p>
<p>“Amerika Birleşik Devletlerinin başkanı kim?”</p>
<p>“Bili Clinton,” dedim. Doğru cevap George W. Bush’tu.</p>
<p>“Annenin adı ne?”</p>
<p>“Ah. Şey...” Takılıp kaldım. On saniye geçti.</p>
<p>Kendi annemin adını hatırlamamın on saniyemi aldığı gerçeğini yok sayarak rahat bir tavırla, “Patti,” dedim.</p>
<p>Hatırladığım son soru buydu. Bedenim beynimdeki hızlı şişmeyi kaldıracak durumda değildi ve ambulans gelmeden&#160;bilincimi kaybettim. Dakikalar sonra okuldan çıkarılıp yerel&#160;hastaneye götürüldüm.</p>
<p>Hastaneye vardıktan kısa süre sonra vücudumun şalterleri inmeye başladı. Yutkunmak ve nefes almak gibi temel fonksiyonları yerine getirmekte zorlanıyordum. O günün ilk nöbetini&#160;geçirdim. Sonra nefes almayı tamamen bıraktım. Doktorlar bana&#160;oksijen vermek için çabalarken yerel hastanenin bu durumla baş&#160;edebilecek donanıma sahip olmadığına karar verdiler ve beni&#160;Cincinnati’deki daha büyük bir hastaneye götürmesi için bir&#160;helikopter istediler.</p>
<p>Bir sedyeyle acil servisten çıkarılıp yolun karşısındaki helikopter pistine götürüldüm. Sedye engebeli kaldırımda sarsılarak ilerlerken bir hemşire beni itiyor, bir diğeri her nefesi ciğerlerime&#160;eliyle pompalıyordu. Birkaç dakika önce hastaneye ulaşan annem benimle birlikte helikoptere bindi. Uçuş süresince annem&#160;elimi hiç bırakmazken ben baygın ve kendi başıma nefes alamaz&#160;durumdaydım.</p>
<p>Annem helikopterde benimleyken babam erkek ve kız kardeşime bakmak ve onlara haberi vermek için eve gitmiş. Kız kardeşime o akşamki sekizinci sınıf mezuniyet törenini kaçıracağını haber verirken gözleri dolmuş. Kardeşlerimi akraba&#160;ve arkadaşlara emanet ettikten sonra annemle buluşmak üzere&#160;arabayla Cincinnati’ye doğru yola çıkmış.</p>
<p>Annem ve ben hastanenin çatısına indiğimizde yaklaşık yirmi doktor ve hemşireden oluşan bir ekip helikopter pistine&#160;koştu ve beni travma birimine götürdüler. An itibarıyla beynimdeki şişme o kadar vahim bir hal almıştı ki travma sonrası&#160;nöbetlerimin ardı arkası kesilmiyordu. Kırık kemiklerimin tamir&#160;edilmesi gerekiyordu ama ameliyata girecek durumda değildim.&#160;Yine bir nöbetin ardından -o günkü üçüncü nöbet- ilaçla komaya sokulup solunum cihazına bağlandım.</p>
<p>Annem ve babam hastaneye yabancı değildi. On yıl önce aynı binaya üç yaşındaki kız kardeşime lösemi teşhisi konduğunda&#160;girmişlerdi. O zamanlar ben beş yaşındaydım. Erkek kardeşim&#160;ise sadece altı aylıktı. İki buçuk yıl süren kemoterapi tedavisinin, omurilik sıvısından almaların ve kemik iliği biyopsilerinin&#160;ardından kız kardeşim sonunda hastaneden mutlu, sağlıklı ve&#160;kansersiz çıkmayı başarmıştı. Ama şimdi on yıl süren normal&#160;bir yaşamın ardından annem ve babam kendilerini farklı bir&#160;çocukla aynı yerde bulmuşlardı.</p>
<p>Ben komaya girerken hastane anne ve babamı rahatlatmaları için onlara bir rahip ve bir sosyal hizmet görevlisi gönderdi.&#160;Karşılarındaki, on yıl önce kız kardeşimin kanser olduğunu&#160;öğrendikleri akşam onlarla bir araya gelen rahibin ta kendisiydi.</p>
<p>Gün geceye karışırken bir dizi makine beni hayatta tutuyordu. Annem ve babam hastane şilteleri üstünde huzursuz bir uykudaydılar. Bir an bitkinlikten çökerken bir an sonra endişeyle</p>
<p>uyanıveriyorlardı. Annem daha sonra bana, “Hayatımın en kötü gecelerinden biriydi,” dedi.</p><h5><a id="bookmark4"></a><span style="font-weight:bold;">İYİLEŞME SÜRECİM</span></h5>
<p>Neyse ki ertesi sabah solunumum doktorların beni komadan çıkarmayı düşünebilecekleri hale dönmüştü. Nihayet bilincim&#160;yerine gelirken koku alma duyumu kaybettiğimi fark ettim. Bir&#160;hemşire, deneme amacıyla benden sümkürmemi ve bir elma&#160;suyu kutusunu koklamamı istedi. Koku duyum geri döndü ama&#160;sümkürme eylemi çatlaklardan göz çukurlarıma hava dolmasına&#160;neden olarak sol gözümü dışarıya doğru itti. Göz çukurumdan&#160;dışarı fırlayan gözümü yerinde tutan tek şey göz kapağım ve&#160;gözümü beynime bağlayan optik sinirdi. Göz doktoru bana hava&#160;boşaldıkça gözümün zamanla yerine kayacağını söyledi ama ne&#160;kadar süreceğini kestirmek güçtü. Ameliyatım bir hafta sonrasına planladığından iyileşmek için zamanım olacaktı. Bir boks&#160;maçında yenilen tarafmışım gibi görünüyordum ama hastaneden taburcu edilmeme izin verildi. Eve kırık bir burun, yarım&#160;düzine yüz kırığı ve yuvasından fırlamış bir sol gözle döndüm.</p>
<p>Sonraki aylar çok zordu. Hayatımdaki her şey askıya alınmıştı sanki. Haftalarca çift gördüm; kelimenin tam anlamıyla düz&#160;göremiyordum. Bir aydan uzun sürdüyse de göz kürem sonunda&#160;normal konumuna döndü. Nöbetler ve görme sorunlarım bir&#160;araya gelince yeniden araba sürebilir hale gelmem için sekiz ay&#160;geçmesi gerekti. Fizik tedavide düz çizgi üstünde yürümek gibi&#160;temel motor işlevlerin pratiğini yaptım. Aldığım hasarın canımı&#160;sıkmasına izin vermemeyi kafaya koymuştum ama moralimin&#160;bozulduğu, altüst olduğum zamanlar da az değildi.</p>
<p>Daha ne kadar yol katetmem gerektiğini bir yıl sonra beyzbol sahasına geri dönünce acı verici bir şekilde öğrendim. Beyzbol</p>
<p>her zaman hayatımın önemli bir parçası oldu. Babam ikinci ligde St. Louis Cardinals’ta oynamıştı ve ben de bir profesyonel&#160;olarak oynamanın hayalini kuruyordum. Aylar süren rehabilitasyonun ardından sahalara dönmekten daha fazla istediğim&#160;hiçbir şey yoktu.</p>
<p>Ancak beyzbola dönüşüm kolay olmadı. Sezon başlarken lise beyzbol takımından çıkarılan tek üçüncü sınıf öğrencisi&#160;bendim. Alt ligde ikinci sınıflarla oynamaya gönderildim. Dört&#160;yaşından beri beyzbol oynuyordum ve bu kadar çok zaman ve&#160;emek harcamış biri için takımdan çıkarılmak küçük düşürücüydü.&#160;Bunun olduğu günü dün gibi hatırlıyorum. Arabamda radyoda&#160;daha iyi hissetmemi sağlayacak bir şarkı arayarak umutsuzluk&#160;içinde gözyaşı dökmüştüm.</p>
<p>Kendimden şüpheyle geçen bir yılın sonunda, son sınıf öğrencisi olarak lise takımına dönmeyi başardım ama sahaya nadiren çıkabildim. Lise takımında toplamda on bir vuruş yapabildim,&#160;bir maç bile etmezdi bu.</p>
<p>Tatsız lise kariyerime rağmen hâlâ büyük bir oyuncu olabileceğime inanıyordum. Ve eğer bir şeyler iyileşecekse bunu oldurmanın bana düştüğünü de biliyordum. Dönüm noktası,&#160;yaralanışımdan iki sene sonra Denison Üniversitesine başladığım zamandı. Bu yeni bir başlangıçtı ve küçük alışkanlıkların&#160;şaşırtıcı gücünü ilk kez keşfettiğim yer orası oldu.</p><h5><a id="bookmark5"></a><span style="font-weight:bold;">ALIŞKANLIKLAR KONUSUNDA NASIL BİLGİ SAHİBİ OLDUM</span></h5>
<p>Denisoria gitmek hayatımın en iyi kararlarından biri oldu. Beyzbol takımında bir yer edinmiştim ve birinci sınıf öğrencisi olarak&#160;takım listesinin en alt sıralarında yer alsam da çok mutluydum.</p>
<p>Lise yıllarımın kaosuna rağmen üniversiteye sporcu olarak girmeyi başarmıştım.</p>
<p>Beyzbol takımında oynamaya başlamama daha çok zaman olduğu için hayatımı düzene sokmaya odaklandım. Yaşıtlarım&#160;geç saatlere kadar uyumayıp video oyunları oynarken ben iyi&#160;uyku alışkanlıkları geliştirdim ve geceleri erken yattım. Üniversite&#160;yatakhanesinin karmaşık dünyasında odamı temiz ve düzenli&#160;tutmaya gayret ettim. Bunlar çok küçük iyileşmelerdi ama bana&#160;hayatımın kontrolünün bende olduğu duygusunu veriyorlardı.&#160;Özgüvenim geri gelmeye başlamıştı. Kendime inancımın artması&#160;çalışma alışkanlıklarımı iyileştirmemle sınıfa da yansıdı ve ilk&#160;yılımda peş peşe A’lar almayı başardım.</p>
<p>Alışkanlık, düzenli olarak ve pek çok örnekte otomatik bir şekilde gerçekleştirilen bir rutin ve davranıştır. Sömestirler ilerlerken nihayetinde başladığımda hayalini bile kuramayacağım&#160;sonuçların yolunu açan küçük ama tutarlı ve sürekli alışkanlıklar biriktirdim. Örneğin hayatımda ilk defa haftada birkaç kez&#160;ağırlık kaldırmayı alışkanlık edindim ve bunu izleyen yıllarda&#160;1,93’lük cüssem 77 kilodan 90a çıktı.</p>
<p>İkinci sınıfın sezon sonu geldiğinde atışçı olarak başlama rolünü kapmıştım. Üçüncü sınıfta oylamayla takım kaptanı seçildim ve sezon sonunda en iyiler takımındaydım. Uyku, çalışma&#160;ve güç antrenmanı alışkanlıklarımın karşılığını gerçekten almaya&#160;başlamam ise son sezonu buldu.</p>
<p>Yüzüme bir beyzbol sopası yememden, helikopterle hastaneye kaldırılıp komaya sokulmamdan altı yıl sonra Denison Üniversitesinin en iyi erkek sporcusu seçildim ve ülke çapında&#160;sadece otuz üç oyuncuya bahşedilen bir onurla, ESPN Acade-mic All-America Team’e girdim. Mezun olduğumda okulun&#160;kayıt defterlerinde sekiz farklı kategoride yer almıştım. Aynı</p>
<p>sene üniversitenin en yüksek akademik onuru olan Başkanlık Madalyasıyla ödüllendirildim.</p>
<p>Kulağa böbürleniyormuşum gibi geliyorsa umarım beni hoş görürsünüz. Dürüst olmak gerekirse spor kariyerimin efsanevi ya&#160;da tarihî bir yanı yoktu. Sonunda profesyonel oyuncu olamadım.&#160;Ancak o yıllara dönüp baktığım zaman en az bunun kadar nadir&#160;yakalanabilecek bir şeyi başardığıma inanıyorum: Potansiyelimi&#160;ortaya koydum. Ve bu kitaptaki kavramların sizin de potansiyelinizi ortaya koymanıza yardımcı olabileceğine inanıyorum.</p>
<p>Hepimiz hayatta zorluklarla karşı karşıya geliyoruz. Benimki yaralanmaktı ve tecrübe bana çok önemli bir ders verdi: Başlangıçta küçük ve önemsiz görünen değişiklikler, sizin onlara&#160;yıllarca sadık kalmanız durumunda bir araya gelerek hatırı sayılır&#160;sonuçlar yaratıyor. Hepimiz engellerle karşılaşıyoruz ama uzun&#160;vadede hayatlarımızın kalitesi alışkanlıklarımızın kalitesine bağlı&#160;oluyor. Aynı alışkanlıklarla sadece aynı sonuçları alabilirsiniz.&#160;Ama daha iyi alışkanlıklarla her şey mümkün.</p>
<p>Belki bir gecede inanılmaz başarılara imza atan insanlar da vardır. Ben öyle birini tanımıyorum ve kesinlikle onlardan biri&#160;değildim. İlaçla komaya sokulmamdan Academic Ali American’a&#160;seçilmeme uzanan yolculukta tek bir belirleyici an yoktu. Birçok&#160;belirleyici an vardı. Benimki bir dizi küçük kazanç ve minik&#160;başarının bir araya gelmesiyle erişilmiş kademeli bir ilerlemeydi.&#160;İlerleme kaydetmemin tek yolu, tek seçeneğim, işe ufak ufak&#160;başlamaktı. Ve birkaç yıl sonra kendi işimi kurup bu kitap üstünde çalışmaya başladığım zaman da aynı stratejiyi kullandım.</p><h5><a id="bookmark6"></a><span style="font-weight:bold;">BU KİTABI NASIL VE NEDEN YAZDIM</span></h5>
<p>2012 yılının Kasım ayında, jamesclear.com adresinde makaleler yayınlamaya başladım. Uzun yıllardır alışkanlıklara dair kişisel</p>
<p>deneylerim hakkında notlar tutuyordum ve sonunda onları başkalarıyla paylaşmaya hazırdım. Her pazartesi ve perşembe yeni bir makale yayınlayarak işe başladım. Birkaç ay içinde bu basit&#160;yazma alışkanlığım ilk bin e-posta aboneme ulaşmamı sağladı&#160;ve 2013 sonunda bu sayı otuz bini geçmişti.</p>
<p>2014’te e-posta listemin yüz bin aboneyi aşması sayfamı internetin en hızlı büyüyen bültenlerinden biri haline getirdi.&#160;İki sene önce yazmaya başladığımda kendimi bir sahtekâr gibi&#160;hissetmiştim ama artık alışkanlıklar konusunda uzman bir isim&#160;olarak tanınmaya başlıyordum ve bu beni heyecanlandırdığı kadar&#160;rahatsız da eden bir etiket oldu. Kendimi her zaman konunun&#160;uzmanı olarak değil, okuyucularıyla birlikte deneyler yapan biri&#160;olarak görmüştüm.</p>
<p>2015 &#160;&#160;&#160;yılında iki yüz bin aboneye ulaştım ve Penguin Ran-dom House’la şu anda okuduğunuz bu kitabı yazmaya başlamak&#160;için bir kitap sözleşmesi imzaladım. İzleyici kitlem büyüdükçe&#160;iş imkânlarım da büyüdü. Önde gelen firmalarda, alışkanlık&#160;oluşturma bilimi, davranış değişikliği ve sürekli iyileşme konularında konuşma yapma tekliflerini gittikçe daha sık alıyordum.&#160;Kendimi ABD ve Avrupa’daki konferanslarda açılış konuşmaları&#160;yaparken buldum.</p>
<p>2016 &#160;&#160;&#160;yılında makalelerim <span style="font-style:italic;">Time</span>, <span style="font-style:italic;">Entrepreneur</span> ve <span style="font-style:italic;">Forbes</span> gibi&#160;önde gelen yayınlarda düzenli olarak yer almaya başladı. İnanılmaz bir şekilde, yazdıklarım o yıl sekiz milyondan fazla insan&#160;tarafından okundu. NFL, NBA ve MLB koçları çalışmalarımı&#160;okumaya ve takımlarıyla paylaşmaya başladılar.</p>
<p>2017 &#160;&#160;&#160;yılının başında, hayatta ve işte daha iyi alışkanlıklar&#160;edinmekle ilgilenen kurum ve bireyler için önemli bir eğitim&#160;platformuna dönüşen Habits Academy’yf (Alışkanlıklar Aka-</p>
<p>Konuyla ilgilenen okurlar habitsacademy.com’a göz atabilirler.</p>
<p>demişi) kurdum. Fortune 500 şirketleri ve büyümekte olan yeni kurulmuş şirketler liderlerini programa kaydettirmeye ve personellerine eğitim aldırmaya başladılar. Toplamda on binden fazla&#160;lider, yönetici, koç ve öğretmen Habits Academy’den mezun oldu&#160;ve onlarla yaptığım çalışmalar bana alışkanlıkları gerçek hayatta&#160;işe yarar kılmak için nelerin gerektiği konusunda inanılmayacak&#160;kadar çok şey öğretti.</p>
<p>2018 yılında, bu kitabın son rötuşlarını yaptığım bugünlerde jamesclear.com her ay milyonlarca insan tarafından ziyaret&#160;ediliyor ve yaklaşık beş yüz bin kişi haftalık e-posta bültenime&#160;abone. Bu sayı başlangıçtaki beklentilerimin o kadar üstünde&#160;ki ne düşüneceğimi bile bilmiyorum.</p><h5><a id="bookmark7"></a><span style="font-weight:bold;">BU KİTAP SİZE NASIL FAYDALI OLACAK</span></h5>
<p>Girişimci ve yatırımcı Naval Ravikant, “Harika bir kitap yazmak için önce kendiniz kitaba dönüşmelisiniz,” demişti. Burada bahsedilen fikirleri ilk olarak onları yaşamak zorunda kaldığım&#160;için öğrendim. Sakatlığımdan kurtulmak için, spor salonunda&#160;güçlenmek, sahada üst düzey performans sergilemek, yazar olmak,&#160;başarılı bir iş kurmak ve sadece kendimi sorumlu bir yetişkin&#160;olacak şekilde geliştirmek için küçük alışkanlıklara bel bağlamak zorundaydım. Küçük alışkanlıklar, potansiyelimi ortaya&#160;çıkarmama yardım etti ve bu kitabı elinize aldığınıza göre siz&#160;de kendi potansiyelinizi ortaya çıkarmak istiyor olmalısınız.</p>
<p>İleriki sayfalarda sizlerle sadece günlerce ya da haftalarca değil, bir ömür sürecek daha iyi alışkanlıklar inşa etmek için&#160;adım adım izleyebileceğiniz bir plan paylaşacağım. Yazdığım&#160;her şey bilim tarafından destekleniyor olsa da bu akademik&#160;bir araştırma makalesi değil; bir kullanma kılavuzu. Ben size&#160;alışkanlık yaratma ve değiştirme sanatını anlaşılması ve uygu-</p>
<p>lanması kolay bir şekilde anlatırken siz çok önemli bilgiler ve pratik tavsiyeler bulacaksınız.</p>
<p>Faydalandığım alanlar -biyoloji, nörobilim, felsefe, psikoloji ve daha fazlası- uzun yıllardır var. Ben size akıllı insanların&#160;uzun zaman önce ulaştığı en iyi fikirlerin sentezinin yanı sıra&#160;bilim insanlarının yakın zamanda yaptığı en çarpıcı keşifleri&#160;de sunuyorum. Benim katkım -umarım- en önemli fikirleri&#160;bulup aralarında büyük ölçüde eyleme dökülebilir bir şekilde&#160;bağlantı kurmak. Bu sayfalarda akıllıca olan ne varsa benden&#160;önce gelen sayısı^ uzmanın eseridir. Aptalca bir şey görürseniz&#160;onu benim hatam varsayın.</p>
<p>Bu kitabın belkemiğini benim dört adımlı alışkanlıklar modelim -işaret, istek, tepki ve ödül- ve bu adımlardan doğan&#160;dört davranış değişikliği yasası oluşturuyor. Psikoloji bilgisi&#160;olan okuyucular bu terimlerin bazılarını, ilk kez 1930’larda B.&#160;F. Skinner tarafından “uyarıcı, tepki, ödül” olarak önerilen ve&#160;daha yakın zamanda Charles Duhigg’in <span style="font-style:italic;">Alışkanlıkların Gücü&#160;</span>adlı kitabıyla “işaret, rutin, ödül” şeklinde popülerlik kazanan&#160;edimsel koşullanmadan hatırlayabilirler.</p>
<p>Skinner gibi davranış bilimciler doğru ödül ya da cezayı sunduğunuz zaman insanların belli bir şekilde davranmasını&#160;sağlayabileceğinizi fark ettiler. Ancak Skinner’ın modeli dış&#160;uyarıcıların alışkanlıklarımızı nasıl etkilediğini açıklamak konusunda kusursuz bir iş çıkarsa da düşüncelerimizin, duygularımızın ve inançlarımızın davranışlarımızı nasıl etkilediğini&#160;izah etmekte yetersiz kaldı. İçsel haller de -ruh hallerimiz ve&#160;duygularımız- önemlidir. Yakın zamanda bilim insanları düşüncelerimiz, duygularımız ve davranışlarımız arasındaki bağı&#160;saptamaya başladılar. Bu araştırmayı da bu kitabın sayfalarında&#160;bulacaksınız.</p>
<p>Sonuç olarak sunduğum iskelet, bilişsel ve davranışçı bilimlerin entegre bir modeli. Hem dış uyarıcıların hem de içsel duyguların davranışlarımız üzerindeki etkisine doğru bir açıklama getiren ilk insan davranışı modellerinden biri olduğuna&#160;inanıyorum. Dilin bazı kısımları tanıdık gelse de detayların -ve&#160;Davranış Değişikliğinin Dört Yasasının- size davranışlarınızı&#160;düşünmede yepyeni bir yol sunacağına inanıyorum.</p>
<p>İnsan davranışı sürekli, durumdan duruma, andan ana, saniyeden saniyeye değişir. Ancak bu kitap değişmeyen şeyleri&#160;ele alıyor. İnsan davranışının temelleri üstüne kurulu. Yıllarca&#160;güvenebileceğiniz kalıcı prensiplerden, etrafında bir iş, bir aile,&#160;bir hayat kurabileceğiniz fikirlerden yola çıkıyor.</p>
<p>Daha iyi alışkanlıklar edinmenin tek bir doğru yolu yok ama bu kitap benim bildiğim en iyi yolu, nereden başlarsanız başlayın&#160;ya da neyi değiştirmek istiyor olursanız olun etkili olabilecek&#160;bir yöntemi tarif ediyor. Ele alacağım stratejiler, amacınız ister&#160;sağlık, para, üretkenlik ya da ilişkiler olsun, ister bunların hepsi&#160;birden olsun, iyileşme için adım adım uygulanacak bir sistem&#160;arayan herkese uyacaktır. İnsan davranışı söz konusu olduğu&#160;sürece bu kitap size rehberlik edecektir.</p>
<ul><li><a href="main-1.xhtml">TEMEL İLKELER</a></li><ul><li><a href="main-2.xhtml">4 Basit Adımda Daha İyi&#160;Alışkanlıklar Kazanmak</a></li></ul><li><a href="main-3.xhtml">1.&#160;YASA</a></li><ul><li><a href="main-4.xhtml">Kendini Kontrol Etmenin Sırrı</a></li></ul><li><a href="main-5.xhtml">2.&#160;YASA</a></li><ul><li><a href="main-6.xhtml">Kötü Alışkanlıklarınızın&#160;Nedenlerini Nasıl Bulup&#160;Ortadan Kaldırırsınız</a></li></ul><li><a href="main-7.xhtml">3.&#160;YASA</a></li><ul><li><a href="main-8.xhtml">İyi Alışkanlıkları Kaçınılmaz,&#160;Kötü Alışkanlıkları İmkânsız&#160;Kılmanın Yolları</a></li></ul><li><a href="main-9.xhtml">4.&#160;YASA</a></li><ul><li><a href="main-10.xhtml">Bir Sorumluluk Ortağı Her Şeyi&#160;Nasıl Değiştirebilir</a></li></ul><li><a href="main-11.xhtml">İLERİ TAKTİKLER</a></li><ul><li><a href="main-12.xhtml">Sonuç</a></li></ul><li><a href="main-13.xhtml">Dört Yasa’dan Küçük Dersler</a></li><ul><li><a href="main-14.xhtml">12.&#160;BÖLÜM</a></li><li><a href="main-15.xhtml">Dizin</a></li></ul></ul>
</body>
</html>