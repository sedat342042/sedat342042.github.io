<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3><a id="bookmark0"></a>Bir Sorumluluk Ortağı Her Şeyi Nasıl Değiştirebilir</h3>
<p>Roger Fisher II. Dünya Savaşında pilot olarak görev yaptıktan sonra Harvard Hukuk Fakültesi’ne girdi ve otuz dört senesini&#160;arabuluculuk ve çatışma yönetimi konularında uzmanlaşarak&#160;geçirdi. Harvard Negotiation Project’i (Harvard Arabuluculuk&#160;Projesi) kurdu ve barış görüşmelerinde, rehine krizlerinde ve&#160;diplomatik uzlaşmalarda sayısız ülke ve dünya lideriyle çalıştı.&#160;Ancak Fisher’ın belki de en ilginç fikrini geliştirmesi, 1970 ve&#160;1980’lerde nükleer tehlikenin tırmanmasıyla oldu.</p>
<p>O dönemde Fisher nükleer savaşı önleyebilecek stratejiler tasarlamaya odaklanmış ve can sıkıcı bir olguyu fark etmişti.&#160;Başkanın milyonlarca insanı öldürebilecek fırlatma şifrelerine&#160;erişimi olacaktı ama her zaman binlerce kilometre ötede olacağı&#160;için kimsenin öldüğünü gerçekten görmeyecekti.</p>
<p>Fisher 1981’de, “Önerim hayli basitti,” diye yazdı. “O [nükleer] şifreyi küçük bir kapsülün içine koyun ve kapsülü bir gönüllünün kalbinin yanma yerleştirin. Gönüllü, başkana eşlik ederken&#160;yanında büyük, ağır bir kasap bıçağı taşısın. Başkan bir gün&#160;nükleer silahları kullanmak isterse bunu yapmasının tek yolu,</p>
<p>önce kendi elleriyle bir insanı öldürmek olsun. Başkan, ‘George, üzgünüm ama on milyonlarca insan ölmeli/ diyecekti. Birine&#160;bakıp ölümün, masum birinin ölümünün ne demek olduğunu&#160;fark etmeliydi. Beyaz Saray halısında kan. Bu gerçekten ikna&#160;ediciydi.</p>
<p>“Bunu Pentagon daki arkadaşlara önerdiğim zaman, ‘Aman Tanrım, bu korkunç bir şey/ dediler. ‘Birini öldürmek zorunda&#160;olmak başkanın yargısını çarpıtır. Başkan düğmeye hiç basamayabilir/”</p>
<p>4. Davranış Değişikliği Yasası hakkında konuşurken, iyi&#160;alışkanlıkları hızlı bir şekilde tatmin edici kılmanın önemine&#160;değinmiştik. Fisherm teklifi 4. Yasa’nın tersine çevrilmiş haliydi:&#160;<span style="font-style:italic;">Hızlı bir şekilde tatmin edici olmaktan çıkarın.</span></p>
<p>Sonu tatmin edici olduğunda bir tecrübeyi tekrarlamaya daha yatkın olmamız gibi, sonu acı verici olduğunda bir tecrübeden&#160;kaçınmamız da son derece olasıdır. Acı, etkili bir öğretmendir.&#160;Bir başarısızlık acı verirse düzeltilir. Ama başarısızlık nispeten&#160;acısızsa yok sayılır. Bir hata ne kadar yakın ve ne kadar mali-yetliyse ondan o kadar çabuk ders alırsınız. Olumsuz eleştiri&#160;tehlikesi bir tesisatçıyı işinde iyi olmaya zorlar. Bir müşterinin&#160;bir daha asla gelmeme olasılığı restoranların iyi yemekler ortaya&#160;koymalarını sağlar. Yanlış damarı kesmenin bedeli bir cerrahı&#160;insan anatomisinde ustalaşıp dikkatli olmaya zorlar. Sonuçlar&#160;ciddi olunca insanlar da hızlı öğrenirler.</p>
<p>Acı ne kadar yakınsa davranışın tekrarlanma ihtimali de o kadar azalır. Kötü alışkanlıkları önlemek ve sağlıksız davranışları&#160;ortadan kaldırmak istiyorsanız eyleme hızlı bir bedel eklemek,&#160;ihtimali azaltmanın harika bir yolu olacaktır.</p>
<p>Kötü alışkanlıkları bir şekilde bize hizmet ettikleri için tekrarlarız, terk edilmelerini zorlaştıran da budur. Bu çıkmazı</p>
<p>aşmak için bildiğim en iyi yol, davranışla ilişkili cezanın hızını artırmaktır. Eylem ile sonuçları arasında boşluk olmamalıdır.</p>
<p>Eylemler hızlı bir sonuca neden olur olmaz davranış değişmeye başlar. Gecikme bedeli alındığında müşteriler faturalarını zamanında öder. Notları derse katılımlarıyla belirlendiği zaman&#160;öğrenciler derse gelirler. Birazcık yakın acıdan kaçınabilmek&#160;için bir sürü çemberin içinden atlarız.</p>
<p>Elbette bunun bir sınırı vardır. Bir davranışı değiştirmek için cezaya bel bağlayacaksanız, cezanın gücü, düzeltmeye çalıştığı&#160;davranışın göreceli gücüne uymalıdır. Üretken olmak için, ertelemenin bedeli eylemin bedelinden yüksek olmalıdır. Sağlıklı olmak&#160;için, tembelliğin bedeli egzersizin bedelinden büyük olmalıdır.&#160;Bir restoranda sigara içtiğiniz ya da geri dönüşüm yapmadığınız için ceza yemek eyleme sonuç katar. Davranış, ancak ceza&#160;yeterince acı vericiyse ve güvenilir şekilde dayatılırsa değişir.</p>
<p>Genel olarak sonuç ne kadar yerel, elle tutulur, somut ve yakınsa davranışı etkileme olasılığı o kadar artar. Sonuç ne kadar küresel, soyut, müphem ve gecikmişse davranışı etkileme&#160;olasılığı o kadar azalır.</p>
<p>Neyse ki her türlü kötü alışkanlığa hızlı bir bedel eklemenin dolambaçsız bir yolu var: <span style="font-style:italic;">alışkanlık sözleşmesi</span> yaratmak.</p><h5><a id="bookmark1"></a><span style="font-weight:bold;">ALIŞKANLIK SÖZLEŞMESİ</span></h5>
<p>İlk emniyet kemeri yasası 1 Aralık 1984’te New York’ta kabul edildi. O dönemde ABD’de halkın sadece yüzde 14’ü düzenli&#160;olarak emniyet kemeri takıyordu ama bu artık değişmek üzereydi.</p>
<p>Beş yıl içinde ülkenin yarısından fazlasında emniyet kemeri kanunları yürürlüğe girdi. Bugün emniyet kemeri takmak elli&#160;eyaletten kırk dokuzunda yasayla zorunlu kılınmıştır. İş sadece&#160;mevzuatla da sınırlı kalmadı, emniyet kemeri takan insanların</p>
<p>sayısı da çarpıcı şekilde değişti. 2016 yılında Amerikan halkının yüzde 88’inden fazlası arabaya her binişinde emniyet kemerini&#160;takar hale gelmişti. Sadece otuz yılda milyonlarca insanın alışkanlıklarında tam bir dönüşüm gerçekleşti.</p>
<p>Kanunlar ve düzenlemeler, hükümetin alışkanlıklarımızı sosyal bir sözleşme yaratarak nasıl değiştirebileceğinin iyi bir&#160;örneğidir. Toplum olarak belli kurallara uymayı kolektif olarak&#160;kabul eder, sonra da o kuralları grup halinde uygularız. Yeni&#160;bir yasal düzenlemenin davranışı etkilemesi -emniyet kemeri&#160;yasaları, restoranlarda sigaranın yasaklanması, zorunlu geri dönüşüm- alışkanlıklarımızı biçimlendiren bir sosyal sözleşme&#160;örneğidir. Grup belli bir şekilde hareket etmeyi kabul eder ve&#160;siz buna ayak uydurmazsanız cezalandırılırsınız.</p>
<p>Hükümetlerin vatandaşları sorumlu kılmada kanunları kullanması gibi, siz de kendinizi sorumlu kılmak için bir alışkanlık sözleşmesinden faydalanabilirsiniz. Alışkanlık sözleşmesi, belli&#160;bir alışkanlığa ve o alışkanlığa uymadığınız zaman alınacak&#160;cezaya bağlılığınızı ifade ettiğiniz sözlü ya da yazılı bir anlaşmadır. Ardından sorumluluk ortağınız olacak ve sizinle birlikte&#160;sözleşmeye imza atacak bir ya da iki kişi bulursunuz.</p>
<p>Nashville, Tennessee’li bir girişimci olan Bryan Harris bu stratejiyi eyleme geçirdiğini gördüğüm ilk insan oldu. Harris&#160;oğlunun doğumundan kısa bir süre sonra, kilo vermek istediğini&#160;fark etti. Eşi, özel antrenörü ve kendisi arasında bir alışkanlık&#160;sözleşmesi hazırladı. İlk versiyonda şöyle yazıyordu: “Bryan’m&#160;2017’nin birinci çeyreği için 1 numaralı hedefi kendini daha iyi&#160;hissetmek, daha iyi görünmek için yeniden doğru beslenmeye&#160;başlamak ve uzun vadeli yüzde 10 yağ oranıyla 90 kilo hedefine&#160;ulaşabilmektir.”</p>
<p>Bu beyanın altına da Harris ideal sonucuna ulaşmak için bir yol haritası çizdi:</p>
<p>■ &#160;&#160;&#160;1. Safha: 1. çeyrekte katı bir düşük karbonhidrat diyetine&#160;dön.</p>
<p>■ &#160;&#160;&#160;2. Safha: 2. çeyrekte sıkı bir makrobesin takip programına&#160;başla.</p>
<p>* 3. Safha: 3. çeyrekte diyetinin ve egzersiz programının detaylarını rafine et ve sürdür.</p>
<p>Son olarak onu hedefine ulaştıracak gündelik alışkanlıkları tek tek yazdı. Örneğin: “Her gün tükettiği bütün gıdaları yazmak&#160;ve her gün tartılmak.”</p>
<p>Ardından başarısız olması durumunda alacağı cezaları listeledi: “Bryan bu iki maddeyi gerçekleştirmezse karşılığında şunlar uygulanacaktır: Çeyreğin geri kalanı boyunca her iş günü ve her&#160;pazar sabahı şık giyinmek zorunda kalacaktır. Şık giyinmekten&#160;kasıt, kot pantolon, tişört, <span style="font-style:italic;">sweatshirt</span> ya da şort giymemektir.&#160;Ayrıca yediklerini kaydetmeyi bir gün atlaması durumunda özel&#160;antrenörü Joey’ye uygun gördüğü şekilde kullanması için 200&#160;dolar verecektir.”</p>
<p>Harris, karısı ve antrenörü sözleşmeyi imzaladılar.</p>
<p>İlk tepkim bu tür bir sözleşmenin aşırı resmî ve gereksiz göründüğünü söylemek oldu. Özellikle imza kısmı. Ancak Harris&#160;beni sözleşmeyi imzalamanın bir ciddiyet göstergesi olduğuna&#160;ikna etti. “Bu kısmı ne zaman es geçsem,” dedi, “hemen gevşemeye başlıyorum.”</p>
<p>Üç ay sonra, birinci çeyrek için hedeflerine ulaşmasının ardından Harris hedeflerini güncelledi. Sonuçlar da büyüdü.&#160;Karbonhidrat ve protein hedeflerini ıskalarsa antrenörüne 100&#160;dolar ödemesi gerekecekti. Ve tartılmayı atlarsa karısına uygun&#160;gördüğü şekilde harcaması için 500 dolar verecekti. Belki de daha&#160;acı verici olanı ise, koşu yapmayı unutursa her gün işe gider gibi</p>
<p>giyinecek ve tuttuğu sevgili Auburn takımının ezelî rakibi olan Alabama’nın şapkasını çeyreğin sonuna kadar takacak olmasıydı.</p>
<p>Strateji işe yaradı. Eşi ve antrenörünün sorumluluk ortaklığı ve her gün ne yapacağını kesin bir şekilde belirten alışkanlık&#160;sözleşmesi sayesinde Harris kilo vermeyi başardı.*</p>
<p>Kötü alışkanlıkları tatmin edici olmaktan çıkarmak için en iyi seçeneğiniz onları şu anda acı verici kılmaktır. Bir alışkanlık&#160;sözleşmesi yaratmak bunu yapmanın en dolambaçsız yoludur.</p>
<p>Eksiksiz bir alışkanlık sözleşmesi yaratmak istemeseniz bile bir sorumluluk ortağı edinmek faydalıdır. Komedyen Margaret&#160;Cho her gün bir espri ya da bir şarkı yazıyor. Bir arkadaşıyla&#160;uyguladıkları “günde bir şarkı” meydan okuması ikisinin de&#160;bu konuda sorumluluk almasına yardımcı oluyor. Birinin sizi&#160;izlediğini bilmek güçlü bir motivasyon aracı olabilir. Bunun&#160;hızlı bir bedeli olacağı için erteleme ya da pes etme olasılığınız&#160;düşer. Sorumluluğunuzu yerine getirmezseniz sizi güvenilmez&#160;ya da tembel olarak görebilirler. Bir anda kendinize verdiğiniz&#160;sözleri tutamamanın ötesine geçip başkalarına verdiğiniz sözleri&#160;de tutamamış olursunuz.</p>
<p>Süreci otomatikleştirebilirsiniz. Boulder, Colorado’lu bir girişimci olan Thomas Frank her sabah saat 05.55’te kalkıyor. Ve kalkmazsa hesabında otomatik olarak programlanmış bir <span style="font-style:italic;">tweet&#160;</span>paylaşılıyor: “Saat 06.10 ve kalkmadım çünkü tembelin tekiyim.&#160;Çalar saatimin bozulmadığını varsayarak PayPal üzerinden 5&#160;dolar kazanmak için bu <span style="font-style:italic;">tweefı</span> cevaplayabilirsiniz (limit 5 kişi).”&#160;Her zaman dünyaya en iyi halimizi göstermeye çalışırız.&#160;Saçlarımızı tarar, dişlerimizi fırçalar ve özenle giyiniriz çünkü&#160;bu davranışların olumlu tepkiler alacağını biliriz. Potansiyel işverenleri, eşleri, arkadaşlarımızı ve ailemizi etkilemek için iyi</p>
<p>atomichabits.com/contract adresinde Bryan Harris’in kullandığı gerçek Alışkanlık Sözleşmelerini görebilir ve boş bir şablon bulabilirsiniz.</p>
<p>notlar almak ve en iyi okullardan mezun olmak isteriz. Etra-fımızdakilerin görüşlerini önemseriz çünkü başkalarının bizi beğenmesi bize iyi gelir. İşte bu nedenle bir sorumluluk ortağı&#160;edinmek ya da bir alışkanlık sözleşmesi imzalamak iyi sonuçlar&#160;getirebilir.</p><h4><a id="bookmark2"></a>-Bölüm &#160;&#160;&#160;Özeti-</h4>
<p>w 4. Davranış Değişikliği Yasasının tersine çevrilmiş hali, <span style="font-style:italic;">tatmin edici olmaktan çıkarmaktır,&#160;m</span> Acı verici olduğu ya da tatmin edici olmadığı zaman bir&#160;alışkanlığı tekrarlama olasılığımız azalır.&#160;ü Bir sorumluluk ortağı, eylemsizliğe hızlı bir bedel yaratabilir. Başkalarının bizim hakkımızda ne düşündüğünü&#160;önemseriz ve başkalarının bizim hakkımızda olumsuz&#160;görüşlere sahip olmalarını istemeyiz.&#160;ü Bir alışkanlık sözleşmesi herhangi bir davranışa sosyal&#160;bir maliyet eklemek için kullanılabilir. Sözlerinizi tutmamanın bedelini insanlara açık hale getirir ve acı verici&#160;bir şekle sokar.</p>
<p>■ Bir başkasının sizi izlediğini bilmek güçlü bir motivasyon aracı olabilir.</p><div>
<p><span style="font-weight:bold;">İYİ BİR ALIŞKANLIK NASIL YARATILIR</span></p><img src="main-53.png" alt=""/></div><div><img src="main-54.png" alt=""/></div><div><img src="main-55.png" alt=""/></div><div><img src="main-56.png" alt=""/></div><h5><a id="bookmark3"></a><span style="font-weight:bold;">KÖTÜ BİR ALIŞKANLIK NASIL BIRAKILIR</span></h5><div><img src="main-57.png" alt=""/></div><div><img src="main-58.png" alt=""/></div><div><img src="main-59.png" alt=""/></div><div><img src="main-60.png" alt=""/></div>
<p><span style="font-weight:bold;font-style:italic;">Bu alışkanlık özet tablosunun İngilizce çıktısını atomichabits.com/cheatsheet adresinden alabilirsiniz.</span></p>
</body>
</html>