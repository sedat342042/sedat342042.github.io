<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3><a id="bookmark0"></a>Kötü Alışkanlıklarınızın Nedenlerini Nasıl Bulup&#160;Ortadan Kaldırırsınız</h3>
<p>2012 sonunda, İstanbul’un en ünlü caddesi İstiklal Caddesine birkaç blok ötedeki eski bir dairede oturuyordum. Türkiye’ye&#160;dört günlük bir seyahatin ortasındaydım ve rehberim Mike birkaç&#160;metre ötede, eski bir koltukta dinleniyordu.</p>
<p>Mike aslında rehber değildi. Beş yıldır Türkiye’de yaşayan Maine’li bir adamdı ama bana ülkeyi ziyaretim sırasında etrafı&#160;gezdirmeyi teklif etmişti ve ben de kabul etmiştim. O gece Mike&#160;ve birkaç Türk dostuyla akşam yemeğine davet edilmiştim.</p>
<p>Yedi kişiydik ve aralarında hayatının bir noktasında günde bir paket sigara içmemiş tek kişi bendim. Türklerden birine&#160;sigaraya nasıl başladığını sordum. “Arkadaşlar,” dedi. “Her zaman arkadaşlarla başlar. Bir arkadaşın içince sen de denersin.”&#160;Asıl büyüleyici olan, odadaki insanların yarısının sigarayı&#160;bırakmayı başarmış olmasıydı. Mike o noktada birkaç senedir&#160;sigara içmiyordu ve alışkanlığından <span style="font-style:italic;">Ailen Carrs Easy W ay to</span></p>
<p><span style="font-style:italic;">Stop Smoking</span> (Ailen Carr’ın Sigarayı Bıraktıran Kolay Yöntemi) adlı bir kitap sayesinde kurtulduğuna yemin etti.</p>
<p>“İnsanı sigara içmenin zihinsel yükünden kurtarıyor,” dedi. Size, ‘“Kendine yalan söylemeyi bırak. Aslında sigara içmek istemediğini biliyorsun. Bundan gerçekten keyif almadığını biliyorsun,’&#160;diyor. Kurban gibi hissetmekten kurtulmanıza yardım ediyor.&#160;Sigara içmeye <span style="font-style:italic;">ihtiyacınızın</span> olmadığını anlamaya başlıyorsunuz.”&#160;Sigarayı hiç denememiştim ama sonrasında sırf meraktan&#160;kitaba bir göz attım. Yazar, sigara tiryakilerinin şiddetli isteklerini&#160;bertaraf etmelerine yardımcı olurken ilginç bir stratejiden faydalanıyor. Sigara içmekle ilişkilendirilen bütün işaretleri sistemli&#160;bir şekilde ele alıp onlara yeni birer anlam veriyor.</p>
<p>Şöyle şeyler söylüyor:</p>
<p><span style="font-style:italic;">m</span> Bir şeyden vazgeçtiğinizi sanıyorsunuz ama aslında hiçbir şeyden vazgeçtiğiniz yok çünkü sigara zaten sizin için&#160;hiçbir şey yapmıyor.</p>
<p>■ Sigara içmenin sosyal olmak için yapmanız gereken bir şey olduğunu düşünüyorsunuz ama öyle değil. Sigara&#160;içmeden de sosyal olabilirsiniz.&#160;ü Sigaranın stresi giderdiğini sanıyorsunuz ama gidermiyor.&#160;Sigara içmek sinirlerinizi gevşetmez, mahveder.</p>
<p>Bu ve buna benzer ifadeleri defalarca tekrarlıyor. “Şunu kafanıza sokun,” diyor. “Hiçbir şey kaybetmiyorsunuz ve sadece sağlık, enerji ve para açısından değil; özgüven, özsaygı, özgürlük&#160;ve en önemlisi ömrünüzün uzunluğu ve kalitesi açısından çok&#160;şey kazanıyorsunuz.”</p>
<p>Kitabın sonuna ulaştığınızda sigara içmek size dünyanın en saçma işi gibi gelmeye başlıyor. Ve sigaranın size bir getirisi&#160;olmasını beklemez hale gelince sigara içmek için bir nedeniniz de</p>
<p>kalmıyor. Bu, 2. Davranış Değişikliği Yasasının tersine çevrilmiş halidir: <span style="font-style:italic;">İtici ktlın.</span> Bu fikrin gözünüze aşırı basite indirgenmiş&#160;gibi görünebileceğini biliyorum. Sadece fikrinizi değiştirerek&#160;sigarayı bırakabilirsiniz. Ama bir dakikalığına benimle kalın.</p><h5><a id="bookmark1"></a><span style="font-weight:bold;">ŞİDDETLİ İSTEKLER NEREDEN GELİR</span></h5>
<p>Her davranışın bir yüzey seviyesinde isteği, bir de altta yatan, daha derin bir güdüsü vardır. Genelde şu şekilde şiddetli istekler duyarım: <span style="font-style:italic;">“Taco</span> yemek istiyorum.” Bana neden <span style="font-style:italic;">taco</span> yemek&#160;istediğimi soracak olursanız size, “Hayatta kalmak için yiyeceğe&#160;ihtiyacım var,” demem. Ama aslında derinlerde bir yerde <span style="font-style:italic;">taco&#160;</span>yemeye motive olmamın nedeni hayatta kalmak için yemek yemek&#160;zorunda olmamdır. Canım özellikle <span style="font-style:italic;">taco</span> çekse bile altta yatan&#160;güdü, yiyecek ve su elde etmektir.</p>
<p>Altta yatan güdülerimizden bazıları şunlardır:<a id="footnote1"></a><sup><a href="#bookmark2">1</a></sup></p>
<p>* Enerjiyi muhafaza etmek, a Yiyeceğe ve suya erişmek,&#160;a Aşkı bulmak ve üremek,&#160;a Başkalarıyla bağ kurmak.</p>
<p>® Sosyal açıdan kabul görmek ve onay kazanmak, s Belirsizliği azaltmak,&#160;a Statü ve prestij elde etmek.</p>
<p>Şiddetli bir arzu, daha derinde yatan bir güdünün belli bir dışa vurumudur. Beyniniz sigara içme, Instagram a bakma ya</p>
<p>da video oyunları oynama arzusuyla gelişmedi. Daha derin bir seviyede, basitçe belirsizliği azaltmak, kaygıyı gidermek, sosyal&#160;açıdan kabul ya da onay görmek veya statü sahibi olmak isti-yorsunuzdur.</p>
<p>Alışkanlık oluşturan hemen her ürüne baktığınızda onun yeni bir motivasyon yaratmadığını, daha ziyade insan doğasının&#160;altta yatan güdülerine tutunduğunu görürsünüz.</p>
<p>■ &#160;&#160;&#160;Aşkı bulmak ve üremek = Tinder kullanmak</p>
<p>■ &#160;&#160;&#160;Başkalarıyla bağ kurmak = Facebook’ta dolaşmak</p>
<p>» Sosyal açıdan kabul ve onay görmek = Instagram’da paylaşım yapmak</p>
<p>* Belirsizliği azaltmak = Google’da arama yapmak</p>
<p>■ &#160;&#160;&#160;Statü ve prestij elde etmek = video oyunları oynamak</p>
<p>Alışkanlıklarınız kadim arzulara modern zaman çözümleridir. Eski günahların yeni versiyonlarıdır. İnsan davranışının arkasındaki güdüler aynı kalır. Alışkanlıklarımız tarihin içinde&#160;olduğumuz dönemine göre farklılık gösterir.</p>
<p>Önemli kısım şu: Aynı altta yatan güdüyü ele almanın pek çok farklı yolu vardır. Bir insan stresini sigara içerek azaltmayı&#160;Öğrenebilir. Bir diğeri kaygısını koşuya çıkarak hafifletmeyi öğrenir. Hâlihazırdaki alışkanlıklarınız karşı karşıya geldiğiniz&#160;sorunları çözmenin en iyi yolu olacak diye bir şey yok; onlar&#160;sadece kullanmayı öğrendiğiniz yöntemlerdir. Bir çözümü çözmeniz gereken sorunla ilişkilendirdiğiniz zaman sürekli ona&#160;dönersiniz.</p>
<p>Alışkanlıklar çağrışımlardan ibarettir. Bu çağrışımlar bir alışkanlığı tekrarlamaya değer görüp görmeyeceğimizi belirler.&#160;1. Yasayı tartıştığımız sırada ele aldığımız gibi, beyniniz bilgiyi&#160;sürekli emer ve ortamdaki işaretleri fark eder. Ne zaman bir işa-</p>
<p>reti algılasanız beyniniz bir simülasyon çalıştırır ve bir sonraki anda ne yapılacağı konusunda bir tahmin yürütür.</p>
<p>İşaret: Ocağın sıcak olduğunu fark ettiniz.</p>
<p>Tahmin: <span style="font-style:italic;">Dokunursam yanarım, bu nedenle ocağa dokunmaktan kaçınmalıyım.</span></p>
<p>İşaret: Trafik ışığının yeşile döndüğünü gördünüz.</p>
<p>Tahmin: <span style="font-style:italic;">Gaza basarsam kavşaktan güvenli bir şekilde geçip varış noktama biraz daha yaklaşırım, bu nedenle gaza basmalıyım.</span></p>
<p>Bir işaret görürsünüz, onu geçmiş tecrübeye göre sınıflandırır ve uygun tepkiyi saptarsınız.</p>
<p>Bunların hepsi bir saniye içinde olur ama alışkanlıklarınız üstünde hayati bir rol oynarlar çünkü her eylemden önce bir&#160;tahmin gelir. Hayat reaktif gibi gelse de aslında öngörücüdür.&#160;Gün boyu, biraz önce gördüğünüz şeye ve geçmişte neyin en çok&#160;işe yaradığına dayalı olarak en iyi tahminlerinizi yürütürsünüz.&#160;Durmadan bir sonraki anda neler olacağını tahmin edersiniz.</p>
<p>Davranışımız büyük ölçüde bu tahminlere bağlıdır. Başka bir deyişle, davranışımız illa olayın nesnel gerçekliğine değil,&#160;büyük ölçüde başımıza gelenleri nasıl yorumladığımıza bağlıdır.&#160;İki insan aynı anda sigaraya bakabilir ve biri güçlü bir sigara&#160;içme isteği duyarken diğeri kokudan tiksinebilir. Aynı işaret,&#160;tahmininize bağlı olarak iyi bir alışkanlığı ya da kötü bir alışkanlığı kıvılcımlandırabilir. Alışkanlıklarınızın nedeni aslında&#160;öncesinde yaşananın tahminidir.</p>
<p>Bu tahminler duygulara yol açar; zaten şiddetli bir isteği de bir his, bir arzu, bir güdü olarak tanımlarız. Duygu ve hisler,&#160;algıladığımız işaretleri ve yürüttüğümüz tahminleri uygulayabileceğimiz bir sinyale çevirir. Hâlihazırda ne algıladığımızı açık-</p>
<p>lamaya yardımcı olurlar. Örneğin farkında olsanız da olmasanız da şu anda sıcağı ve soğuğu algılıyorsunuz. Sıcaklık bir derece&#160;düşse muhtemelen hiçbir şey yapmazsınız. Öte yandan sıcaklık&#160;on derece düşse üşür ve üzerinize bir şeyler daha giyersiniz.&#160;Üşümek sizi eyleme geçmeye iten işarettir. İşaretleri başından&#160;beri hissediyorsunuzdur ama eyleme ancak farklı bir halde daha&#160;iyi olacağınızı öngördüğünüz zaman geçersiniz.</p>
<p>Şiddetli istek, bir şeyin eksik olduğu hissidir. İçsel durumunuzu değiştirme arzusudur. Sıcaklık düşünce vücudunuzun hâlihazırda hissettiği ile hissetmek <span style="font-style:italic;">istediği</span> arasında bir boşluk&#160;oluşur. Mevcut haliniz ile arzulanan haliniz arasındaki bu boşluk&#160;size eyleme geçmek için bir neden sunar.</p>
<p>Arzu şu anda olduğunuz yer ile gelecekte olmak istediğiniz yer arasındaki farktır. En küçük eylem bile şu anda hissettiğinizden&#160;farklı hissetme motivasyonuyla renklenir. Kısa sürede hızlı hızlı&#160;atıştırdığınızda, bir sigara yaktığınızda ya da sosyal medyada&#160;dolaştığınızda aslında istediğiniz şey patates cipsi, sigara ya da&#160;bir sürü beğeni değildir. Aslında istediğiniz, farklı <span style="font-style:italic;">hissetmektir.</span></p>
<p>Duygu ve hislerimiz bize mevcut halimizde mi kalmamız, yoksa bir değişiklik mi yapmamız gerektiğini söyler. En iyi eylem&#160;planına karar vermemize yardım ederler. Nörologlar duygu ve&#160;hisler hasar gördüğünde karar alma becerimizi kaybettiğimizi&#160;keşfettiler. Neyin peşinden gideceğimize, neden kaçınacağımıza&#160;dair sinyaller ortadan kalkar. Nörobilimci Antonio Damasio nun&#160;açıkladığı gibi, “Bir şeyi iyi, kötü ya da nötr olarak işaretlemenizi&#160;duygular sağlar.”</p>
<p>Özetlemek gerekirse, hissettiğiniz belli şiddetli istekler ve gerçekleştirdiğiniz alışkanlıklar aslında altta yatan en temel güdülerinizi ele alma girişimidir. Bir alışkanlık bir güdüye başarıyla&#160;hitap ettiğinde, onu tekrarlamak için şiddetli bir istek geliştirirsiniz. Zamanla sosyal medyada gezinmenin size sevildiğinizi</p>
<p>hissettireceğini ya da YouTube videoları izlemenin korkularınızı unutmanıza olanak sağlayacağını öngörmeyi öğrenirsiniz. Alışkanlıklar onları olumlu duygularla ilişkilendirdiğimizde&#160;çekici gelir ve bizler bu öngörüyü zararımıza olmaktan çıkarıp&#160;lehimize kullanabiliriz.</p><h5><a id="bookmark3"></a><span style="font-weight:bold;">BEYNİNİZİ ZOR ALIŞKANLIKLARDAN KEYİF ALACAK ŞEKİLDE NASIL YENİDEN&#160;PROGRAMLAYABİLİRSİNİZ</span></h5>
<p>Zor alışkanlıkları olumlu bir tecrübeyle bağdaştırmayı öğrenebilirseniz daha cazip kılabilirsiniz. Bazen tek ihtiyacınız, zihniyetinizde hafif bir kaymadır. Örneğin sık sık belli bir günde yapmamız gereken şeylerden bahsederiz. îşe gitmek için erken&#160;kalkmalısınızdır. İşiniz için bir telefon görüşmesi daha yapma-lısınızdır. Aileniz için yemek pişirmelisinizdir.</p>
<p>Şimdi yüklemin sadece bir kısmını değiştirdiğinizi hayal edin: “Yapmalısınız” değil, “yapabilirsiniz.”</p>
<p>İşe gitmek için erken kalkabilirsiniz. İşiniz için bir telefon görüşmesi daha yapabilirsiniz. Aileniz için yemek pişirebilirsiniz.&#160;Sadece bir eki değiştirerek her olaya bakış açınızla oynayabilirsiniz.&#160;Bu davranışları yük olmaktan çıkarıp fırsata dönüştürebilirsiniz.</p>
<p>Burada kilit nokta, gerçekliğin her iki versiyonunun da doğru olması. Bunları <span style="font-style:italic;">yapmalısınız</span> ama aynı zamanda <span style="font-style:italic;">yapabilirsiniz.&#160;</span>Hangi zihniyeti seçersek seçelim, mutlaka bir kanıt bulabiliriz.</p>
<p>Bir keresinde tekerlekli sandalyeye bağımlı bir adamla ilgili bir hikâye duydum. Kısıtlanmanın zor bir şey olup olmadığı&#160;sorulduğunda adam, “Ben sandalyeme mahkûm değilim,” diye&#160;karşılık vermiş. “Sandalyem beni özgürleştiriyor. O olmasaydı&#160;yatağa bağlı yaşardım ve evimden asla çıkamazdım.” Bakış açısındaki bu kayma, her günü yaşama şeklini tamamen değiştirmiş.</p>
<p>Alışkanlıklarınızı dezavantajlarından çok, <span style="font-style:italic;">getirilerini</span> vurgulayarak ifade etmek, beyninizi yeniden programlamanın ve bir alışkanlığı daha cazip kılmanın hızlı ve hafif yoludur.</p>
<p>Egzersiz. Pek çok insan egzersizi enerji tüketen ve yorucu, zorlayıcı bir görevle ilişkilendirir. Ancak egzersizi beceri geliştirme ve kendinizi güçlendirme yolu olarak da görebilirsiniz.&#160;Kendinize, “Sabah koşuya çıkmam gerek,” yerine, “Dayanıklılık&#160;kazanma ve hızlanma zamanı,” diyebilirsiniz.</p>
<p>Finans. Para biriktirmek genellikle fedakârlıkla bağdaştırılır. Ancak basit bir gerçeği idrak ederseniz onu bir kısıtlamadan çok,&#160;özgürlükle bağdaştırabilirsiniz. Mevcut imkânlarınızın altında&#160;yaşamak gelecekteki imkânlarınızı <span style="font-style:italic;">artırır.</span> Bu ay kenara ayıracağınız para, bir sonraki aya alım gücünüzü artırır.</p>
<p>Meditasyon. Meditasyonu üç saniyeden daha uzun süre denemiş herkes, dikkatin kaçınılmaz olarak dağılmasının ne&#160;kadar bunaltıcı olduğunu bilir. Her kesintinin size nefesinize&#160;dönme şansını verdiğini fark ettiğiniz zaman bu bunalımı sevince dönüştürebilirsiniz.</p>
<p>Maç öncesi kaygılar. Pek çok insan büyük bir sunum yapmadan ya da önemli bir etkinlikte rekabet etmeden önce kaygı duyabilir. Nefesleri ve nabızları hızlanır, tedirginlikleri artar. Bu&#160;duyguları olumsuz yorumlarsak kendimizi tehdit altında hissedip geriliriz. Ancak bu duyguları olumlu yorumlarsak duruma&#160;akışkanlık ve zarafetle tepki veririz. “Gerginim,” söylemini, “Heyecanlıyım ve konsantre olmama yardım edecek bir adrenalin&#160;hücumu yaşıyorum,” söylemiyle değiştirebilirsiniz.</p>
<p>Bu küçük zihniyet kaymaları sihir değildir ama belli bir alışkanlık ya da durumla ilişkilendirdiğiniz duyguların değişmesine yardımcı olabilirler.</p>
<p>İşi bir basamak yukarı taşımak isterseniz bir <span style="font-style:italic;">motivasyon ritüeli</span> yaratabilirsiniz. Yapacağınız şey, alışkanlıklarınızı keyif</p>
<p>aldığınız bir şeyle ilişkilendirmek olacak. Sonra bu işareti motivasyona ihtiyaç duyduğunuz her an kullanabileceksiniz. Örneğin seks yapmadan önce hep aynı şarkıyı çalarsanız müziği eylemle&#160;ilişkilendirmeye başlarsınız. Havaya girmek istediğiniz zaman&#160;oynat düğmesine basmanız yeter.</p>
<p>Pittsburgh’lü bir boksör ve yazar olan Ed Latimore da bilmeden benzer bir stratejiden faydalandı. Latimore, “Tuhaf bir şey fark ettim,” diyor. “Yazarken sadece kulaklığımı takmak,&#160;dikkatimin ve konsantrasyonumun artmasını sağlıyor. Müzik&#160;açmam bile gerekmiyor.” Latimore farkında bile olmadan kendini şartlıyordu. Başlangıçta kulaklığını takıp sevdiği bir müziği&#160;açıyor ve dikkatini işe vererek çalışıyordu. Bunu beş, on, yirmi&#160;kez yaptıktan sonra kulaklığını takmak otomatik olarak dikkat&#160;artışıyla ilişkilendirdiği bir işarete dönüşmüştü. Bunu da doğal&#160;olarak şiddetli istek takip etmişti.</p>
<p>Sporcular da kendilerini performans öncesi havaya sokmak için benzer stratejiler kullanırlar. Beyzbol kariyerim süresince her&#160;maçtan önce belli bir esneme ve atış ritüeli geliştirdim. Sekansın&#160;tamamı yaklaşık on dakika sürüyordu ve bunu her seferinde&#160;aynı şekilde yapıyordum. Bu bir yandan beni fiziksel olarak&#160;oynamaya ısıtıyor, daha önemlisi, bir yandan da doğru ruh haline sokuyordu. Maç öncesi ritüelimi rekabetçi ve odaklanmış&#160;hissetmekle bağdaştırmaya başladım. Öncesinde motivasyonum&#160;yoksa bile ritüelimi tamamladığım zaman “maç havasına girmiş&#160;oluyordum.</p>
<p>Bu stratejiyi hemen hemen her amaca uyarlayabilirsiniz. Diyelim ki genel olarak daha mutlu hissetmek istiyorsunuz. Sizi&#160;gerçekten mutlu eden bir şeyi bulun -evcil hayvanınızı sevmek&#160;ya da köpüklü bir banyo yapmak gibi- ve sonra sevdiğiniz şeyi&#160;yapmadan <span style="font-style:italic;">önce</span> her seferinde gerçekleştireceğiniz kısa bir rutin&#160;yaratın. Mesela üç derin nefes almak ve gülümsemek gibi.</p>
<p>Üç derin nefes al. Gülümse. Köpeği okşa. Tekrarla.</p>
<p>Zamanla, nefes al-gülümse rutinini iyi bir ruh haline girmekle bağdaştırmaya başlarsınız. Mutlu olmak anlamına gelen bir işarete&#160;dönüşür. Bir kez yerleşti mi, duygu durumunuzu değiştirmeye&#160;ne zaman ihtiyaç duyarsanız bu stratejiyi kullanabilirsiniz. îş&#160;yerinde strese mi girdiniz? Üç derin nefes alıp gülümseyin. Hayat&#160;sizi üzüyor mu? Üç derin nefes alıp gülümseyin. Bir alışkanlık&#160;yerleşince işaret, orijinal durumla çok az alakalı olsa da şiddetli&#160;bir isteği harekete geçirebilir.</p>
<p>Kötü alışkanlıklarınızın nedenlerini bulmanın ve düzeltmenin anahtarı, onlarla ilgili çağrışımlarınızı ifade ediş şeklinizi değiştirmektir. Kolay değildir ama tahminlerinizi yeniden programlarsanız zor bir alışkanlığı cazip bir alışkanlığa dönüştürebilirsiniz.</p><h4><a id="bookmark4"></a>-Bölüm Özeti-</h4>
<p>* 2. Davranış Değişikliği Yasasının tersine çevrilmiş hali <span style="font-style:italic;">itici kılmaktır.</span></p>
<p>■ &#160;&#160;&#160;Her davranışın yüzey seviyesinde bir şiddetli isteği, bir&#160;de daha derinde yatan bir güdüsü vardır.</p>
<p>■ &#160;&#160;&#160;Alışkanlıklarınız kadim arzulara modern zaman çözümleridir.</p>
<p>» Alışkanlıklarınızın nedeni aslında onlardan önce gelen tahminlerdir. Tahmin bir duyguya neden olur.</p>
<p>■ &#160;&#160;&#160;Kötü bir alışkanlığı cazip olmaktan çıkarmak için ondan&#160;uzak durmanın getirilerini vurgulayın.</p>
<p>■ &#160;&#160;&#160;Alışkanlıklar onları olumlu duygularla bağdaştırdığımız&#160;zaman cazip, olumsuz duygularla bağdaştırdığımız zaman&#160;itici gelir. Zor bir görevden hemen önce, keyif aldığınız&#160;bir şeyi yaparak bir motivasyon ritüeli yaratın.</p><div>
<p><span style="font-weight:bold;">İYİ BİR ALIŞKANLIK NASIL YARATILIR</span></p><img src="main-28.png" alt=""/></div><div><img src="main-29.png" alt=""/></div><h6><span style="font-weight:bold;">KÖTÜ BİR ALIŞKANLIK NASIL BIRAKILIR</span></h6><div><img src="main-30.png" alt=""/></div>
<p><span style="font-weight:bold;font-style:italic;">Bu alışkanlık özet tablosunun İngilizce çıktısını atomichabits.com/cheatsheet adresinden alabilirsiniz.</span></p>
<p><a id="bookmark2"><sup><a href="#footnote1">1</a></sup></a></p>
<p> Bu, altta yatan güdüler listesinin bir kısmıdır. Daha kapsamlı listeyi ve bu güdüleri iş hayatına nasıl uygulayacağınızı atomichabits.com/business&#160;sayfasında bulabilirsiniz.</p>
</body>
</html>