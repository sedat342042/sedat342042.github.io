<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3><a id="bookmark0"></a>Sonuç</h3>
<p><span style="font-weight:bold;">Kalıcı Sonuçların Sırrı</span></p>
<p>Sorites Paradoksu* olarak bilinen bir eski Yunan kıssasında küçük bir eylemin yeterince tekrar edildiğinde yaratabildiği&#160;etkilerden bahsedilir. Paradoksun ifade edilme şekillerinden biri&#160;şöyledir: Tek bir bozuk para bir insanı zengin edebilir mi? Bir&#160;insana on tane bozukluk verseniz zengin olduğunu iddia etmezsiniz. Ama ya o bozukluklara bir tane daha eklerseniz? Ve&#160;bir tane daha? Bir tane daha? Bir noktada hiç kimsenin tek bir&#160;bozukluk o kişiyi zengin edebilene dek zengin olamayacağını&#160;itiraf etmek zorunda kalırsınız.</p>
<p>Atomik alışkanlıklar konusunda da aynı şeyi söyleyebiliriz. Tek bir küçük değişiklik hayatınızı dönüştürebilir mi? Muhtemelen dönüştüremez, diyeceksiniz. Ama ya bir değişiklik daha&#160;yaparsanız? Ve bir tane daha? Bir tane daha? Bir noktada hayatınızın tek bir küçük değişiklikle dönüştüğünü itiraf etmek&#160;zorunda kalırsınız.</p>
<p><span style="font-weight:bold;font-style:italic;">Sorites,</span> Yunancada <span style="font-weight:bold;font-style:italic;">yığın</span> anlamına gelen <span style="font-weight:bold;font-style:italic;">sorös</span> kelimesinden türetilmiştir.</p>
<p>Alışkanlık değişikliğinin kutsal kâsesi tek bir yüzde l’lik iyileşme değil, binlercesidir. Üst üste yığılıp biriken ve her biri&#160;toplu bir sistemin bir temel birimi olan bir sürü atomik alışkanlıktır.</p>
<p>Başlangıçta küçük alışkanlıklar sistemin ağırlığıyla sürüklenip gittikleri için gözünüze anlamsız görünebilir. Bir bozuk para nasıl sizi zengin etmezse bir dakika meditasyon yapmak&#160;ya da günde bir sayfa kitap okumak gibi olumlu bir değişikliğin&#160;hatırı sayılır bir fark yaratması da o kadar olasılık dışıdır.</p>
<p>Ancak küçük değişiklikleri kat kat istiflemeye devam ettikçe hayatın terazisi hareket etmeye başlar. Her ilerleme tartının olumlu tarafına bir kum tanesi eklemek gibi, işleri yavaş yavaş&#160;lehinize çevirir. Zaman içinde, eğer sebat ederseniz bir tarafın&#160;ağır geldiği noktaya ulaşırsınız. Bir anda iyi alışkanlıklara bağlı&#160;kalmak kolaylaşır. Sistemin ağırlığı aleyhinize değil, lehinize&#160;işlemeye başlar.</p>
<p>Bu kitap boyunca, üst düzey performans sergileyen kişilerin düzinelerce hikâyesine göz attık. Her biri zanaatında ustalaşmak&#160;ya da alanının zirvesine tırmanmak için küçük alışkanlıklar biliminden istifade etmiş altın madalyalı olimpik sporcuları, ödüllü&#160;sanatçıları, iş dünyasındaki liderleri, hayat kurtaran doktorları,&#160;yıldız komedyenleri ele aldık. Değindiğimiz bu insanların, takımların, şirketlerin her biri farklı şartlarla karşı karşıya kaldı&#160;ama nihayetinde aynı şekilde küçük, sürdürülebilir ve kesintisiz&#160;iyileşmelere baş koyarak ilerlediler.</p>
<p>Başarı varılacak bir hedef ya da aşılacak bir bitiş çizgisi değildir. Geliştirilebilecek bir sistem, sonsuza dek iyileştirilebilecek bir süreçtir. 1. Bölüm’de, “Alışkanlıklarınızı değiştirmekte&#160;sıkıntı çekiyorsanız sorun siz değilsinizdir,” demiştim. “Sorun&#160;sistemdir. Kötü alışkanlıklar sadece siz değişmek istemediğiniz</p>
<p>için değil, değişim yolunda yanlış sistemi benimsediğiniz için de tekrarlanır.”</p>
<p>Bu kitabın sonuna yaklaşırken, artık tam aksinin doğru olduğunu umuyorum. Davranış Değişikliğinin Dört Yasası yla daha iyi sistemler kurmada ve daha iyi alışkanlıklar şekillendirmede&#160;kullanabileceğiniz bir dizi alet ve stratejiye sahipsiniz. Bazen&#160;bir alışkanlığı tekrarlamak zor olacak ve onu <span style="font-style:italic;">görünür kılmanız&#160;</span>gerekecek. Diğer zamanlarda içinizden başlamak gelmeyecek&#160;ve işi <span style="font-style:italic;">cazip kılma</span> ihtiyacı duyacaksınız. Pek çok durumda bir&#160;alışkanlığın size çok zor geldiğini görecek ve onu <span style="font-style:italic;">kolaylaştırmak&#160;</span>zorunda kalacaksınız. Ve bazen içinizden o alışkanlığa bağlı&#160;kalmak gelmeyecek ve onu <span style="font-style:italic;">tatmin edici kılmanız</span> gerekecek.</p>
<p><span style="font-weight:bold;">Burada davranışlar çaba &#160;&#160;&#160;-&#160;&#160;&#160;&#160;Burada&#160;&#160;&#160;&#160;davranışlar</span></p>
<p><span style="font-weight:bold;">gerektirmez. &#160;&#160;&#160;zordur.</span></p><div><img src="main-65.png" alt=""/>
<p>İyi alışkanlıklarınızı görünür, cazip, kolay ve tatmin edici kılarak sol tarafa itmelisiniz. Biryandamda kötü alışkanlıklarınızı görünmez, itici, zor kılarak ve tatmin edici olmaktan çıkararak&#160;sağ tarafta toplamalısınız.</p></div>
<p>Bu kesintisiz bir süreçtir. Bitiş çizgisi yoktur. Kalıcı bir çözüm yoktur. İyileşme aradığınız zaman bir sonraki darboğazı bulana kadar Davranış Değişikliğinin Dört Yasası arasında dönebilirsiniz. <span style="font-style:italic;">Görünür kılın. Cazip kılın. Kolaylaştırın. Tatmin&#160;edici kılın.</span> Durmadan. Sürekli olarak yüzde 1 daha iyi olmanın&#160;bir sonraki yolunu arayın.</p>
<p>Kalıcı sonuçlar elde etmenin sırrı, ilerleme kaydetmeye asla son vermemektir. Durmamanız halinde neler inşa edebileceğinize&#160;inanamazsınız. Çalışmayı bırakmazsanız kurabileceğiniz işe inanamazsınız. Antrenmanı bırakmazsanız ulaşabileceğiniz vücuda&#160;inanamazsınız. Öğrenmeyi bırakmazsanız biriktirebileceğiniz&#160;bilgiye inanamazsınız. Para biriktirmeyi bırakmazsanız elde edebileceğiniz servete inanamazsınız. Önemsemeyi bırakmazsanız&#160;kurabileceğiniz dostluklara inanamazsınız. Küçük alışkanlıklar&#160;sadece üst üste eklenmez, birleşerek büyürler.</p>
<p>Atomik alışkanlıkların gücü budur. Küçük değişiklikler. İnanılmaz, azımsanmayacak sonuçlar.</p>
<p><span style="font-weight:bold;font-style:italic;">\£</span><span style="font-weight:bold;"> I</span></p>
<p>Eh <span style="font-weight:bold;">IV </span>L. Em 1&quot;%</p><h3><a id="bookmark1"></a>Bundan Sonra Ne Okumalısınız?</h3>
<p>Bu kitabı okumaya zaman ayırdığınız için çok teşekkür ederim. Çalışmalarımı sizlerle paylaşmak benim için bir zevkti. Bundan sonra okuyacak bir şey arıyorsanız size bir tavsiyede&#160;bulunmama izin verin.</p>
<p><span style="font-style:italic;">Atomik Alışkanlıklar</span>'dan keyif aldıysanız yazdığım diğer şeyleri de beğenebilirsiniz. Son makalelerim haftalık ücretsiz&#160;bültenimle gönderiliyor. Aboneler aynı zamanda en yeni kitap&#160;ve projelerimden herkesten önce haberdar oluyorlar. Son olarak,&#160;kendi çalışmalarıma ilaveten, her yıl çok geniş bir konu yelpazesinde diğer yazarlara ait favori kitaplarımdan oluşan bir okuma&#160;listesi de paylaşıyorum.</p>
<p>Bültene şu adresten abone olabilirsiniz: atomichabits. com/newsletter</p>
</body>
</html>