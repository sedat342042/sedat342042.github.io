<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h2><a id="bookmark0"></a><span style="font-weight:bold;">TEMEL İLKELER</span></h2>
<p>Neden Küçük Değişiklikler&#160;Büyük Farklar Yaratır</p><h3><a id="bookmark1"></a>Atomik Alışkanlıkların Şaşırtıcı Gücü</h3>
<p>British Cycling’in (İngiliz Bisikletçiliği) kaderi 2003 yılında bir günde değişti. Büyük Britanya’da profesyonel bisikletçiliğin yönetim birimi olan organizasyon yakın zamanda David&#160;Brailsford’u performans direktörlüğüne getirmişti. O dönemde&#160;Büyük Britanya’daki profesyonel bisikletçiler yaklaşık yüz yıldır&#160;vasat bir gidişat sergiliyordu. 1908’den beri İngiliz bisikletçiler&#160;Olimpiyat Oyunları’nda sadece bir altın madalya kazanmışlardı&#160;ve bisiklet sporunun en büyük yarışı Fransa Bisiklet Turu’nda&#160;daha kötü durumdaydılar. 110 yıldır yarışı kazanan İngiliz bisikletçi olmamıştı.</p>
<p>Aslında İngiliz bisikletçilerin performansı etki yaratmaya o kadar uzaktı ki Avrupa’nın önde gelen bisiklet üreticilerinden&#160;biri, diğer profesyonellerin İngilizlerin o ekipmanı kullandığını&#160;görmesinin satışlara zarar vereceğinden korktukları gerekçesiyle&#160;takıma bisiklet satmayı reddetmişti.</p>
<p>Brailsford, British Cycling’i yeni bir yola sokmak için göreve getirilmişti. Onu önceki koçlardan farklı kılan özelliği, “marjinal&#160;faydaların bir araya toplanması” olarak adlandırdığı ve kısaca</p>
<p>yaptığınız her şeyde minik bir iyileşme marjı arama felsefesi olan bir stratejiye amansızca bağlı olmasıydı. Brailsford bunu,&#160;“Bütün prensip, bisiklet sürmekle ilgili her şeyi küçük parçalara&#160;böler ve o parçaları yüzde 1 oranında iyileştirirseniz, hepsini&#160;bir araya topladığınızda hatırı sayılır bir düzelme sağlarsınız&#160;düşüncesine dayanıyor,” diye açıklamıştı.</p>
<p>Brailsford ve koçları işe profesyonel bir bisiklet takımından bekleyebileceğiniz küçük ayarlamalar yaparak başladılar. Bisiklet&#160;selelerini daha rahat hale getirebilmek için yeniden tasarladılar&#160;ve daha iyi bir tutuş için lastiklere alkol sürdüler. Biniş sırasında&#160;ideal kas ısısını korumak için binicilerden elektrikle ısınan dış&#160;şortlar giymelerini istediler ve her sporcunun belli bir egzersize&#160;nasıl tepki verdiğini izlemek için biyo-geri bildirim sensörleri&#160;kullandılar. Takım bir rüzgâr tünelinde sayısız kumaş denedi&#160;ve açık hava binicileri daha hafif ve daha aerodinamik olduğu&#160;ortaya çıkan kapalı mekân yarış tulumlarına geçirildi.</p>
<p>Ama bunlarla yetinmediler. Brailsford ve ekibi gözden kaçırılan ve beklenmedik alanlarda yüzde Tlik iyileşmeler bulmaya devam etti. En hızlı kas iyileşmesini hangisinin sağladığını görmek&#160;için farklı masaj jeli türleri denediler. Soğuk algınlığı ihtimalini azaltmak üzere binicilere ellerini yıkamanın en iyi yolunu&#160;öğretmesi için bir cerrah görevlendirdiler. Her binici için en&#160;iyi gece uykusunu sağlayacak yastık ve şilte türünü belirlediler.&#160;Hatta normalde gözden kaçabilen ama hassasiyetle ayarlanmış&#160;bisikletlerin performansını zedeleyebilecek en küçük toz zerrelerini fark etmelerine yardımcı olması için takım kamyonunun&#160;içini beyaza boyadılar.</p>
<p>Bunlar ve diğer yüzlerce küçük iyileşme birikirken sonuçlar da kimsenin tahmin edemeyeceği bir hızla gelmeye başladı.</p>
<p>Brailsford un başa geçmesinden sadece beş yıl sonra British Cycling takımı, Pekin’de düzenlenen 2008 Olimpiyatlarında şa-</p>
<p>şırtıcı bir oranla altın madalyaların yüzde 60 ını kazanarak hem yola hem pist müsabakalarına adını yazdırdı. Dört yıl sonra&#160;Olimpiyat Oyunları Londra’ya gelince îngilizler 9 Olimpiyat, 7&#160;dünya rekoru kırarak çıtayı daha da yükselttiler.</p>
<p>Aynı yıl Bradley Wiggins, Fransa Bisiklet Turunu kazanan ilk İngiliz bisikletçi oldu. Ertesi yıl yarışı takım arkadaşı Chris&#160;Froome kazandı ve 2015, 2016 ve 2017 yıllarında da kazanmaya&#160;devam etmesiyle İngiliz takımı 6 yılda 5 zafer kazanmış oldu.</p>
<p>2007 ve 2017 arasındaki 10 yıllık zaman diliminde, yaygın olarak bisiklet tarihinin en başarılı döngülerinden biri olarak&#160;kabul edilen dönemde İngiliz bisikletçiler 178 dünya şampiyonluğu, 66 olimpik ve paralimpik altın madalya kazandılar ve 5&#160;Fransa Bisiklet Turu zaferi elde ettiler/</p>
<p>Bu nasıl olur? Öncesinde sıradan sporculardan oluşan bir takım nasıl olur da ilk bakışta en iyi ihtimalle mütevazı farklar&#160;yaratır gibi görünen minik değişikliklerle bir dünya şampiyonuna dönüşür? Küçük ilerlemeler nasıl bir araya gelerek hatırı&#160;sayılır sonuçlar doğurabilir ve bu yaklaşımı hayatınızda nasıl&#160;kopyalayabilirsiniz?</p><h5><a id="bookmark2"></a><span style="font-weight:bold;">KÜÇÜK ALIŞKANLIKLAR NEDEN BÜYÜK FARK YARATIR</span></h5>
<p>Belirleyici bir anın önemini gözümüzde büyütmek ya da günden güne küçük iyileşmeler kaydetmenin değerini hafife almak çok&#160;kolaydır. Genellikle kendimizi büyük başarıların büyük eylemler&#160;gerektirdiğine ikna ederiz. Konu ister kilo almak olsun ister bir</p>
<p>Bu kitap baskıya giderken British Cycling takımı hakkında yeni bilgiler yayınlandı. Düşüncelerimi atomichabits.com/cycling adresinde okuyabilirsiniz.</p>
<p>iş kurmak, kitap yazmak, şampiyona kazanmak ya da başka bir amaca ulaşmak olsun, herkesin konuşacağı, yeri yerinden&#160;oynatan iyileşmeler kaydetmek için kendimize baskı kurarız.</p>
<p>Bu arada yüzde 1 oranında bir iyileşme doğrudan dikkat çekmese de -bazen hiç <span style="font-style:italic;">fark edilmez</span> bile- özellikle uzun vadede çok daha anlamlıdır. Minik bir ilerlemenin zaman içinde&#160;yaratabileceği fark şaşırtıcıdır. Hesap şöyle: 1 yıl boyunca her&#160;gün yüzde l’lik bir iyileşme kaydetseniz, yıl sonu geldiğinde&#160;37 kat daha iyi olursunuz. Tam tersi şekilde, 1 yıl boyunca her&#160;gün yüzde 1 daha kötüye gitseniz, neredeyse 0 a kadar inersiniz.&#160;Küçük bir kazanç ya da önemsiz bir engel olarak başlayan şey,&#160;sonunda birikerek çok daha fazlasına dönüşür.</p><h5><a id="bookmark3"></a><span style="font-weight:bold;">HER GÜN %1 DAHA İYİ</span></h5><div>
<p>Bir yıl boyunca her gün %1 daha kötü. 0,99<sup>36S</sup> = 00,03 Bir yıl boyunca her gün %1 daha iyi 1,01<sup>365</sup> =37,78</p><img src="main-1.png" alt=""/>
<p>ŞEKİL 1: Küçük alışkanlıkların etkisi zamanla büyür. Örneğin her gün sadece yüzde 1 oranında daha iyi olursanız bir yılın&#160;sonunda neredeyse 37 kat daha iyi sonuçlar elde edersiniz.</p></div>
<p>Alışkanlıklar kendini iyileştirmenin bileşik faizidir. Paranın bileşik faizle katlanması gibi, alışkanlıklarınızın etkisi de siz&#160;onları tekrar ettikçe katlanır. Gün içinde çok az fark yaratıyor&#160;gibi görünürler ancak aylar ve yıllar içinde yarattıkları etki çok&#160;büyük olabilir. îyi alışkanlıkların değeri ve kötü alışkanlıkların&#160;maliyeti ancak iki, beş ya da on yıl sonra geriye dönüp baktığınızda çarpıcı bir şekilde belirginleşir.</p>
<p>Bu, gündelik hayatta anlaşılıp değerinin bilinmesi zor bir kavram olabilir. Küçük değişiklikleri o anda çok önemli görünmedikleri için es geçeriz. Şimdi biraz para biriktirirseniz&#160;milyoner olmazsınız. Üç gün üst üste spor salonuna giderseniz&#160;bir anda forma girmezsiniz. Bu akşam bir saat Mandarince çalışsanız bu dili öğrenmiş olmazsınız. Birkaç değişiklik yaparız&#160;ama sonuçlar hiçbir zaman çok çabuk gelmez ve böylece hızla&#160;önceki rutinlerimize geri döneriz.</p>
<p>Ne yazık ki dönüşümün yavaş temposu ayrıca kötü bir alışkanlığın geri gelmesini de kolaylaştırır. Bugün sağlıksız bir&#160;öğün yerseniz tartının ibresi çok fazla oynamaz. Bu gece geç&#160;saate kadar çalışır ve ailenizi ihmal ederseniz sizi affederler.&#160;İşleri sonraya bırakır ve projenizi yarma ertelerseniz genellikle&#160;daha sonra tamamlayacak zamanınız olacaktır. Basit bir kararı&#160;kafadan uzaklaştırmak çok kolaydır.</p>
<p>Ancak yüzde l’lik hataları kötü kararları kopyalayarak, küçük hataları çoğaltarak ve minik bahaneleri makul kılarak günden&#160;güne tekrarladığımız zaman küçük tercihlerimiz zehirli sonuçlara&#160;dönüşür. Sonunda soruna dönüşen, birçok hatalı adımın -şunda&#160;bunda yüzde l’lik düşüşlerin- birikimidir.</p>
<p>Alışkanlıklarınızdaki bir değişiklikle yaratılan etki, bir uçağın rotasını sadece birkaç derece değiştirmesinin etkisine benzer. Los&#160;Angeles’tan New York a uçtuğunuzu varsayın. Los Angeles’taki&#160;havalimanından yola çıkan bir pilot, yönünü sadece 3,5 derece</p>
<p>güneye çevirse New York’a inmek yerine Washington D.C. ye inersiniz. Bu tür küçük bir değişiklik kalkış anında pek fark&#160;edilmez -uçağın burnu sadece bir metre kadar oynar- ama bütün&#160;ABD’ye yayıldığında kendinizi yüzlerce mil ötede bulursunuz.*</p>
<p>Benzer bir şekilde günlük alışkanlıklarınızdaki çok küçük bir değişiklik, hayatınızı bambaşka bir varış noktasına yönlendirebilir. Yüzde 1 oranında daha iyi ya da daha kötü bir karar&#160;almak o anda önemsiz gibi görünse de bir ömrü oluşturan zaman diliminde bu tercihler kim olduğunuz ve kim olabileceğiniz&#160;arasındaki farkı belirler. Başarı hayatta bir kez yaşanan dönüşümlerin değil, günlük alışkanlıkların ürünüdür.</p>
<p>Bunu da belirttikten sonra, şu anda ne kadar başarılı ya da başarısız olduğunuzun bir öneminin olmadığını da ekleyelim.&#160;Önemli olan, alışkanlıklarınızın sizi başarıya yönlendirip yön-lendirmediğidir. Mevcut rotanıza, mevcut sonuçlarınızdan daha&#160;fazla kafa yormalısınız. Milyonerseniz ve her ay kazandığınızdan&#160;daha fazla para harcıyorsanız kötü yoldasınız demektir. Harcama&#160;alışkanlıklarınızı değiştirmezseniz bunun sonu iyi olmayacaktır.&#160;Tam tersine batak durumdaysanız ama her ay birazcık birikim&#160;yapıyorsanız, istediğinizden daha yavaş ilerliyor bile olsanız fi-nansal özgürlük yolundasınız demektir.</p>
<p>Sonuçlarınız alışkanlıklarınızın gecikmeli ölçüsüdür. Net değeriniz finansal alışkanlıklarınızın gecikmeli ölçüsüdür. Kilonuz&#160;yeme alışkanlıklarınızın gecikmeli ölçüsüdür. Bilginiz öğrenme&#160;alışkanlıklarınızın gecikmeli ölçüsüdür. Dağınıklığınız temizlik</p>
<p>Bunu gerçekten kontrol edip hesapladım. Washington D.C. New York’a 225 mil uzakta. Bir 747’de ya da bir Airbus A380’de uçtuğunuzu varsayarsak,&#160;Los Angeles’tan kalkarken rotanızı 3,5 derece değiştirmeniz uçağın burnunun 7,2 ila 7,6 fit ya da yaklaşık 217 veya 234 santim kaymasına neden&#160;olur. İstikamette çok küçük bir kayma, varış noktasında çok anlamlı bir&#160;değişikliğe yol açabilir.</p>
<p>alışkanlıklarınızın gecikmeli ölçüsüdür. Neyi tekrarlarsanız onu elde edersiniz.</p>
<p>Hayatta kendinizi nerede bulacağınızı tahmin etmek istiyorsanız tek yapmanız gereken küçük kazanç ve kayıplarınızın kavisini takip etmek ve gündelik tercihlerinizin on ya da yirmi yıl sonra nasıl bir birikim oluşturacağını görmektir. Her&#160;ay kazandığınızdan daha az mı harcıyorsunuz? Her hafta spor&#160;salonuna mı gidiyorsunuz? Her gün kitap okuyup yeni bir şeyler&#160;mi öğreniyorsunuz? Gelecekteki sizi tanımlayan şeyler bu tür&#160;küçük savaşlar olacak.</p>
<p>Zaman, başarı ve başarısızlık arasındaki boşluğu büyütür. Zamanı neyle beslerseniz zaman onu katlar. İyi alışkanlıklar&#160;zamanı müttefikinize dönüştürür. Kötü alışkanlıklar ise düşmana.</p>
<p>Alışkanlıklar iki ucu keskin bir kılıçtır. Kötü alışkanlıklar sizi iyi alışkanlıkların inşa edeceği kadar kolayca parçalara ayırabilir;&#160;detayları anlamak bu yüzden hayati önem taşır. Kılıcın tehlikeli&#160;yüzünden korunabilmek için alışkanlıkların nasıl işlediğini ve&#160;onları kendi zevkinize göre tasarlamayı öğrenmelisiniz.</p><h5><span style="font-weight:bold;">ALIŞKANLIKLARINIZ LEHİNİZE DE BİRLEŞEBİLİR ALEYHİNİZE DE</span></h5><div><img src="main-2.png" alt=""/></div><div><img src="main-3.png" alt=""/></div><div><img src="main-4.png" alt=""/></div><h5><a id="bookmark4"></a><span style="font-weight:bold;">İLERLEME ASLINDA NASIL BİR ŞEYDİR</span></h5>
<p>Önünüzdeki masada bir buz küpünün durduğunu hayal edin. Oda soğuk ve nefesinizin buharını görebiliyorsunuz. Sıcaklık&#160;eksi 3,8 derece. Oda çok yavaş bir şekilde ısınmaya başlıyor.</p>
<p>Eksi 3,3 derece.</p>
<p>Eksi 2,7.</p>
<p>Eksi 2,2.</p>
<p>Buz küpü hâlâ önünüzdeki masanın üstünde duruyor.</p>
<p>Eksi 1,6 derece.</p>
<p>Eksi 1,1.</p>
<p>Eksi 0,5.</p>
<p>Hâlâ bir şey olmadı.</p>
<p>Sonra 0 derece. Buz erimeye başlıyor. Daha önceki sıcaklıktan pek de farklı olmayan bir derecelik bir kayma büyük bir değişimin kilidini açtı.</p>
<p>Büyük başarı anları, genellikle büyük bir değişimi dizginlerinden kurtarmak için gerekli olan potansiyeli oluşturan, öncesindeki pek çok eylemin sonucudur. Bu kalıp kendini her&#160;yerde gösterir. Kanser, ömrünün yüzde 80’ini fark edilmeden&#160;geçirir ve sonra birkaç ay içinde bedeni esir alır. Bambu, yer&#160;altında geniş kök sistemleri kurarak geçirdiği ilk beş yıl boyunca&#160;görülmezken, altı hafta içinde yirmi yedi metre yükseğe ulaşır.</p>
<p>Benzer şekilde alışkanlıklar da siz kritik bir eşiği atlayana ve yeni bir performans seviyesinin kilidini açana kadar hiçbir&#160;fark yaratmıyor gibi görünür. Her arayışın başlangıç ve orta&#160;aşamalarında genellikle bir Hayal Kırıklığı Vadisi vardır. Lineer&#160;bir şekilde ilerleme kaydetmeyi beklersiniz ve değişikliklerin ilk&#160;birkaç gün, hafta ve hatta aylarda etkisiz görünmesi bunaltıcıdır. Hiçbir yere gidemiyormuş gibi hissedersiniz. Bu her türlü&#160;birleşme sürecinin ortak işaretidir: En güçlü sonuçlar geç gelir.</p>
<p>Kalıcı alışkanlıklar inşa etmenin bu kadar zor olmasının başlıca nedenlerinden biri budur. İnsanlar çok az küçük değişiklik yapar ve elle tutulur sonuçlar göremeyince durmaya karar&#160;verirler. Bir aydır her gün koşuyorum, o zaman neden vücudumda hiçbir değişiklik göremiyorum, diye düşünürsünüz. Bu&#160;tür bir düşünce tarzı hâkimiyeti ele geçirince iyi alışkanlıklardan&#160;vazgeçmek çok kolaydır. Ancak anlamlı bir fark yaratmak için&#160;alışkanlığın benim Uykudaki Potansiyel Platosu adını verdiğim&#160;platoyu delip geçecek kadar sürmesi gerekir.</p>
<p>Kendinizi iyi bir alışkanlık inşa etmek ya da kötü bir alışkanlığı aşmak konusunda zorlanırken bulursanız bunun nedeni ilerleme becerinizi kaybetmeniz değildir. Sıklıkla henüz Uykudaki&#160;Potansiyel Platosu’nu aşmamış olmanızdır. Çok çabalamanıza&#160;rağmen başarıya ulaşamamak konusunda yakınmak, bir buz&#160;küpünü sıcaklığı eksi 3,8 dereceden eksi 0,5 dereceye çıkararak&#160;eritememekten yakınmaya benzer. Emeğiniz ziyan olmamıştır,&#160;sadece depolanmaktadır. Aksiyon 0 derecede gerçekleşecektir.</p>
<p>Uykudaki Potansiyel Platosuna nihayet ulaştığınızda insanlar bunu bir gecede gerçekleşmiş bir başarı olarak görürler. Dış dünya, öncesinde olanlardan ziyade en çarpıcı olayları görür. Ama siz bugün o sıçrayışı mümkün kılanın uzun zaman&#160;önce -hiç ilerleme kaydetmiyormuşsunuz gibi göründüğünüz&#160;zamanlarda- harcadığınız emek olduğunu bilirsiniz.</p>
<p>Bu, jeolojik basıncın insandaki karşılığıdır. İki tektonik tabaka birbirlerine milyonlarca yıl sürtünebilir; bu sırada gerilim yavaş&#160;yavaş büyümektedir. Sonra bir gün, asırlardır yaptıkları gibi bir&#160;kez daha sürtünürler ama bu kez gerilim çok büyüktür. Deprem&#160;olur. Değişim bir anda oluvermeden önce yıllarca sürebilir.</p>
<p>Ustalık sabır gerektirir. NBA tarihinin en başarılı takımlarından biri olan San Antonio Spurs’ün soyunma odasında sosyal reformcu Jacob Riis’ten bir alıntı asılıdır: “Hiçbir şey işe</p>
<p>yaramıyormuş gibi göründüğünde, gidip önündeki kayayı parçalamaya çalışan bir taş kırma makinesine bakarım. Belki de bir çatlak bile oluşmadan yüz kez darbe indirmek zorundadır.&#160;Ancak yüz birinci darbede taş ortadan ikiye ayrılır ve ben bunu&#160;başaranın son darbe değil, öncesinde inen darbelerin hepsi olduğunu bilirim.”</p><h4><a id="bookmark5"></a><span style="font-weight:bold;">UYKUDAKİ POTANSİYEL PLATOSU</span></h4><div><img src="main-5.png" alt=""/></div>
<p>ŞEKİL 2: Genellikle ilerlemenin lineer olmasını bekleriz. En azından çabuk gerçekleşmesini umarız. Aslında çabalarımızın&#160;sonuçları genellikle gecikir. Öncesinde harcadığımız çabanın&#160;gerçek değerini fark etmemiz aylar ya da yıllar alır. Bu. in-,&#160;sanların herhangi bir sonuç almadan haftalarca ve aylarca&#160;çaba harcadıktan sonra moral bozukluğu yaşadıkları bir &quot;hayal&#160;kırıklığı vâdisi”ne yol açabilir. Ancak harcanan emek ziyan olmamıştır. Sadece depolanmıştır. Önceki çabaların tam değeri&#160;çok yakında açığa çıkacaktır.</p>
<p>Bütün büyük şeyler küçük başlangıçlarla gelir. Her alışkanlığın tohumu küçük, tek bir karardır. Ancak o karar tekrarlanırken&#160;bir alışkanlık filizlenir ve büyür. Kökler toprağa yayılır, dallar&#160;uzar. Kötü bir alışkanlığı yenme görevi içimizdeki güçlü bir&#160;meşeyi kökünden sökmek gibidir. İyi bir alışkanlığı inşa etme&#160;görevi ise narin bir çiçeği günbegün büyütmekten farksızdır.</p>
<p>Ancak bir alışkanlığa Uykudaki Potansiyel Platosunu sağ atlatıp diğer tarafa ulaşmamıza yetecek kadar uzun süre bağlı kalıp&#160;kalmayacağımızı belirleyen nedir? Bazı insanların istenmeyen&#160;alışkanlıklara geri dönmesine ve diğerlerinin iyi alışkanlıkların&#160;birleşik etkilerinin keyfini sürmesine ne neden olur?</p><h5><a id="bookmark6"></a><span style="font-weight:bold;">AMAÇLARI UNUTUN, SİSTEMLERE ODAKLANIN</span></h5>
<p>Yaygın kanıya göre, hayatta istediklerimizi -forma girmek, başarılı bir iş kurmak, gevşemek, daha az endişelenmek, aile ve dostlarla daha fazla zaman geçirmek- elde etmenin en iyi yolu,&#160;spesifik ve hayata geçirilebilir hedefler belirlemektir.</p>
<p>Uzun yıllar ben de alışkanlıklarıma böyle yaklaştım. Her biri ulaşılması gereken bir hedefti. Okulda almak istediğim notlar,&#160;spor salonunda kaldırmak istediğim ağırlıklar, işte elde etmek&#160;istediğim kârlar için hedefler belirledim. Birkaçında başarılı&#160;oldum ama çoğunda çuvalladım. Zaman içinde sonuçlarımın&#160;belirlediğim hedeflerden çok, izlediğim sistemlerle alakalı olduğunu fark etmeye başladım.</p>
<p>Sistemler ile hedefler arasındaki fark nedir? Bu ayrımı ilk olarak <span style="font-style:italic;">Dilbert</span> çizgi romanının yaratıcısı karikatürist Scott&#160;Adams’tan öğrendim. Hedefler, ulaşmak istediğiniz sonuçlarla&#160;ilgilidir. Sistemler ise o sonuçlara giden süreçlerle.</p>
<p>ıı Spor koçuysanız hedefiniz bir şampiyonluğu kazanmak olabilir. Sisteminiz ise oyuncu alma, yardımcı koçlarınızı&#160;yönetme ve antrenman yapma şeklinizdir.</p>
<p>® Girişimciyseniz hedefiniz bir milyon dolarlık bir iş kurmak olabilir. Sisteminiz ise ürün fikirlerini test etme, çalışanlarınızı işe alma ve pazarlama kampanyalarını&#160;yürütme şeklinizdir.</p>
<p>® Müzisyenseniz hedefiniz yeni bir parçayı çalmak olabilir. Sisteminiz ise ne kadar sık pratik yaptığınız, farklı ölçüleri&#160;nasıl parçalara bölüp çaldığınız ve eğitmeninizden nasıl&#160;geri bildirim aldığınızdır.</p>
<p>Şimdi size ilginç bir soru: Hedeflerinizi tamamen yok sayıp sisteminize odaklansanız yine de başarılı olur musunuz? Diyelim&#160;ki basketbol koçusunuz ve bir şampiyonluğu kazanma hedefini&#160;yok sayıp sadece takımınızın her gün antrenmanda yaptıklarına&#160;odaklansanız yine de sonuç alabilir misiniz?</p>
<p>Bence alırsınız.</p>
<p>Her türlü spor dalında hedef, müsabakayı en iyi skorla tamamlamaktır ama bütün oyunu sayı tahtasına bakarak geçirmek saçma olacaktır. Kazanmanın tek yolu her gün daha iyi olmaktır. Süper Bowl’u üç kez kazanmış bir koç olan Bili Walsh un&#160;sözleriyle: “Skor kendi kendini halleder.” Aynı şey hayatın diğer&#160;alanları için de geçerlidir. Daha iyi sonuçlar istiyorsanız hedef&#160;koymayı unutun. Onun yerine sisteminize odaklanın.</p>
<p>Bununla neyi kastediyorum? Hedefler tamamen işe yaramaz mıdır? Elbette hayır. Hedefler bir yön belirlemek açısından iyidir ama ilerleme kaydetmede sistemler en iyisidir. Hedeflerinizi&#160;düşünmeye çok fazla zaman ayırıp sistemlerinizi tasarlamaya&#160;yeterince zaman ayırmadığınızda bir avuç problem doğar.</p>
<p>1. Problem: Kazananların da kaybedenlerin de&#160;hedefleri aynıdır.</p>
<p>Hedef belirleme, ciddi bir sağ kalma önyargısının mağdurudur. Sonunda kazanan insanlara -sağ kurtulanlara- konsantre olur&#160;ve aynı hedefe sahip olan ama onu başaramayan bir sürü insanı&#160;görmezden gelerek büyük bir yanılgıyla, başarılarının yolunu&#160;hırslı hedeflerin açtığını varsayarız.</p>
<p>Olimpiyatlara katılan her sporcu altın madalyayı kazanmak ister. Her aday işi almak ister. Ama başarılı ve başarısız insanlar&#160;aynı hedefleri paylaşıyorlarsa kazananları kaybedenlerden ayıran şey hedef olamaz. İngiliz bisikletçileri alanlarının zirvesine&#160;taşıyan Fransa Bisiklet Turu nu kazanma <span style="font-style:italic;">hedefi</span> değildi. Tahmin&#160;edileceği üzere, diğer bütün profesyonel takımlar gibi yarışı ondan önceki yıllarda da kazanmak istemişlerdi. Hedef her zaman&#160;oradaydı. Farklı bir sonuca ancak sürekli küçük iyileşmelerden&#160;oluşan bir sistem oturttukları zaman ulaştılar.</p>
<p>2. Problem: Bir hedefe ulaşmak sadece anlık bir&#160;değişikliktir.</p>
<p>Odanızın dağınık olduğunu ve ortalığı temizlemeyi hedef aldığınızı düşünün. Odanızı toplayacak enerjiyi bulursanız temiz bir odanız olur. Şimdilik. Ama en başından odanın dağılmasına yol&#160;açan o baştan savma ve eline geçeni bir yere tıkma alışkanlığını&#160;korursanız çok geçmeden karşınızda yine dağınıklık bulur ve&#160;yeni bir motivasyon hücumu beklemeye başlarsınız. Bu durumun&#160;ardındaki sistemi değiştirmediğiniz için aynı sonucun peşine&#160;düşmek zorunda kalırsınız. Bir semptomu, nedenini ele almadan&#160;iyileştirmiş olursunuz.</p>
<p>Bir hedefe ulaşmak hayatınızı sadece şimdilik değiştirir. İlerleme konusunda genel kanıya aykırı olan budur. Sonuçları&#160;değiştirmemiz gerektiğini düşünürüz ama sorun sonuçlar değildir.&#160;Asıl değiştirmemiz gereken, o sonuçlara yol açan sistemlerdir.&#160;Sorunları sonuç düzeyinde çözdüğünüz zaman sadece geçici&#160;olarak çözersiniz. Temelli bir iyileşme için sorunları sistem&#160;düzeyinde çözmelisiniz. Girdileri düzeltirseniz çıktılar kendi&#160;kendilerini düzeltir.</p>
<p>3. Problem: Hedefler mutluluğunuzu kısıtlar.</p>
<p>Her hedefin arkasındaki üstü örtülü varsayım şudur: “Hedefime ulaştığım zaman mutlu olacağım.” Hedefi öne koyan zihniyetin&#160;sorunu, mutluluğu sürekli bir sonraki kilometre taşına kadar&#160;erteliyor olmanızdır. Ben bu tuzağa sayısını hatırlayamadığım&#160;kadar çok düştüm. Mutluluk yıllarca gelecekteki halimin keyfini süreceği bir şey oldu. Kendime on kilo kas yaptığım ya da&#160;çalışmalarım <span style="font-style:italic;">New York Time$\z</span> yer aldığı zaman gevşeyebile-ceğime söz verdim.</p>
<p>Dahası, hedefler bir “ya şunu yaparım ya da başarısız olurum” çatışması yaratır: Ya hedefinize ulaşır ve başarılı olursunuz ya da çuvallar ve bir hayal kırıklığı olursunuz. Kendinizi zihinsel olarak mutluluğun dar bir versiyonuna hapsedersiniz.&#160;Bu yanlıştır. Hayattaki gerçek yolunuzun, yola ilk çıktığınızda&#160;aklınızda olan yolculukla birebir örtüşmesi çok olası değildir.&#160;Başarıya giden pek çok yol varken tatmininizi tek bir senaryoyla&#160;kısıtlamanın hiçbir anlamı yok.</p>
<p>Panzehir, sistemlere öncelik veren zihniyettir. Sonuçtan ziyade sürece âşık olduğunuzda kendinize mutlu olma izni vermek için&#160;beklemeniz gerekmez. Sisteminizin işlediği her an tatminkâr</p>
<p>hissedebilirsiniz. Ve bir sistem sadece zihninizde ilk canlandırdığınız haliyle değil, pek çok farklı şekilde başarılı olabilir.</p>
<p>4. Problem: Hedefler uzun vadeli ilerlemeyle pek&#160;iyi anlaşamaz.</p>
<p>Son olarak, hedef odaklı bir zihniyet “yo-yo” etkisi yaratabilir. Çoğu koşucu aylarca çok çalışır ama bitiş çizgisini geçtikleri&#160;anda antrenmanı bırakır. Onları motive eden yarış artık bitmiştir. Çok çalışmanız sadece belli bir hedefe odaklı olduğunda,&#160;siz onu elde ettikten sonra geriye sizi ileri itecek ne kalır? Pek&#160;çok insanın bir hedefe ulaştıktan sonra eski alışkanlıklarına&#160;dönmesi bu yüzdendir.</p>
<p>Hedef belirlemenin amacı oyunu kazanmaktır. Sistem inşa etmenin amacı ise oyunu oynamaya devam etmektir. Gerçek&#160;uzun vadeli düşünme tarzı, hedefsiz düşünmektir. Mesele tek bir&#160;başarıdan ibaret değildir. Sonsuz iyileştirme ve sürekli ilerleme&#160;döngüsüdür. Nihayetinde <span style="font-style:italic;">ilerlemenizi</span> belirleyecek olan, <span style="font-style:italic;">sürece&#160;</span>bağlılığınızdır.</p><h5><a id="bookmark7"></a><span style="font-weight:bold;">BİR ATOMİK ALIŞKANLIKLAR SİSTEMİ</span></h5>
<p>Alışkanlıklarınızı değiştirmekte sıkıntı çekiyorsanız sorun siz değilsinizdir. Sorun sistemdir. Kötü alışkanlıklar sadece siz değişmek istemediğiniz için değil, değişim yolunda yanlış sistemi&#160;benimsediğiniz için de tekrarlanır.</p>
<p>Hedeflerinizin seviyesine çıkmazsınız. Sistemlerinizin seviyesine inersiniz.</p>
<p>Tek bir hedeftense genel bir sisteme odaklanmak bu kitabın temel temalarından biridir. Ayrıca atomik kelimesinin ardındaki</p>
<p>daha derin anlamlardan da biridir. An itibarıyla atomik bir alışkanlığın minik bir değişikliğe, marjinal bir kazanca, yüzde l’lik bir iyileşmeye karşılık geldiğini muhtemelen fark etmişsinizdir.&#160;Ancak atomik alışkanlıklar ne kadar küçük olurlarsa olsun sıradan, eski alışkanlıklar değildir. Daha büyük bir sistemin parçası&#160;olan küçük alışkanlıklardır. Atomların moleküllerin yapı taşları&#160;olması gibi, atomik alışkanlıklar da dikkate değer sonuçların&#160;yapı taşlarıdır.</p>
<p>Alışkanlıklar hayatlarımızın atomları gibidir. Her biri genel iyileşmemize katkı sağlayan temel bir birimdir. Başlangıçta bu&#160;minik rutinler önemsiz gibi görünür ama çok geçmeden birbirlerinin üzerinde temellenerek, ilk yatırımlarının maliyetine fazlasıyla ağır basacak kadar katlanan daha büyük kazançlara yakıt&#160;sağlarlar. Hem küçük hem kudretlidirler. <span style="font-style:italic;">Atomik alışkanlıklar&#160;</span>ifadesinin anlamı budur: sadece küçük ve yapılması kolay olan&#160;düzenli bir pratik ya da rutin değil, aynı zamanda inanılmaz&#160;gücün kaynağı, birleşik büyüme sisteminin bir öğesi.</p><h4><a id="bookmark8"></a>Bölüm Özeti</h4>
<p>» Alışkanlıklar kendini geliştirmenin bileşik faizidir. Her gün yüzde 1 oranında iyileşmek uzun vadede çok büyük&#160;anlam ifade edecektir.</p>
<p>w Alışkanlıklar iki kenarı keskin bir kılıçtır. Lehinize de işleyebilirler, aleyhinize de; işte bu yüzden detayları anlamak esastır.</p>
<p>« Küçük değişiklikler genellikle siz kritik bir eşiği atlayana kadar herhangi bir fark yaratmıyormuş gibi görünür.&#160;Her türlü birleşik sürecin en güçlü sonuçları geç alınır.&#160;Sabırlı olmalısınız.</p>
<p>* &#160;&#160;&#160;Atomik bir alışkanlık daha büyük bir sistemin parçası&#160;olan küçük bir alışkanlıktır. Tıpkı atomların moleküllerin&#160;yapı taşları olması gibi, atomik alışkanlıklar da hatırı&#160;sayılır sonuçların yapı taşlarıdır.</p>
<p>■ Daha iyi sonuçlar istiyorsanız hedef belirlemeyi unutun. Onun yerine sisteminize odaklanın.</p>
<p>* &#160;&#160;&#160;Hedeflerinizin seviyesine çıkmazsınız. Sistemlerinizin&#160;seviyesine inersiniz.</p><h3><a id="bookmark9"></a>Alışkanlıklarınız Kimliğinizi Nasıl Biçimlendirir&#160;(ve Tam Tersi)</h3>
<p>Kötü alışkanlıkları tekrarlamak bu kadar kolayken, iyileri oluşturmak neden bu kadar zordur? Hayatınızda gündelik&#160;alışkanlıklarınızı iyileştirmekten daha güçlü bir etki yaratabilecek şey çok azdır. Bununla birlikte önümüzdeki yıl bu zamanlar&#160;daha iyi bir şey yerine aynı şeyi yapıyor olma ihtimaliniz çok&#160;büyüktür.</p>
<p>Genellikle iyi alışkanlıkları birkaç günden daha fazla sürdürmek samimi çaba ve zaman zaman yaşanan motivasyon patlamalarıyla bile zor gelir. Egzersiz, meditasyon, günlük tutma ve yemek pişirme gibi alışkanlıklar bir ya da iki gün mantıklı&#160;geldikten sonra insanı zorlamaya başlar.</p>
<p>Öte yandan alışkanlıklarınız bir kez yer ettiğinde sonsuza dek peşinizi bırakmayacak gibi görünür. Hele istenmeyenler. Ne&#160;kadar çaba harcasak da abur cubur yemek, çok fazla televizyon&#160;izlemek, işleri ertelemek ve sigara içmek gibi sağlıksız alışkanlıkları aşmak imkânsız gelebilir.</p>
<p>Alışkanlıklarımızı değiştirmek iki nedenden ötürü zorlayıcıdır: (1) Yanlış şeyi değiştirmeye çalışırız ve (2) alışkanlıklarımızı yanlış yönde değiştirmeye çalışırız. Bu bölümde ilk noktayı ele&#160;alacağım. Sonraki bölümlerde ise İkinciyi yanıtlayacağım.</p><h5><a id="bookmark10"></a><span style="font-weight:bold;">DAVRANIŞSAL DEĞİŞİMİN ÜÇ KATMANI</span></h5><div><img src="main-6.png" alt=""/>
<p>ŞEKİL 3: Davranış değişikliğinin üç katmanı vardır: sonuçlarınızda değişiklik, süreçlerinizde değişiklik ya da kimliğinizde değişiklik.</p></div>
<p>İlk hatamız yanlış şeyi değiştirmeye çalışmamızdır. Ne demek istediğimi anlamak için değişimin üç katmanda gerçekleşebileceğini göz önünde bulundurun. Bu katmanları bir soğanın&#160;katmanları gibi düşünebilirsiniz.</p>
<p><span style="font-weight:bold;">İlk katman, sonuçlarınızı değiştirmektir: </span>Bu katman, sonuçlarınızı değiştirmekle ilgilidir: kilo vermek, bir kitap yayımlamak, bir şampiyonluk kazanmak gibi. Belirlediğiniz hedeflerin çoğu bu değişim seviyesiyle bağlantılıdır.</p>
<p><span style="font-weight:bold;">İkinci katman, sürecinizi değiştirmektir: </span>Bu katman, alışkanlıklarınızı ve sistemlerinizi değiştirmekle ilgilidir. Spor&#160;salonunda yeni bir rutin oturtmak, daha iyi bir iş akışı için masanızdaki dağınıklığı toplamak, bir meditasyon pratiği geliştirmek,&#160;înşa ettiğiniz alışkanlıkların çoğu bu katmanla bağlantılıdır.</p><h6><a id="bookmark11"></a><span style="font-weight:bold;">Üçüncü ve en derin katman, kimliğinizi değiştirmektir:</span></h6>
<p>Bu katman, inançlarınızı değiştirmekle ilgilidir: dünya görüşünüzü, öz imajınızı, kendinizle ve başkalarıyla ilgili yargılarınızı. Taşıdığınız inançların, varsayımların ve önyargıların çoğu bu&#160;katmanla bağlantılıdır.</p>
<p>Sonuç, elde ettiğiniz şeydir. Süreçler, yaptıklarınız. Kimlik ise inandıklarınız. Kalıcı alışkanlıklar edinmek -yüzde Tlik&#160;iyileşmelerden oluşan bir sistem inşa etmek- söz konusu olduğunda, sorun bir katmanın diğerinden “daha iyi” ya da “daha&#160;kötü” olması değildir. Bütün değişim katmanları kendilerine&#160;göre faydalıdır. Sorun, değişimin <span style="font-style:italic;">istikametidir.</span></p><h6><a id="bookmark12"></a><span style="font-weight:bold;">SONUCA DAYALI ALIŞKANLIKLAR</span></h6><div><img src="main-7.png" alt=""/></div><h6><a id="bookmark13"></a><span style="font-weight:bold;">KİMLİĞE DAYALI ALIŞKANLIKLAR</span></h6><div><img src="main-8.png" alt=""/>
<p>ŞEKİL 4: Sonuca dayalı alışkanlıklarda odak noktası, elde etmek istediğiniz şeydir. Kimliğe dayalı alışkanlıklarda ise odak noktası kim olmak istediğinizdir.</p></div>
<p>Çoğu insan alışkanlıklarını değiştirme sürecine <span style="font-style:italic;">ne</span> elde etmek istediğine odaklanarak başlar. Bu bizi sonuca dayalı alışkanlıklara&#160;götürür. Alternatifi ise kimliğe dayalı alışkanlıklar inşa etmektir.&#160;Bu yaklaşımla işe <span style="font-style:italic;">kim</span> olmak istediğimize odaklanarak başlarız.</p>
<p>Sigaraya direnen iki kişi düşünün. Sigara ikram edildiğinde birinci kişi, “Hayır, teşekkürler, sigarayı bırakmaya çalışıyorum,”&#160;diyor. Kulağa mantıklı bir cevap gibi geliyor bu ama aslında bu&#160;kişi hâlâ başka bir şey olmaya çalışan bir tiryaki olduğunu düşünüyor. Aynı inançları taşırken davranışının değişmesini umuyor.</p>
<p>îkinci kişi ise teklifi, “Hayır, teşekkürler, ben sigara içmem,” diyerek geri çeviriyor. Arada küçük bir fark var ama bu beyan,&#160;kimlikte bir kaymayı işaret ediyor. Sigara içmek söz konusu&#160;kişinin önceki hayatının bir parçasıydı, şimdikinin değil. Bu&#160;kişi kendini artık sigara içen biri olarak tanımlamıyor.</p>
<p>Çoğu insan iyileşme yoluna çıktığında kimlik değişikliğini aklından bile geçirmez. Sadece, “İnce olmak (sonuç) istiyorum ve&#160;bu diyete bağlı kalırsam zayıflarım (süreç),” diye düşünür. Hedef&#160;belirler ve eylemlerini yönlendiren inançları hesaba katmadan o&#160;hedeflere ulaşmak için atılması gereken adımları saptar. Kendine&#160;bakış açısını değiştirmez ve eski kimliğinin, değişim planlarını&#160;sabote edebileceğinin farkında değildir.</p>
<p>Her eylem sisteminin ardında bir inanç sistemi vardır. Demokrasi sistemi özgürlük, çoğunluğun iradesi ve sosyal eşitlik gibi inançlar üzerine kuruludur. Diktatörlük sistemi mutlak otorite&#160;ve katı itaat gibi çok farklı bir inançlar dizisidir. Bir demokraside&#160;daha fazla insana oy kullandırmaya çalışmanın pek çok yolunu&#160;düşünebilirsiniz ama bu tür bir davranış değişikliği bir diktatörlükte asla uçuşa geçemez. Sistemin kimliği bu değildir. Oy&#160;kullanmak belli inanç kalıpları altında imkânsız bir davranıştır.</p>
<p>Bireyler, örgütler ya da sistemler, hangisini tartışırsak tartışalım benzer bir kalıp mevcuttur. Sistemi biçimlendiren bir</p>
<p>inançlar ve varsayımlar takımı vardır ve alışkanlıkların arkasında bir kimlik saklıdır.</p>
<p>Kişinin özüyle uyuşmayan bir davranış kalıcı olmaz. Daha fazla para isteyebilirsiniz ama kimliğiniz yaratmaktan çok, tüketen bir kimlikse, kazanmak yerine harcamaya doğru çekilmeye&#160;devam edersiniz. Sağlığınızın daha iyi olmasını isteyebilirsiniz&#160;ama konforunuza öncelik verdiğiniz sürece, spor yapmak yerine&#160;gevşemeye çekilirsiniz. Geçmiş davranışlarınıza yol açan, altta&#160;yatan inançları değiştirmediğiniz sürece alışkanlıklarınızı değiştirmek güçtür. Yeni bir hedefiniz ve yeni bir planınız vardır&#160;ama <span style="font-style:italic;">olduğunuz kişiyi</span> değiştirmemişsinizdir.</p>
<p>Boulder, Colorado’lu bir girişimci olan Brian Clark’m hikâyesi çok iyi bir örnek. Clark bana, “Kendimi bildim bileli tırnaklarımı&#160;yerdim,” diye anlattı. “Küçükken gerildiğimde başvurduğum&#160;bir alışkanlık olarak başladı ve sonra arzu edilmeyen bir bakım&#160;ritüeline dönüştü. Bir gün, biraz uzayana kadar tırnaklarımı&#160;yemeye son vermeyi kafaya koydum. Sadece farkındalıklı bir&#160;iradeyle bunu yapmayı başardım.”</p>
<p>Clark daha sonra şaşırtıcı bir şey yapmış.</p>
<p>“Eşimden hayatımın ilk manikürü için randevu almasını rica ettim,” dedi. “Eğer tırnaklarıma bakmaya başlarsam onları&#160;yemeyeceğimi düşünüyordum. İşe yaradı da ama maddi nedenden&#160;değil. Manikür hayatımda ilk kez parmaklarımın hoş görünmesini&#160;sağlamıştı. Hatta manikürcü bile -yemem dışında- gerçekten&#160;sağlıklı ve hoş tırnaklarım olduğunu söyledi. Bir anda tırnaklarımla gurur duymaya başladım. Ve bu, hiçbir zaman heves&#160;ettiğim bir şey olmamasına rağmen büyük bir fark yarattı. O&#160;zamandan beri tırnaklarımı hiç yemedim. Hatta tırnaklarımı&#160;yemenin yakınından bile geçmedim. Ve bunun nedeni onlara&#160;gerektiği gibi bakıyor olmakla gurur duymam.”</p>
<p>îçsel motivasyonun en üst düzeyi, bir alışkanlığın kimliğinizin bir parçasına dönüşmesidir. Şunu <span style="font-style:italic;">isteyecek</span> türde bir insan olduğunuzu söylemek başka bir şeydir, şu <span style="font-style:italic;">olan</span> türde bir insan&#160;olduğunuzu söylemek bambaşka.</p>
<p>Kimliğinizin belli bir yönüyle ne kadar gurur duyarsanız onunla bağlantılı alışkanlıkları sürdürmeye de o kadar motive&#160;olursunuz. Saçlarınızın görünüşüyle gurur duyuyorsanız onlara&#160;bakmak ve onları korumak için çeşitli alışkanlıklar geliştirirsiniz.&#160;Pazılarınızın kalınlığıyla gurur duyuyorsanız üst beden egzersizlerinizi aksatmamaya özen gösterirsiniz. Ördüğünüz atkılarla&#160;gurur duyuyorsanız her hafta örgü örmeye zaman ayırma ihtimaliniz çok yüksektir. İşin içine gurur girince alışkanlıklarınızı&#160;korumak için dişinizle, tırnağınızla çaba harcarsınız.</p>
<p>Gerçek davranış değişikliği kimlik değişikliğidir. Bir alışkanlığa motivasyon nedeniyle başlayabilirsiniz ama ona bağlı kalmanızın tek nedeni kimliğinizin bir parçasına dönüşmesi&#160;olacaktır. Herkes kendini bir ya da iki kez spor salonuna gitmeye&#160;ya da sağlıklı beslenmeye ikna edebilir ama davranışın arkasındaki inancı değiştirmediğiniz sürece uzun vadeli değişikliklere&#160;bağlı kalmak kolay olmayacaktır. İyileşmeler, benliğinizin bir&#160;parçasına dönüşene kadar sadece geçici olur.</p>
<p>® Hedef bir kitap okumak değil, okuyan birine <span style="font-style:italic;">dönüşmek.</span></p>
<p><span style="font-style:italic;">*</span> &#160;&#160;&#160;Hedef bir maraton koşmak değil, koşucuya <span style="font-style:italic;">dönüşmek.</span></p>
<p>* &#160;&#160;&#160;Hedef bir enstrüman çalmayı öğrenmek değil, müzisyene&#160;<span style="font-style:italic;">dönüşmek.</span></p>
<p>Davranışlarınız genellikle kimliğinizin bir yansımasıdır. Yaptıklarınız bilinçli ya da bilinçsiz şekilde, olduğunuza inan-</p>
<p>dığınız insan türünün göstergesidir.* Araştırmalar kişinin, kimliğinin belli bir yönüne inandığı zaman, o inanca uygun şekilde davranma olasılığının arttığını gösteriyor. Örneğin kendilerini&#160;“seçmen” olarak niteleyen insanların oy kullanma olasılığı, “oy&#160;kullanmayı”, gerçekleştirmek istedikleri bir eylem olarak adlandıran insanlardan daha yüksektir. Benzer bir şekilde egzersizi&#160;kimliğiyle bütünleştiren bir insanın kendini antrenman yapmaya&#160;ikna etmesi gerekmez. Doğru olanı yapmak kolaydır. Sonuçta&#160;davranışınız ve kimliğiniz hizalandığı zaman davranış değişikliğinin peşinde koşmayı bırakırsınız. Olduğunuza inandığınız&#160;insan türü gibi davranmaya başlarsınız.</p>
<p>Alışkanlık oluşumunun bütün yönleri gibi bu da iki tarafı keskin bir kılıçtır. Kimlik değişimi lehinize işlerken güçlü bir kişisel gelişim kuvveti olabilir. Ancak aleyhinize işlediği zaman kimlik&#160;değişimi bir lanete dönüşebilir. Bir kimliği benimsediğimiz zaman&#160;ona bağlılığınızın değişme becerinizi etkilemesine izin vermek kolay olabilir. Çoğu insan hayatın içinde bilişsel bir uyku halinde,&#160;kimlikleriyle bağlantılı normları körü körüne takip ederek ilerler.</p>
<p>s “Yön bulma konusunda çok kötüyüm.” <span style="font-style:italic;">m</span> “Sabah insanı değilim.”</p>
<p>* “İsimleri hatırlama konusunda kötüyüm.” s “Her zaman geç kalırım.”</p>
<p>« “Teknolojiyle aram iyi değildir.” ü “Matematikte berbatım.”</p>
<p><span style="font-weight:bold;font-style:italic;">Şuursuz, bilinçsiz</span> ve <span style="font-weight:bold;font-style:italic;">bilinçaltı</span> terimlerinin hepsi farkmdahk ya da düşünce eksikliğini tarif etmek için kullanılabilir. Akademik çevrelerde bile bu sözcükler ince dokuyup sık elemeden birbirlerinin yerine kullanılıyor. Benim&#160;kullanacağım kelime <span style="font-weight:bold;font-style:italic;">bilinçsiz</span> olacak çünkü hem zihnin hiçbir zaman bilinçli olarak erişemeyeceğimiz süreçlerini hem de bizi çevreleyen şeylere&#160;dikkat etmediğimiz anları içine alacak kadar geniş. <span style="font-weight:bold;font-style:italic;">Bilinçsiz,</span> bilinçli olarak&#160;düşünmediğiniz her şeyi içine alan bir tanım.</p>
<p>.. .ve daha binlerce versiyon.</p>
<p>Bir hikâyeyi kendinize yıllarca tekrar ettiğinizde bu zihinsel oyuklara düşmek ve onları bir olgu olarak kabul etmek çok kolaydır. Zamanla, “Ben böyle değilim,” diyerek belli eylemlere&#160;direnmeye başlarsınız. Öz imajınızı korumak ve inançlarınızla&#160;tutarlı bir şekilde hareket etmek için içsel bir baskı hissedersiniz.&#160;Kendinizle zıt düşmekten kaçınmak için her yönteme başvurursunuz.</p>
<p>/</p>
<p>Bir düşünce ya da eylem kimliğinize ne kadar derinden bağlıysa onu değiştirmek de o kadar güçleşir. Yanlış bile olsa&#160;kültürünüzün inandığı şeye (grup kimliğine) inanmak ya da öz&#160;imajınızı (kişisel kimliğinizi) ayakta tutan şeyi yapmak iyi gelebilir. Her seviyede -bireysel, takım, toplum- olumlu değişimin&#160;önündeki en büyük engel kimlik çatışmasıdır. İyi alışkanlıklar&#160;akılcı gelebilir ama kimliğinizle çeliştiklerinde onları eyleme&#160;geçirmeyi başaramazsınız.</p>
<p>Normalde çok yoğun, çok yorgun, çok sersemlemiş olduğunuz için ya da yüzlerce farklı nedenden alışkanlıklarınızla mücadele&#160;edebilirsiniz. Ancak uzun vadede alışkanlıklara bağlı kalmayı&#160;başaramamanızın asıl nedeni öz imajınızın araya girmesidir. İşte&#160;bu yüzden kimliğinizin tek bir versiyonuna aşırı bağlanmama-lısınız. İlerleme, öğrendiklerinizi silmeyi gerektirir. Kendinizin&#160;en iyi versiyonuna dönüşmek için inançlarınızı sürekli elden&#160;geçirmeli ve kimliğinizi bir üst seviyeye taşıyıp genişletmelisiniz.</p>
<p>Bu bizi önemli bir soruya götürüyor: İnançlarınız ve dünya görüşünüz davranışınızda bu kadar önemli bir rol oynuyorsa en&#160;başta nereden gelirler? Kimliğiniz tam olarak nasıl biçimlenir?&#160;Ve kimliğinizin size hizmet eden yeni yönlerini nasıl vurgulayabilir, sizi önleyen parçaları kademeli olarak nasıl silebilirsiniz?</p><h5><a id="bookmark14"></a><span style="font-weight:bold;">KİMLİĞİNİZİ DEĞİŞTİRMENİN İKİ ADIMLI SÜRECİ</span></h5>
<p>Kimliğiniz alışkanlıklarınızdan doğar. Önceden belirlenmiş inançlarla doğmazsınız. Kendinizle ilgili olanlar da dâhil her&#160;inanç tecrübeyle öğrenilir ve inançlara şartlanılır.<a id="footnote1"></a><sup><a href="#bookmark15">1</a></sup></p>
<p>Daha net ifade etmek gerekirse, alışkanlıklarınız kimliğinizi somutlaştırma şeklinizdir. Her gün yatağınızı toplayarak düzenli&#160;bir insanın kimliğini somutlaştırmış olursunuz. Her gün yazarak&#160;yaratıcı bir insanın kimliğini somutlaştırırsınız. Her gün antrenman yaparak atletik bir insanın kimliğini somutlaştırırsınız.</p>
<p>Bir davranışı ne kadar çok tekrarlarsanız o davranışla bağlantılı kimliği de o kadar pekiştirirsiniz. Hatta kimlik kelimesi orijinal olarak Latince <span style="font-style:italic;">oluş</span> anlamına gelen <span style="font-style:italic;">esserıtitas</span> ve <span style="font-style:italic;">tekrarlı&#160;</span>anlamına gelen <span style="font-style:italic;">identidem</span> kelimelerinden türetilmiştir. Kimliğiniz kelime anlamıyla “tekrarlı varoluşunuzdur.”</p>
<p>Şu anda kimliğiniz ne olursa olsun, ona sadece kanıtı olduğu için inanıyorsunuz. Yirmi yıldır her pazar günü kiliseye gidiyorsanız elinizde dindar olduğunuza dair kanıt var demektir.&#160;Her gece bir saat biyoloji çalışıyorsanız elinizde çalışkan olduğunuza dair kanıt var demektir. Kar yağarken bile spor salonuna&#160;gidiyorsanız formda olmaya baş koyduğunuza dair kanıtınız var&#160;demektir. Bir inanç için ne kadar kanıtınız varsa ona o kadar&#160;çok inanırsınız.</p>
<p>Hayatımın ilk döneminin büyük bir kısmında kendimi bir yazar olarak düşünmedim. Lisedeki öğretmenlerime ya da üniversitedeki hocalarıma sorsanız size en iyi ihtimalle vasat bir yazar</p>
<p>olduğumu, kesinlikle öne çıkan bir özelliğimin bulunmadığını söylerler. Yazarlık kariyerime başladığımda, ilk birkaç yıl boyunca&#160;her pazartesi ve perşembe günü yeni bir makale yayınladım.&#160;Kanıt büyüdükçe yazar olarak kimliğim de büyüdü. Yola yazar&#160;olarak çıkmadım. Alışkanlıklarım aracılığıyla yazara <span style="font-style:italic;">dönüştüm.</span></p>
<p>Elbette kimliğinizi etkileyen tek eylem alışkanlıklarınız değildir. Ancak sıklıklarının gücü onları en önemlileri kılar.&#160;Hayattaki her tecrübe öz imajınızı değiştirir ama bir kez bir&#160;topa vurdunuz diye kendinizi futbolcu olarak görmeniz ya da&#160;bir resim karaladınız diye ressam olduğunuzu düşünmeniz pek&#160;olası değildir. Ancak bu eylemleri tekrarladıkça kanıtlar birikir&#160;ve öz imajınız değişmeye başlar. Bir kerelik tecrübelerin etkisi&#160;zamanla silinirken alışkanlıkların etkisi zamanla pekişir. Başka&#160;bir deyişle, kimliğinizi biçimlendiren kanıtların büyük bir kısmını alışkanlıklarınız sağlar. Bu açıdan, alışkanlık edinme süreci&#160;aslında kendiniz olma sürecidir.</p>
<p>Bu kademeli bir ilerlemedir. Parmağımızı şıklatarak ya da yepyeni biri olmaya karar vererek değişmeyiz. Azar azar, günbegün, alışkanlık üstüne alışkanlıkla değişiriz. Sürekli benliğimizin&#160;mikroevrimlerine maruz kalırız.</p>
<p>Her alışkanlık bir telkin gibidir: “Hey, belki ben <span style="font-style:italic;">buyumdur” </span>Bir kitabı okumayı tamamlarsanız belki de okumayı seven bir&#160;insansınızdır. Spor salonuna giderseniz belki de egzersizi seven&#160;bir insansınızdır. Gitar çalmak için pratik yaparsanız belki de&#160;müzikten hoşlanan birisinizdir.</p>
<p>Attığınız her adım dönüşmek istediğiniz insan türü için bir oydur. Hiçbir olay tek başına inançlarınızı dönüştürmez ama&#160;oylar biriktikçe yeni kimliğinizin kanıtları da birikir. Anlamlı&#160;değişimin radikal değişiklik gerektirmemesinin bir nedeni de&#160;budur. Küçük alışkanlıklar yeni bir kimliğin kanıtlarını sağlayarak anlamlı bir fark yaratabilir. Ve bir değişim anlamlıysa</p>
<p>gerçekten büyük demektir. Küçük ilerlemeler kaydetmenin paradoksu budur.</p>
<p>Bütün bunları bir araya getirince alışkanlıkların kimliğinizi değiştirmeye giden yol olduğunu görebilirsiniz. <span style="font-style:italic;">Olduğunuz</span> kişiyi değiştirmenin en pratik yolu, <span style="font-style:italic;">yaptığınız</span> şeyi değiştirmektir.</p>
<p>^ Ne zaman bir sayfa bir şey yazsanız yazar olursunuz.</p>
<p>» Ne zaman keman çalışsanız müzisyen olursunuz.</p>
<p>* Ne zaman egzersiz yapmaya başlasanız sporcu olursunuz.</p>
<p><span style="font-style:italic;">m</span> Ne zaman çalışanlarınızı teşvik etseniz lider olursunuz.</p>
<p>Her alışkanlık sadece sonuç yermekle kalmaz, aynı zamanda size çok daha önemli bir şey öğretir: kendinize güvenmeyi. Bu&#160;şeyleri gerçekten başarabileceğinize inanmaya başlarsınız. Oylar birikip kanıtlar değişmeye başladıkça kendinize anlattığınız&#160;hikâye de değişir.</p>
<p>Elbette bu, aksi yönde de işler. Ne zaman kötü bir alışkanlığı uygulamayı seçseniz o da kimlik için bir oy sayılır. îyi haber şu&#160;ki kusursuz olmak zorunda değilsiniz. Her seçimde iki tarafa&#160;da oy çıkacaktır. Bir seçimi kazanmak için oy birliğine değil,&#160;sadece çoğunluğa ihtiyaç vardır. Kötü bir alışkanlık ya da üretkenlik dışı bir alışkanlık için birkaç oy almanız önemli değildir.&#160;Amacınız çoğunluğu kazanmaktır.</p>
<p>Yeni kimlikler yeni kanıtlar gerektirir. Her zaman verdiğiniz şekilde oy vermeye devam ederseniz her zamanki sonuca ulaşırsınız. Hiçbir şey değişmezse gelecekte de hiçbir şey değişmeyecektir.</p>
<p>Bu, iki adımlı basit bir süreçtir:</p>
<p>1. &#160;&#160;&#160;Olmak istediğiniz insan türüne karar verin.</p>
<p>2. &#160;&#160;&#160;Bunu küçük kazanmalarla kendinize ispatlayın.</p>
<p>Önce kim olmak istediğinize karar verin. Bu ister birey, ister takım, ister toplum, ister ulus için olsun her düzeyde geçerlidir.&#160;Neyi temsil etmek istiyorsunuz? Prensip ve değerleriniz neler?&#160;Kim olmak istiyorsunuz?</p>
<p>Bunlar büyük sorular ve pek çok insan nereden başlayacağından emin olamaz ama ne tür sonuçlar istediğini bilir. Güçlü karın kasları, daha az kaygılı hissetmek ya da maaşını ikiye katlamak.&#160;Bunda sorun yok. Oradan başlayıp istediğiniz sonuçlardan geriye&#160;doğru çalışarak o sonuçlara ulaşabilecek insana ulaşabilirsiniz.&#160;Kendinize şunu sorun: “İstediğim sonucu ne tür bir insan elde&#160;edebilir?” Nasıl bir insan yirmi kilo verebilir? Nasıl bir insan&#160;yeni bir dil öğrenebilir? Başarılı bir işi nasıl bir insan kurabilir?</p>
<p>Örneğin, “Nasıl bir insan kitap yazabilir?” Muhtemelen istikrarlı ve güvenilir bir insan. Şimdi odak noktanız kitap yazmaktan (sonuca dayalı), istikrarlı ve güvenilir bir insan olmaya (kimliğe dayalı) kaysın.</p>
<p>Bu süreç şöyle inançlara yol açabilir:</p>
<p>■ “Ben öğrencilerinin hakkını koruyan bir öğretmenim.”</p>
<p>® “Ben her hastasına, ihtiyaç duyduğu zamanı ve empatiyi sunan bir doktorum.”</p>
<p>» “Ben çalışanlarını savunan bir yöneticiyim.”</p>
<p>Olmak istediğiniz insan türünü anladığınız zaman, arzu ettiğiniz kimliği pekiştirmek için küçük adımlar atmaya başlayabilirsiniz. Bir arkadaşım kendine, “Sağlıklı bir insan ne yapar?”&#160;sorusunu sorarak elli kilodan fazla kilo verdi. Gün boyunca bu&#160;soruyu kendine rehber ediniyordu. Sağlıklı bir insan yürür mü,&#160;yoksa taksiye mi biner? Sağlıklı bir insan bir <span style="font-style:italic;">burrito</span> mu sipariş&#160;eder, yoksa salata mı? Yeterince uzun süre sağlıklı bir insan gibi&#160;davranırsa sonuçta o insana dönüşeceğini düşünmüştü. Haklıydı.</p>
<p>Kimliğe dayalı alışkanlıklar kavramı bizi bu kitabın bir diğer kilit temasıyla tanıştırıyor: geri bildirim döngüleri. Alışkanlıklarınız kimliğinizi, kimliğiniz alışkanlıklarınızı biçimlendirir.&#160;Bu, iki yönlü bir sokaktır. Bütün alışkanlıkların oluşması bir geri&#160;bildirim döngüsüdür (bu kavramı bir sonraki bölümde derinlemesine keşfedeceğiz) ama değerlerinizin, prensiplerinizin ve&#160;kimliğinizin sonuçlarınızdan çok, döngünüze güç sağlamasına&#160;izin vermeniz önemlidir. Odak noktanız daima belli bir sonuca&#160;ulaşmak değil, belli bir türde insan olmak olmalıdır.</p><h5><a id="bookmark16"></a><span style="font-weight:bold;">ALIŞKANLIKLARIN ÖNEMİNİN ASIL NEDENİ</span></h5>
<p>Kimlik değişimi alışkanlık değişiminin Kuzey Yıldızı’dır. Bu kitabın kalan kısmı size kendinizde, ailenizde, ekibinizde, şirketinizde ve istediğiniz her yerde daha iyi alışkanlıkları nasıl&#160;oluşturabileceğiniz konusunda adım adım yol gösterecek. Ancak&#160;asıl soru şu: “Dönüşmek istediğiniz insana mı dönüşüyorsunuz?”&#160;İlk adım <span style="font-style:italic;">ne</span> ya da <span style="font-style:italic;">nasıl</span> değil, <span style="font-style:italic;">kim.</span> Kim olmak istediğinizi bilmelisiniz. Aksi takdirde değişim arayışınız dümensiz bir tekneye&#160;benzer. Bu nedenle işe buradan başlıyoruz.</p>
<p>Kendinizle ilgili inançlarınızı değiştirecek güce sahipsiniz. Kimliğiniz taşa kazınmadı. Her an bir seçme şansınız var. Bugün&#160;seçtiğiniz alışkanlıklarla, bugün pekiştirmek istediğiniz kimliği&#160;seçebilirsiniz. Ve bu bizi bu kitabın daha derindeki amacına ve&#160;alışkanlıkların öneminin asıl nedenine getiriyor.</p>
<p>Daha iyi alışkanlıklar inşa etmek, gününüzü hayatınızı kolaylaştıracak çözümlerle doldurmak anlamına gelmez. Her gece diş ipiyle dişlerinizi temizlemek, her sabah soğuk duş almak ya da&#160;her gün aynı giysiyi giymek değildir. Daha fazla para kazanmak,&#160;kilo vermek ya da stresi azaltmak gibi dışsal başarı ölçülerine&#160;ulaşmak da değildir. Alışkanlıklar bunların hepsini elde etme-</p>
<p>nize yardımcı olabilir ama temelde bir şeye <span style="font-style:italic;">sahip olmakla</span> ilgili değildirler. Birine <span style="font-style:italic;">dönüşmekle</span> alakalıdırlar.</p>
<p>Nihayetinde alışkanlıklarınız, olmak istediğiniz insana dönüşmenize yardımcı oldukları için önemlidir. Kendinizle ilgili en derin inançlarınızı geliştirmenize aracılık eden kanaldırlar.&#160;Kelimenin tam anlamıyla, insan, alışkanlıklarına dönüşür.</p><h4><a id="bookmark17"></a>Bölüm Özeti</h4>
<p>■ Değişimin üç seviyesi var: Sonuç değişimi, süreç değişimi ve kimlik değişimi,&#160;s Alışkanlıklarınızı değiştirmenin en etkili yolu ne elde&#160;etmek istediğinize değil, kime dönüşmek istediğinize&#160;odaklanmaktır.</p>
<p><span style="font-style:italic;">»</span> Kimliğiniz alışkanlıklarınızdan doğar. Her eylem dönüşmek istediğiniz insan türü lehine bir oydur.</p>
<p>«s Kendinizin en iyi versiyonuna dönüşmek, inançlarınızı düzenli olarak gözden geçirmenizi ve kimliğinizi bir üst&#160;seviyeye taşıyıp genişletmenizi gerektirir.</p>
<p>» Alışkanlıkların önemli olmasının asıl nedeni size daha iyi sonuçlar getirmeleri değil (her ne kadar bunu yapabiliyor&#160;olsalar da), kendinizle ilgili inançlarınızı değiştirebilmeleridir.</p>
<p><a id="bookmark15"><sup><a href="#footnote1">1</a></sup></a></p>
<p> Elbette kimliğinizin zaman içinde değişmeyecek bazı yönleri de vardır. Örneğin birini kısa boylu ya da uzun boylu olarak tanımlamak gibi. Ancak&#160;daha sabit özellikler söz konusu olduğunda bile, onları olumlu ya da olumsuz&#160;ışıkta görmeniz hayattaki tecrübelerinize bağlıdır.</p>
</body>
</html>