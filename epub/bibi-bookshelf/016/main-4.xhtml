<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3><a id="bookmark0"></a>Kendini Kontrol Etmenin Sırrı</h3>
<p>1971 yılında, Vietnam Savaşı on altıncı yılma yaklaşırken kongre üyeleri Connecticut’lı Robert Steele ve Illinois’lu Morgan Murphy, Amerikan halkını şaşırtan bir keşfe imza attılar.&#160;Birlikleri ziyaret ederken, orada görevlendirilmiş ABD askerlerinin yüzde 15’inin eroin bağımlısı olduğunu öğrenmişlerdi.&#160;Takip amaçlı araştırmalar Vietnam’da hizmet edenlerin yüzde&#160;35’inin eroini denediğini ve bağımlı oranının yüzde 20 olduğunu&#160;ortaya çıkardı. Sorun ilk başta düşünülenden bile daha kötüydü.</p>
<p>Bu keşif Washington’da bir hareketliliğe yol açtı. Başkan Nixon’ın liderliğinde, önleyici faaliyetleri, rehabilitasyonu ve&#160;bağımlı hizmet üyelerini evlerine döndüklerinde de izlemeyi&#160;destekleyen Uyuşturucu Kullanımını Önleme Özel Aksiyon Bü-rosu’nun yaratılması da bu yoğun faaliyetlerden biriydi.</p>
<p>Lee Robins de sorumlu araştırmacılar arasında yer alıyordu. Bağımlılık konusunda kabul edilmiş inançları tepetaklak eden bir&#160;bulguyla, eroin bağımlısı askerler eve döndüklerinde aralarından&#160;sadece yüzde 5’inin 1 yıl içinde yeniden bağımlı olduğunu ve&#160;3 yıl içinde sadece yüzde 12’sinin bağımlılığının nüksettiğini&#160;saptadı. Başka bir deyişle, Vietnam’da eroin kullanan 10 askerden</p>
<p>9’u eve döndüklerinde neredeyse bir gecede bağımlılıklarından kurtuluyordu.</p>
<p>Bu bulgu o zamanın, eroin bağımlılığını kalıcı ve geri dönüşü olmayan bir hastalık olarak gören hâkim anlayışıyla çelişiyordu.&#160;Robins, aksine, ortamda radikal bir değişiklik olduğunda bağımlılıkların kendiliğinden ortadan kalkabildiğim ortaya çıkarmıştı.&#160;Vietnam’da askerler bütün günlerini eroin kullanımını tetik-leyen işaretlerin arasında geçiriyorlardı. Eroine erişim kolaydı,&#160;savaşın aralıksız stresiyle yaşıyorlardı, yine eroin kullanan askerlerle arkadaşlık ediyorlardı ve evlerinden binlerce kilometre&#160;uzaktaydılar. Ama askerler ABD’ye döndüklerinde kendilerini&#160;bu tetikleyicilerden arınmış bir ortamda buluyorlardı. Bağlam&#160;değişince alışkanlık da değişiyordu.</p>
<p>Bu durumu tipik bir uyuşturucu bağımlısının durumuyla karşılaştıralım. Evde ya da arkadaş ortamında bağımlı olan biri&#160;arınmak için alışkanlığını tetikleyecek ortamsal uyarıcılardan.&#160;yoksun bir kliniğe gidiyor ve sonra ilk başta bağımlı olmasına&#160;neden olan işaretlerin hâlâ barındığı eski mahallesine geri dönüyor. Genellikle o Vietnam çalışmasındakinin tam tersi sayılar&#160;görmenize şaşırmamalı. Tipik olarak, eroin kullanıcılarının yüzde&#160;90’ı rehabilitasyondan eve döndükleri zaman yeniden bağımlı&#160;hale geliyor.</p>
<p>Vietnam çalışmaları kötü alışkanlıklarımızla ilgili kültürel inançlarımızın çoğuna ters düşüyordu çünkü sağlıksız alışkanlığı&#160;ahlaki zayıflıkla bağdaştıran geleneksel düşünce şekline meydan&#160;okuyordu. Aşırı kilolu, sigara tiryakisi ya da bağımlıysanız bütün&#160;hayatınız boyunca bunun nedeninin öz kontrol eksikliğinizin&#160;olması ve hatta belki de kötü bir insan olmanız olduğunu din-lemişsinizdir. Birazcık disiplinin bütün sorunlarımızı çözeceği&#160;fikri kültürümüze derinlemesine yerleşmiştir.</p>
<p>Ancak yakın zamanda yapılan araştırmalar bambaşka bir şeyi gösteriyor. Bilim insanları çok büyük öz kontrole sahip&#160;gibi görünen insanları analiz ettiklerinde, o bireylerin debelenen bireylerden aslında o kadar da farklı olmadığı anlaşılıyor.&#160;“Disiplinli” insanlar hayatlarını kahramanca irade ve öz kontrol&#160;gücü <span style="font-style:italic;">gerektirmeyecek</span> şekilde yapılandırmak konusunda daha&#160;iyiler. Başka bir deyişle, baştan çıkarıcı durumlarda daha az&#160;zaman geçiriyorlar.</p>
<p>En iyi öz kontrole sahip olan insanlar tipik olarak onu en az kullanması gerekenler oluyor. Bu özelliğinizi çok sık kullanmanız gerekmediğinde kendi kendinizi kısıtlamak daha kolay&#160;gelir. Bu yüzden, evet, dayanıklılık, azim ve irade başarı için&#160;gereklidir ama bu özellikleri iyileştirmenin yolu daha disiplinli&#160;bir insan olmayı dilemekten değil, daha disiplinli bir ortam&#160;yaratmaktan geçer.</p>
<p>Genel kanının aksi olan bu fikir, beyinde bir alışkanlık şekillendiğinde neler olduğunu anladığınızda daha akla yatkın&#160;gelecektir. Zihne kodlanmış bir alışkanlık, alakalı bir durumun&#160;ortaya çıktığı her an kullanıma hazırdır. Austin, Teksas’lı terapist&#160;Patty Ohvell sigara içmeye başladığında genellikle bir arkadaşıyla&#160;ata binerken sigara yakıyordu. Bir süre sonra sigarayı bıraktı ve&#160;uzun yıllar sigaradan uzak durdu. Ata binmeyi de bırakmıştı.&#160;Ama onlarca yıl sonra tekrar ata bindi ve kendini canı uzun&#160;zamandır ilk kez sigara çekerken buldu. İşaretler hâlâ içsellik-lerini koruyordu; tek fark, 01welTın onlara uzun süredir maruz&#160;kalmamasıydı.</p>
<p>Bir alışkanlık kodlandığında, ortamsal işaretlerin her ortaya çıkışında harekete geçme dürtüsü canlanır. Davranış değişikliği tekniklerinin geri tepebilmesinin bir nedeni budur. Obez&#160;insanları kilo kaybı sunumlarıyla mahcup etmek strese kapılmalarına neden olabilir ve sonucunda pek çok insan favori baş</p>
<p>etme stratejisine -aşırı yeme- geri döner. Sigara içenlere kararmış akciğer fotoğrafları göstermek daha yüksek kaygı düzeylerine&#160;yol açar ve pek çok insanın sigaraya uzanmasına neden olur.&#160;İşaretler konusunda dikkatli olmazsanız durdurmak istediğiniz&#160;davranışın ta kendisine neden olabilirsiniz.</p>
<p>Kötü alışkanlıklar otokatalitiktir: Süreç kendi kendi besler. Uyuşturmaya çalıştıkları hisleri büyütürler. Kötü hissettiğiniz için&#160;abur cubur yersiniz. Abur cubur yediğiniz için kötü hissedersiniz. Televizyon seyretmek kendinizi miskin hissetmenize neden&#160;olur, bu yüzden başka bir şey yapacak enerjiyi bulamadığınız&#160;için daha fazla televizyon izlersiniz. Sağlığınız için endişelenmek&#160;size kaygı verir; bu, kaygınızı yatıştırmak için sigara içmenize&#160;neden olur, sigara içmek sağlığınızı kötüleştirir ve çok geçmeden daha kaygılı hissedersiniz. Sonuç hızla aşağıya doğru inen,&#160;kontrolden çıkmış bir sarmaldır.</p>
<p>Araştırmacılar bu fenomeni “işaretin eyleme geçirdiği istek” olarak tanımlarlar. Dışsal bir tetikleyici kötü bir alışkanlığı tekrarlamak için karşı konulmaz bir arzuya neden olur. Bir şeyi&#160;<span style="font-style:italic;">fark ettiğiniz</span> zaman <span style="font-style:italic;">istemeye</span> başlarsınız. Bu süreç her zaman&#160;gerçekleşmektedir; genellikle de biz farkına varmadan. Bilim&#160;insanları bağımlılara bir kokain fotoğrafını sadece otuz üç milisaniye boyunca göstermenin beyindeki ödül yolağını uyardığını ve&#160;arzuyu kıvılcımlandırdığım buldular. Bu, beynin bilinçli olarak&#160;idrak edemeyeceği bir hızdır -ve bağımlılar ne gördüklerini bile&#160;anlamamışlardır- ama uyuşturucu kullanma isteği duymuşlardır.</p>
<p>Buradaki önemli nokta şu: Bir alışkanlığı aşabilirsiniz ama unutmanız çok olası değildir. Alışkanlığın zihinsel oyukları beyninize bir kez kazınınca, uzunca bir süre kullanılmasalar bile&#160;tamamen ortadan kaldırılmaları neredeyse imkânsızdır. Bu da&#160;sadece isteğe direnmenin etkisiz bir strateji olduğu anlamına&#160;gelir. Kesintilerle dolu bir hayatta bir Zen tavrını korumak zor-</p>
<p>dur. Çok fazla enerji gerektirir. Kısa vadede, cazip unsura üstün gelmeyi seçebiliriz. Uzun vadede ise içinde yaşadığımız ortamın&#160;ürününe dönüşürüz. Daha açıkça ifade etmek gerekirse, olumsuz bir ortamda olumlu alışkanlıklara tutarlı bir şekilde bağlı&#160;kalabilen kimseyi görmedim.</p>
<p>Kötü alışkanlıkları kaynağından kesmek daha güvenilir bir yaklaşım olacaktır. Bir kötü alışkanlığı ortadan kaldırmanın&#160;en pratik yollarından biri, ona neden olan işarete maruz kalma&#160;oranınızı azaltmaktır.</p>
<p><span style="font-style:italic;">»</span> Herhangi bir işi bitiremiyor gibiyseniz telefonunuzu birkaç saatliğine başka bir odada bırakın.</p>
<p>■ &#160;&#160;&#160;Sürekli yetersizlik hissi duyuyorsanız kıskançlık ve gıptayı&#160;tetikleyen sosyal medya hesaplarını takip etmeyi bırakın.</p>
<p>« Televizyon karşısında çok fazla zaman geçiriyorsanız televizyonu yatak odanızdan çıkarın.</p>
<p>■ &#160;&#160;&#160;Elektronik eşyalara çok fazla para harcıyorsanız en son&#160;teknolojik cihazlarla ilgili bültenleri okumayı bırakın.</p>
<p>■ &#160;&#160;&#160;Çok fazla video oyunu oynuyorsanız her kullanımdan&#160;sonra oyun konsolunun fişini çekip konsolu bir dolaba&#160;kaldırın.</p>
<p>Bu uygulama, 1. Davranış Değişikliği Yasasının tersine çevrilmiş halidir. <span style="font-style:italic;">Görünür kılmak</span> yerine <span style="font-style:italic;">görünmez kılabilirsiniz.&#160;</span>Bu tür basit değişikliklerin ne kadar etkili olabildiğini görmek&#160;beni genellikle çok şaşırtıyor. Tek bir işareti ortadan kaldırdığınızda alışkanlığın tamamı silinip gidebiliyor.</p>
<p>Öz kontrol uzun vadeli değil, kısa vadeli bir stratejidir. Cazip unsura bir ya da iki kez direnebilirsiniz ama arzularınızı her defasında aşacak iradeyi toplamanız düşük ihtimaldir. Her&#160;doğru olanı yapmak istediğinizde yeni bir irade dozu topla-</p>
<p>mak yerine enerjinizi ortamınızı optimize etmeye harcamanız daha iyi olacaktır. Kendinizi kontrol etmenin sırrı budur. İyi&#160;alışkanlıklarınızın işaretlerini görünür, kötü alışkanlıklarınızın&#160;işaretlerini görünmez kılın.</p><h4><a id="bookmark1"></a>-- Bölüm &#160;&#160;&#160;Özeti-—</h4>
<p>■ &#160;&#160;&#160;1. Davranış Değişikliği Yasasının tersine çevrilmiş hali&#160;<span style="font-style:italic;">görünmez kılmaktır.</span></p>
<p>■ &#160;&#160;&#160;Bir alışkanlık bir kez oluştuğunda unutulması pek olası&#160;değildir.</p>
<p>» Yüksek öz kontrol sahibi insanlar baştan çıkarıcı durumlarda daha az zaman geçirme eğilimindedirler. Baştan çıkarıcı unsurlardan kaçınmak, onlara karşı koymaktan&#160;daha kolaydır.</p>
<p>■ &#160;&#160;&#160;Kötü bir alışkanlığı ortadan kaldırmanın en pratik yollarından biri, ona neden olan işarete maruz kalma olasılığınızı azaltmaktır.</p>
<p>■ &#160;&#160;&#160;Öz kontrol uzun vadeli değil, kısa vadeli bir stratejidir.</p><div>
<p><span style="font-weight:bold;">İYİ BİR ALIŞKANLIK NASIL YARATILIR</span></p><img src="main-24.png" alt=""/></div><h6><span style="font-weight:bold;">KÖTÜ BİR ALIŞKANLIK NASIL BIRAKILIR</span></h6><div><img src="main-25.png" alt=""/></div>
<p><span style="font-weight:bold;font-style:italic;">Bu alışkanlık özet tablosunun İngilizce çıktısını atomichabits.com/cheatsheet adresinden alabilirsiniz.</span></p>
</body>
</html>