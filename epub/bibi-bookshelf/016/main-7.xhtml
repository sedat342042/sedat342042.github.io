<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h2><a id="bookmark0"></a><span style="font-weight:bold;">3. YASA</span></h2>
<p>Kolaylaştırın</p><h3><a id="bookmark1"></a>Yavaş Yürüyün Ama Asla Geriye Gitmeyin</h3>
<p>Florida Üniversitesinde profesör olan Jerry Uelsmann ilk ders gününde film fotoğrafçılığı öğrencilerini iki gruba ayırdı.&#160;Sınıfın sol tarafındaki herkesin “nicelik” grubu olacağını&#160;anlattı. Sadece ürettikleri çalışmaların sayısına göre not alacaklardı. Son ders gününde her öğrenci tarafından teslim edilmiş&#160;fotoğrafların hesabını çıkaracaktı. Yüz fotoğraf A, doksan fotoğraf B, seksen fotoğraf C vs. alacaktı.</p>
<p>Bu sırada sınıfın sağ tarafındaki herkes “nitelik” grubunda olacaktı. Sadece çalışmalarının kalitesine göre not alacaklardı.&#160;Dönem boyunca tek bir fotoğraf ortaya koyacaklardı ama A&#160;almaları için neredeyse kusursuz bir imge gerekiyordu.</p>
<p>Dönem sonunda Uelsmann şaşırarak en iyi fotoğrafların <span style="font-style:italic;">nicelik</span> grubundakiler tarafından ortaya konduğunu gördü. Bu&#160;öğrenciler, dönemi fotoğraf çekerek, kompozisyon ve ışıkla deneyler yaparak, karanlık odada çeşitli yöntemleri deneyerek ve</p>
<p>/</p>
<p>hatalarından ders alarak geçirdiler. Yüzlerce fotoğraf yaratma sürecinde becerilerini bilediler. Bu sırada <span style="font-style:italic;">nitelik</span> grubu kusursuzluk konusunda spekülasyon yapmakla meşguldü. Sonunda</p>
<p>ellerinde çabalarını gösterebilmeleri açısından sadece doğrulanmamış kuramlar ve bir adet vasat fotoğraf dışında bir şey yoktu/ Değişim için optimal planı -kilo vermenin en hızlı yolunu,&#160;kas yapmak için en iyi programı, bir yan uğraş için en iyi fikri-ararken batağa saplanmak kolaydır. En iyi yaklaşımı çözmeye&#160;o kadar odaklanırız ki bir türlü eyleme geçemeyiz. Voltaire’in&#160;dediği gibi, “En iyi, iyinin düşmanıdır.”</p>
<p>Bu konuya hareket halinde olmak ile eyleme geçmek arasındaki farkı göstermek için değindim. îki fikir kulağa benzer gelse de aynı şey değil. Hareket halinde olduğunuzda plan yapar,&#160;strateji belirler, öğrenirsiniz. Bunların hepsi iyi şeylerdir ama&#160;bir sonuç üretmezler.</p>
<p>Öte yandan eylem bir sonuç üretecek bir davranış türüdür. Yazmak istediğim makaleler için yirmi fikir sıralıyorsam bu&#160;harekettir. Gerçekten oturup makale yazmamsa eylemdir. Daha&#160;iyi bir diyet planı aramam, konu hakkında bir kitap aramam&#160;harekettir. Ama gerçekten sağlıklı bir öğün yemem eylemdir.</p>
<p>Bazen hareket faydalıdır ama hiçbir zaman tek başına bir sonuç üretmez. Bir özel antrenörle konuşmaya kaç kez gittiğinizin bir önemi yoktur, bu hareket sizi forma sokmaz. Sadece&#160;egzersiz yapma eylemi size elde etmek istediğiniz sonucu sağlar.</p>
<p>Hareket sonuca yol açmıyorsa onu neden yapıyoruz? Bazen gerçekten planlamamız ve daha fazla öğrenmemiz gerektiği için&#160;yapıyoruz. Ama daha çok, başarısızlık riskine düşmeden ilerleme&#160;kaydettiğimizi hissetmemize olanak sağladığı için yapıyoruz.&#160;Çoğumuz eleştiriden kaçınmak konusunda uzmanız. Göz önünde&#160;başarısız olmak ya da eleştirilmek iyi gelmediği için bunun olabileceği durumlardan kaçınmaya çalışırız. Ve eyleme geçmek</p>
<p>Benzer bir hikâye David Bayles ve Ted Orland’ın <span style="font-weight:bold;font-style:italic;">Art &amp; Fear</span> (Sanat ve Korku) adlı kitabında da anlatılır. Buraya kendilerinin izinleriyle uyarlanmıştır.&#160;Detaylı açıklama için notlar kısmına bakınız.</p>
<p>yerine hareket halinde kalmakla yetinmenizin en büyük nedeni budur: başarısızlığı geciktirmek.</p>
<p>Hareket halinde olmak ve kendinizi ilerleme kaydettiğinize inandırmak kolaydır. <span style="font-style:italic;">Şu anda dört potansiyel müşteriyle görüşmelerim sürüyor. Bu iyi bir şey. Doğru yönde ilerliyoruz,&#160;</span>diye düşünürsünüz. Ya da, <span style="font-style:italic;">yazmak istediğim kitap hakkında bazı&#160;fikirler için beyin fırtınası yaptım. Bu iş olacak gibi görünüyor.</span></p>
<p>Hareket halinde olmak, bir şeyleri hallettiğinizi hissetmenizi sağlar. Ama aslında sadece bir şeyleri halletmeye hazırlanıyor-sunuzdur. Hazırlık bir erteleme halini aldığında, bir şeyleri değiştirmelisiniz. Sadece planlamakla kalmak istemezsiniz. Pratik&#160;yapmak istersiniz.</p>
<p>Bir alışkanlıkta ustalaşmak istiyorsanız kilit nokta kusursuzlukla değil, tekrarla başlamaktır. Yeni bir alışkanlığın her özelliğini ayrıntılı olarak planlamanıza gerek yok. O alışkanlığın pratiğini yapmalısınız. Bu, 3. Yasa’dan aklınızda kalması&#160;gereken ilk bilgi: Yapmanız gereken, alışkanlığı tekrarlamaktır.</p><h5><a id="bookmark2"></a><span style="font-weight:bold;">YENİ BİR ALIŞKANLIK KAZANMAK NE KADAR SÜRER</span></h5>
<p>Alışkanlık oluşturmak, bir davranışın tekrarlamalar sonucu giderek daha otomatik bir hal almasıdır. Bir faaliyeti ne kadar&#160;tekrarlarsanız beyin yapınızın o kadar büyük bir kısmı o faaliyette&#160;etkin hale gelir. Nörobilimciler buna, yakın zamandaki faaliyet&#160;kalıplarına dayalı olarak beyindeki nöronlar arasında bulunan&#160;bağlantıların güçlenmesi anlamında, <span style="font-style:italic;">uzun süreli potansiyel artışı</span> diyorlar. Her tekrarla hücreden hücreye işaretleşme iyileşir&#160;ve nöral bağlantılar sıkılaşır. İlk kez 1949 yılında nöropsikolog&#160;Donald Hebb tarafından tanımlanan bu fenomen, Hebb Yasası&#160;olarak bilinir: “Birlikte ateşlenen nöronlar birbirine bağlanır.”</p>
<p>Bir alışkanlığı tekrarlamak beyinde net fiziksel değişikliklere yol açar. Müzisyenlerde beyincik -bu, gitarın telini titretmek ya&#160;da keman yayını çekmek gibi hareketler için kritik önem taşır-müzisyen olmayan insanlarmkinden daha büyüktür. Öte yandan&#160;matematikçilerin hesaplamada kilit rol oynayan inferior parietal&#160;loblarında daha fazla miktarda gri madde bulunur. İnferior parietal lobun boyutu bu alanda geçirilen zaman miktarıyla doğru&#160;orantılıdır: Matematikçi ne kadar ileri yaşta ve tecrübeliyse gri&#160;madde miktarı da o kadar artar.</p>
<p>Londralı taksi şoförlerinin beyinlerini analiz eden bilim insanları, hipokampuslarının -beynin uzaysal hafızayla ilgili&#160;bölgesi- taksi sürücüsü olmayan insanlara göre hatırı sayılır&#160;ölçüde daha büyük olduğunu gördüler. Daha da büyüleyici olan,&#160;taksi şoförü emekli olduğunda hipokampusun boyutunun küçül-mesiydi. Düzenli ağırlık antrenmanına tepki veren vücut kasları&#160;gibi, beynin belli bölgeleri de kullanıldıkça duruma uyum sağlıyor&#160;ve kullanılmadıklarında köreliyorlar.</p>
<p>Elbette alışkanlıkları yerleştirmede tekrarın önemi nöro-bilimcilerin beyni kurcalamaya başlamasından çok önce kabul edilmişti. İngiliz filozof George H. Lewes’ın 1860’ta belirttiği gibi,&#160;“Yeni bir dili konuşmayı, bir müzik aleti çalmayı ya da alışılmadık hareketleri yapmayı öğrenirken çok büyük zorluk hissedilir&#160;çünkü her hissin geçmesi gereken kanallar henüz oturmamıştır.&#160;Ama sık tekrarlamalar bir yolak oluşturduğunda bu zorluk ortadan kalkar ve eylemler zihin başka bir şeyle meşgulken bile&#160;gerçekleştirilebilecek kadar otomatikleşir.” Sağduyu ve bilimsel&#160;kanıtlar aynı görüşte birleşiyor: Tekrarlama, bir değişim biçimidir.</p>
<p>Bir eylemi her tekrarlayışınızda o alışkanlıkla ilişkili bir nöral devreyi harekete geçirirsiniz. Başka bir deyişle, sadece&#160;tekrar etmek, yeni bir alışkanlığı kodlamak için atabileceğiniz&#160;en kritik adımlardan biridir. Tonlarca fotoğraf çeken öğrenciler</p>
<p>becerilerini ilerletirken, mükemmel fotoğraflar konusunda fikir yürütmekle yetinenlerin yerlerinde saymasının nedeni budur.&#160;Bir grup aktif pratikle uğraşırken, diğerleri pasif öğrenmeye&#160;odaklanmıştır. Birinde eylem, diğerinde hareket vardır.</p>
<p>Bütün alışkanlıklar çaba gerektiren pratikten otomatik davranışa doğru benzer bir yol izler. Bu sürece <span style="font-style:italic;">otomatikleşme</span> adı verilir. Otomatikleşme, bir davranışı her adımı düşünmeden&#160;gerçekleştirme becerisidir ve bilinçsiz zihin devreye girdiğinde&#160;oluşur.</p>
<p>Şuna benzer bir şeydir:</p><h5><a id="bookmark3"></a><span style="font-weight:bold;">ALIŞKANLIK ÇİZGİSİ</span></h5><div><img src="main-31.png" alt=""/>
<p><span style="font-weight:bold;">ŞEKİL 11: Başlangıçta (A noktası) alışkanlıklar çok büyük çaba ve konsantrasyon gerektirir. Birkaç tekrardan sonra (B&#160;noktası) kolaylaşırlar ama hâlâ bilinçli dikkate ihtiyaç vardır.&#160;Yeterli pratikle (C noktası) alışkanlık bilinçli olmaktan çıkıp&#160;otomatikleşir. Bu eşiğin </span><span style="font-weight:bold;font-style:italic;">-alışkanlık çizgisi-</span><span style="font-weight:bold;"> ötesinde alışkanlık&#160;neredeyse düşünmeden gerçekleştirilebilir. Yeni bir alışkanlık&#160;oluşmuştur.</span></p></div>
<p>Bir sonraki grafikte, araştırmacıların her gün on dakika yürümek gibi bir alışkanlığın otomatikleşme seviyesini izlediklerinde nasıl bir manzarayla karşılaştıklarını göreceksiniz. Bilim&#160;insanlarının <span style="font-style:italic;">öğrenme eğrileri</span> adını verdiği bu tabloların biçimleri&#160;davranış değişikliği hakkında çok önemli bir gerçeği ortaya çıkarmaktadır: Alışkanlıklar zamanla değil, sık tekrarlarla oluşur.</p><h6><a id="bookmark4"></a><span style="font-weight:bold;">GÜNDE ON DAKİKA YÜRÜMEK</span></h6><div><img src="main-32.png" alt=""/>
<p><span style="font-weight:bold;">ŞEKİL 12: Bu grafik her gün kahvaltıdan sonra on dakika yürüme alışkanlığı edinmiş bir insanı göstermektedir. Tekrar&#160;sayısı arttıkça otomatikleşmenin de -davranış olabildiğince&#160;kolay ve otomatik bir hal alana kadar- arttığına dikkat ediniz.</span></p></div>
<p>En sık duyduğum sorulardan biri, “Yeni bir alışkanlığı yerleştirmek ne kadar <span style="font-style:italic;">sürer<sup>7</sup>.”</span> sorusudur. Oysa insanların soracağı asıl soru şu olmalıdır: “Yeni bir alışkanlığı yerleştirmek <span style="font-style:italic;">ne kadarım</span> gerektirir?” Yani bir alışkanlığı otomatikleştirmek için&#160;kaç tekrar gerekir?</p>
<p>Alışkanlığın oluşması bağlamında, geçen zamanın sihirli bir yanı yoktur. Yirmi bir gün, otuz gün ya da üç yüz gün geçmiş</p>
<p>olması bir şeyi değiştirmez. Önemli olan, o davranışı hangi sıklıkla tekrarladığınızdır. Bir şeyi otuz günde iki kez de yapabilirsiniz,&#160;iki yüz kez de. Farkı yaratan sıklıktır. Mevcut alışkanlıklarınız&#160;binlerce değilse bile yüzlerce tekrar sonucu içselleştirilmiştir.&#160;Yeni alışkanlıklar da aynı sıklık düzeyini gerektirir. Alışkanlığın zihninizde sağlam bir yer edinmesi ve sizin Alışkanlık&#160;Çizgisini geçmeniz için yeterli sayıda başarılı girişimi peş peşe&#160;dizmeniz gerekir.</p>
<p>Pratikte, bir alışkanlığın otomatikleşmesinin ne kadar sürdüğünün gerçekten bir önemi yoktur. Önemli olan sizin ilerleme kaydetmek için gerekli eylemleri gerçekleştirmenizdir. Bir eylemin&#160;tamamen otomatik olup olmaması daha az önemlidir.</p>
<p>Bir alışkanlık edinmek için onun pratiğini yapmalısınız. Ve bir pratiği oldurmanın en etkin yolu, 3. Davranış Değişikliğini&#160;devreye sokmaktır: <span style="font-style:italic;">Kolaylaştırın.</span> Bundan sonraki bölümler size&#160;bunu nasıl yapacağınızı gösterecek.</p><h4><a id="bookmark5"></a>--Bölüm Özeti-—</h4>
<p>m 3. Davranış Değişikliği Yasası <span style="font-style:italic;">kolaylaştırmaktır, m</span> Öğrenmenin en etkili biçimi planlama değil, pratiktir.&#160;■ Hareket halinde olmaya değil, eyleme geçmeye odaklanın.&#160;* Alışkanlık oluşturma, bir davranışın tekrarla artarak&#160;daha otomatik bir hal alması sürecidir.</p>
<p>» Bir alışkanlığı gerçekleştirme süreniz onu kaç kez gerçekleştirdiğiniz kadar önemli değildir.</p><h3><a id="bookmark6"></a>En Az Çaba Yasası</h3><div><div><img src="main-33.png" alt=""/></div></div>
<p>ntropolog ve biyolog Jared Diamond, ödüllü kitabı <span style="font-style:italic;">Tüfek,</span></p>
<p><span style="font-style:italic;">Mikrop ve Çelik</span>'te basit bir olguya dikkat çeker: Kıtaların şekilleri farklıdır. İlk bakışta bu hayli bariz ve önemsiz bir beyan&#160;gibi görünse de, insan davranışı üzerinde derin bir etkisinin&#160;olduğu da yabana atılamaz.</p>
<p>Amerika kıtalarının birincil ekseni kuzeyden güneye doğru iner. Yani Kuzey ve Güney Amerika’yı oluşturan kara kütlesi geniş&#160;ve şişman değil, uzun ve incedir. Bu genel olarak Afrika için de&#160;geçerlidir. Öte yandan Avrupa, Asya ve Ortadoğu’yu oluşturan&#160;topraklar bunun tam tersidir. Geniş toprak parçası biçim olarak&#160;daha çok doğu-batı arasında uzanmaktadır. Diamond’a göre bu&#160;şekil farkı, tarımın yüzyıllara yayılması üzerinde önemli bir rol&#160;oynamıştır.</p>
<p>Tarım yerküreye yayılmaya başladığında doğu-batı rotasında yayılmak çiftçilere kuzey-güney rotasında yayılmaktan daha kolay&#160;gelmiştir. Bunun nedeni, aynı enlem üstündeki yerlerin genel&#160;olarak benzer iklimlere, benzer güneş ışığı ve yağış miktarına&#160;ve benzer mevsim değişikliklerine sahip olmasıdır. Bu faktörler, Avrupa ve Asya’daki çiftçilerin birkaç mahsulü ehlileştirip</p>
<p>Fransa’dan Çin’e kadar uzanan toprak parçasında o mahsulleri yetiştirmelerine neden olmuştur.</p><h5><a id="bookmark7"></a><span style="font-weight:bold;">İNSAN DAVRANIŞININ ŞEKLİ</span></h5><div><img src="main-34.png" alt=""/>
<p><span style="font-weight:bold;">Şekil 13: Avrupa ve Asya’nın birincil ekseni doğu-batıdır. Amerika kıtalarının ve Afrika’nın birincil ekseni ise kuzey-güneydir.</span></p>
<p><span style="font-weight:bold;">Bu durum, Amerika kıtalarında, Avrupa ve Asya’ya göre daha geniş bir iklim yelpazesine yol açar. Sonuç olarak, tarım Avrupa&#160;ve Asya’da başka yerlerdekinin iki katı bir hızla yayılmıştır.&#160;Çiftçilerin davranışları -aradan yüzlerce, binlerce yıl geçmesine rağmen- ortamdaki sürtünme miktarıyla kısıtlanmıştır.</span></p></div>
<p>Kuzeyden güneye seyahat ettiğinizde iklim çok daha fazla çeşitlilik gösterir. Florida’daki hava durumunun Kanada’dakin-den ne kadar farklı olduğunu düşünün. Dünyanın en yetenekli&#160;çiftçisi olabilirsiniz ama bu, Kanada kışında Florida portakalını&#160;yetiştirmeniz için yeterli değildir. Kar toprağın yerini tutmaz.&#160;Mahsulleri kuzey-güney rotasında yayabilmek için çiftçilerin her&#160;iklim değişikliğinde yeni bitkiler bulup ehlileştirmeleri gerekirdi.</p>
<p>Sonuç olarak tarım Asya ve Avrupa’da Amerika kıtaların-dakinin iki ya da üç katı hızla yayıldı. Yüzyıllar içinde bu büyük fark, çok büyük bir etki yarattı. Artan gıda üretimi daha hızlı nüfus artışına olanak sağladı. Daha fazla sayıda insanla&#160;bu kültürler daha güçlü ordular kurabildiler ve yeni teknolojiler&#160;geliştirmek açısından daha donanımlı oldular. Değişiklikler ufak&#160;ufak başladı -biraz daha uzağa yayılan bir mahsul, birazcık daha&#160;hızlı büyüyen bir nüfus- ama zamanla birleşerek elle tutulur&#160;farklara dönüştü.</p>
<p>Tarımın yayılması 3. Davranış Değişikliği Yasasına küresel ölçekte bir örnek teşkil etmektedir. Geleneksel görüş, davranış&#160;değişikliğinde kilit noktanın motivasyon olduğunu savunur. Bir&#160;şeyi <span style="font-style:italic;">gerçekten</span> isterseniz yaparsınız. Ancak işin aslı şudur ki gerçek motivasyonumuz tembellik etmek ve ulaşılması kolay olanı&#160;yapmaktır. Son zamanların verimlilik konulu çoksatanlarının&#160;anlattıklarının aksine bu aptalca değil, akıllıca bir stratejidir.</p>
<p>Enerji kıymetlidir ve beyin onu mümkün olduğunca koruyacak şekilde tasarlanmıştır. İki benzer seçenek arasında karar verirken insanların doğal olarak en az çabayı gerektiren seçeneğe meyletmesi anlamına gelen En Az Çaba Yasasına uymak,&#160;insan doğasının bir sonucudur.* Örneğin çiftliğinizi, iklimin&#160;farklı olduğu kuzeye yönelmek yerine, aynı mahsulleri yetiştirebileceğiniz doğuya doğru büyütmek. Bütün eylem seçenekleri&#160;arasında, hayata geçirilen her zaman en az çabayla en fazla değeri&#160;sağlayan seçenek olacaktır. Kolay olanı yapmaya güdümlüyüz.</p>
<p>Bu, En Az Eylem Prensibi olarak anıldığı fiziğin de temel prensiplerinden biridir. Herhangi iki nokta arasında takip edilecek yolun her zaman en az&#160;enerjiyi gerektiren yol olacağını belirtir. Bu basit prensip evrenin yasalarını&#160;destekler. Bu tek fikirden yola çıkarak, hareket ve görelilik yasalarını da&#160;tarif edebilirsiniz.</p>
<p>Her eylem belli miktarda enerji gerektirir. Ne kadar enerji gerekirse eylemin gerçekleşme ihtimali o kadar azalır. Hedefiniz&#160;günde yüz şınav çekmekse bu çok fazla enerji demektir! Başlangıçta motive olmuş ve heyecanlıyken, başlayacak gücü kendinizde&#160;bulabilirsiniz. Ancak birkaç günün sonunda bu kadar büyük bir&#160;çaba insana yorucu gelmeye başlar. Öte yandan günde bir şınav&#160;çekme alışkanlığına bağlı kalmak, başlamak için neredeyse hiç&#160;enerji gerektirmez. Ve bir alışkanlık ne kadar az enerji gerektirirse gerçekleşme ihtimali de o kadar artar.</p>
<p>Hayatınızın büyük bir kısmını kaplayan davranışlara baktığınızda onların çok düşük motivasyon düzeyleriyle gerçekleştirilebildiklerini görürsünüz. Telefonumuza bakmak, e-postalarımızı kontrol etmek ve televizyon seyretmek neredeyse hiç çaba gerektirmedikleri için bu kadar çok vaktimizi alır. Fazlasıyla&#160;kolaydırlar.</p>
<p>Bir anlamda her alışkanlık gerçekten istediğinizi elde etmenin önündeki bir engelden başka bir şey değildir. Diyet yapmak forma girmenin önündeki engeldir. Meditasyon sakin hissetmenin&#160;önündeki engeldir. Günlük tutmak net bir şekilde düşünebilmenin&#160;önündeki engeldir. Aslında istediğiniz, alışkanlığın kendisi değil,&#160;o alışkanlığın getirdiği sonuçtur. Engel ne kadar büyükse -yani&#160;alışkanlık ne kadar zorsa- siz ve arzulanan son hal arasındaki&#160;sürtünme o kadar artar. Alışkanlıkları içinizden gelmediğinde&#160;bile yapabileceğiniz kadar kolaylaştırmak bu yüzden hayati önem&#160;taşır. İyi alışkanlıklarınızı daha basit kılarsanız onlara uyma&#160;ihtimaliniz de bir o kadar artar.</p>
<p>Peki ya bunun tam tersini yapar gibi göründüğümüz bütün o zamanlar? Hepimiz o kadar tembelsek çocuk yetiştirmek, iş&#160;kurmak ya da Everest Dağına tırmanmak gibi zor şeyleri başaran&#160;insanları nasıl açıklarsınız?</p>
<p>Elbette çok zor şeyleri de yapmaya muktedirsiniz. Sorun şu ki bazı günler içinizden zor şeyleri yapmak gelirken bazı günler sadece pes etmek gelir. Zorlu günlerde hayatın doğal olarak&#160;önünüze çıkardığı zorlukları aşabilmeniz için, lehinize işleyen&#160;şeylerin sayısını artırmanız hayati önem taşır. Ne kadar az ihtilafla karşılaşırsanız güçlü yanınızın ortaya çıkması o kadar&#160;kolaylaşır. “<span style="font-style:italic;">Kolaylaştırın</span>”, <span style="font-style:italic;">“sadece</span> kolay şeyler yapın” anlamına&#160;gelmez. Buradaki ana fikir, uzun vadede sonuç getirecek şeyleri&#160;yapmayı şu anda olabildiğince kolaylaştırmaktır.</p><h5><a id="bookmark8"></a><span style="font-weight:bold;">DAHA AZ ÇABAYLA DAHA FAZLA ŞEY BAŞARMAK</span></h5>
<p>Ortadan bükülmüş bir bahçe hortumunu elinizde tuttuğunuzu hayal edin. Biraz su akıyor olabilir ama çok fazla değil. Suyun&#160;hortumdan geçiş hızını artırmak istiyorsanız iki seçeneğiniz&#160;var: İlk seçenek musluğu iyice açarak hortuma daha fazla su&#160;gitmesini sağlamaktır. İkinci seçenek ise hortumun kıvrımını&#160;düzeltip suyun doğal olarak akmasını sağlamaktır.</p>
<p>Zor bir alışkanlığa bağlı kalmak için motivasyonunuzu pompalamaya çalışmak, bükülü bir hortuma daha fazla su gitmesini sağlamaya benzer. Bunu yapabilirsiniz ama çok çaba gerektirir&#160;ve hayatınızın gerilimini artırır. Öte yandan alışkanlıklarınızı&#160;kolaylaştırmak ve basitleştirmek, hortumun kıvrımını düzeltmek&#160;gibidir. Hayatınızdaki pürüzü aşmaya çalışmak yerine, azaltmak&#160;demektir.</p>
<p>Alışkanlıklarınızla ilgili pürüzleri azaltmanın en etkili yollarından biri de ortam tasarımı uygulamasıdır. 6. Bölüm’de&#160;ortam tasarımından, işaretleri daha görünür kılma yöntemi olarak bahsetmiştik ama aynı zamanda ortamınızı, eylemlerinizi&#160;kolaylaştırmak için de optimize edebilirsiniz. Örneğin bir alış-</p>
<p>kanlığı nerede uygulayacağınıza karar verirken günlük rutininizin içinde yer alan bir yeri seçmek en iyisi olacaktır. Alışkanlıklar&#160;hayatınızın akışına uydukları zaman daha kolay inşa edilir. Spor&#160;salonuna gitme ihtimaliniz, spor salonu işe giderken yolunuzun&#160;üstündeyse artar çünkü oraya uğramak hayat tarzınıza daha&#160;fazla zorluk eklemez. Mukayese edildiğinde, eğer spor salonu&#160;işe gidiş geliş yolunuzun dışında kalıyorsa -sadece birkaç blok&#160;bile olsa- oraya gitmek için “ekstra çaba harcamanız” gerekir.</p>
<p>Evinizde ve ofisinizde zahmeti azaltmak daha da etkili olacaktır. Genellikle alışkanlıklara zahmet ve zorluğun yüksek&#160;olduğu ortamlarda başlamaya çalışırız. Arkadaşlarımızla dışarıda yemekteyken katı bir diyete uymaya çalışırız. Kaotik bir ev&#160;ortamında kitap yazamaya çalışırız. Dikkatimizi dağıtacak pek&#160;çok şeyle dolu bir akıllı telefon kullanırken konsantre olmaya&#160;çalışırız. Bu böyle olmak zorunda değildir. Bizi alıkoyan zahmet noktalarını ortadan kaldırabiliriz. 1970’lerde Japonya’da&#160;elektronik üreticilerinin yapmaya çalıştığı da tam olarak buydu.</p>
<p><span style="font-style:italic;">New Yorkerda</span> yayımlanan “Better Ali the Time” (Her Zaman Daha İyi) adlı bir makalede James Surowiecki şöyle diyor:</p>
<p>“Japon firmaları, yalın üretim’ kavramını, üretim sürecindeki her türlü zayiatı ortadan kaldırmayı amansızca hedef alarak ve işi, çalışma alanlarını işçileri aletlerine ulaşmak için&#160;bükülerek ve dönerek zaman kaybetmekten kurtaracak şekilde&#160;yeniden tasarlamaya götürecek kadar öne çıkardılar. Bu girişimin sonucunda Japon firmaları Amerikan firmalarından daha&#160;verimli, Japon ürünleri Amerikan ürünlerinden daha güvenilir&#160;hale geldi. 1974’te Amerikan malı renkli televizyonların servis&#160;ihtiyacı, Japon televizyonlarından beş kat daha fazlaydı. 1979’a&#160;gelindiğinde Amerikan işçilerin televizyonların montajını tamamlamaları Japonlarınkinden üç kat daha uzun sürüyordu.”</p>
<p>Bu stratejiye <span style="font-style:italic;">çıkararak çoğaltma</span>* adını vermek istiyorum. Japon şirketleri üretim sürecindeki bütün pürüz noktalarını tek&#160;tek saptayıp ortadan kaldırdılar. İsraf edilen çabayı çıkarırken,&#160;müşteri ve gelirlerini çoğalttılar. Benzer şekilde bizler de zamanımızı ve enerjimizi emen pürüz ve zahmet noktalarını ortadan&#160;kaldırdığımızda daha az çabayla daha fazlasını elde edebiliriz.&#160;(Dağınıklığı toplamanın bize iyi gelme nedenlerinden biri bu-dur; aynı anda hem ilerleriz hem de ortamımızın üstümüzdeki&#160;bilişsel yükünü hafifletiriz.)</p>
<p>En çok alışkanlık halini alan ürünlere baktığınızda, bu ürün ve hizmetlerin en iyi yaptığı şeylerden birinin hayatınızdaki&#160;zahmet ve pürüzleri gidermesi olduğunu fark edeceksiniz. Evlere servis veren restoranlar market alışverişi zahmetini azaltır. Arkadaşlık siteleri sosyal ortamlara girip insanlarla tanışma&#160;zahmetini azaltır. Araç paylaşım hizmetleri şehrin diğer ucuna&#160;gitme zahmetini azaltır. Mesajlaşma postayla mektup gönderme&#160;zahmetini azaltır.</p>
<p>Bir Japon televizyon üreticisinin hareket zayiatım azaltmak için çalışma alanlarını yeniden tasarlaması gibi, başarılı şirketler&#160;de ürünlerini olabildiğince çok adımı otomatikleştirecek, bertaraf&#160;edecek ya da basitleştirecek şekilde tasarlarlar. Her formdaki&#160;doldurulması gereken alan sayısını azaltırlar. Bir hesap açmak&#160;için gereken tıklama sayısını düşürürler. Ürünlerini kolay anlaşılan kullanım talimatlarıyla sunar ya da müşterilerinden daha&#160;az seçim yapmalarını isterler.</p>
<p>İlk akıllı hoparlörler -Google Home, Amazon Echo ve Apple HomePod gibi ürünler- piyasaya sürüldüğünde, bir dostuma&#160;satın aldığı üründe en çok neden hoşlandığını sordum. “Country</p>
<p><span style="font-weight:bold;font-style:italic;">Çıkararak çoğaltma</span> ifadesi, ekibi daha güçlü hale getirmek amacıyla gruptan eleman eksiltme yöntemine başvuran takımlar ve şirketler tarafından da&#160;kullanılmaktadır.</p>
<p>tarzı müzik çal,” demenin, telefonunu çıkarıp müzik uygulamasını açmaktan ve bir çalma listesi seçmekten çok daha kolay olduğunu söyledi. Elbette sadece birkaç yıl önce cebinizde sınırsız müzik erişimiyle dolaşmak, bir mağazaya gidip CD satın&#160;almaya kıyasla çok daha zahmetsiz bir davranıştı. îş dünyası,&#160;aynı sonucu çok daha kolay bir şekilde sunmak için yürütülen&#160;sonsuz bir arayıştır.</p>
<p>Benzer stratejiler hükümetler tarafından da etkin bir şekilde kullanılıyor. İngiliz hükümeti vergi toplama oranlarını artırmak&#160;amacıyla vatandaşları vergi formunun indirilebileceği bir internet&#160;sayfasına yönlendirmekten vazgeçip forma doğrudan bağlantı&#160;sağladı. Süreçte tek bir adımı azaltmak bile tepki oranını yüzde&#160;19,2’den yüzde 23,4’e yükseltti. İngiltere gibi bir ülke için bu&#160;kadar bir yüzde, vergi gelirinde milyonları temsil ediyor.</p>
<p>Ana fikir, doğru olanı yapmanın mümkün olduğunca kolay olduğu bir ortam yaratmak. Daha iyi alışkanlıklar edinme mücadelesinin çok önemli bir ayağını, iyi alışkanlıklarımızla&#160;bağlantılı zahmeti azaltmanın ve kötü alışkanlıklarımızla bağlantılı zahmeti artırmanın yollarını bulmak oluşturuyor.</p><h5><a id="bookmark9"></a><span style="font-weight:bold;">ORTAMI GELECEKTEKİ KULLANIM İÇİN HAZIRLAMAK</span></h5>
<p>Oswald Nuckols; Natchez, Mississippi’li bir IT geliştirici. Aynı zamanda ortamını en iyi hale getirmenin önemini anlamış biri.</p>
<p>Nuckols temizlik alışkanlıklarını “odayı resef’lemek” olarak adlandırdığı bir stratejiye uyarak kurdu. Örneğin televizyon izledikten sonra uzaktan kumandayı TV sehpasının üstüne koyuyor,&#160;kanepedeki yastıkları düzeltiyor ve battaniyeyi katlıyor. Arabasından inerken arabada ne kadar çöp varsa atıyor. Ne zaman duş&#160;alsa su ısınırken klozeti temizliyor. (“Zaten tuvaleti temizlemek</p>
<p>için en mükemmel zaman, duşa girip yıkanmanızdan hemen öncesidir,” diyor Nuckols.) Her odayı <span style="font-style:italic;">reseflemenin</span> amacı sadece&#160;son eylemden sonra ortalığı temizlemek değil, aynı zamanda bir&#160;sonraki eylem için hazır bırakmak.</p>
<p>Nuckols, “Bir odaya girdiğim zaman her şeyi yerinde buluyorum,” diyor. “Bunu her gün ve her odada yaptığım için eşyalarım her zaman derli toplu kalıyor... İnsanlar bunun için çok çaba&#160;sarf ettiğimi sanıyorlar ama aslında bayağı tembelim. Fakat benimkisi tedbirli bir tembellik. İnsana çok zaman kazandırıyor.”</p>
<p>Bir alanı planlanmış amaca göre organize ettiğinizde bir sonraki eylemi kolaylaştıracak şekilde hazırlamış olursunuz. Örneğin eşim tebrik kartlarını bir kutuda özel günlere -doğum&#160;günü, sevgi ifadesi, evlilik, mezuniyet vs.- göre ayrılmış şekilde&#160;saklar. Gerektiğinde hemen uygun bir kart kapıp gönderir. Kart&#160;göndermeyi hatırlamak konusunda inanılmaz iyidir çünkü kart&#160;göndermenin yaratabileceği pürüzleri peşinen azaltmıştır. Yıllarca ben bunun tam tersiydim. Birinin bebeği olurdu ve ben,&#160;“Ona bir kart göndermeliyim,” diye düşünürdüm. Ama sonra&#160;haftalar geçerdi ve ben bir kart almayı hatırlayana kadar çok&#160;geç olurdu. Kolay bir alışkanlık değildi bu.</p>
<p>Ortamınızı hızlı kullanıma hazır olacak şekilde ayarlamanın pek çok yolu vardır. Sağlıklı bir kahvaltı hazırlamak istiyorsanız&#160;bir gece öncesinden tavayı ocağın, yağı tezgâhın üstüne koyun&#160;ve ihtiyaç duyacağınız tabak, çatal ve kaşıkları hazırlayın. Uyandığınızda kahvaltıyı hazırlamak çok kolay olacak.</p>
<p>« Daha fazla çizim yapmak mı istiyorsunuz? Kalemlerinizi, defterlerinizi ve çizim araç gereçlerinizi masanızın üstünde, elinizin altında bulundurun.</p>
<p>■ Egzersiz mi yapmak istiyorsunuz? Egzersiz giysilerinizi, ayakkabılarınızı, spor çantanızı ve su şişenizi önceden&#160;hazırlayın.</p>
<p>« Beslenmenizi iyileştirmek mi istiyorsunuz? Hafta sonları bolca meyve, sebze doğrayıp saklama kaplarına doldurun.&#160;Böylece hafta içi sağlıklı ve yenmeye hazır seçeneklere&#160;erişiminiz kolaylaşır.</p>
<p>Bunlar iyi bir alışkanlığı, direnişin en az olduğu yollardan birine dönüştürmenin basit yöntemleridir.</p>
<p>Ayrıca bu prensibi tersine çevirip ortamınızı kötü alışkanlıkları zorlaştıracak şekilde de hazırlayabilirsiniz. Mesela kendinizi çok fazla televizyon seyrederken buluyorsanız her kullanımdan&#160;sonra televizyonun bütün fişlerini çekin. Fişleri ancak izlemek&#160;istediğiniz programın adını yüksek sesle söyleyebiliyorsanız tekrar&#160;takın. Bu düzen manasızca televizyon izlemeyi önleyecek kadar&#160;zahmet yaratacaktır.</p>
<p>Bu da çözüm olmazsa işi bir adım ileri götürebilirsiniz. Her kullanımdan sonra televizyonun fişini çekin ve kumandanın&#160;pillerini çıkarın ki televizyonu tekrar açabilmeniz fazladan on&#160;saniye sürsün. Ve daha az televizyon izlemeyi gerçekten kafaya&#160;koyduysanız televizyonu her kullanımdan sonra oturma odasından çıkarıp bir dolaba da kaldırabilirsiniz. Onu oradan ancak&#160;<span style="font-style:italic;">gerçekten</span> bir şey izlemek istediğinizde çıkaracağınızdan emin&#160;olabilirsiniz. Zahmet ne kadar büyükse alışkanlığı tekrarlama&#160;ihtimali de o kadar azalacaktır.</p>
<p>Mümkün olan her fırsatta telefonumu öğle yemeğine kadar farklı bir odada bırakırım. Yanımda olduğu zamanlarda ise hiç&#160;gerek yokken bütün sabah telefona bakıp dururum. Ama başka&#160;bir odada olduğu zaman aklıma bile gelmez. Ve zahmet büyük&#160;olduğu için, ortada bir neden olmadığı sürece telefonumu almaya</p>
<p>gitmem. Sonuç olarak her sabah kesintisiz çalışabileceğim üç dört saat elde etmiş olurum.</p>
<p>Telefonunuzu başka bir odada bırakmak yeterli gelmiyorsa bir arkadaşınızdan ya da aile ferdinizden onu sizden birkaç saatliğine saklamasını rica edebilirsiniz. Bir çalışma arkadaşınızdan&#160;telefonunuzu sabah boyunca masasında tutmasını ve size ancak&#160;öğle arasında vermesini isteyebilirsiniz.</p>
<p>İstenmeyen bir davranışı önlemek için ne kadar az pürüzün yeterli olduğuna inanamazsınız. Birayı buzdolabının arka tarafına, göremeyeceğim bir yere sakladığım zaman daha az bira&#160;içiyorum. Sosyal medya uygulamalarını telefonumdan kaldırınca&#160;tekrar indirip giriş yapmam haftalar sürebiliyor. Bu hilelerin&#160;gerçek bir bağımlılığı gidermesi çok olası değil ama çoğumuz&#160;için birazcık zahmet, iyi bir alışkanlığa bağlı kalmak ile kötü bir&#160;alışkanlığa geri dönmek arasındaki fark anlamına gelebiliyor.&#160;Bu tür düzinelerce değişikliğin toplu etkisini ve iyi davranışları&#160;kolaylaştırıp kötü davranışları zorlaştıracak şekilde tasarlanmış&#160;bir ortamda yaşadığınızı düşünün.</p>
<p>Bir davranış değişikliğine ister birey, ister ebeveyn, ister koç, ister lider olarak yaklaşıyor olalım, kendimize hep aynı soruyu&#160;sormalıyız: “Doğru olanı yapmanın kolay olduğu bir dünyayı&#160;nasıl yaratabiliriz?” Hayatınızı en önemli eylemlerin aynı zamanda en kolay eylemler olacağı şekilde yeniden düzenleyin.</p><h4><a id="bookmark10"></a>Bölüm Özeti</h4>
<p>ii İnsan davranışları En Az Çaba Yasasına uyar. Doğal olarak en az emek gerektiren seçeneğe meylederiz.</p>
<p>« Doğru olanı yapmanın mümkün olduğunca kolay olduğu bir ortam yaratın.</p>
<p>* İyi davranışlarla ilişkili zahmeti azaltın. Zahmet az olduğunda davranışlar kolaylaşır.</p>
<p>■ &#160;&#160;&#160;Kötü davranışlarla ilişkili zahmeti artırın. Zahmet çok&#160;olduğunda davranışlar zorlaşır.</p>
<p>■ &#160;&#160;&#160;Ortamınızı gelecekteki eylemleri kolaylaştıracak şekilde&#160;hazır tutun.</p><h3><a id="bookmark11"></a>Ertelemeye İki Dakika Kuralı’yla Nasıl Son Verebilirsiniz</h3>
<p>Twyla Tharp modern çağın en iyi dansçı ve koreograflarından biri kabul edilir. 1992 yılında sık sık Genius Grant (Dâhi&#160;Bursu) olarak anılan MacArthur Bursu’na layık görüldü ve kariyerinin büyük bir kısmını orijinal eserlerini sahnelemek için&#160;dünyayı dolaşarak geçirdi. Ayrıca başarısında büyük bir payın&#160;basit gündelik alışkanlıklara ait olduğuna inanıyor.</p>
<p>“Hayatımın her gününe bir ritüelle başlarım,” diyor. “Saat 05.30’da uyanır, egzersiz kıyafetlerimi, tozluklarımı, sweats-hirt’ümü giyer, şapkamı takarım. Manhattan daki evimden&#160;çıkar, bir taksi durdurur ve şoförden beni 91. Cadde ile Birinci&#160;Cadde’nin köşesindeki Pumping Iron spor salonuna götürmesini&#160;isterim. Orada iki saat boyunca spor yaparım.</p>
<p>“Ritüel, sabahları vücudumu maruz bıraktığım esneme ve ağırlık antrenmanı değildir; taksidir. Taksi şoförüne nereye gideceğimi söylediğim anda ritüeli tamamlamış olurum.</p>
<p>“Basit bir eylem ama onu her sabah aynı şekilde yapmak alışkanlığa dönüştürüyor, tekrarlanabilir ve kolay kılıyor. Onu&#160;atlama ya da farklı bir şekilde yapma şansımı azaltıyor. Bu,</p>
<p>rutinler cephaneliğimdeki silahların bir artarken, düşünmem gereken şeylerin bir eksilmesi demek.”</p>
<p>Her sabah bir taksi durdurmak küçük bir eylem olabilir ama 3. Davranış Değişikliği Yasasına muhteşem bir örnektir.</p>
<p>Araştırmacılar herhangi bir günde eylemlerimizin yüzde 40 ila 50’sinin alışkanlık nedeniyle yapıldığını tahmin ediyorlar.&#160;Bu zaten önemli bir yüzde ama alışkanlıklarınızın gerçek etkisi&#160;bu sayıların öne sürdüğünden çok da büyüktür. Alışkanlıklar,&#160;onları izleyen bilinçli kararları etkileyen otomatik tercihlerdir.&#160;Evet, bir alışkanlık sadece birkaç saniye içinde tamamlanabilir&#160;ama aynı zamanda sonrasındaki dakikalar ya da saatler boyunca&#160;atacağınız adımları da biçimlendirebilir.</p>
<p>Alışkanlıklar bir otoyolun giriş rampası gibidir. Sizi bir yola sokarlar ve daha ne olduğunu anlamadan kendinizi bir sonraki&#160;davranışa doğru son sürat ilerlerken bulursunuz. îki saat boyunca&#160;kötü bir filmin karşısında oturursunuz. Tamamen tok olmanıza&#160;rağmen atıştırmaya devam edersiniz. “Sadece bir saniyeliğine”&#160;telefona bakacakken bir de bakmışsınız ki yirmi dakikadır ekrana takılı kalmışsınız. Bu şekilde düşünmeden takip ettiğiniz&#160;alışkanlıklar sıklıkla düşünürken yaptığınız tercihleri belirler.</p>
<p>Her akşam genellikle 17.15 civarı gecemin geri kalanını şekillendiren kısa bir an yaşanır. Eşim işten gelir ve ya egzersiz giysilerimizi kuşanıp spor salonunun yolunu tutarız ya da&#160;kanepeye çöküp Hint yemeği sipariş eder ve <span style="font-style:italic;">The Office</span> izleriz.*&#160;Twyla Tharp’ın taksiyi durdurmasında olduğu gibi, buradaki&#160;ritüel de benim egzersiz kıyafetlerimi giymemdir. Üstümü değiştirirsem spor yapacağımı bilirim. Bunu izleyecek her şey -arabayla spor salonuna gitmek, hangi egzersizleri yapacağıma</p>
<p>Dürüst olmak gerekirse bu da kulağa müthiş bir gece gibi geliyor.</p>
<p>karar vermek, ağırlık aletinin altına girmek- ilk adımı attıktan sonra çok kolay gelir.</p>
<p>Her gün çok büyük bir etki yaratan bir sürü an yaşanır. Ben bu küçük tercihlere <span style="font-style:italic;">karar arıları</span> diyorum. Dışarıdan yemek söylemek ile yemek pişirmek arasında karar verdiğiniz an. Arabayla&#160;gitmek ile bisiklete binmek arasında karar verdiğiniz an. Ödevinize başlamak ile oyun konsolunun kumandasını elinize almak&#160;arasında karar verdiğiniz an. Bu seçimler birer yol ayrımıdır.</p><h6><span style="font-weight:bold;">KARAR ANLARI</span></h6><div><img src="main-35.png" alt=""/>
<p><span style="font-weight:bold;">ŞEKİL 14: İyi bir gün ile kötü bir gün arasındaki fark genellikle karar anlarında yapılan birkaç üretken ve sağlıklı tercihtir.&#160;Her biri bir yol ayrımı gibidir ve bu tercihler gün içinde üst&#160;üste binerek nihayetinde çok farklı sonuçlara yol açabilir.</span></p></div>
<p>Karar anları sizin gelecekteki halinizin olasılıklarını belirler. Örneğin bir restorana girmek bir karar anıdır çünkü öğle yemeğinde ne yiyeceğinizi belirler. Teknik olarak ne sipariş edeceğinizin kontrolü sizin elinizdedir ama daha geniş anlamda,&#160;bir yemeği sadece menüde varsa sipariş edebilirsiniz. Bir et lokantasına girerseniz biftek ya da kaburga yiyebilirsiniz ama suşi&#160;yiyemezsiniz. Seçenekleriniz menüde sunulanlarla sınırlıdır. İlk&#160;tercihle biçimlenmişlerdir.</p>
<p>Alışkanlıklarımızın bizi yönlendirdiği yerle sınırlıyız. Gün içinde karar anlarını iyi yönetmek bu yüzden çok önemlidir.&#160;Her gün pek çok andan oluşur ama gireceğiniz yolu aslında&#160;alışkanlığa dayalı birkaç tercih belirler. Bu küçük tercihler üst&#160;üste biner ve her biri bir sonraki büyük zaman dilimini nasıl&#160;geçireceğinizi tayin eder.</p>
<p>Alışkanlıklar son nokta değil, giriş noktasıdır. Spor salonu değil, taksidirler.</p><h5><a id="bookmark12"></a><span style="font-weight:bold;">İKİ DAKİKA KURALI</span></h5>
<p>Ufak ufak başlamanızın daha iyi olacağını bilirken bile büyük başlamak çok kolaydır. Bir değişiklik yapmayı hayal ederken&#160;heyecan kaçınılmaz olarak kontrolü ele alır ve kendinizi çok&#160;erken bir zamanda çok fazla şey yapmaya çalışırken bulursunuz.&#160;Bu eğilime karşı koymanın bildiğim en etkili yolu, “Yeni bir&#160;alışkanlığa başlarken, o alışkanlığın süresi iki dakikayı geçmemelidir,” şeklindeki <span style="font-style:italic;">İki Dakika Kuralıdır.</span></p>
<p>Hemen hemen her alışkanlığın iki dakikalık bir versiyona indirgenebileceğini göreceksiniz:</p>
<p>■ “Her gece uyumadan önce kitap oku,” fikri, “Bir sayfa kitap oku,” halini alır.</p>
<p>■ &#160;&#160;&#160;“Otuz dakika yoga yap,” fikri, “Yoga minderini çıkar,”&#160;halini alır.</p>
<p>* &#160;&#160;&#160;“Derse hazırlan,” fikri, “Notlarını çıkar,” halini alır.</p>
<p>■ &#160;&#160;&#160;“Çamaşırları katla,” fikri, “Bir çift çorabı eşleştir,” halini&#160;alır.</p>
<p>* &#160;&#160;&#160;“Beş kilometre koş,” fikri, “Ayakkabılarının bağcıklarını&#160;bağla,” halini alır.</p>
<p>Ana fikir, alışkanlıklarınızı başlayacak kadar kolaylaştırmaktır. Herkes bir dakika meditasyon yapabilir, bir sayfa kitap okuyabilir ya da bir parça giysiyi yerine kaldırabilir. Ve az önce&#160;değindiğimiz gibi bu güçlü bir stratejidir çünkü doğru olanı bir&#160;kez yapmaya başladığınızda, yapmaya devam etmek iyice kolaylaşır. Yeni bir alışkanlık, zorluk gibi gelmemelidir. Onu <span style="font-style:italic;">izleyen&#160;</span>eylemler zorlayıcı gelebilir ama ilk iki dakika kolay olmalıdır.&#160;Asıl istediğiniz sizi doğal olarak daha üretken bir yola itecek&#160;bir “kaçış alışkanlığıdır.”</p>
<p>Genellikle sizi arzulanan sonuca ulaştıracak kaçış alışkanlıklarını, hedeflerinizi “çok kolay” ve “çok zor” arasında değişen skalaya yerleştirerek saptayabilirsiniz. Örneğin maraton koşmak&#160;çok zordur. Beş kilometre koşmak zordur. On bin adım atmak&#160;makul derecede zordur. On dakika yürümek kolaydır. Koşu&#160;ayakkabılarınızı giymek çok kolaydır. Hedefiniz bir maraton&#160;koşmak olabilir ama kaçış alışkanlığınız koşu ayakkabılarınızı&#160;giymektir. îki Dakika Kuralına bu şekilde uyabilirsiniz.</p><div><img src="main-36.png" alt=""/></div>
<p>İnsanlar genellikle bir sayfa kitap okumak, bir dakika me-ditasyon yapmak ya da bir satış görüşmesi yapmak konusunda heyecanlanmanın tuhaf olduğunu düşünürler. Ancak amaç bir&#160;şey yapmak değildir. Amaç, bir adım atma alışkanlığında ustalaşmaktır. İşin aslı, bir alışkanlığın iyileştirilmeden önce yerleştirilmesi gerekir. Adım atma becerisini bile gösteremiyorsanız&#160;ince detaylarda ustalaşmak konusunda umutlanamazsınız. En&#160;başından kusursuz bir alışkanlık tasarlamaya çalışmak yerine&#160;daha tutarlı bir temelde kolay olanı yapın. Optimize etmeden&#160;önce standardize etmelisiniz.</p>
<p>Bir adım atma sanatında ustalaşırken ilk iki dakika, daha büyük bir rutinin başlangıcındaki bir ritüele dönüşür. Bu sadece&#160;alışkanlıkları kolaylaştırma hilesi değil, aynı zamanda zor bir&#160;beceride ustalaşmanın ideal yoludur. Bir sürecin başlangıcını ne&#160;kadar ritüelleştirirseniz onu büyük şeyler yapmak için gereken&#160;derin odak noktası haline girme ihtimaliniz de o kadar artar. Her&#160;egzersizden önce aynı şekilde ısınmak, zirve performans haline&#160;geçmenizi kolaylaştırır. Hep aynı yaratıcı ritüele uyarak zorlu</p>
<p>yaratma sürecine girmeyi de kolaylaştırabilirsiniz. İstikrarlı bir şalterleri indirme alışkanlığı geliştirerek her gece makul bir saatte&#160;yatağa girmeyi kolaylaştırırsınız. Bütün süreci otomatikleştire-meyebilirsiniz ama ilk harekete geçme anını bilinçli olmaktan&#160;çıkarabilirsiniz. Başlamayı kolaylaştırırsanız gerisi gelir.</p>
<p>İki Dakika Kuralı bazı insanlara hile gibi gelebilir. <span style="font-style:italic;">Gerçek </span>hedefin iki dakikadan daha fazlasını yapmak olduğunu biliyorsunuz, bu yüzden kendinizi kandırmaya çalışıyormuşsunuz gibi&#160;gelebilir. Hiç kimse gerçekten tek bir sayfa okumanın, tek bir şınav&#160;çekmenin ya da notlarını çıkarmanın hayalini kurmaz. Ve bunun&#160;zihinsel bir hile olduğunu biliyorsanız ona neden kanasınız ki?</p>
<p>İki Dakika Kuralı size fazla zorlama geliyorsa şunu deneyin: İki dakika yapın, sonra durun. Koşuya çıkın ama iki dakikadan sonra&#160;durmak <span style="font-style:italic;">zorundasınız.</span> Meditasyona başlayın ama iki dakikadan&#160;sonra durmak <span style="font-style:italic;">zorundasınız.</span> Arapça çalışın ama iki dakikadan&#160;sonra durmak <span style="font-style:italic;">zorundasınız.</span> Bu bir başlama stratejisi değil, olayın&#160;tamamı olsun. Alışkanlığınız <span style="font-style:italic;">sadece</span> yüz yirmi saniye sürsün.</p>
<p>Okuyucularımdan biri bu stratejiyi kullanarak kırk beş kilodan fazla verdi. Başlangıçta her gün spor salonuna gidiyordu ama kendine beş dakikadan fazla kalma izninin olmadığını söylüyordu. Spor salonuna gidiyor, beş dakika egzersiz yapıyor ve&#160;süresi dolar dolmaz çıkıyordu. Birkaç haftanın sonunda etrafına&#160;baktı ve “Pekâlâ, buraya zaten geliyorum. Biraz daha uzun süre&#160;kalmaya başlayabilirim,” diye düşündü. Birkaç senenin sonunda&#160;fazla kilolarından kurtulmuştu.</p>
<p>Günlük tutmak da bir başka örnek olabilir. Düşüncelerini kafasından çıkarıp kâğıda dökmek neredeyse herkese iyi gelebilir ama günlük tutmak angarya olarak görüldüğü için pek çok&#160;insan birkaç günün sonpnda pes eder ya da bu işe başlamaktan</p>
<p>bile kaçınır.* îşin sırrı, her zaman günlük tutmanın görev gibi geldiği noktanın altında kalmaktır. İngiltere’de bir liderlik danışmanı olan Greg McKeown günlük tutma alışkanlığını özellikle&#160;içinden gelenden daha azını yazarak yerleştirdi. Yazmaya her&#160;zaman, yazmak zahmetli gelmeye başlamadan son veriyordu.&#160;Ernest Hemingway de her türlü yazım için benzer bir tavsiyeye&#160;inanırdı. “En iyi yol her zaman iyi giderken durmaktır,” derdi.</p>
<p>Bu tür stratejiler başka bir nedenle de işe yarar. İnşa etmek istediğiniz kimliği pekiştirirler, Üst üste beş gün spor salonuna&#160;giderseniz -sadece iki dakika için bile olsa- yeni kimliğinizin&#160;lehine oy kullanmış olursunuz. Endişeniz forma girmek değildir.&#160;Egzersizlerini atlamayan bir insan olmaya odaklanmışsınızdır.&#160;Olmak istediğiniz insanı teyit eden en küçük adımı atıyorsunuzdur.</p>
<p>Değişimi nadiren bu şekilde düşünürüz çünkü herkes kendini nihai hedefe kaptırır. Bir dakikalık gitar pratiği hiç yoktan iyidir. Bir dakika kitap okumak elinize hiç kitap almamanızdan&#160;iyidir. Umduğunuzdan daha azını yapmak hiçbir şey yapmamaktan iyidir.</p>
<p>Bir noktada alışkanlığı yerleştirip her gün kolları sıvar hale geldiğinizde alışkanlığınızı nihai hedefinize doğru büyütmek için&#160;İki Dakika Kuralını <span style="font-style:italic;">alışkanlık şekillendirme</span> dediğimiz teknikle&#160;birleştirebilirsiniz. İşe, davranışın en küçük versiyonunun ilk iki&#160;dakikasında ustalaşarak başlayın. Sonra “orta kademe” bir adıma&#160;ilerleyin ve süreci tekrarlayın: sadece ilk iki dakikaya odaklanarak&#160;ve bir sonraki seviyeye geçmeden önce bu aşamada ustalaşarak.&#160;Bir süre sonra odağınızı olması gereken yerde -davranışın ilk&#160;iki dakikasında- tutarken, kendinizi başlangıçta inşa etmeyi&#160;umduğunuz alışkanlığı edinmiş olarak bulacaksınız.</p>
<p>Sadece günlük tutmayı kolaylaştırmak için bir alışkanlık günlüğü tasarladım. İçinde gününüz hakkında tekbir cümle yazdığınız “Günde Bir Satır” bölümü&#160;var. Şu adresten daha fazla bilgi edinebilirsiniz: atomichabits.com/journal</p><div>
<p><span style="font-weight:bold;">ALIŞKANLIK ŞEKİLLENDİRME ÖRNEKLERİ</span></p></div><div><div><img src="main-37.png" alt=""/></div></div><div>
<table border="1">
<tr><td>
<p><span style="font-weight:bold;font-style:italic;">Alışkanlık</span></p></td><td>
<p><span style="font-weight:bold;">Erken Kalkan Bir&#160;İnsan Olmak</span></p></td><td>
<p><span style="font-weight:bold;">Vegan</span></p>
<p><span style="font-weight:bold;">Olmak</span></p></td><td>
<p><span style="font-weight:bold;">Egzersiz</span></p>
<p><span style="font-weight:bold;">Yapmaya</span></p>
<p><span style="font-weight:bold;">Başlamak</span></p></td></tr>
<tr><td>
<p><span style="font-weight:bold;">7. </span><span style="font-weight:bold;font-style:italic;">Safha</span></p></td><td style="vertical-align:middle;">
<p><span style="font-weight:bold;">Her akşam saat 22.00’da&#160;evde ol.</span></p></td><td style="vertical-align:middle;">
<p><span style="font-weight:bold;">Her öğünde sebze yemeye&#160;başla.</span></p></td><td>
<p><span style="font-weight:bold;">Egzersiz giysilerini giy.</span></p></td></tr>
<tr><td>
<p><span style="font-weight:bold;font-style:italic;">2. Safha</span></p></td><td style="vertical-align:bottom;">
<p><span style="font-weight:bold;">Bütün</span></p>
<p><span style="font-weight:bold;">aygıtları (TV, telefon vs.)&#160;her gece saat&#160;22.00’da&#160;kapat.</span></p></td><td>
<p><span style="font-weight:bold;">Dört bacaklı hayvanları&#160;yemeyi bırak&#160;(inek, domuz,&#160;kuzu vs.).</span></p></td><td>
<p><span style="font-weight:bold;">Kapıdan çık (yürüyüş&#160;yapmayı&#160;dene).</span></p></td></tr>
<tr><td>
<p><span style="font-weight:bold;font-style:italic;">3. Safha</span></p></td><td style="vertical-align:middle;">
<p><span style="font-weight:bold;">Her gece saat 22.00’da&#160;yatakta&#160;ol (kitap&#160;okumak ya da&#160;partnerinle&#160;sohbet etmek&#160;üzere).</span></p></td><td>
<p><span style="font-weight:bold;">İki bacaklı hayvanları&#160;yemeyi bırak&#160;(tavuk, hindi&#160;vs.).</span></p></td><td>
<p><span style="font-weight:bold;">Spor</span></p>
<p><span style="font-weight:bold;">salonuna git, beş dakika&#160;egzersiz yap&#160;ve çık.</span></p></td></tr>
<tr><td>
<p><span style="font-weight:bold;font-style:italic;">4. Safha</span></p></td><td>
<p><span style="font-weight:bold;">Işıklar her gece saat&#160;22.00’da&#160;kapanmalı.</span></p></td><td style="vertical-align:middle;">
<p><span style="font-weight:bold;">Bacaksız hayvanları&#160;yemeyi bırak&#160;(balık, midye,&#160;deniz tarağı&#160;vs.).</span></p></td><td>
<p><span style="font-weight:bold;">Haftada en az bir kez on&#160;beş dakika&#160;egzersiz yap.</span></p></td></tr>
<tr><td>
<p><span style="font-weight:bold;font-style:italic;">5. Safha</span></p></td><td>
<p><span style="font-weight:bold;">Her gün saat 06.00’da kalk.</span></p></td><td style="vertical-align:middle;">
<p><span style="font-weight:bold;">Bütün hayvansal&#160;ürünleri&#160;yemeyi bırak&#160;(yumurta, süt,&#160;peynir).</span></p></td><td>
<p><span style="font-weight:bold;">Haftada üç kez egzersiz&#160;yap.</span></p></td></tr>
</table></div><div><div><img src="main-38.png" alt=""/></div></div><div><div><img src="main-39.png" alt=""/></div></div><div><div><img src="main-40.png" alt=""/></div></div>
<p>Hemen hemen her büyük yaşam hedefi iki dakika davranışına dönüştürülebilir. Sağlıklı ve uzun bir hayat yaşamak istiyorum&#160;&gt; Formda kalmalıyım &gt; Egzersiz yapmalıyım &gt; Egzersiz giysilerimi giymeliyim. Mutlu bir evlilik istiyorum &gt; İyi bir partner&#160;olmalıyım &gt; Her gün partnerimin hayatını kolaylaştıran bir şey&#160;yapmalıyım &gt; Önümüzdeki hafta için yemek planı yapmalıyım.</p>
<p>Yerleştirmek için mücadele verdiğiniz her alışkanlıkta İki Dakika Kuralını kullanabilirsiniz. Bu, alışkanlıklarınızı kolaylaştırmanın basit bir yoludur.</p><h4><a id="bookmark13"></a>-Bölüm &#160;&#160;&#160;Özeti-</h4>
<p>s Alışkanlıklar birkaç saniye içinde tamamlanabilir ama sonraki dakikalar ya da saatler boyunca davranışınızı&#160;etkilemeye devam ederler.</p>
<p>» Pek çok alışkanlık karar anlarında -yol ayrımlarına benzeyen tercihlerde- gerçekleşir ve kendinizi ya üretken bir güne yönlendirirsiniz ya da üretken olmayan bir güne.</p>
<p>■ &#160;&#160;&#160;İki Dakika Kuralı şöyledir: “Yeni bir alışkanlığa başladığınızda, o alışkanlığın yapılması iki dakikadan uzun&#160;sürmemelidir.”</p>
<p>■ &#160;&#160;&#160;Bir sürecin başlangıcını ne kadar ritüelleştirirseniz büyük şeyler yapmak için gereken derin odaklanma haline&#160;girme ihtimaliniz de o kadar artar.</p>
<p>» Optimize etmeden önce standardize edin. Olmayan bir alışkanlığı iyileştiremezsiniz.</p>
</body>
</html>