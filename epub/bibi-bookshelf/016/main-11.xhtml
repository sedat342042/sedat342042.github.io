<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h2><a id="bookmark0"></a><span style="font-weight:bold;">İLERİ TAKTİKLER</span></h2>
<p>Sadece İyi Olmaktan Gerçek Anlamda Muhteşem Olmaya&#160;Nasıl Geçilir</p><h3><a id="bookmark1"></a>Yetenek Hakkındaki Gerçek (Genler Ne Zaman Önemli, Ne&#160;Zaman Önemsizdir)</h3>
<p>Çoğu kişi tarihin en büyük sporcularından biri kabul edilen Michael Phelps’e aşinadır. Phelps sadece yüzme dalında&#160;değil, <span style="font-style:italic;">bütün</span> spor dallarında kimsenin kazanmadığı kadar çok&#160;olimpiyat madalyası kazanmıştır.</p>
<p>Hicham El Guerrouj ismini daha az kişi bilir ama o da kendi çapında muhteşem bir sporcuydu. El Guerrouj iki olimpiyat altın&#160;madalyası kazanmış Faslı bir koşucudur ve tüm zamanların en&#160;iyi orta mesafe koşucuları arasında yer alır. Yıllarca bir mil,&#160;1500 metre ve 2000 metre yarışlarında dünya rekorunu elinde&#160;tutmuştur. 2004 yılında Atina’da düzenlenen olimpiyat oyunlarında 1500 metre ve 5000 metre yarışlarında altın madalya&#160;kazanmıştır.</p>
<p>Bu iki sporcu pek çok açıdan birbirlerinden çok farklıdır. (Öncelikle biri karada, diğeri suda yarıştı.) Ama en dikkat çekici farkları boylarıydı. El Guerrouj 1 metre 75 santim boyundaydı, Phelps ise 1 metre 93 santim. Fakat aralarındaki bu 18</p>
<p>santimlik farka rağmen iki adam bir açıdan birbirinin eşiydi: Michael Phelps ve Hicham El Guerrouj un pantolonlarının iç&#160;bacak boyları aynıydı.</p>
<p>Bu nasıl mümkün olabilirdi? Phelps’in boyuna göre daha kısa bacakları ve çok uzun bir gövdesi vardı; yüzme için kusursuz&#160;vücut yapısına sahipti. El Guerrouj ise inanılmaz uzun bacakları&#160;ve kısa gövdesiyle uzun mesafe koşucuları için kusursuz vücut&#160;yapısının örneğiydi.</p>
<p>Şimdi dünya klasmanındaki bu iki sporcunun, alanlarını değiş tokuş ettiklerini düşünün. Takdire şayan sporculuk geçmişi göz önüne alındığında Michael Phelps yeterli antrenmanla&#160;olimpik kalibrede bir mesafe koşucusuna dönüşebilir miydi? Pek&#160;mümkün değil. Phelps formunun zirvesindeyken 88 kiloydu,&#160;yani 63 kilo gibi ultra hafif bir cüsseyle yarışan El Guerrouj’dan&#160;yüzde 40 daha ağırdı. Daha uzun boylu koşucular aynı zamanda&#160;daha ağırdırlar ve uzun mesafe koşusunda her ekstra kilo bir&#160;lanettir. Seçkin rakiplerinin karşısında Phelps daha en başından&#160;başarısızlığa mahkûm olurdu.</p>
<p>Benzer şekilde El Guerrouj da tarihin en iyi koşucularından biri olabilir ama yüzücü olarak olimpiyat oyunlarına seçileceği&#160;bile şüphelidir. 1976’dan beri olimpiyat oyunlarında erkekler&#160;1500 metre koşusunda altın madalya kazanan sporcuların boy&#160;ortalaması 1 metre 78 santimdir. Öte yandan 100 metre serbest yüzmede altın madalya kazanan olimpik sporcuların boy&#160;ortalaması 1 metre 93 santimdir. Yüzücüler uzun boylu olma&#160;eğilimindeler, uzun sırt ve kolları suyun içinde daha hızlı bir&#160;çekiş için idealdir. El Guerrouj daha havuza girmeden ciddi bir&#160;dezavantaj taşıyor olurdu.</p>
<p>Başarı ihtimalinizi en üst seviyeye çıkarmanın sırrı, rekabet alanını doğru seçmektir. Bu, spor ve iş dünyasında olduğu kadar&#160;alışkanlıkların değiştirilmesinde de geçerlidir. Alışkanlıkları ger-</p>
<p>çekleştirmek doğal yatkınlıklarınız ve becerilerinizle örtüştükleri zaman daha kolay gelir, sürdürülmeleri daha tatmin edici olur.&#160;Havuzdaki Michael Phelps ya da pistteki Hicham El Guerrouj&#160;gibi şansın sizden yana olduğu bir oyunu oynamak istersiniz.</p>
<p>Bu stratejiyi benimsemek insanların farklı becerilerle doğduğu gerçeğini kabul etmeyi gerektirir. Bazı insanlar bu olguyu tartışmak istemez. Çünkü yüzeye baktığınızda genleriniz sabitmiş gibi&#160;görünür ve kontrol edemeyeceğiniz şeyler hakkında konuşmak&#160;hiç eğlenceli değildir. Ayrıca <span style="font-style:italic;">biyolojik determinizm</span> gibi ifadeler&#160;bazı bireyler başarmak için yaratılmışken, diğerlerinin başarısızlığa mahkûm edildiği izlenimini uyandırır. Ancak bu, genlerin&#160;davranış üstündeki etkisi konusunda sığ bir bakış açısıdır.</p>
<p>Genetiğin gücü aynı zamanda zaafıdır. Genlerin kolayca değiştirilemez olması lehlerine olan durumlarda güçlü avantaj&#160;sağlarken aleyhteki durumlarda ciddi dezavantaja neden olur.&#160;Potaya smaç basmak istiyorsanız 2 metre 15 santim olmak çok&#160;işe yarar. Ama bir jimnastik rutini gerçekleştirmek istediğinizde&#160;2 metre 15 santim olmak çok büyük bir köstektir. Genlerimizin&#160;uygunluğunu ve doğal yeteneklerimizin kullanışlılığını çevremiz&#160;belirler. Ortamımız değişince başarıyı belirleyen özellikler de&#160;değişir.</p>
<p>Bu sadece fiziksel özellikler için değil, zihinsel özellikler için de geçerlidir. Bana alışkanlıklar ve insan davranışları hakkında&#160;bir şeyler sorduğunuz zaman akıllıyımdır ama örgü, roket itiş&#160;gücü ya da gitar akorları konusunda o kadar da akıllı sayılmam.&#160;Rekabet gücü, bağlama fazlasıyla bağımlıdır.</p>
<p>Rekabet gerektiren herhangi bir alanın en tepesindeki insanlar sadece iyi eğitimli değildirler, aynı zamanda görev için uygundurlar. İşte bu yüzden gerçekten başarılı olmak istiyorsanız&#160;odaklanmak için doğru yeri seçmeniz hayati önem taşır.</p>
<p>Kısacası genler kaderinizi tayin etmez. Fırsat alanlarınızı belirlerler. Fizikçi Gabor Mate’in dediği gibi, “Genler bir şeyi&#160;uygun hale getirebilir ama önceden belirlemez.” Genetik olarak&#160;başarıya yatkın olduğunuz yerler, alışkanlıkların tatmin edici&#160;olmasının daha olası olduğu yerlerdir. İşin kilit noktası, çabalarınızı hem sizi heyecanlandıran hem de doğal yeteneklerinize&#160;uyan alanlara yönlendirmek, hırsınızı becerinizle hizalamaktır.</p>
<p>Burada akla ilk gelen sorular, “Şansın nerede benden yana olduğunu nasıl bulacağım? Benim için doğru olan fırsat ve alışkanlıkları nasıl saptayacağım?” olsa gerek. Cevap arayacağımız&#160;ilk yere kişiliğinizi anlamanız yoluyla ulaşacağız.</p><h5><a id="bookmark2"></a><span style="font-weight:bold;">KİŞİLİĞİNİZ ALIŞKANLIKLARINIZI NASIL ETKİLER</span></h5>
<p>Her alışkanlığın yüzeyinin altında genleriniz iş başındadır. Hatta her davranışın yüzeyinin altında. Genlerin televizyon&#160;karşısında geçirdiğiniz saatlerin sayısından evlenme ya da boşanma olasılığınıza ve uyuşturucu, alkol ya da nikotine bağımlı&#160;olma eğiliminize kadar her şeyi etkilediği anlaşılmıştır. Otorite&#160;karşısında itaatkâr ya da isyankâr olmanızın, stresli olaylar karşısında savunmasız ya da dirençli durmanızın, proaktif veya&#160;reaktif olma eğiliminizin, hatta konsere gitmek gibi duyusal&#160;tecrübeler sırasında büyülenmenizin ya da sıkılmanızın genetik&#160;bir yanı var. Londra’daki Kings College’dan davranışsal genetikçi&#160;Robert Plomin’in bana söylediği gibi, “Özelliklerin genetiğin&#160;bir öğesi olup olmadığını test etmeye son verecek noktadayız&#160;çünkü genlerimizin etkilemediği tek bir özellik bulamıyoruz.”&#160;Bütün bunlar bir araya getirildiğinde benzersiz genetik özellikler öbeğiniz sizi belli bir kişiliğe yatkın hale getiriyor. Kişiliğiniz&#160;farklı durumlarda tutarlılığını koruyan özellikler topluluğudur.</p>
<p>Kişilik özelliklerinin en ispatlanmış bilimsel analizi, onları beş davranış spektrumuna ayıran “Beş Büyük” olarak bilinir.</p>
<p>1. &#160;&#160;&#160;Tecrübeye açıklık: bir uçta meraklı ve yaratıcıdan, diğer&#160;uçta temkinli ve tutarlıya.</p>
<p>2. &#160;&#160;&#160;Özenlilik: organize ve etkiliden, rahat ve spontaneye.</p>
<p>3. &#160;&#160;&#160;Dışa dönüklük: sıcakkanlı ve enerjikten, yalnız ve mesafeliye (siz onları muhtemelen dışa dönük ve içe kapanık&#160;olarak bilirsiniz).</p>
<p>4. &#160;&#160;&#160;Uzlaşmacılık: dost canlısı ve şefkatliden, kafa tutan ve&#160;ilgisize.</p>
<p>5. &#160;&#160;&#160;Nevrotiklik: kaygılı ve duyarlıdan, özgüvenli, sakin ve&#160;dengeliye.</p>
<p>Beş özelliğin de biyolojik payandaları var. Örneğin dışa dönüklük doğumdan itibaren izlenebiliyor. Bilim insanları bir&#160;yenidoğan koğuşunda yüksek sesle müzik çaldığında bebeklerin&#160;bazıları sese doğru, bazıları diğer tarafa dönüyorlar. Araştırmacılar bu bebekleri hayat içinde izlediklerinde, sese doğru dönen&#160;bebeklerin dışa dönük olarak büyümesinin daha olası olduğunu&#160;gördüler. Diğer tarafa dönenlerin ise içe kapanık insanlar olması&#160;daha muhtemeldi.</p>
<p>Uzlaşmacılığı yüksek insanlar nazik, düşünceli ve sıcaktırlar. Daha yüksek doğal oksitosin seviyelerine sahiptirler. Oksitosin&#160;sosyal bağ kurmada önemli bir rol oynayan, güven hissini artıran&#160;ve doğal antidepresan görevi üstlenen bir hormondur. Oksitosin&#160;seviyesi daha yüksek insanların teşekkür notları yazmak ve sosyal organizasyonlar düzenlemek gibi alışkanlıkları inşa etmeye&#160;neden daha yatkın olduklarını tahmin edebilirsiniz.</p>
<p>Üçüncü bir örnek olarak, her insanın belli derecelere kadar sahip olduğu kişisel bir özellik olan nevrotikliği ele alalım.</p>
<p>Nevrotikliği yüksek insanlar kaygılı olma eğilimindedirler ve diğerlerinden daha fazla endişelenirler. Bu özellik, beynin tehditleri fark etmekten sorumlu kısmı amigdalanın aşırı duyarlılığına&#160;bağlanır. Başka bir deyişle ortamlarındaki olumsuz işaretlere&#160;daha duyarlı olan insanların nevrotiklikte daha yüksek puanlar&#160;alması olasıdır.</p>
<p>Alışkanlıklarımızı sadece kişiliklerimiz belirlemez ama genlerimizin bizi belli bir yöne ittiğine hiç şüphe yoktur. Derinlere kök salmış tercihlerimiz, belli davranışları bazı insanlar&#160;için diğerlerine göre daha fazla kolaylaştırır. Bu farklılıklar için&#160;özür dilemeniz ya da suçlu hissetmeniz gerekmiyor ama üzerlerinde çalışmalısınız. Örneğin daha düşük özenlilik seviyesine&#160;sahip insanlar doğaları gereği daha az düzenli olabilir ve iyi&#160;alışkanlıklara bağlı kalmak için ortam tasarımına daha fazla&#160;bel bağlama ihtiyacı duyabilirler. (Aramızdaki daha az özenli&#160;okuyucular için bir hatırlatma: Ortam tasarımı konusunu 6. ve&#160;12. bölümlerde ele aldık.)</p>
<p>Buradan çıkarılması gereken en önemli sonuç, kişiliğinize uygun alışkanlıklar inşa etmenin daha iyi olacağıdır.&quot; İnsanlar bir&#160;vücut geliştirmeci gibi egzersiz yaparak kas geliştirebilirler ama&#160;siz kaya tırmanışını, bisiklete binmeyi ya da kürek çekmeyi tercih&#160;ediyorsanız egzersizinizi ilgi alanlarınızın etrafında biçimlendirin.&#160;Arkadaşınız düşük karbonhidratlı bir diyet yapıyorsa ama siz&#160;düşük yağ diyetinin sizde daha çok işe yaradığını görüyorsanız&#160;o zaman daha fazla enerji almalısınız. Daha fazla okumak istiyorsanız hülyalı aşk romanlarını kurgu dışına tercih ettiğiniz&#160;için utanmayın. Siz ne büyülüyorsa onu okuyun.” Herkesin inşa <a id="footnote1"></a><sup><a href="#bookmark3">1</a></sup><sup> <a id="footnote2"></a><a href="#bookmark4">2</a></sup></p>
<p>etmenizi söylediği alışkanlıkları inşa etmeniz gerekmiyor. En popüler olanı değil, size en çok uyan alışkanlığı seçin.</p>
<p>Her alışkanlığın size neşe ve tatmin katacak bir versiyonu vardır. Onu bulun. Alışkanlıkların kalıcı olmaları için keyifli&#160;olmaları gerekir. 4. Yasanın arkasındaki çekirdek fikir bu.</p>
<p>Alışkanlıklarınızı kişiliğinize uydurmak iyi bir başlangıçtır ama hikâye bununla bitmiyor. Şimdi dikkatimizi doğal olarak&#160;avantajlı olduğunuz durumları bulmaya ve tasarlamaya çevirelim.</p><h5><a id="bookmark5"></a><span style="font-weight:bold;">ŞANSIN SİZDEN YANA OLDUĞU BİR OYUN BULMAK</span></h5>
<p>Şansın sizden yana olduğu bir oyunu oynamayı öğrenmek motivasyonu korumak ve başarılı hissetmek açısından kritik önem taşır. Teoride hemen hemen her şeyden keyif alabilirsiniz. Pratikte ise size kolay gelen şeylerden keyif alma ihtimaliniz daha&#160;yüksektir. Belli bir alanda yetenekli olan insanlar o alandaki&#160;görevde daha becerikli olmaya ve iyi iş çıkardıkları için övülmeye daha yatkındırlar. Enerjilerini korurlar çünkü başkalarının&#160;başarısız olduğu bir alanda ilerleme kaydetmektedirler ve daha&#160;iyi bir ücret ve daha büyük fırsatlarla ödüllendirilmeleri onları&#160;sadece daha mutlu etmez, daha kaliteli işler üretmeye de sevk&#160;eder. Bu verimli bir döngüdür.</p>
<p>Doğru bir alışkanlık seçerseniz ilerleme kolay olur. Yanlış alışkanlığı seçerseniz hayatınız zorlaşır.</p>
<p>Doğru alışkanlık nasıl seçilir? İlk adım 3. Yasa da ele aldığımız bir şey: <span style="font-style:italic;">Kolaylaştırın.</span> Pek çok örnekte insanların yanlış alışkanlığı seçmeleri özetle çok zor bir alışkanlık seçtikleri anlamına gelir. Bir alışkanlık kolaysa başarılı olma ihtimaliniz&#160;artar. Başarılı olduğunuzda tatmin olma olasılığınız da artar.&#160;Ancak göz önünde bulundurulması gereken bir seviye daha var.</p>
<p>Uzun vadede, ilerlemeye ve iyileşmeye devam ederseniz her alan zorlayıcı gelmeye başlayabilir. Bir noktada yeteneklerinize uygun&#160;oyunu oynadığınızdan emin olmalısınız. Peki buna nasıl karar&#160;vereceksiniz?</p>
<p>En yaygın yaklaşım deneme ve yanılmadır. Ama elbette bu stratejiyle ilgili bir sorun var: Hayat kısa. Bütün kariyer yollarını&#160;deneyecek, bütün münasip bekâr adaylarla çıkacak ve bütün&#160;müzik aletlerini çalacak zamanınız yok. Neyse ki bu muammayla baş etmenin etkili bir yolu var ve <span style="font-style:italic;">keşfet/faydalan dengesi&#160;</span>olarak biliniyor.</p>
<p>Yeni bir aktivitenin başlangıcında bir keşif dönemi olmalıdır. İlişkilerde buna “biriyle çıkmak” denir. Üniversitede adı liberal&#160;sanatlardır. İş dünyasında ise bölünmüş sınama. Amaç pek çok&#160;olasılığı denemek, zengin bir fikir yelpazesini araştırmak ve geniş&#160;bir alana ağ atmaktır.</p>
<p>Bu ilk keşif döneminden sonra odağınızı bulduğunuz en iyi çözüme kaydırın ama ara ara deneyler yapmayı da sürdürün.&#160;Doğru denge, kazandığınıza mı yoksa kaybettiğinize mi bağlıdır. Kazanıyorsanız faydalanmaya, kaybediyorsanız keşfetmeye&#160;devam edersiniz.</p>
<p>Uzun vadede belki de en etkili yöntem, zamanınızın yüzde 80 ila 90’ında en iyi sonuçları getirdiğini gördüğünüz strateji&#160;üzerinde çalışmak ve kalan yüzde 10 ya da 20’de keşfetmeye&#160;devam etmektir. Google, çalışanlarından haftalık mesailerinin&#160;yüzde 80’ini rutin işleri, yüzde 20’sini ise seçtikleri projeler üzerinde çalışarak geçirmelerini istemiştir ve bu yaklaşım, AdWords&#160;ve Gmail gibi çok başarılı ürünlerin yaratılmasını sağlamıştır.</p>
<p>En uygun yaklaşım ne kadar vaktinizin olduğuna da bağlıdır. Çok vaktiniz varsa -mesela kariyerinizin başındaysanız- keşfetmek daha mantıklı gelir çünkü doğru şeyi bulursanız ondan&#160;faydalanmak için hâlâ çok zamanınız olacaktır. Ama zamanınız</p>
<p>darsa -mesela bir projenin teslim tarihi yaklaşıyorsa- o ana dek bulduğunuz en iyi çözümü uygulayarak sonuçlar almalısınız.</p>
<p>Farklı seçenekleri keşfederken sizin için en tatmin edici olan alışkanlık ve alanlara odaklanmak üzere kendinize sorabileceğiniz bir dizi soru var:</p>
<p><span style="font-weight:bold;">Bana eğlenceli gelirken başkalarına iş gibi gelen şeyler neler? </span>Bir görev için yaratılıp yaratılmadığınızın işareti&#160;onu sevmeniz değil, görevin zahmetiyle çoğu insandan&#160;daha kolay baş edebilmenizdir. Ne zaman diğer insanlar&#160;bir şeyden yakınırken siz keyif alıyorsunuz? Sizi başkalarını yorduğundan daha az yoran iş, sizin yapmak&#160;için yaratıldığınız iştir.</p>
<p><span style="font-weight:bold;">Bana zamanın nasıl geçtiğini ne unutturuyor? </span>Elinizdeki göreve dünyanın geri kalanı silinip gidecek kadar odaklandığınız zaman girdiğiniz ruh haline akış denir.&#160;Sporcuların ve sahne sanatçılarının “havaya girdikleri&#160;zaman” tecrübe ettikleri de bu mutluluk ve üstün performans halidir. Akışı deneyimlerken görevi en azından&#160;bir dereceye kadar tatmin edici bulmamak neredeyse&#160;imkânsızdır.</p>
<p><span style="font-weight:bold;">Nerede ortalama bir insandan daha büyük geri dönüşler alıyorum? </span>Kendimizi sürekli etrafımızdaki insanlarla&#160;karşılaştırırız ve karşılaştırmada üstün taraf olduğumuzda davranışın tatmin edici olması daha olasıdır.&#160;Jamesclear.com’da yazmaya başladığım zaman e-posta&#160;listem çok hızlı büyüdü. Neyi iyi yaptığımdan emin&#160;değildim ama diğer bazı meslektaşlarımdan daha hızlı</p>
<p>sonuç aldığımı biliyordum; beni yazmaya devam etmeye motive eden de bu oldu.</p>
<p><span style="font-weight:bold;">Bana ne doğal geliyor? </span>Bir an size öğretilenleri yok sayın. Toplumun söylediklerini unutun. Başkalarının&#160;sizden beklediklerini bir kenara bırakın. İçinize bakın&#160;ve “Bana ne doğal geliyor? Ne zaman yaşadığımı hissettim? Ne zaman gerçekten kendim olduğumu hissettim?”&#160;diye sorun. İçsel yargılar ya da insanları hoşnut etme&#160;çabası olmadan. Tereddüde ya da öz eleştiriye sapmadan.&#160;Sadece kendinizi kaptırma ve keyif alma hisleriyle. Ne&#160;zaman özgün ve hakiki hissederseniz o zaman doğru&#160;istikamettesiniz demektir.</p>
<p>Dürüst olmak gerekirse bu sürecin bir kısmı sadece şanstır. Michael Phelps ve Hicham El Guerrouj toplum tarafından el&#160;üstünde tutulan nadir becerilerle doğdukları ve o yetenekler&#160;için en ideal ortamlara yerleştirildikleri için şanslıydılar. Hepimizin bu gezegende zamanı sınırlı ve açıkçası aramızda yer&#160;alan gerçek anlamdaki en büyükler sadece çok çalışanlar değil,&#160;aynı zamanda lehimize işleyen fırsatların içine düşme talihine&#160;sahip olanlardır.</p>
<p>Peki ya işi şansa bırakmak istemezseniz?</p>
<p>Şansın sizden yana olmadığı bir oyun bulamıyorsanız kendiniz bir tane yaratın. <span style="font-style:italic;">Dilber f m</span> arkasındaki karikatürist Scott Adams,&#160;“Herkesin biraz çabayla en iyi yüzde 25’in arasına girebileceği&#160;en az birkaç alan vardır,” diyor. “Mesela ben çoğu insandan&#160;daha iyi çizim yapabiliyorum ama sanatçı sayılmam. Ve hiçbir&#160;zaman çok büyük işlere imza atmayan ortalama bir <span style="font-style:italic;">stand-up&#160;</span>komedyeninden daha komik değilim ama çoğu insandan daha&#160;komiğim. İşin büyüsü, çok az insanın hem iyi çizim yapabilmesi</p>
<p>hem de espri yazabilmesi. Yaptığım işi bu kadar nadir kılan, ikisinin bir araya gelmesidir. Buna iş hayatındaki geçmişim de&#160;eklenince bir anda çok az karikatüristin yaşamadan anlamayı&#160;umabileceği bir tema buldum.”</p>
<p>Daha iyi olarak kazanamadığınızda ise farklı olarak kazanabilirsiniz. Becerilerinizi birleştirerek rekabet seviyenizi düşürmeniz öne çıkmanızı kolaylaştırır. Kuralları yeniden yazarak genetik avantaj (ya da senelerce sürecek pratik) ihtiyacını kestirme yoldan aşabilirsiniz. İyi bir oyuncu diğer herkesin oynadığı&#160;oyunu kazanmak için çok çalışır. İyi bir oyuncu, güçlü yanlarını&#160;desteklerken zayıf yanlarına uzak olan yeni bir oyun yaratır.</p>
<p>Üniversitedeyken kendi branşımı -fizik, kimya, biyoloji ve anatominin bir kombinasyonu olan biyomekanik- kendim tasarladım. En iyi fizik ya da biyoloji öğrencilerinin arasında öne&#160;çıkacak kadar iyi olmadığım için kendi oyunumu yarattım. Ve&#160;bana uyduğu için -sadece ilgi duyduğum dersleri alıyordum-ders çalışmak daha az angarya geldi. Ayrıca kendimi başkalarıyla&#160;mukayese etme tuzağına düşmekten kaçınmam da kolaylaştı.&#160;Sonuçta başka kimse aynı ders kombinasyonunu almıyordu,&#160;bu yüzden onların daha iyi ya da daha kötü olduklarını kim&#160;söyleyebilirdi ki?</p>
<p>Uzmanlaşma kötü genetik “kaza’sım aşmanın güçlü bir yoludur. Belli bir beceride ne kadar ustalaşırsanız başka insanların sizinle rekabet etmesi de o kadar güçleşir. Pek çok vücut&#160;geliştirmeci ortalama bir bilek güreşçisinden daha güçlüdür ama&#160;heybetli bir vücut geliştirmeci bile bilek güreşinde yenilebilir&#160;çünkü bilek güreşi şampiyonunun çok spesifik bir gücü vardır.&#160;En büyük doğal yeteneğe sahip değilseniz bile sıklıkla çok dar&#160;bir kategoride en iyi olarak kazanan olabilirsiniz.</p>
<p>Kaynayan su bir patatesi yumuşatırken bir yumurtayı sertleştirir. Patates ya da yumurta olmayı kontrol edemezsiniz ama</p>
<p>sert ya da yumuşak olmanın daha iyi olduğu bir oyun oynamaya karar verebilirsiniz. Daha elverişli bir ortam bulabilirseniz durumu olasılıkların aleyhinize olduğu bir durumdan lehinize&#160;olduğu bir duruma dönüştürebilirsiniz.</p><h5><a id="bookmark6"></a><span style="font-weight:bold;">GENLERİNİZDEN NASIL EN İYİ ŞEKİLDE İSTİFADE EDEBİLİRSİNİZ</span></h5>
<p>Genlerimiz çok çalışma ihtiyacını ortadan kaldırmaz. Netleşti-rirler. Bize neyin üzerinde çok çalışmamız gerektiğini söylerler. Güçlü yanlarımızı fark edince vaktimizi ve enerjimizi nereye&#160;harcayacağımızı anlarız. Hangi türden fırsatları arayacağımızı,&#160;hangi türden zorluklardan uzak duracağımızı biliriz. Doğamızı&#160;ne kadar iyi anlarsak stratejimiz de o kadar iyi olabilir.</p>
<p>Biyolojik farklılıklar önemlidir. Ama yine de kendinizi bir başkasıyla mukayese etmek yerine potansiyelinizi tam anlamıyla&#160;ortaya koyup koyamadığınıza odaklanmak daha verimli olacaktır. Herhangi bir beceride doğal bir sınırınızın olmasının&#160;becerilerinizin tavanına yetişip yetişmediğinizle alakası yoktur.&#160;İnsanlar kendilerini sınırları <span style="font-style:italic;">olduğu</span> gerçeğine öylesine kaptırırlar ki onlara yaklaşmak için gereken çabayı nadiren harcarlar.</p>
<p>Dahası, gereken çabayı harcamadığınızda genleriniz sizi başarılı kılamaz. Evet, spor salonundaki kaslı antrenörün daha&#160;iyi genlere sahip olması mümkündür ama siz onun kadar tekrar yapmadıysanız size daha iyi ya da daha kötü genlerin denk&#160;geldiğini söylemek imkânsızdır. Siz de hayranlık duyduğunuz&#160;insanlar kadar çok çalışana kadar onların başarılarını şansla&#160;açıklamayın.</p>
<p>Özetle, alışkanlıklarınızın uzun vadede tatmin edici kalmasını sağlamanın en iyi yolu, kişiliğinizle ve becerilerinizle</p>
<p>örtüşen davranışlar seçmekten geçer. Size kolay gelen şeyler üzerinde çok çalışın.</p><h4><a id="bookmark7"></a>-Bölüm &#160;&#160;&#160;Özeti-</h4>
<p>■ &#160;&#160;&#160;Başarı şansınızı azami düzeye çıkarmanın sırrı, rekabet&#160;alanını doğru seçmektir.</p>
<p>■ &#160;&#160;&#160;Doğru bir alışkanlık seçerseniz ilerleme kolay olur. Yanlış&#160;alışkanlığı seçerseniz hayatınız zorlaşır.</p>
<p>■ &#160;&#160;&#160;Genler kolay değiştirilemez ve bu lehinize olan durumlarda güçlü bir avantaj, aleyhinize olan durumlarda ise&#160;ciddi bir dezavantaj sağlayacakları anlamına gelir.</p>
<p>■ &#160;&#160;&#160;Alışkanlıklar doğal becerilerinizle örtüştükleri zaman&#160;kolaylaşır. Size en çok uyan alışkanlıkları seçin.</p>
<p>■ &#160;&#160;&#160;Güçlü yanlarınızı destekleyen bir oyun oynayın. Bulamıyorsanız kendiniz yaratın.</p>
<p>■ &#160;&#160;&#160;Genler çok çalışma ihtiyacını ortadan kaldırmaz. Netleş-tirirler. Bize <span style="font-style:italic;">neyin</span> üstünde çok çalışmamız gerektiğini&#160;söylerler.</p><h3><a id="bookmark8"></a>Goldilocks Kuralı: Hayatta ve İşte Motivasyonunuzu&#160;Korumanın Yolları</h3>
<p>1955 yılında, Disneyland’in Anaheim, Kaliforniya’da yeni açıldığı günlerde on yaşında bir oğlan oraya gidip iş istedi.&#160;O zamanlar iş kanunları gevşekti ve oğlan, tanesi 0,50 dolara&#160;rehber satacağı bir iş kapmayı başardı.</p>
<p>Sene içinde Disney’nin sihir dükkânına geçti ve orada yaşça daha büyük çalışanlardan numaralar öğrendi. Esprilerle denemeler yaptı ve basit rutinleri ziyaretçilerin üstünde denedi. Çok&#160;geçmeden sevdiği şeyin sihirbazlık değil, genel anlamda gösteri&#160;yapmak olduğunu fark etti. Gözünü komedyenliğe dikti.</p>
<p>Ergenlik yıllarının başında Los Angeles civarındaki küçük kulüplerde sahne almaya başladı. Küçük bir seyirci kitlesi vardı&#160;ve gösterisi kısa sürüyordu. Sahnede beş dakikadan fazla kalmıyordu. İzleyicilerin çoğu içki içmekle ve arkadaşlarıyla sohbet&#160;etmekle meşgul oldukları için ona dikkat eden neredeyse yoktu.&#160;Bir gece <span style="font-style:italic;">stand-up</span> rutinini resmen boş bir kulüpte sahneledi.</p>
<p>Muhteşem bir iş değildi ama her geçen gün daha iyiye gittiğine de şüphe yoktu. İlk rutinleri bir ya da iki dakika sürüyordu.</p>
<p>Liseye geçtiğinde elindeki malzeme beş dakikalık bir gösteriye yetecek hale gelmişti ve birkaç sene sonra gösteri süresi on dakikaya çıktı. On dokuz yaşma geldiğinde haftada bir kez yirmi&#160;dakikalık gösteriler sergilemeye başlamıştı. Rutini uzatmak için&#160;gösteri sırasında üç şiir okuması gerekiyordu ama becerileri ilerlemeye devam ediyordu.</p>
<p>Deneylere, düzenlemelere ve pratik yapmaya bir on yıl daha devam etti. Televizyon yazarı olarak bir işe girdi ve zaman içinde&#160;<span style="font-style:italic;">talk show</span>*larda boy göstermeye başladı. 1970Terin ortalarında&#160;<span style="font-style:italic;">The Tonight Show</span> ve <span style="font-style:italic;">Saturday Night Live</span> programlarında düzenli&#160;konuk olarak yer edinmişti.</p>
<p>Nihayet, on beş yıllık çabanın sonunda genç adam üne ulaştı. Altmış üç günde altmış şehir dolaştı. Sonra seksen günde yetmiş iki&#160;şehri turladı. Bunu doksan günde seksen beş şehir izledi. Ohio’daki&#160;bir şovuna 18.695 kişi katıldı. New York’taki üç günlük gösterisi&#160;için 45.000 bilet daha satıldı. Genç adam, alanının zirvesine fırladı&#160;ve zamanının en başarılı komedyenlerinden biri oldu.</p>
<p>Onun adı Steve Martin.</p>
<p>Martinin hikâyesi alışkanlıklara uzun vadede bağlı kalmak için ne yapmak gerektiği konusunda büyüleyici bir bakış açısı&#160;sunuyor. Komedi utangaç ve çekingen insanlara göre değildir.&#160;İnsanın kalbine sahnede tek başına bir gösteri yapmak ve tek bir&#160;kişiyi bile güldürememekten daha çok korku salacak bir durum&#160;hayal etmek güç. Buna rağmen Steve Martin, korkusuyla on&#160;sekiz yıl boyunca her hafta yüzleşti. Kendi ifadesiyle, “10 yıl&#160;öğrenerek, 4 yıl iyileştirerek ve 4 yıl çılgınca bir başarıyla geçti.”</p>
<p>Çoğumuz motivasyonumuzu korumak için debelenirken Martin gibi insanların alışkanlıklarına -espri pratiği yapmak, karikatür&#160;çizmek ya da gitar çalmak- bağlı kalması nedendir? Silinip gitmek&#160;yerine bizi içine çeken alışkanlıkları nasıl tasarlarız? Bilim insanları&#160;bu sorunun cevabını yıllardır arıyor. Hâlâ öğrenecek çok şey olmakla</p>
<p>birlikte, en tutarlı bulgulardan biri, motivasyonu korumanın ve zirve düzeyde arzuya ulaşmanın yolunun “tam altından kalkılabilir&#160;zorlukta” görevler üzerinde çalışmak olduğudur.</p>
<p>İnsan beyni zorlukları sever ama sadece optimal zorluk alanı içinde olduğu sürece. Tenisi seviyorsanız dört yaşındaki bir çocukla ciddi bir maç yapmaya çalıştığınızda çabuk sıkılırsınız.&#160;Fazla kolaydır. Her sayıyı siz alırsınız. Ama Roger Federer ya da&#160;Serena Williams gibi profesyonel bir oyuncuyla oynarsanız da maç&#160;çok zor olacağı için motivasyonunuzu çok çabuk kaybedersiniz.</p>
<p>Şimdi denginiz olan biriyle tenis oynadığınızı düşünün. Oyun ilerlerken siz birkaç sayı yaparsınız, karşı taraf birkaç sayı yapar. Kazanma ihtimaliniz yüksektir ama gerçekten çabalamanız&#160;kaydıyla. Odak noktanız daralır, dikkatinizi dağıtacak unsurlar&#160;silinir ve kendinizi elinizdeki işe tamamen kaptırırsınız. Bu, altından kalkılabilir zorlukta bir meydan okumadır ve <span style="font-style:italic;">Goldilocks&#160;Kurak</span>'na iyi bir örnektir.</p>
<p>Goldilocks Kuralı insanların motivasyonlarının zirvesine, var olan becerilerinin sınırındaki görevlerde çalışırken ulaştıklarını söyler. Çok zor değil. Çok kolay değil. Tam kıvamında.</p>
<p>Martinin komedyenlik kariyeri Goldilocks Kuralının kusursuz bir örneğidir. Martin komedi rutinini her yıl genişletti ama sadece bir ya da iki dakika. İşine sürekli yeni materyaller&#160;ekliyordu ama güldürme garantili birkaç esprisini de koruyordu.&#160;Onu motive etmeye yetecek kadar zaferi ve çok çalışmaya devam&#160;etmesini sağlayacak kadar hatası olmuştu.</p>
<p>Yeni bir alışkanlığa başlarken şartlar kusursuz olmadığında bile o alışkanlığa bağlı kalabilmek için davranışı olabildiğince&#160;kolay tutmak önemlidir. Bu, 3. Davranış Değişikliği Yasasını&#160;ele alırken detaylı olarak değindiğimiz bir fikir.</p>
<p>Ancak bir alışkanlık yerleşince ilerlemeye küçük küçük devam etmek önemlidir. Bu küçük ilerlemeler ve yeni zorluklar</p>
<p>sizi hedefe bağlı tutar. Ve Goldilocks Alanını tutturursanız bir <span style="font-style:italic;">akış haline</span> ulaşabilirsiniz.*</p><h5><a id="bookmark9"></a><span style="font-weight:bold;">GOLDİLOCKS KURALI</span></h5><div><img src="main-61.png" alt=""/></div>
<p><span style="font-weight:bold;">ZORLUK-»</span></p>
<p>ŞEKİL 15: Maksimum motivasyon, tam altından kalkılabilir zorluk düzeyindeki bir meydan okumayla karşı karşıya geldiğinizde&#160;oluşur, Psikoloji araştırmalarında bu, optimal canlanma seviyesini sıkıntı ve kaygı arasındaki geçiş noktası olarak tanımlayan&#160;Yerkes-Dodson Yasası olarak bilinir.</p>
<p>Akış haline ulaştığımızda olanlar konusunda sevdiğim bir teorim var. Doğrulanmış bir teori değil, sadece bir tahmin. Psikologlar yaygın olarak beynin iki modda çalıştığından bahsederler: Sistem 1 ve Sistem 2. Sistem 1 hızlı ve güdüseldir. Genel olarak, çok hızlı gerçekleştirebildiğiniz süreçler (alışkanlıklar gibi)&#160;Sistem 1 tarafından yönetilir. Öte yandan Sistem 2 daha fazla çaba gerektiren&#160;ve yavaş süreçleri (zor bir matematik probleminin cevabını hesaplamak gibi)&#160;kontrol eder. Akış konusunda Sistem 1 ve Sistem 2 yi düşünce yelpazesinin iki zıt&#160;ucunda yaşıyormuş gibi hayal etmeyi severim. Bilişsel bir süreç otomatikleştikçe&#160;yelpazenin Sistem 1 tarafına kayar. Bir görev ne kadar çaba gerektirirse o kadar&#160;yelpazenin Sistem 2 tarafına kayar. Akışın Sistem 1 ve Sistem 2 arasında bıçak&#160;sırtında yaşadığına inanırım. Görevle ilgili otomatik ve üstü örtülü bilginizin&#160;tamamını kullanırken bir yandan da becerinizi aşan bir zorluğa kafa tutmak&#160;için büyük çaba harcarsınız. Her iki beyin modu da tam olarak devrededir.&#160;Bilinçli ve bilinçsiz kusursuz bir senkronizasyonla çalışmaktadır.</p>
<p>Akış hali bir “havaya girme” ve kendini aktiviteye tamamen kaptırma tecrübesidir. Bilim insanları bu duyguyu ölçmeye çalıştılar&#160;ve akış haline erişmek için bir görevin mevcut becerinizi kabaca&#160;yüzde 4 oranında aşması gerektiğini buldular. Gerçek hayatta&#160;bir eylemin zorluğunu bu şekilde miktara vurmak uygulanabilir değildir ama Goldilocks Kuralının temel fikri geçerliliğini&#160;korur: Tam altından kalkılabilir zorluk derecesindeki meydan&#160;okumalar -becerinizin dış çeperindeki bir şey- üstünde çalışmak,&#160;motivasyonu korumak açısından çok önemli görünmektedir.</p>
<p>İlerleme hassas bir denge gerektirir. Düzenli olarak sınırlarınızı zorlayacak güçlükler ararken motivasyonunuzu korumanıza yetecek kadar ilerleme kaydetmeye devam etmelisiniz. Çekici ve tatmin edici kalmaları için davranışların yeniliklerini&#160;korumaları gerekir. Çeşitlilik olmazsa sıkılırız. Ve sıkıntı kişisel&#160;gelişim arayışının belki de en büyük kötü adamıdır.</p><h5><a id="bookmark10"></a><span style="font-weight:bold;">HEDEFLERİNİZ İÇİN ÇABALARKEN SIKILDIĞINIZDA ODAK NOKTANIZI NASIL&#160;KORURSUNUZ</span></h5>
<p>Beyzbol kariyerim son bulduktan sonra yeni bir spor aramaya başladım. Bir halter takımına girdim ve bir gün seçkin bir koç&#160;spor salonumuzu ziyaret etti. Uzun kariyeri boyunca aralarında&#160;birkaç olimpiyat sporcusunun da olduğu binlerce isimle çalışmıştı. Kendimi tanıttım ve iyileşme süreci hakkında konuşmaya&#160;başladık.</p>
<p>“En iyi sporcular ile diğer insanlar arasındaki fark rtedir?” diye sordum. “Gerçekten başarılı olan insanlar neyi farklı yapıyor?”&#160;Tahmin edebileceğiniz faktörlerden bahsetti: genetik, şans,&#160;yetenek. Ama sonra hiç beklemediğim bir şey söyledi: “Bir nok-</p>
<p>tada iş her gün antrenman yapmanın, aynı kaldırışları defalarca tekrarlamanın sıkıcılığıyla kimin baş edebildiğine dayanıyor.”</p>
<p>Cevabı beni şaşırttı çünkü iş etiği konusunda farklı bir düşünce şekliydi bu. İnsanlar amaçları uğruna çabalamak için&#160;“heyecan duymaktan” bahsederler. Konu ister iş, ister spor, ister&#160;sanat olsun, insanların, “Her şey tutkuya dayanıyor,” gibi şeyler&#160;söylediğini duyarsınız. Sonuç olarak odak noktamızı ve motivasyonumuzu kaybettiğimiz zaman çoğumuzun tadı kaçar çünkü&#160;başarılı insanların dipsiz bir tutku rezervi olduğunu düşünürüz. Ancak bu koç gerçekten başarılı insanların da diğer herkes&#160;gibi motivasyon eksikliği yaşadıklarını söylüyordu. Fark, başarılı&#160;insanların sıkıntı duygusuna rağmen yola devam etmenin bir&#160;yolunu bulmalarıydı.</p>
<p>Ustalık pratik gerektirir. Ancak bir şeyin pratiğini ne kadar yaparsanız o şey o kadar sıkıcı ve rutin bir hal alır. Başlangıç&#160;kazançları sağlanmaya başlanıp ne beklememiz gerektiğini öğrendiğimiz zaman ilgimiz azalmaya başlar. Bazen daha bile hızlı&#160;olur. Tek yapmanız gereken üst üste birkaç gün spor salonuna&#160;gitmek ya da zamanında birkaç blog paylaşımı yapmaktır ve bir&#160;günü es geçmek çok önemli bir şey gibi gelmez. İşler yolunda&#160;gitmektedir. Bir gün ara vermeyi makul kılmak kolaydır çünkü&#160;iyi bir noktadasınızdır.</p>
<p>Başarının karşısındaki en büyük tehdit başarısızlık değil, sıkıntıdır. Bize keyif vermeyi bıraktıkları zaman alışkanlıklardan sıkılırız. Sonuç, beklenir hale gelir. Ve alışkanlıklarımız&#160;sıradanlaşırken yenilik aramak için ilerlememizden sapmaya&#160;başlarız. Belki de bir egzersiz türünden diğerine, bir diyetten bir&#160;başkasına, bir iş fikrinden ötekine atladığımız bitmek bilmeyen&#160;bir döngüye kapılmamız bu yüzdendir. Motivasyonda ufacık bir&#160;düşüş yaşadığımız anda, eskisi hâlâ işe yarıyor olsa bile yeni&#160;bir strateji aramaya koyuluruz. Machiavellıhin ifade ettiği gibi,</p>
<p>“İnsanlar yeniliği öyle çok arzular ki iyi durumda olanlar bile bir değişiklik olmasını en kötü dürümdakiler kadar çok ister.”&#160;Belki de en fazla alışkanlık yaratan ürünlerin çoğunun sürekli&#160;yenilik sunması da bu yüzdendir. Video oyunları görsel yenilik&#160;sağlar. Porno cinsel yenilik sağlar. Abur cuburlar mutfakta yenilik sağlar. Bu tecrübelerin her biri sürekli sürpriz öğeleri sunar.</p>
<p>Psikolojide bu durum <span style="font-style:italic;">değişken ödül</span> olarak adlandırılır.<a id="footnote3"></a><sup><a href="#bookmark11">3</a></sup> Kumar makineleri en yaygın gerçek yaşam örneğidir. Bir kumarbaz arada bir -ama öngörülebilir bir arayla değil- büyük ikramiye&#160;kazanır. Ödüllerin temposu değişkenlik gösterir. Bu değişkenlik&#160;dopamin salgısının artmasına neden olur, anı hatırlama artar&#160;ve alışkanlık oluşumu hız kazanır.</p>
<p>Değişken ödüller şiddetli bir istek <span style="font-style:italic;">yaratmaz</span> -yani insanların ilgi duymadığı bir ödülü alıp değişken bir aralıkla sunarak fikirlerini değiştirmesini umamazsınız- ama sıkıntıyı azaltacakları&#160;için, zaten tecrübe ettiğimiz şiddetli istekleri büyütmenin güçlü&#160;bir yoludurlar.</p>
<p>Arzunun optimum noktası başarı ve başarısızlık arasında 50/50 bir bölünmede gerçekleşir. Bazen istediğinizi elde edersiniz,&#160;bazen edemezsiniz. Tatmin yaşamak için sadece yeterince “kazanmaya” ve arzu duymak için yeterince “istemeye” ihtiyacınız&#160;vardır. Bu, Goldilocks Kuralına uymanın getirilerinden biridir.&#160;Bir alışkanlık zaten ilginizi çekiyorsa, tam altından kalkılabilir&#160;zorluk derecesindeki meydan okumaların üzerinde çalışmak ilgiyi&#160;korumanın iyi bir yoludur.</p>
<p>Elbette bütün alışkanlıkların bir değişken ödül öğesi yoktur, zaten olsun istemezsiniz. Google sadece bazen işe yarar bir arama sonucu sağlasaydı başka bir rakibe geçmem çok sürmezdi.&#160;Uber taksileri beni sadece taksi çağırdığım zamanların yarısında&#160;almaya gelseydi bu hizmeti çok uzun süre kullanmazdım. Ve&#160;her akşam diş ipi kullanmama rağmen sadece bazen temiz bir&#160;ağza sahip olsaydım sanırım bunu es geçerdim.</p>
<p>Değişken ödüllü olsun ya da olmasın hiçbir alışkanlık ebediyen ilginç kalmaz. Kişisel gelişim yolculuğunda bir noktada herkes aynı zorlukla karşılaşır: Sıkıntıya âşık olmak zorunda kalır.</p>
<p>Hepimizin ulaşmak istediği hedefler ve gerçekleştirmek istediği hayaller var ama sadece uygun ya da heyecan verici&#160;olduğu zaman çaba harcarsanız iyi olmaya çalıştığınız şey her&#160;ne olursa olsun hiçbir zaman kayda değer sonuçlar alacak kadar&#160;tutarlı olamazsınız.</p>
<p>Bir alışkanlığa başlamayı başarır ve bağlı kalırsanız bazı günler içinizden onu bırakmak geleceği konusunda size garanti&#160;verebilirim. Bir iş kurduğunuz zaman hiçbir şey yapmak istemeyeceğiniz günler olacaktır. Spor salonundayken tamamlamak&#160;istemeyeceğiniz setler olacaktır. Yazma zamanı geldiğinde içinizden&#160;yazmak gelmediği günler yaşayacaksınız. Can sıkıcı, acı verici&#160;ya da tüketici olduğu zamanlarda yılmamak - bir profesyonel&#160;ile amatör arasındaki farkı yaratan budur.</p>
<p>Profesyoneller programa bağlı kalırken amatörler hayatın araya girmesine izin verirler. Profesyoneller onlar için neyin&#160;önemli olduğunu bilir ve bir amaç duygusuyla o yönde çaba&#160;harcarlar, amatörleri ise hayatın mecburiyetleri rotadan çıkarır.</p>
<p>Bir yazar ve meditasyon öğretmeni olan David Cain, öğrencilerini “iyi gün meditasyoncusu” olmaktan kaçınmaya teşvik ediyor. Benzer bir şekilde siz de iyi gün sporcusu, iyi gün yazarı ya da&#160;herhangi bir iyi gün bir şeyi olmak istemezsiniz. Bir alışkanlık</p>
<p>sizin için gerçekten önemli olduğunda ona her ruh halinde bağlı kalmaya istekli olmalısınız. Profesyoneller ruh halleri uygun&#160;olmadığında bile eyleme geçerler. O an keyif almayabilirler ama&#160;yine de alışkanlığı tekrarlamanın bir yolunu bulurlar.</p>
<p>Tamamlama isteğimin gelmediği çok egzersiz seti oldu ama o setleri tamamladığıma hiç pişman olmadım. Yazma isteği duymadığım birçok makale oldu ama onları da programa uygun&#160;şekilde yayınlamaktan hiç pişman olmadım. Yan gelip yatmak&#160;istediğim pek çok gün oldu ama harekete geçip benim için önemli&#160;olan bir şey üzerinde çalıştığıma hiç pişman olmadım.</p>
<p>Kusursuz olmanın tek yolu, aynı şeyi defalarca yapmaktan sonsuz şekilde mutlu olabilmektir. Sıkıntıya âşık olmaya mecbursunuz.</p><h4><a id="bookmark12"></a>-Bölüm Özeti--</h4>
<p>* Goldilocks Kuralı’na göre insanlar motivasyonlarının zirvesine, var olan becerilerinin sınırındaki görevlerde&#160;çalışırken ulaşırlar.</p>
<p>s Başarının karşısındaki en büyük tehdit başarısızlık değil, sıkıntıdır.</p>
<p>s» Alışkanlıklar rutine dönüştükçe daha az ilgi çekici ve daha az tatmin edici olur. Sıkılırız.</p>
<p>■ Motive olmuşken herkes çok çalışabilir. Farkı yaratan, işin heyecan verici olmadığı zamanlarda da işe devam&#160;edebilme becerisidir.</p>
<p>n Profesyoneller programa bağlı kalır, amatörler ise hayatın araya girmesine izin verirler.</p><h3><a id="bookmark13"></a>İyi Alışkanlıklar Yaratmanın Dezavantajı</h3><div><div><img src="main-62.png" alt=""/></div></div>
<p>lışkanlıklar ustalığın temelini yaratır. Satrançta bir oyuncu</p>
<p>ancak taşların temel hareketleri otomatikleştikten sonra oyunun bir sonraki seviyesine odaklanır. Ezberlenen her bilgi&#160;parçası zihinde çaba gerektiren yeni düşüncelere yer açar. Bu&#160;durum her girişim için geçerlidir. Basit hareketleri çok iyi bildiğinizde düşünmeden gerçekleştirebilir, daha ileri düzeydeki&#160;detaylara dikkat etme özgürlüğüne kavuşursunuz. Bu şekilde&#160;alışkanlıklar her türlü kusursuzluk arayışının belkemiğine&#160;dönüşür.</p>
<p>Öte yandan alışkanlıkların getirilerinin bir bedeli vardır. Başlangıçta her tekrar akıcılığı, hızı ve beceriyi geliştirir. Ama&#160;sonra, bir alışkanlık otomatikleşirken geri bildirime duyarsızlaşırsınız. Bilinçsiz tekrara düşersiniz. Hata yapmak kolaylaşır.&#160;Otomatik pilottayken bir şeyi ‘yeterince iyi” yapabildiğinizde&#160;onu nasıl daha iyi yapabileceğinizi düşünmeyi bırakırsınız.</p>
<p>Alışkanlıkların iyi yanı, bir şeyleri düşünmeden yapabilmemizde. Dezavantajı ise bir şeyleri belli bir şekilde yapmaya alışıp küçük hatalara dikkat etmemeye başlamamızdır. Tecrübe</p>
<p>kazandığımız için daha iyi olduğumuzu varsayarız. Aslında mevcut alışkanlıklarınızı iyileştirmemekte, sadece pekiştirmektesiniz-dir. Hatta bazı araştırmalar bir beceride ustalık kazanıldıktan&#160;sonra genellikle zaman içinde performansta küçük bir <span style="font-style:italic;">düşüş&#160;</span>yaşandığını gösteriyor.</p>
<p>Genelde performanstaki bu önemsiz düşüş endişe verici değildir. Dişlerinizi fırçalama, ayakkabılarınızın bağcıklarını&#160;bağlama ya da sabah çayınızı yapma şeklinizi sürekli iyileştirmek&#160;için bir sisteme ihtiyacınız yoktur. Bu tür davranışlarda yeterince&#160;iyi genellikle yeterince iyidir. Önemsiz tercihlere ne kadar az&#160;enerji harcarsanız önemli olanlara o kadar fazla enerjiniz kalır.</p>
<p>Ancak potansiyelinizi azami düzeye çıkarmak ve üstün performans seviyesine ulaşmak istediğinizde daha ince bir yaklaşıma ihtiyacınız olur. Aynı şeyi körü körüne tekrarlayıp olağanüstü&#160;olmayı bekleyemezsiniz. Alışkanlıklar gereklidir ama ustalık&#160;için yeterli değildirler. Size gereken, bir otomatik alışkanlıklar&#160;ve kasıtlı pratik kombinasyonudur.</p>
<p>Alışkanlıklar + Kasıtlı Pratik ■= Ustalık</p>
<p>Muhteşem olmak için belli becerilerin <span style="font-style:italic;">mutlaka</span> otomatikleşmesi gerekir. Baskın olmayan elleriyle sayı getirecek şekilde turnike yapabilmeleri için basketbolcular düşünmeden top sürebilmelidirler. Cerrahlar ameliyat sırasında ortaya çıkabilecek&#160;yüzlerce değişkene odaklanabilmek için ilk kesiyi gözleri kapalı&#160;açabilene kadar defalarca tekrarlamak zorundadırlar. Ancak bir&#160;alışkanlıkta ustalık kazanınca işin çaba gerektiren kısmına geri&#160;dönmeli ve bir sonraki alışkanlığı inşa etmeye başlamalısınız.</p>
<p>Ustalık, beceriyi içselleştirene kadar tekrarlayarak ve daha sonra bu yeni alışkanlığı gelişimimizin bir sonraki sınırına ilerlemek için bir temel şeklinde kullanarak odak noktanızı başarının</p>
<p>minik bir öğesine daraltma sürecidir. Eski görevler ikinci seferde kolaylaşır ama iş genel olarak kolaylaşmaz çünkü artık enerjinizi&#160;bir sonraki zorluğa akıtmaktasınızdır. Her alışanlık bir sonraki&#160;performans seviyesinin kilidini açar. Bu sonsuz bir döngüdür.</p>
<p><span style="font-weight:bold;">BİR ALIŞKANLIKTA USTALAŞMAK</span></p><div><img src="main-63.png" alt=""/></div>
<p><span style="font-weight:bold;">BİR ALANDA USTALAŞMAK</span></p><div><img src="main-64.png" alt=""/>
<p>ŞEKİL 16: Ustalık süreci, ilerlemeleri kademeli olarak üst üste sermenizi, her alışkanlığın bir öncekinin üstüne inşa edilmesiyle&#160;yeni bir performans düzeyine ulaşılmasını ve daha geniş bir&#160;beceri menzilinin içselleştirilmesini gerektirir.</p></div>
<p>Alışkanlıklar güçlü olsa da ihtiyacınız olan onları iyileştirmeye ve geliştirmeye devam etmek için zaman ilerlerken de performansınızın bilincinde olmanızdır. Kayıtsızlık tuzağına düşmekten&#160;kaçınmanız gereken an tam olarak bir beceride ustalaştığınızı&#160;hissetmeye başladığınız -bir şeylerin otomatikleşmeye ve sizin&#160;rahatlamaya başladığınız- andır.</p><h5><a id="bookmark14"></a><span style="font-weight:bold;">ALIŞKANLIKLARINIZI GÖZDEN GEÇİRMEK VE AYARLAMALAR YAPMAK</span></h5>
<p>1986’da Los Angeles Lakers o güne dek oluşturulmuş en yetenekli basketbol takımlarından birine sahipti ama nadiren bu yönleriyle&#160;hatırlanırlar. Takım 1985-1986 NBA sezonuna 29 galibiyet ve 5&#160;yenilgiyle, şaşırtıcı bir skorla başladı. Koç Pat Riley sezon bittikten&#160;sonra, “Bahisçiler basketbol tarihinin en iyi takımı olabileceğimizi söylüyorlardı,” diyecekti. Şaşırtıcı bir şekilde Lakers 1986&#160;rövanş maçlarında tökezledi ve Batı Konferansı Finallerinde bir&#160;sezon sonu yenilgisi yaşadı. “Basketbol tarihinin en iyi takımı”&#160;NBA şampiyonluğu için oynayamadı bile.</p>
<p>Bu darbeden sonra Riley, oyuncularının ne kadar yetenekli olduğu ve takımın nasıl başarı vadettiğini duymaktan bıktı.&#160;Geçici parlamaların ardından performansta kademeli bir düşüş&#160;görmek istemiyordu. Lakers’ın her maçta potansiyeline yakışır&#160;şekilde oynamasını istiyordu. 1986 yazında tam olarak buna&#160;ulaşmak için bir plan yaptı ve bu planı adını Career Best Effort*&#160;(CBE) koydu.</p>
<p>“Oyuncular Lakersa ilk katıldıklarında onların basketbol istatistiklerini ta lise yıllarına kadar takip ederiz. Ben buna Sayılarını Almak diyorum. Bir oyuncunun neler yapabileceğine dair</p>
<p>Türkçeye “En İyi Kariyer Çabası” olarak çevrilebilir, (ç. n.)</p>
<p>doğru bir değerlendirme arar, sonra ortalamalarını koruyacağı ve zamanla iyileştireceği görüşüne dayanarak onu takım için&#160;yaptığımız planın içine yerleştiririz.”</p>
<p>Riley bir oyuncunun taban performans seviyesini belirledikten sonra buna kilit bir adım ekliyordu. Her oyuncudan “randımanını&#160;sezon içinde en az yüzde 1 oranında artırmasını” istiyordu. Bunu&#160;başarırlarsa bir CBE sağlanmış olacaktı. 1. Bölüm’de bahsettiğimiz British Cycling takımı gibi Lakers da zirve performansı,&#160;her gün biraz daha iyiye giderek yakalamayı hedefledi.</p>
<p>Riley, CBE’nin sadece sayılar ya da istatistiklerle ilgili olmadığını, “spiritüel olarak, zihnen ve bedenen de en iyi çabaların ortaya koyulmasını” gerektirdiğini belirtmeye dikkat etti. Oyuncular “faul düdüğünün çalacağını anladıkları durumlarda&#160;rakibin onlara çarpmasına izin verme, boştaki toplara atlama,&#160;topu kapma olasılığı olsun ya da olmasın ribauntların peşine&#160;düşme, tuttuğu bir oyuncu onu geçmeyi başardığında takım&#160;arkadaşının yardımına koşma ve buna benzer “adsız kahramanlık” eylemleri karşılığında kredi topluyorlardı.</p>
<p>Örneğin, diyelim ki Lakers’ın o dönemdeki yıldız oyuncusu Magic Johnson bir maçtan 11 sayı, 8 ribaunt, 12 asist, 2 top&#160;çalma ve 5 top kaybıyla çıkmış olsun. Ayrıca boştaki bir topa&#160;atlayarak “adsız kahramanlık” eylemi için de kredi kazansın (+1).&#160;Son olarak da bu hayalî maçta toplam 33 dakika oynamış olsun.</p>
<p>Olumlu sayılar (11 + 8 + 12 + 2 + 1) toplamda 34 ediyor. Sonra 5 top kaybını bu sayıdan çıkarıyoruz (34 - 5) ve 29’a ulaşıyoruz. Son olarak 29’u, oynadığı 33 dakikaya bölüyoruz.</p>
<p>29 / 33 = 0,879</p>
<p>Magic’in buradaki CBE sayısı 879 olurdu. Bu sayı bir oyuncunun bütün maçları için hesaplanıyordu ve oyuncunun sezon</p>
<p>içinde yüzde 1 artırması istenen ortalama CBE oluyordu. Riley her oyuncunun mevcut CBE’sini sadece geçmiş performanslarıyla değil, ligdeki diğer oyuncularınkiyle de karşılaştırıyordu.&#160;Kendi ifadesiyle şöyle: “Takım üyelerini ligde aynı konumda&#160;oynayan ve benzer rol tanımları olan rakipler arasında sıralamaya yerleştiriyoruz.”</p>
<p>Spor yazarı Jackie MacMullan şöyle yazdı: “Riley ligdeki en iyi oyuncuları her hafta tahtada kalın harflerle ilan ediyor&#160;ve kendi ekibindeki ilgili oyuncularla karşılaştırıyordu. Sağlam,&#160;güvenilir oyuncular genelde 600’lerde bir skor tuttururken seçkin oyuncular en az 800 puan alıyordu. Kariyeri boyunca üç&#160;kategoride iki haneli sayılara 138 kez ulaşan Magic Johnson’ın&#160;puanı genellikle 1000’in üstüne çıkıyordu.”</p>
<p>Lakers ayrıca CBE verilerinin tarihsel karşılaştırmalarını yaparak yıllık ilerlemeleri de vurguluyordu. Riley, “Kasım 1986 yı&#160;Kasım 1985'in yanma koyuyor ve oyunculara bir önceki sezona&#160;göre daha mı iyi, yoksa daha mı kötü olduklarını gösteriyorduk.&#160;Sonra onlara Aralık 1986’daki performans rakamlarının Kasım&#160;ayınınkinin yanında ne durumda olduğunu gösteriyorduk.”&#160;Lakers, CBE’yi Ekim 1986’da başlattı. Sekiz ay sonra NBA&#160;şampiyonu oldular. Ertesi yıl Lakers yirmi yıldır peş peşe NBA&#160;şampiyonlukları kazanan ilk takım olunca Pat Riley takımını&#160;yeni bir unvana taşıdı. Sonrasında şöyle diyecekti: “Bir çabayı&#160;sürdürmek her girişim için en önemli şeydir. Başarılı olmanın&#160;yolu bir şeyleri doğru yapmayı öğrenmek ve sonra her defasında&#160;aynı şekilde yapabilmektir.”</p>
<p>CBE programı kafa yorma ve gözden geçirmenin gücünün en parlak örneğidir. Lakers oyuncularının tamamı yetenekliydi.&#160;CBE sahip olduklarını ortaya koymalarına yardımcı oldu ve alışkanlıklarının gerilemek yerine ilerlemesini sağladı.</p>
<p>Kafa yorma ve gözden geçirme bütün alışkanlıklarda uzun vadeli iyileşme sağlar çünkü hatalarınızın farkına varmanıza ve&#160;ilerleme için olası yolları değerlendirmenize olanak tanır. Kafa&#160;yormadığımız sürece bahane bulabilir, gerekçeler yaratabilir ve&#160;kendimize yalan söyleyebiliriz. Düne göre daha mı iyi, yoksa&#160;daha mı kötü olduğumuzu saptayacak bir sürecimiz olmaz.</p>
<p>Bütün alanlarda en üst düzey performans sergileyenler çeşitli kafa yorma ve gözden geçirme türlerinden faydalanabilirler ve&#160;sürecin karmaşık olması gerekmez. Kenyalı koşucu Eliud Kip-choge tüm zamanların en büyük maraton koşucularından biri ve&#160;olimpiyatlarda altın madalya sahibidir. Yine de her antrenmandan sonra notlar alarak o günkü çalışmasını gözden geçirir ve&#160;iyileştirilebilecek alanlar arar. Benzer bir şekilde altın madalyalı&#160;yüzücü Katie Ledecky de bir yandan zindeliğini 1 ile 10 arası bir&#160;ölçekte kaydederken, beslenmesi ve uykusuyla ilgili notlar alır.&#160;Ayrıca diğer yüzücülerin ilan ettiği zamanları kaydeder. Her&#160;haftanın sonunda koçu ona düşüncelerini eklediği notlarını verir.</p>
<p>Bu durum sadece sporcularla da sınırlı değil. Komedyen Chris Rockyeni bir materyal hazırlarken önce onlarca kez küçük&#160;gece kulüplerinde sahne alıp yüzlerce espriyi test eder. Sahneye&#160;bir not defteriyle çıkar ve hangi kısımların iyi gittiğini, nerelerde&#160;ayarlamalar yapması gerektiğini kaydeder. Sonunda sağ kalan&#160;birkaç vurucu satır yeni gösterisinin omurgasını oluşturacaktır.</p>
<p>Her hafta aldıkları büyük kararları, o kararları neden aldıklarını ve bekledikleri sonucu not ettikleri “karar günlükleri” tutan üst düzey yöneticiler ve yatırımcılar biliyorum. Her ay ya&#160;da yılın sonunda nerede haklı çıktıklarını, nerede yanıldıklarını&#160;görmek için tercihlerini gözden geçiriyorlar.*</p>
<p>Karar günlüğü tutmakla ilgilenen okuyucular için bir şablon yarattım. Şablonu atomichabits.com/journal adresinde, alışkanlık günlüğünün bir parçası olarak bulabilirsiniz.</p>
<p>İlerleme sadece alışkanlıkları öğrenmekten ibaret değildir, ince ayarı da kapsar. Kafa yorma ve gözden geçirme, zamanınızı doğru şeylere harcamanızı ve gerekli olduğunda akışta&#160;düzeltmeler yapmanızı sağlar. Tıpkı Pat Rileynin, oyuncularının&#160;çabasını her akşam değerlendirmesi gibi. Etkisiz hale gelen bir&#160;alışkanlığı tekrarlamaya devam etmek istemezsiniz.</p>
<p>Şahsen ben başlıca iki kafa yorma ve gözden geçirme modu kullanıyorum. Her aralık ayında bir önceki yıla kafa yorduğum&#160;bir <span style="font-style:italic;">Yıllık Gözden Geçirme</span> gerçekleştiriyorum. Kaç makale yayınladığımı, kaç kez egzersiz yaptığımı, kaç yeni yer gördüğümü&#160;ve daha fazlasını sayarak alışkanlıklarımın dökümünü çıkarıyorum.<a id="footnote4"></a><sup><a href="#bookmark15">4</a></sup> Sonra şu üç soruyu kendime sorarak ilerlemem (ya da&#160;ilerleyememem) üzerine kafa yoruyorum:</p>
<p>1. &#160;&#160;&#160;Bu yıl neler iyi gitti?</p>
<p>2. &#160;&#160;&#160;Bu yıl neler pek iyi gitmedi?</p>
<p>3. &#160;&#160;&#160;Neler öğrendim?</p>
<p>Altı ay sonra, yaz gelince de bir <span style="font-style:italic;">Bütünlük Raporu</span> hazırlarım. Herkes gibi ben de bir sürü hata yapıyorum. Bütünlük Raporum&#160;nerede hata yaptığımı anlamama yardım eder ve beni yeniden&#160;yola koyulmaya motive eder. Bu raporu esas değerlerime geri&#160;dönmek ve o değerlere uygun yaşayıp yaşamadığımı anlamak&#160;için kullanırım. Bu, kimliğim ve dönüşmek istediğim insan&#160;olma yolunda nasıl ilerleyebileceğim kollusuna kafa yorduğum&#160;zamandır.<a id="footnote5"></a><sup><a href="#bookmark16">5</a></sup></p>
<p>Yıllık Bütünlük Raporu m üç soruyu cevaplar:</p>
<p>1. &#160;&#160;&#160;Hayatımı ve işimi yönlendiren esas değerler nelerdir?</p>
<p>2. &#160;&#160;&#160;Şu anda bütünlük konusunda nasıl yaşıyor ve çalışıyorum?</p>
<p>3. &#160;&#160;&#160;Gelecekte nasıl daha yüksek bir standart belirleyebilirim?</p>
<p>Bu iki rapor çok fazla zamanımı almaz -yılda sadece birkaç saat- ama çok önemli düzeltme ve ayarlama dönemleridir. Pek&#160;dikkat etmediğim bir zamanda gerçekleşen kademeli kaymayı&#160;önlerler. Arzuladığım kimliğe dönüp bakmam ve alışkanlıklarımın olmak istediğim insana dönüşmeme nasıl yardım ettiklerini&#160;değerlendirmem için yıllık bir hatırlatma olurlar. Alışkanlıklarımı&#160;ne zaman bir üst seviyeye taşıyıp yeni zorluklar üstlenmem ve&#160;çabalarımı ne zaman aşağıya çekip temel kavramlara odaklanmam gerektiğini işaret ederler.</p>
<p>Kafa yorma ayrıca bir perspektif hissi de sağlayabilir. Gündelik alışkanlıklar birleşmeleri nedeniyle güçlüdür ama bütün günlük tercihler için endişelenmek aynada kendinize sadece iki&#160;santim uzaktan bakmak gibidir. Her kusuru görebilir ve büyük&#160;resmi gözden kaçırabilirsiniz. Çok fazla geri bildirim vardır. Ama&#160;alışkanlıkları hiçbir zaman gözden geçirmemek de aynaya hiç&#160;bakmamak gibidir. Kolayca düzeltilebilecek kusurların -gömleğinizdeki minik bir lekenin, dişinizin arasındaki bir yiyecek&#160;parçasının- farkında olmazsınız. Çünkü çok az geri bildirim&#160;vardır. Periyodik kafa yorma ve gözden geçirme süreci kendinize&#160;aynada etkileşime uygun bir mesafeden bakmak gibidir. Büyük&#160;resmi gözden kaçırmadan, yapmanız gereken büyük değişiklikleri görebilirsiniz. Her zirve ve vadiyi saplantıya dönüştürmek&#160;yerine sıradağların tamamını görmek istersiniz.</p>
<p>Son olarak, kafa yorma ve gözden geçirme, davranış değişikliğinin en önemli yönlerinden birine -kimliğe- dönmek için ideal bir zamandır.</p><h5><a id="bookmark17"></a><span style="font-weight:bold;">SİZİ AŞAĞI ÇEKEN İNANÇLARI NASIL AŞABİLİRSİNİZ</span></h5>
<p>Başlangıçta bir alışkanlığı tekrarlamak, arzuladığınız kimliğe kanıt oluşturmak açısından esastır. Ancak o yeni kimliğe kilitlenirken aynı inançlar sizi bir sonraki büyüme düzeyinden&#160;alıkoyabilir. Kimliğiniz aleyhinize işlediğinde bu sizi zayıf noktalarınızı inkâr etmeye teşvik eden ve gerçekten büyümenizi&#160;önleyen bir tür “gurur” yaratır. Alışkanlık edinmenin en büyük&#160;dezavantajlarından biri budur.</p>
<p>Bir fikir bizim için ne kadar kutsalsa -yani kimliğimize ne kadar derinden bağlıysa-eleştiriye karşı onu o kadar güçlü&#160;bir şekilde savunuruz. Bunu her sektörde görürsünüz. Yenilikçi&#160;öğretme yöntemlerini yok sayan ve test edilip onaylanmış müfredata bağlı kalan ilkokul öğretmeninde. İşleri “kendi usulüyle”&#160;yapmaya baş koymuş emektar müdürde. İnsanın aklını başından&#160;alan bir çıkış albümü ortaya koyduktan sonra kendini tekrara&#160;düşen bir müzik grubunda. Bir kimliğe ne kadar sıkı tutunursak&#160;onu aşarak büyümek de o kadar güçleşir.</p>
<p>Çözüm yollarından biri, kimliğinizin herhangi bir yönünü, olduğunuz kişinin çok büyük bir parçasına dönüştürmekten&#160;kaçınmaktır. Yatırımcı Paul Graham’ın sözleriyle, “kimliğinizi&#160;küçük tutun.” Tek bir inancın sizi tanımlamasına ne kadar izin&#160;verirseniz hayat size meydan okuduğunda ona uyum sağlamakta&#160;o kadar zorlanırsınız. Her şeyi bir oyun kurucu ya da bir firmada&#160;ortak veya herhangi bir şey olmaya bağlarsanız hayatınızın o&#160;yönünü yitirmek sizi mahveder. Yegansanız ve daha sonra sizi</p>
<p>beslenme şeklinizi değiştirmeye zorlayacak bir sağlık sorunu yaşarsanız bir kimlik bunalımıyla baş başa kalırsınız. Bir kimliğe çok sıkı tutunursanız kırılganlaşırsınız. O şeyi kaybedince&#160;kendinizi de kaybedersiniz.</p>
<p>Gençliğimin büyük bir kısmında, sporcu olmak kimliğimin çok önemli bir parçasıydı. Beyzbol kariyerim sona erince kendimi&#160;bulmak için çok mücadele verdim. Bütün hayatınızı kendinizi&#160;bir şekilde tanımlayarak geçirdikten sonra o şey kaybolursa siz&#160;kim olursunuz?</p>
<p>Eski askerler ve girişimciler de benzer duyguları ifade ediyorlar. Kimliğiniz, “Ben müthiş bir askerim,” gibi bir inanca bağlıysa&#160;görev süreniz dolunca ne olur? Pek çok iş sahibinin kimliği, “Ben&#160;CEO’yum,” ya da “Ben kurucuyum,” türünde şeylerdir. Uyanık&#160;geçen her dakikanızı işiniz için çalışarak geçirirseniz şirketinizi&#160;devrettikten sonra ne hissedersiniz?</p>
<p>Bu kimlik kayıplarını hafifletmenin anahtarı, kendinizi belli rolleriniz değişse bile kimliğinizin önemli yanlarını koruyabileceğiniz şekilde yeniden tanımlamaktır.</p>
<p><span style="font-style:italic;">m</span> “Ben bir sporcuyum,” anlayışı, “Ben zihnen dayanıklı ve fiziksel zorlukları seven bir insanım,” anlayışına&#160;dönüşür.</p>
<p>« “Ben müthiş bir askerim,” anlayışı, “Ben disiplinli, güvenilir ve takım çalışmasında çok başarılı bir insanım,” anlayışına dönüşür.</p>
<p>“Ben CEO yum,” anlayışı, “Ben bir şeyler kuran ve yaratan bir insanım,” anlayışına dönüşür.</p>
<p>Doğru seçildiğinde kimlik kırılgan değil, esnek bir şey olabilir. Bir engelin etrafından akan su gibi kimliğiniz de değişen şartlara karşı değil, değişen şartlarla birlikte hareket eder.</p>
<p>Şu <span style="font-style:italic;">Tao Te Ching</span> alıntısı bu fikirleri kusursuz bir şekilde özetliyor:</p>
<p><span style="font-style:italic;">İnsan yumuşak ve esnek doğar, ölünce kaskatı ve serttir.</span></p>
<p><span style="font-style:italic;">Bitkiler yumuşak ve bükülebilir doğar, ölünce kırılgan ve kurudurlar.</span></p>
<p><span style="font-style:italic;">Yani her kim sert ve katı ise ölümün mürididir.</span></p>
<p><span style="font-style:italic;">Her kim yumuşak ve uysal ise yaşamın mürididir.</span></p>
<p><span style="font-style:italic;">Sert ve katı olan kırılır.</span></p>
<p><span style="font-style:italic;">Yumuşak ve esnek olan galip gelir.</span></p>
<p>-LAO TZU</p>
<p>Alışkanlıklar sayısız fayda sağlar ama dezavantajları dünya etrafımızda değişirken bile bizi daha önceki düşünme ve hareket etme kalıplarımıza kilitleyebilir. Her şey geçicidir. Hayat&#160;sürekli değişir, bu yüzden eski alışkanlık ve inançlarınızın&#160;size hâlâ hizmet edip etmediklerini belirli aralıklarla kontrol&#160;etmelisiniz.</p>
<p>Öz farkındalık eksikliği zehirdir. Kafa yorma ve gözden geçirme ise panzehir.</p><h4><a id="bookmark18"></a>-Bölüm Özeti-</h4>
<p>Alışkanlıkların olumlu tarafı, bir şeyleri düşünmeden yapabilmemizdir. Olumsuz tarafı ise küçük hatalara dikkat etmeyi bırakmamızdır.</p>
<p>Alışkanlıklar + Kasıtlı Pratik = Ustalık Kafa yorma ve gözden geçirme, zaman içinde performansınızın farkında olmanıza olanak sağlayan bir süreçtir.&#160;Bir kimliğe ne kadar sıkı tutunursak o kimliği aşıp büyümek o kadar güçleşir.</p>
<p><a id="bookmark3"><sup><a href="#footnote1">1</a></sup></a></p>
<p> Kişilik testi yapmak ilginiz çekiyorsa en güvenilir testleri atomichabits.com/ personality adresinde bulabilirsiniz.</p>
<p><a id="bookmark4"><sup><a href="#footnote2">2</a></sup></a></p>
<p><span style="font-weight:bold;font-style:italic;"></span> Tekrar tekrar Harry Potter okuyanlardansınız sizi çok iyi anlıyorum.</p>
<p><a id="bookmark11"><sup><a href="#footnote3">3</a></sup></a></p>
<p> Değişken ödüllerin keşfi kazayla olmuştur. Ünlü Harvard psikoloğu B. F. Skinner bir gün laboratuvarda bir deneyle uğraşırken pelet yemlerin azaldığını&#160;fark etti. Yenilerini yapmak zaman alan bir işti çünkü peletleri bir makinede&#160;elle preslemesi gerekiyordu. Bu durum onu “manivelanın her basılışının&#160;neden pekiştirilmesi gerektiğini” sorgulamaya sevk etti. Sıçanlara aralıklı&#160;olarak ödül vermeye karar verdi ve yem temininde farklılık yaratmanın&#160;davranışı azaltmadığını, hatta artırdığını görmek onu şaşırttı.</p>
<p><a id="bookmark15"><sup><a href="#footnote4">4</a></sup></a></p>
<p> Eski yıllık gözden geçirme raporlarımı jamesclear.com/annual-review adresinde görebilirsiniz.</p>
<p><a id="bookmark16"><sup><a href="#footnote5">5</a></sup></a></p>
<p> Eski bütünlük raporlarımı jamesclear.com/integrity adresinde görebilirsiniz.</p>
</body>
</html>