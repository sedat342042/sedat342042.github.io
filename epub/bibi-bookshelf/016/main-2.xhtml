<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3><a id="bookmark0"></a>4 Basit Adımda Daha İyi Alışkanlıklar Kazanmak</h3>
<p>1 898’de Edward Thorndike adında bir psikolog, alışkanlıkların nasıl oluştuğunu ve davranışlarımızı yönlendiren kuralları&#160;kavramamıza temel oluşturacak bir deney gerçekleştirdi. Thorndike hayvan davranışlarını incelemekle ilgilendiği için çalışmaya&#160;kedilerle başladı.</p>
<p>Her kediyi bilmece kutusu olarak bilinen bir aygıtın içine yerleştirdi. Kutu, kedinin “bir kordonun ilmiğini çekmek, bir&#160;manivelaya basmak ya da bir platformun üstüne çıkmak gibi&#160;basit bir eylemle” bir kapıdan kaçabileceği şekilde tasarlanmıştı.&#160;Örneğin kutulardan birinde basıldığı zaman kutunun yan tarafındaki bir kapıyı açan bir manivela vardı. Kapı açılınca kedi&#160;dışarı fırlayıp bir mama kâsesine koşuyordu.</p>
<p>Kedilerin çoğu kutunun içine yerleştirilir yerleştirilmez kaçmak istiyordu. Burunlarını köşelere sokuyor, patilerini aralıklardan&#160;dışarı uzatıyor ve gevşek duran nesnelere pati atıyorlardı. Birkaç&#160;dakikalık bir keşfin sonunda kediler sihirli manivelaya tesadüfen&#160;basıyordu, kapı açılıyordu ve dışarı kaçıyorlardı.</p>
<p>Thorndike sayısız deneme yaparak kedilerin davranışlarını tek tek kayıt altına aldı. Başlangıçta hayvanlar kutunun içinde&#160;rastgele hareket ediyordu. Ama levyeye basılıp kapı açıldığı anda&#160;öğrenme süreci başlıyordu. Zamanla her kedi manivelaya basma&#160;eylemini kutudan kaçma ve mamaya ulaşma ödülüyle bağdaştırmayı öğrendi.</p>
<p>Yirmi ila otuz iki denemeden sonra bu davranış o kadar otomatik ve alışılmış bir hal alıyordu ki kedi birkaç saniye içinde&#160;kaçabiliyordu. Örneğin Thorndike, “12 numaralı kedinin eylemi&#160;gerçekleştirmesi şu kadar sürdü: 160 saniye, 30 saniye, 90 saniye,&#160;60, 15, 28, 20, 30, 22, 11, 15, 20, 12, 10, 14, 10, 8, 8, 5, 10, 8, 6, 6,&#160;7,” diye not ediyordu.</p>
<p>İlk üç deneme süresince kedi ortalama 1,5 dakikada kaçmıştı. Son üç denemede ise bu, ortalama 6,3 saniyeye düşmüştü. Pratikle her kedi gittikçe daha az hata yapar oldu, eylemleri hızlandı&#160;ve otomatikleşti. Aynı hataları tekrarlamak yerine kestirmeden&#160;çözüme ulaşır oldular.</p>
<p>Thorndike çalışmalarının sonucunda, öğrenme sürecini, “Tatmin edici sonuçların izlediği davranışlar tekrarlanma eğilimi gösterir ve nahoş sonuçlar üreten davranışların tekrarlanma&#160;olasılığı daha düşüktür,” şeklinde tarif etti. Thorndike m çalışması&#160;bize hayatlarımızda alışkanlıkların nasıl oluştuğunu tartışmak&#160;için kusursuz bir başlangıç noktası sunuyor.</p><h5><a id="bookmark1"></a><span style="font-weight:bold;">BEYNİNİZ NEDEN ALIŞKANLIKLAR OLUŞTURUR</span></h5>
<p>Alışkanlık, otomatikleşecek kadar çok tekrarlanmış davranıştır. Alışkanlık oluşturma süreci deneme ve yanılmayla başlar. Hayatta yeni bir durumla her karşılaştığınızda beyninizin bir&#160;karar vermesi gerekir. <span style="font-style:italic;">Buna nasıl tepki vermeliyim?</span> Bir sorunla&#160;ilk kez karşılaştığınızda onu nasıl çözeceğinizden emin olamaz-</p>
<p>siniz. Thorndike’ın kedisi gibi, neyin işe yarayacağını görmek için bir şeyler denersiniz.</p>
<p>Bu dönemde beyindeki nörolojik aktivite yüksektir. Durumu dikkatle analiz eder ve nasıl hareket edeceğiniz konusunda bilinçli&#160;kararlar alırsınız. Tonlarca yeni bilgiyi alıp o bilgilere anlam&#160;vermeye çalışırsınız. Beyin en etkili eylem planını öğrenmeye&#160;çalışmakla meşguldür.</p>
<p>Zaman zaman, kedinin manivelaya basması gibi, bir çözüme denk gelirsiniz. Kaygılı hissediyorsunuzdur ve koşuya çıkmanın&#160;sizi sakinleştirdiğini keşfedersiniz. Uzun bir iş gününün sonunda&#160;zihnen yorgunsunuzdur ve video oyunları oynamanın sizi gevşettiğini öğrenirsiniz. Keşfedersiniz, keşfedersiniz, keşfedersiniz&#160;ve birden GÜM, alın size ödül.</p>
<p>Beklenmedik bir ödüle şans eseri denk geldikten sonra, bir sonraki seferde stratejinizi değiştirirsiniz. Beyniniz ödülün öncesinde yaşanan olayları derhâl sınıflandırmaya başlar. <span style="font-style:italic;">Bir dakika,&#160;bu bana iyi geldi. Hemen öncesinde ne yapmıştım?</span></p>
<p>Bu, bütün insan davranışlarının ardındaki geri bildirim döngüsüdür: Dene, başarısız ol, öğren, farklı şekilde dene. Pratikle&#160;işe yaramaz hareketler silinir ve işe yarayan eylemler pekişir.&#160;Alışkanlık böyle oluşur.</p>
<p>Bir sorunla tekrar tekrar karşı karşıya kaldığınızda beyniniz onu çözme sürecini otomatikleştirmeye başlar. Alışkanlıklarınız&#160;düzenli olarak yüzleştiğiniz sorunları ve stresi çözen bir dizi&#160;otomatik çözümdür. Davranış bilimci Jason Hreha’nın yazdığı&#160;gibi, “alışkanlıklar* en basit haliyle, çevremizde tekrarlanan sorunlara güvenilir çözümlerdir.”</p>
<p>Alışkanlıklar yaratılırken beyindeki aktivite düzeyi <span style="font-style:italic;">azalır. </span>Başarıyı öngören ipuçlarına kilitlenmeyi ve diğer her şeye kendinizi&#160;kapatmayı öğrenirsiniz. Gelecekte benzer bir durum olduğunda&#160;ne arayacağınızı bilirsiniz. Durumun her açısını analiz etmeye</p>
<p>gerek kalmamıştır. Beyniniz deneme yanılma sürecini es geçer ve zihinsel bir kural yaratır: Böyle olursa şöyle olur. Bu bilişsel&#160;senaryolara şartların uygun olduğu her durumda uyulabilir. Artık strese kapıldığınızda koşma arzusuyla dolarsınız. îş dönüşü&#160;kapıdan içeri girdiğiniz anda oyun konsolunun kumandasını&#160;kaparsınız. Bir zamanlar çaba gerektiren bir tercih artık oto-matikleşmiştir. Bir alışkanlık yaratılmıştır.</p>
<p>Alışkanlıklar tecrübeyle öğrenilmiş zihinsel kestirme yollardır. Bir anlamda alışkanlık, geçmişteki bir sorunu çözmek için daha önce takip ettiğiniz adımların anısıdır. Şartlar doğru&#160;olduğunda bu anıya başvurup otomatik olarak aynı çözümü&#160;uygulayabilirsiniz. Beynin geçmişi hatırlamasının başlıca nedeni&#160;gelecekte neyin işe yarayacağını daha iyi öngörebilmektir.</p>
<p>Alışkanlık oluşturmak inanılmaz derecede faydalıdır çünkü bilinçli zihin, beynin darboğazıdır. Dikkatini bir seferde tek bir&#160;soruna verebilir. Sonuç olarak beyniniz bilinçli dikkatinizi her&#160;zaman hangi görev daha gerekliyse ona saklamaya çalışır. Bilinçli&#160;zihin, mümkün olduğu ilk anda görevleri otomatik olarak yapması&#160;için bilinçsiz zihne yıkar. Bir alışkanlık oluştuğunda yaşanan tam&#160;olarak budur. Alışkanlıklar dikkatinizi diğer görevlere ayırabilmeniz için bilişsel yükü azaltır ve zihinsel kapasitede yer açar.</p>
<p>Bazı insanlar verimliliklerine rağmen alışkanlıkların faydalarını sorgulamaya devam eder. Tartışma şöyle: “Alışkanlıklar hayatımı sıkıcı bir hale sokar mı? Kendimi keyif almayacağım&#160;bir hayat tarzına hapsetmek istemem. Bu kadar fazla rutin, hayatın coşkusunu ve spontane oluşunu bozar mı?” Pek sayılmaz.&#160;Bu tür sorular yanlış bir çatallanmaya neden olur. Alışkanlık&#160;oluşturmak ile özgürlüğe erişmek arasında bir tercih yapmanız&#160;gerektiğini düşündürürler. Oysa ikisi birbirini tamamlamaktadır.</p>
<p>Alışkanlıklar özgürlüğü kısıtlamaz. Alışkanlıklar özgürlük yaratır. Hatta alışkanlıklarını ele almayan insanlar <span style="font-style:italic;">en az</span> öz-</p>
<p>gürlüğe sahip insanlardır. İyi finansal alışkanlıklarınız olmazsa her zaman iki yakanızı bir araya getirmek için debelenirsiniz.&#160;Sağlıklı alışkanlıklarınız olmazsa her zaman enerji sıkıntısı çekersiniz. İyi öğrenme alışkanlıklarınız olmazsa kendinizi her&#160;zaman eğrinin gerisinde hissedersiniz. Her zaman basit görevler&#160;için karar almak durumundaysanız -ne zaman egzersiz yapmalıyım, yazmak için nereye gitmeliyim, faturaları ne zaman&#160;ödeyeceğim- özgürlüğe daha az zamanınız kalır. Özgür düşünce&#160;ve yaratıcılık için ihtiyaç duyduğunuz zihinsel alanı ancak hayatın esas gerekliliklerini kolaylaştırarak yaratabilirsiniz. Şimdiki&#160;zamanda alışkanlık inşa etmek gelecekte istediklerinizi daha&#160;fazla yapmanıza olanak sağlar.</p><h5><a id="bookmark2"></a><span style="font-weight:bold;">ALIŞKANLIK BİLİMİ NASIL İŞLER</span></h5>
<p>Bir alışkanlık inşa etme süreci dört basit adıma ayrılabilir: işaret, istek, tepki ve ödül/ Süreci bu temel parçalara bölmek bir alışkanlığın ne olduğunu, nasıl işlediğini ve nasıl iyileştirileceğini&#160;anlamamıza yardımcı olabilir.</p>
<p><span style="text-decoration:underline;">j İŞARET | İSTEK j TEPKİ j ÖDÜL j</span></p>
<p>ZAMAN</p>
<p>ŞEKİL 5: Bütün alışkanlıklar aynı sırayla dört aşamadan geçer: işaret, istek, tepki, ödül.</p>
<p>Charles Duhigg’in <span style="font-weight:bold;font-style:italic;">Alışkanlıkların Gücü</span> adlı kitabını okuyanlar bu terimleri hatırlayacaklardır. Duhigg harika bir kitap yazdı ve benim niyetim de bu&#160;aşamaları hayatta ve işte daha iyi alışkanlıklar kazanmak için uygulayabileceğiniz. dört basit yasaya entegre ederek işe Duhigg’in kaldığı yerden&#160;devam etmek.</p>
<p>Bu dört adımlı kalıp her alışkanlığın belkemiğidir ve beyniniz bu adımları her defasında aynı sırayla aşar.</p>
<p>İlk olarak işareti ele alalım. İşaret, bir davranışı başlatmak için beyninizi tetikler. Bir ödülün yaklaştığının habercisi bir bilgi&#160;parçasıdır. Tarih öncesi çağlarda yaşamış atalarımız yiyecek, su&#160;ve seks gibi birincil ödüllerin yerini gösteren işaretlere dikkat&#160;ederlerdi. Bugün vaktimizin çoğunu para ve şöhret, güç ve statü,&#160;övgü ve onay, aşk ve dostluk ya da bir duygusal tatmin gibi ikincil ödüllerin habercisi işaretleri öğrenerek geçiriyoruz. (Elbette&#160;bu arayışlar dolaylı olarak yaptığımız her şeyin ardındaki daha&#160;derin güdü olan hayatta kalma ve üreme şansımızı da artırıyor.)</p>
<p>Zihniniz ödüllerin yerlerine dair ipuçları bulmak için iç ve dış çevrenizi sürekli analiz eder. Çünkü işaret bir ödüle yakın olduğumuza dair ilk göstergedir ve doğal olarak isteğin yolunu açar.</p>
<p>İstekler ikinci adımdır ve her alışkanlığın ardındaki motivasyon gücünü oluştururlar. Belli bir motivasyon ya da arzu olmadan -bir değişim isteği duymadan- harekete geçmek için&#160;nedenimiz olmaz, İstek duyduğunuz şey alışkanlığın kendisi&#160;değil, getireceği durum değişikliğidir. Sigara içme isteği duymazsınız, sağladığı rahatlama hissine istek duyarsınız. Sizi dişlerinizi&#160;fırçalamak değil, temiz bir ağız hissi motive eder. Televizyonu&#160;açmak değil, eğlenmek istersiniz. Her istek içsel halinizi değiştirme arzusuyla bağlantılıdır. Bu daha sonra detaylı olarak&#160;tartışacağımız önemli bir nokta.</p>
<p>İstekler kişiden kişiye değişir. Teoride her bilgi parçası bir isteği tetikleyebilir ama pratikte insanlar aynı işaretlerden motive&#160;olmaz. Bir kumarbaz için kumar makinelerinin sesi yoğun bir arzu&#160;dalgasını kıvılcımlandıran güçlü bir tetikleyici olabilir. Nadiren&#160;kumar oynayan biri için, <span style="font-style:italic;">casino</span> şıngırtıları sadece arka plandaki&#160;bir sestir. İşaretler yorumlanmadıkları sürece anlamsızdır. Bir&#160;işareti isteğe dönüştüren, gözlemcinin düşünce, duygu ve hisleridir.</p>
<p>Üçüncü adım tepkidir. Tepki, gerçekleştirdiğiniz alışkan-lıktir ve bir düşünce ya da eylem şeklini alabilir. Bir tepkinin oluşup oluşmayacağı ne kadar motive olduğunuza ve davranışla&#160;ne kadar zorlanmanın ilişkilendirildiğine bağlıdır. Belli bir eylem&#160;sizin harcamak istediğinizden daha fazla fiziksel ya da zihinsel&#160;çaba gerektirirse onu yapmazsınız. Tepkiniz ayrıca becerinize&#160;de bağlıdır. Kulağa çok basit gelse de bir alışkanlık siz ancak&#160;onu yapmaya muktedirseniz gerçekleşir. Potaya smaç basmak&#160;istiyorsanız ama yetişecek kadar yükseğe sıçrayamıyorsanız,&#160;pekâlâ, şansınız yok demektir.</p>
<p>Son olarak, tepki bir ödül getirir. Ödüller her alışkanlığın nihai amacıdır. İşaret, ödülü fark etmek demektir. İstek ise ödüle&#160;arzu duymaktır. Tepki, ödülü ele geçirmekle ilgilidir. Ödülleri&#160;iki amaca hizmet ettikleri için kovalarız: (1) Bizi tatmin ederler&#160;ve (2) bize öğretirler.</p>
<p>Ödüllerin ilk amacı <span style="font-style:italic;">isteğinizi tatmin etmektir.</span> Evet, ödüller kendi başlarına faydalar sağlar. Yemek ve su size hayatta kalmak&#160;için ihtiyaç duyduğunuz enerjiyi verir. Terfi almak size daha fazla&#160;para ve saygı getirir. Forma girmek sağlığınızı ve karşı cinsle&#160;yakınlaşma olasılığınızı iyileştirir. Ancak daha hızlı bir getirisi,&#160;ödüllerin yeme, statü kazanma ya da onaylanma isteğinizi tatmin etmesidir. Ödüller en azından bir süreliğine hoşnutluk ve&#160;isteğin giderilmesini sağlar.</p>
<p>İkinci olarak, ödüller bize hangi eylemlerin gelecekte hatırlanmaya değer olacağını öğretir. Beyniniz bir ödül dedektörü-dür. Siz hayatta ilerlerken duyusal sinir sisteminiz sürekli olarak hangi eylemlerin arzularınızı tatmin ettiğini ve size haz verdiğini&#160;izler. Haz ve hayal kırıklığı duyguları, beyninizin işe yarayanları yaramayanlardan ayırmanıza yardımcı olan geri bildirim&#160;mekanizmasının parçasıdır. Ödüller geri bildirim döngüsünü&#160;kapatır ve alışkanlık çemberini tamamlar.</p>
<p>Bir davranış bu dört aşamadan herhangi birinde yetersizse asla alışkanlığa dönüşmez. İşareti ortadan kaldırırsanız alışkanlığınız&#160;asla başlamayacaktır. İsteği azaltırsanız eyleme geçecek kadar&#160;motivasyonunuz olmaz. Davranışı zorlaştırırsanız gerçekleştirmeyi başaramazsınız. Ve eğer ödül, arzunuzu tatmin edemezse&#160;onu gelecekte tekrarlamak için hiçbir sebebiniz kalmaz. İlk üç&#160;adım olmadan bir davranış oluşmaz. Dördü birden olmadan&#160;davranış tekrarlanmaz.</p>
<p><span style="font-weight:bold;">ALIŞKANLIK DÖNGÜSÜ</span></p><div><img src="main-9.png" alt=""/></div>
<p>ŞEKİL 6: Alışkanlığın dört aşaması en iyi bir geri bildirim döngüsü olarak tarif edilebilir. Hayatta olduğunuz her an süregelen sonsuz bir çember oluştururlar. Bu &quot;alışkanlık döngüsü” sürekli&#160;olarak ortamı taramakta, sırada ne olduğunu öngörmekte,&#160;farklı tepkileri denemekte ve sonuçlardan ders almaktadır.'</p>
<p>Charles Duhigg ve Nir Eyal bu imaj üzerindeki etkileri nedeniyle özel olarak anılmayı hak ediyorlar. Alışkanlık döngüsünün bu sunumu, Duhigg’in <span style="font-weight:bold;font-style:italic;">Alışkanlıkların Gücü</span> adlı kitabı sayesinde popülerlik kazanan dilin ve Eyal’in&#160;<span style="font-weight:bold;font-style:italic;">Kancaya Takılınca</span> adlı kitabı sayesinde popülerlik kazanan bir tasarımın&#160;kombinasyonudur.</p>
<p>Özetlersek, işaret bir isteği tetikler, istek bir tepkiyi motive eder, tepki bir ödül sağlar, ödül isteği giderir ve en nihayetinde&#160;işaretle bağdaştırılır. Bu dört adım birlikte, sonunda otomatik&#160;alışkanlıklar yaratmanıza olanak sağlayan nörolojik bir geri&#160;bildirim döngüsü -işaret, istek, tepki, ödül, işaret, istek, tepki,&#160;ödül- oluşturur. Bu çember, alışkanlık döngüsü olarak bilinir.</p>
<p>Bu dört adımlı süreç arada sırada olan bir şeyden çok, hayatta olduğunuz her dakika -hatta şu anda bile- işleyen ve aktif olan sonsuz bir geri bildirim döngüsüdür. Beyin çevreyi sürekli&#160;taramakta, sırada ne olduğunu tahmin etmekte, farklı tepkileri&#160;denemekte ve sonuçlardan ders almaktadır. Sürecin tamamı kısacık bir saniyede tamamlanır ve bizler onu önceki ana sıkıştırılan&#160;her şeyin farkına varmadan tekrar tekrar kullanırız.</p>
<p>Bu dört adımı iki safhaya ayırabiliriz: sorun safhası ve çözüm safhası. Sorun safhası, işaret ve isteği kapsar ve bir şeyin değişmesi gerektiğini fark ettiğiniz safhadır. Çözüm safhası ise&#160;tepkiyi ve ödülü kapsar; harekete geçtiğiniz ve arzu ettiğiniz&#160;değişikliği başardığınız safhadır.</p><div><img src="main-10.png" alt=""/></div>
<p>Bütün davranışlar bir sorunu çözme arzusundan güç alır. Bazen sorun iyi bir şeyi fark edip onu elde etmek istemenizdir.&#160;Bazen de acı çekmeniz ve ondan kurtulmak istemenizdir. Her&#160;iki durumda da her alışkanlığın amacı yüz yüze olduğunuz sorunları çözmektir.</p>
<p>Bir sonraki sayfada yer alan tabloda bunun gerçek hayatta nasıl göründüğüne dair birkaç örnek bulabilirsiniz.</p>
<p>Karanlık bir odaya girip ışığın düğmesine bastığınızı hayal edin. Bu basit alışkanlığı o kadar çok tekrarladınız ki artık hiç</p>
<p>düşünmeden gerçekleşiyor. Saniyenin onda biri kadar bir sürede dört safhayı birden geçiyorsunuz. Eyleme geçme arzusu siz hiç&#160;düşünmeden geliyor.</p>
<p>Yetişkinliğe eriştiğimizde hayatlarımızın akışını sağlayan alışkanlıkları nadiren fark ederiz. Çoğumuz her sabah aynı ayakkabı tekinin bağcığını önce bağladığımızı ya da her kullanımdan&#160;sonra ekmek kızartma makinesinin fişini çektiğimizi veya işten&#160;eve dönünce üstümüzü değiştirip rahat giysiler giydiğimizi durup düşünmeyiz. Onlarca yıllık bir zihinsel programlanmanın&#160;sonunda bu düşünce ve eylem kalıplarına otomatik olarak gireriz.</p><div><img src="main-11.png" alt=""/></div><div><img src="main-12.png" alt=""/></div><div><img src="main-13.png" alt=""/></div><div><img src="main-14.png" alt=""/></div><div><img src="main-15.png" alt=""/></div><div><img src="main-16.png" alt=""/></div><h4><a id="bookmark3"></a><span style="font-weight:bold;">DAVRANIŞ DEĞİŞİKLİĞİNİN DÖRT YASASI</span></h4>
<p>Bundan sonraki bölümlerde işaret, istek, tepki ve ödül aşamalarının neredeyse yaptığımız her şeyi nasıl etkilediğini defalarca göreceğiz. Ancak bunu yapmadan önce bu dört adımı iyi alışkanlıklar tasarlamada ve kötüleri bertaraf etmede kullanabileceğimiz pratik bir iskelete dönüştürmeliyiz.</p>
<p>Ben iyi alışkanlıklar yaratmak ve kötü alışkanlıkları aşmak için basit bir kurallar takımı sunan bu iskelete Davranış Değişikliğinin Dört Yasası diyorum. Her yasayı insan davranışını&#160;etkileyen bir manivela olarak düşünebilirsiniz. Manivelalar doğru&#160;, konumda olduğunda iyi alışkanlıklar yaratmak çaba gerektirmez. Ancak yanlış konumlarda olduklarında bunu başarmak&#160;neredeyse imkânsızdır.</p><div><img src="main-17.png" alt=""/></div>
<p>Bu yasaları kötü bir alışkanlığı nasıl aşacağımızı öğrenmek için tersine çevirebiliriz.</p><div><img src="main-18.png" alt=""/></div>
<p>Btı dört yasanın her türlü insan davranışını değiştirecek kapsamlı bir iskelet olduğunu iddia etmem sorumsuzluk olur&#160;ama buna yakın olduklarını düşünüyorum. Birazdan göreceğiniz&#160;gibi Davranış Değişikliğinin Dört Yasası, spordan politikaya,&#160;sanattan tıbba, komediden idareciliğe hemen hemen her alana&#160;uyarlanabilir. Karşı karşıya olduğunuz zorluk ne olursa olsun&#160;kullanılabilirler. Her alışkanlık için bambaşka stratejilere hiç&#160;gerek yok.</p>
<p>Davranışınızı değiştirmek istediğinizde kendinize sadece şu soruları sorabilirsiniz:</p>
<p>1. &#160;&#160;&#160;Nasıl görünür kılabilirim?</p>
<p>2. &#160;&#160;&#160;Nasıl çekici kılabilirim?</p>
<p>3. &#160;&#160;&#160;Nasıl kolaylaştırabilirim?</p>
<p>4. &#160;&#160;&#160;Nasıl tatmin edici kılabilirim?</p>
<p>Eğer hayatınız boyunca kendinize, “Neden yapacağımı söylediğim şeyi yapmıyorum? Neden kilo vermiyorum, sigarayı bırakmıyorum, emeklilik için birikim yapmıyorum ya da bir ek iş kurmuyorum? Neden bir şeyin önemli olduğunu söylüyor ama&#160;onun için asla zaman yaratmıyorum?” sorularını sorduysanız&#160;bu soruların cevabı bu dört yasada bulunabilir. İyi alışkanlıklar&#160;yaratmanın ve kötüleri aşmanın anahtarı bu temel yasaları ve&#160;onları kendinize göre nasıl değiştireceğinizi anlamakta saklıdır.&#160;İnsan doğasına aykırı olan her hedef başarısız olmaya mahkûmdur.</p>
<p>Alışkanlıklarınızı hayatınızdaki sistemler şekillendirir. Bundan sonraki bölümlerde bu yasaları tek tek ele alacak ve&#160;size onları iyi alışkanlıkların doğal olarak ortaya çıktığı, kötü&#160;alışkanlıkların silinip gittiği bir sistem yaratmada nasıl kullanacağınızı göstereceğiz.</p><h4><a id="bookmark4"></a>-Bölüm Özeti--</h4>
<p>■ &#160;&#160;&#160;Alışkanlık, otomatikleşecek kadar çok tekrarlanmış davranıştır.</p>
<p>a Alışkanlıkların nihai amacı hayatın sorunlarını olabildiğince az enerji ve çaba harcayarak çözmektir.</p>
<p>■ &#160;&#160;&#160;Her alışkanlık şu dört adımı kapsayan bir geri bildirim&#160;döngüsüne ayrılabilir: işaret, istek, tepki ve ödül.</p>
<p><span style="font-style:italic;">*</span> Davranış Değişikliğinin Dört Yasası daha iyi alışkanlıklar inşa etmek için kullanabileceğimiz basit bir kural takımıdır. Bu kurallar (1) görünür kılın, (2) çekici kılın,&#160;(3) kolaylaştırın, (4) tatminkâr kılın olarak sıralanabilir.</p>
</body>
</html>