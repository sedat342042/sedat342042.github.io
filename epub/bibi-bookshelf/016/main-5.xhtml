<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h2><a id="bookmark0"></a><span style="font-weight:bold;">2. YASA</span></h2>
<p>Cazip Kılın</p><h3><a id="bookmark1"></a>Bir Alışkanlık Nasıl Karşı Konulmaz Kılınır</h3>
<p>1940’larda Niko Tinbergen adında HollandalI bir bilim insanı bizi nelerin motive ettiği konusunda anlayışımızı tamamen&#160;değiştiren bir dizi deney gerçekleştirdi. Daha sonra çalışmasıyla&#160;bir Nobel Ödülü kazanacak olan Tinbergen, Kuzey Amerika kıyılarında sıkça gördüğümüz gri beyaz kuzey gümüş martılarını&#160;araştırıyordu.</p>
<p>Yetişkin kuzey gümüş martılarının gagalarında kırmızı bir nokta vardır. Tinbergen yumurtadan yeni çıkan yavruların, yemek&#160;istedikleri zaman bu noktayı gagaladıklarını fark etti. Bir deneye&#160;başlamak için sahte karton gagalardan bir koleksiyon, bedensiz&#160;bir kafa yarattı. Yavruların anne babaları yuvadan uçunca yanlarına gitti ve bu yapay gagaları yavrulara sundu. Gagaların sahte&#160;olduğu barizdi ve Tinbergen yavru kuşların onları tamamen&#160;reddedeceğini tahmin ediyordu.</p>
<p>Ancak minik martılar karton gaganın üstündeki kırmızı noktayı gördükleri zaman onu kendi annelerine aitmiş gibi gagaladılar. O kırmızı noktalara genetik olarak doğuştan programlanmışlar gibi meraklı oldukları ortadaydı. Tinbergen daha sonra</p>
<p>kırmızı nokta ne kadar büyükse yavruların noktayı o kadar hızlı gagaladıklarını fark etti. Bir süre sonra üstünde üç kırmızı nokta&#160;olan bir gaga yarattı. Gagayı yuvanın üstüne yerleştirince yavru&#160;kuşlar sevinçten deliye döndüler. Kırmızı noktaları, gördükleri&#160;en harika gagaymış gibi gagaladılar.</p>
<p>Tinbergen ve meslektaşları başka hayvanlarda da benzer davranışlar keşfetti. Örneğin gri yaban kazları yerde yuva yapan&#160;kuşlardır. Zaman zaman anne yuvanın üstünde hareket ederken yumurtalardan biri yakındaki otların üstüne yuvarlanır. Bu&#160;olduğu zaman kaz paytak paytak yumurtanın yanına gider ve&#160;gagasını ve boynunu kullanarak onu yuvaya geri çeker.</p>
<p>Tinbergen kazın bilardo topu ya da ampul gibi <span style="font-style:italic;">her türlü </span>yuvarlak nesneyi yuvaya geri çektiğini keşfetti. Nesne ne kadar&#160;büyükse kazların tepkisi de o kadar büyüyordu. Hatta bir kaz&#160;muazzam bir çaba harcayarak bir voleybol topunu yuvaya çekti&#160;ve üstüne oturdu. Yavru martıların kırmızı noktaları otomatik&#160;olarak gagalaması gibi, yaban kazı da içgüdüsel bir kurala uyuyordu. <span style="font-style:italic;">Yakında yuvarlak bir nesne gördüğüm zaman onu yuvama&#160;geri yuvarlamalıyım. Nesne ne kadar büyükse onu geri almak için&#160;o kadar fazla çabalamalıyım.</span></p>
<p>Sanki her hayvan belli davranış kurallarıyla önceden yüklenmiş olarak geliyordu ve kuralın abartılı bir versiyonuyla karşı karşıya kaldığında Noel ağacı gibi ışıldamaya başlıyordu. Bilim&#160;insanları bu abartılı işaretlere <span style="font-style:italic;">normalüstü uyarıcılar</span> adını veriyor.&#160;Normalüstü bir uyarıcı, gerçekliğin artırılmış bir versiyonudur&#160;-üç noktalı gaga ya da voleybol topu büyüklüğünde bir yumurta&#160;gibi- ve normalden daha güçlü bir tepki uyandırır.</p>
<p>İnsanlar da gerçekliğin abartılı versiyonlarına kanmaya açıktırlar. Örneğin abur cuburlar ödül sistemlerimizi deliye&#160;döndürür. Yüzlerce, binlerce yıl vahşi doğada avlanmak ve yiyecek toplamak için mücadele verdikten sonra insan beyni tuz,</p>
<p>şeker ve yağa yüksek değer biçer hale geldi. Bu tür yiyecekler genellikle kalori açısından zengindir ve eski çağlardaki atalarımız&#160;büyük çayırlarda dolaşırken bunlar hayli nadirdi. Bir sonraki&#160;öğününüzün nereden geleceğini bilmediğinizde, yiyebileceğiniz&#160;kadar çok yemek, hayatta kalmak için kusursuz bir stratejidir.</p>
<p>Ancak bugün kalori bakımından zengin bir ortamda yaşıyoruz. Yiyecek bol ama beyniniz onu hâlâ kıt bir şeymiş gibi şiddetle istemeye devam ediyor. Tuza, şekere ve yağa yüksek&#160;değer biçmek artık sağlığımız açısından hiç avantajlı değil ama&#160;beynin ödül merkezleri yaklaşık elli bin yıldır değişmediği için&#160;o güçlü istek devam ediyor. Modern gıda endüstrisi, Taş Devrin-den kalma güdülerimizi evrimsel amaçlarının ötesine esnetmeye&#160;bel bağlıyor.</p>
<p>Yiyecek biliminin birincil hedeflerinden biri, tüketicilere daha çekici gelen ürünler yaratmaktır. Bir poşete, kutuya ya da&#160;kavanoza girmiş hemen hemen her gıda sadece ilave tatlandırıcıyla&#160;bile olsa bir şekilde geliştirilmiştir. Şirketler bir patates cipsinde&#160;en tatmin edici gevreklik düzeyini ya da bir meşrubatta kusursuz&#160;baloncuk miktarını keşfetmek için milyonlarca dolar harcıyorlar.&#160;Sadece bir ürünün ağzınızda bıraktığı hissi <span style="font-style:italic;">-orosensation</span> denen&#160;bir özellik- optimize etmeye koca koca departmanlar ayrılıyor.&#160;Örneğin patates kızartması güçlü bir kombinasyondur: dışı altın&#160;kahverengi ve çıtır çıtır, içi hafif ve pürüzsüz.</p>
<p>Diğer işlenmiş gıdalar çıtır çıtır ve kremamsı gibi farklı his kombinasyonlarına aynı anda sahip ürünlere gönderme yapan&#160;dinamik kontrastı artırır. Gevrek pizza hamurunun üstündeki&#160;erimiş peynirin akışkanlığını ya da bir Oreo bisküvisinin kıtır&#160;dokusunun, yumuşak kremasıyla bir araya gelince bıraktığı hissi&#160;düşünün. Doğal, işlenmemiş gıdalarda aynı hisleri defalarca tecrübe edersiniz: <span style="font-style:italic;">Kale sebzesinin on yedinci lokmasının tadı nasıl?&#160;</span>Birkaç dakika sonra beyniniz ilgisini kaybeder ve doyduğunuzu</p>
<p>hissetmeye başlarsınız. Ancak dinamik kontrastı açısından kuvvetli gıdalar, tecrübenin yeniliğini ve ilginçliğini koruyarak sizi daha fazla yemeye teşvik eder.</p>
<p>Nihayetinde bu tür stratejiler gıda bilimcilerin her ürün için “mutluluk noktasını” -beyninizi heyecanlandırıp daha fazlasını&#160;istemenizi sağlayan doğru tuz, şeker ve yağ kombinasyonunu-bulmalarını sağlar. Elbette sonuç gereğinden fazla yemenizdir&#160;çünkü damakta bıraktığı tatların sayısı çok fazla olan gıdalar&#160;insan beynine daha çekici gelir. Yeme davranışları ve obezitede&#160;uzmanlaşmış bir nörobilimci olan Stephan Guyenet şöyle diyor:&#160;“Kendimizi tahrik etme konusunda fazlasıyla ustalaştık.”</p>
<p>Modern gıda endüstrisi ve doğurduğu aşırı yeme alışkanlıkları 2. Davranış Değişikliği Yasasının örneklerinden biridir: <span style="font-style:italic;">çekici kılın.</span> Bir fırsat ne kadar çekici olursa onun alışkanlık&#160;şekillendirici olması da o kadar olasıdır.</p>
<p>Etrafınıza bakın. Toplum, gerçekliğin atalarımızın içinde geliştiği dünyaya kıyasla, üstünde çok fazla oynanmış, daha cazip&#160;versiyonlarıyla dolu. Mağazalar giysi satmak için abartılı kalçaları ve göğüsleri olan mankenleri kullanıyor. Sosyal medya,&#160;birkaç dakika içinde, ofiste ya da evde alabileceğimizden çok&#160;daha fazla “beğeni” ve övgü getiriyor. İnternet pornosu uyarıcı&#160;sahneleri gerçek hayatta tekrarlanması imkânsız bir hızla bir araya&#160;getiriyor. Reklamlar ideal ışıklandırma, profesyonel makyaj ve&#160;Photoshop müdahalelerinin kombinasyonuyla yaratılıyor. Model&#160;bile son imgede kendine benzemiyor. Bunlar modern dünyamızın normalüstü uyarıcıları. Bizim için doğal olarak cazip olan&#160;özellikleri abartıyorlar. Sonucunda dürtülerimiz çılgına dönerek&#160;bizi aşırı alışveriş alışkanlıklarına, sosyal medya alışkanlıklarına,&#160;porno alışkanlıklarına, yeme alışkanlıklarına ve başka şeylere&#160;yönlendiriyor.</p>
<p>Tarih bir rehberse, geleceğin fırsatları bugünkülerden de cazip olacaktır. Eğilim, ödüllerin daha konsantre, uyarıcıların&#160;daha çekici olması yönünde. Abur cuburlar doğal yiyeceklerden&#160;daha konsantre bir kalori biçimi. Video oyunları, kutu oyunlarından daha konsantre bir oyun biçimi. Haz yüklenmiş bu&#160;tecrübelere karşı koymak doğaya kıyasla daha güç. Atalarımızın&#160;beyinlerine sahibiz ama onların asla karşı karşıya kalmadığı&#160;baştan çıkarıcılarla uğraşıyoruz.</p>
<p>Bir davranışın olma ihtimalini artırmak istiyorsanız onu çekici kılmalısınız. 2. Yasa konulu tartışmamızda, hedefimiz&#160;alışkanlıklarımızı nasıl karşı konulmaz kılacağımızı öğrenmek.&#160;Her alışkanlığı normalüstü bir uyarıcıya dönüştürmek mümkün&#160;olmamakla birlikte, her alışkanlığı daha cazip kılabiliriz. Bunu&#160;yapmak için işe, şiddetli isteğin ne olduğunu ve nasıl işlediğini&#160;anlayarak başlamalıyız.</p>
<p>Bütün alışkanlıkların paylaştığı biyolojik bir imzayı -do-pamin hücumunu- inceleyerek başlayalım.</p><h5><a id="bookmark2"></a><span style="font-weight:bold;">DOPAMİN KAYNAKLI GERİ BİLDİRİM DÖNGÜSÜ</span></h5>
<p>Bilim insanları şiddetli bir isteğin oluştuğu anın izini dopamin adındaki bir nörotransmitteri ölçerek sürebiliyorlar.* Dopaminin&#160;önemi, 1954 yılında nörobilimciler James Olds ve Peter Mil-ner’ın şiddetli istek ve arzunun arkasındaki nörolojik süreçleri</p>
<p>Dopamin, alışkanlıklarınızı etkileyen tek kimyasal değildir. Her davranış beynin birden fazla bölgesini ve birden fazla nörokimyasalı içerir ve her kim&#160;“alışkanlıkların sadece dopaminle alakalı olduğunu” savunuyorsa, sürecin&#160;büyük bir kısmını es geçiyor demektir. Dopamin, davranışın oluşmasındaki&#160;en önemli oyunculardan sadece biridir. Ancak bu bölümde sadece dopamin&#160;devresini ele alacağım çünkü dopamin her alışkanlığın arkasında bulunan&#160;arzu, şiddetli istek ve motivasyonun biyolojik payandalarına açılan bir penceredir.</p>
<p>açığa çıkaran deneyleriyle görünürlük kazandı. Araştırmacılar sıçanların beyinlerine elektrotlar yerleştirerek dopamin salgısını engellediler. Şaşkınlık içinde, sıçanların bütün yaşama&#160;arzularını kaybettiklerini gözlemlediler. Yemek yemiyorlardı.&#160;Çiftleşmiyorlardı. Hiçbir şeye istek duymuyorlardı. Birkaç gün&#160;içinde susuzluktan öldüler.</p>
<p>Bunu takip eden çalışmalarda başka bilim insanları yine beynin dopamin salgılayan kısımlarını kısıtladılar ama bu kez&#160;dopaminsiz kalan sıçanların ağızlarına birkaç damla şeker fışkırttılar. Sıçanların minik suratları lezzetli maddenin etkisiyle&#160;haz dolu sırıtışlarla aydınlandı. Dopamin engellenmiş olsa da&#160;şekeri eskisi kadar <span style="font-style:italic;">seviyorlardı;</span> tek fark, artık onu <span style="font-style:italic;">canlarının&#160;çekmemesiydi.</span> Hazzı deneyimleme becerisi sabit olmakla birlikte,&#160;dopamin yokluğunda arzu ölüyordu. Ve arzu olmayınca eylem&#160;de son buluyordu.</p>
<p>Başka araştırmacılar bu süreci tersine çevirip beynin ödül sistemini dopamin hücumuna uğratınca hayvanlar aşırı hızlı bir&#160;şekilde alışkanlıklar edinmeye başladı. Bir çalışmada fareler burunlarını kutuya her soktuklarında güçlü bir dopamin dozu aldı.&#160;Birkaç dakika içinde fareler o kadar şiddetli bir istek geliştirdi&#160;ki burunlarını kutuya saatte sekiz yüz kere sokmaya başladılar.&#160;(İnsanlar da çok farklı değil. Ortalama bir kollu kumar makinesi&#160;oyuncusu, çarkı saatte altı yüz kez çevirir.)</p>
<p>Alışkanlık, dopamin kaynaklı bir geri bildirim döngüsüdür. Yüksek ölçüde alışkanlık oluşturan her davranış -abur cubur&#160;yeme, video oyunları oynama, sosyal medyada gezinme- daha&#160;yüksek dopamin düzeyleriyle ilişkilidir. Aynı şey yemek yemek,&#160;su içmek, seks yapmak ve sosyal etkileşimde bulunmak gibi en&#160;temel alışkanlık davranışlarımız için de söylenebilir.</p>
<p>Bilim insanları senelerce dopaminin hazla ilgili olduğunu varsaydılar ama motivasyon, öğrenme ve hafıza, ceza ve kaçınma</p>
<p>ve istemli hareket gibi pek çok nörolojik süreçte de merkezî rol oynadığını artık biliyoruz.</p>
<p>Alışkanlıklar söz konusu olduğunda akılda tutulması gereken kilit bilgi şudur: Dopamin sadece haz aldığınızda değil, haz beklentisine girdiğinizde de salgılanır. Kumar bağımlıları&#160;kazandıktan sonra değil, bahis oynamadan hemen önce dopamin&#160;hücumu yaşarlar. Kokain bağımlıları tozu aldıktan sonra değil,&#160;gördükleri zaman bir dopamin hücumu yaşarlar. Bir fırsatın&#160;ödüllendirici olacağını öngördüğünüz zaman dopamin seviyeleriniz beklenti nedeniyle hızla yükselir. Ve dopamin seviyenizle&#160;birlikte eyleme geçme motivasyonunuz da artar.</p>
<p>Bizi eyleme geçiren, ödülün ele geçmesi değil, yarattığı beklentidir.</p>
<p>îşin ilginç yanı, beyinde ödülü <span style="font-style:italic;">aldığınız</span> zaman harekete geçen sistem ile ödülü <span style="font-style:italic;">beklerken</span> harekete geçen sistem aynıdır. Bir tecrübenin beklentisinin, elde edilmesinden daha iyi&#160;gelmesinin nedenlerinden biri budur. Çocukken Noel sabahını&#160;düşünmek hediyeleri açmaktan daha iyi olabilir. Yetişkinlikte&#160;yaklaşan bir tatilin hayalini kurmak, gerçekten tatilde olmaktan&#160;daha keyifli olabilir. Bilim insanları bu durumdan, “istemek”&#160;ile “hoşlanmak” arasındaki fark olarak bahsediyorlar.</p><h5><a id="bookmark3"></a><span style="font-weight:bold;">DOPAMİN HÜCUMU</span></h5><div><img src="main-26.png" alt=""/></div>
<p><span style="font-weight:bold;">ŞEKİL 9: Bir alışkanlık öğrenilmeden önce (A), ödül ilk kez tecrübe edildiğinde dopamin salgılanır. Bir sonraki seferde (B)&#160;ise dopamin, eyleme geçmeden </span><span style="font-weight:bold;font-style:italic;">önce,</span><span style="font-weight:bold;"> bir işaret tanındıktan&#160;hemen sonra artar. Dopamin hücumu, işaretin fark edildiği&#160;anda, harekete geçme arzu ve isteğinin doğmasına yol açar.&#160;Bir alışkanlık bir kez öğrenildi mi, ödül tecrübe edildiğinde&#160;dopamin artmaz çünkü ödül zaten beklenmektedir. Ancak&#160;bir işaret görür ve bir ödül bekler ama onu elde etmezseniz&#160;yaşadığınız hayal kırıklığı, dopaminin düşmesine neden olur&#160;(C). Dopamin tepkisinin duyarlılığı, bir ödül biraz geç elde&#160;edildiğinde açıkça görülebilir (D), ilk olarak işaret tanımlanır&#160;ve şiddetli istek oluşurken dopamin de yükselir. Sonra bir tepki&#160;verilir ama tepki beklendiği kadar hızlı gelmez ve dopamin&#160;düşmeye başlar. Son olarak, ödül umduğunuzdan biraz daha&#160;geç geldiğinde dopamin yeniden hızla yükselir. Bu, beynin,&#160;“Gördün mü? Haklı olduğumu biliyordum. Bir dahaki sefere&#160;bu eylemi tekrarlamayı unutma!” deme şeklidir.</span></p>
<p>Beynin ödülleri <span style="font-style:italic;">istemeye</span> tahsis edilmiş sinir devrelerinin sayısı, o ödüllerden <span style="font-style:italic;">hoşlanmaya</span> tahsis edilenlerden daha fazladır.&#160;Beyindeki isteme merkezleri büyüktür: beyin sapı, beynin ödüllendirme merkezi, ön tavan bölgesi, dorsal striatum, amigdala&#160;ve prefrontal korteksin kısımları. Mukayese edildiğinde, beynin&#160;hoşlanma merkezleri çok daha küçüktür. Sıklıkla “etkin haz&#160;noktaları” olarak adlandırılırlar ve beynin etrafına minik adalar&#160;gibi serpiştirilmişlerdir. Örneğin araştırmacılar isteme sırasında&#160;beynin ödüllendirme merkezinin yüzde 100’ünün eyleme geçtiğini saptadılar. Oysa hoşlanma sırasında yapının sadece yüzde&#160;10u eyleme geçmekteydi.</p>
<p>Beynin şiddetli istek ve arzudan sorumlu bölgelere bu kadar kıymetli alanlar tahsis etmesi bize bu süreçlerin oynadığı hayati&#160;rol hakkında daha fazla kanıt sunmaktadır. Arzu, davranışı gü-dümleyen motordur. Her eylem öncesinde gelen beklenti yüzünden&#160;gerçekleştirilir. Tepkiye yol açan, şiddetli istektir.</p>
<p>Bu içgörüler 2. Davranış Değişikliği Yasasının önemini ortaya koyuyor. Alışkanlıklarımızı cazip kılmalıyız çünkü bizi ilk başta&#160;eyleme geçmeye motive eden şey, ödüllendirici bir tecrübenin&#160;yarattığı beklentidir. Cazip unsurları bir araya toplama olarak&#160;bilinen strateji burada devreye giriyor.</p><h5><a id="bookmark4"></a><span style="font-weight:bold;">CAZİP UNSURLARI BİR ARAYA TOPLAMA YÖNTEMİNİ ALIŞKANLIKLARINIZI DAHA ÇEKİCİ&#160;KILMAK AMACIYLA NASIL KULLANABİLİRSİNİZ</span></h5>
<p>İrlanda, Dublin’de elektrik mühendisliği öğrencisi olan Ronan Byrne, Netflix izlemekten keyif alıyor ama daha fazla egzersiz&#160;yapması gerektiğini biliyordu. Mühendislik becerilerinden faydalanarak kondisyon bisikletini dizüstü bilgisayarı ve televizyonuna&#160;bağladı. Sonra Netflix’in <span style="font-style:italic;">sadece</span> belli bir hızda pedal çevirmesi</p>
<p>halinde çalışmasına izin veren bir bilgisayar programı yazdı. Çok uzun süre hız keserse, izlediği program o yeniden pedal&#160;çevirmeye başlayana kadar duracaktı. Bir hayranının deyişiyle&#160;Byrne, “Netflix âlemi yaparak obeziteyi ortadan kaldırıyordu.”</p>
<p>Ayrıca cazip unsurları bir araya toplama yöntemini egzersiz alışkanlığını daha cazip kılmak için de kullanıyordu. Cazip unsurları bir araya toplama yöntemi, gerçekleştirmek istediğiniz bir&#160;eylem ile yapmanız gereken bir eylemi birleştirmekle mümkün&#160;olur. Byrne kendi örneğinde Netflix izlemeyi (yapmak istediği şey)&#160;kondisyon bisikletine binmekle (yapması gereken şey) birleştirdi.</p>
<p>Şirketler bu konuda ustadırlar. Örneğin daha çok ABC olarak bilinen American Broadcasting Company 2014-2015 sezonunda&#160;perşembe akşamlarının yayın akışını duyururken büyük ölçekte&#160;bir cazip unsurları bir araya toplama yöntemi örneği sergiledi.</p>
<p>Şirket her perşembe senarist Shonda Rhimes’ın üç dizisini yayımlayacaktı: <span style="font-style:italic;">Greys Anatomy</span>, <span style="font-style:italic;">Scandal</span> ve <span style="font-style:italic;">How to Get Away&#160;with Murder.</span> Bu akışı, “TGIT on ABC” (ABC’de Çok Şükür&#160;Bugün Perşembe) olarak adlandırdılar. ABC dizileri tanıtmanın&#160;yanı sıra izleyicileri mısır patlatmaya, kırmızı şarap içmeye ve&#160;akşamın tadını çıkarmaya teşvik etti.</p>
<p>ABC nin program akışının sorumlusu Andrew Kubitz, kampanyanın arkasındaki fikri şu sözlerle tarif ediyor: “Perşembe akşamlarını oturup her şeyden uzaklaşmak, eğlenmek, kırmızı şarap&#160;içerken patlamış mısır yemek isteyen çiftler ve yalnız kadınlarla,&#160;bir izleyici fırsatı olarak görüyoruz.” Bu stratejinin akılcı yanı,&#160;ABC’nin izleyicilerin yapmasına <span style="font-style:italic;">ihtiyaç duyduğu</span> şeyi (dizilerini&#160;izlemek), izleyicilerin zaten yapmak <span style="font-style:italic;">istedikleri</span> şeyle (gevşemek,&#160;şarap içmek ve patlamış mısır yemek) ilişkilendirmesiydi.</p>
<p>Zaman içinde insanlar ABC izlemeyi gevşemek ve eğlenmekle ilişkilendirmeye başladılar. Her perşembe akşamı saat 20.00’de&#160;kırmızı şarap içip patlamış mısır yerseniz zamanla “perşembe</p>
<p>günü saat 20.00” gevşeme ve eğlence <span style="font-style:italic;">anlamına gelir.</span> Ödül, işaretle ilişkilendirilir ve televizyonu açma alışkanlığı daha cazip gelir.</p>
<p>En sevdiğiniz aktivitelerden birini de o anda yapma şansını bulursanız bir davranışı cazip bulma olasılığınız artar. Belki de&#160;ünlülere dair en son dedikoduları duymak istiyorsunuz ama aynı&#160;zamanda forma girmeye de ihtiyacınız var. Cazip unsurları bir&#160;araya toplama yöntemini kullanarak spor salonunda magazin&#160;gazetelerini okuyabilir ve reality şovları izleyebilirsiniz. Belki&#160;pedikür yaptırmak istiyorsunuz ama aynı zamanda gelen kutunuzu da temizlemeniz gerekiyor. Çözüm: Pedikürünüzü sadece&#160;zamanı geçmiş iş e-postalarınızı elden geçirirken yaptırın.</p>
<p>Cazip unsurları bir araya toplama yöntemi, Premack İlkesi olarak bilinen bir psikoloji kuramını uygulamanın yollarından&#160;biridir. Adını Profesör David Premack’ten alan bu ilke, “daha&#160;olası davranışların daha düşük olasılıktaki davranışları pekiştireceğini” savunur. Başka bir deyişle, iş e-postalarınızı elden&#160;geçirmeyi gerçekten istemesiniz bile, gerçekten yapmak istediğiniz&#160;bir şeyi yapabilmeniz anlamına geldiğinde yapmaya şartlanırsınız.</p>
<p>Hatta davranışınızı yönlendirecek bir kurallar takımı yaratmak için, cazip unsurları bir araya toplama yöntemini 5. Bölüm’de ele&#160;aldığımız alışkanlık istifleme stratejisiyle de birleştirebilirsiniz.</p>
<p>Alışkanlık istifleme + cazip unsurları bir araya toplama yöntemi formülü şudur:</p>
<p>1. &#160;&#160;&#160;[MEVCUT ALIŞKANLIKTAN] sonra [İHTİYAÇ DUYDUĞUM ALIŞKANLIĞI] yapacağım.</p>
<p>2. &#160;&#160;&#160;[İHTİYAÇ DUYDUĞUM ALIŞKANLIKTAN] sonra&#160;[İSTEDİĞİM ALIŞKANLIĞI] yapacağım.</p>
<p>Haberleri okumak istiyorsanız ama daha fazla şükretme gereği duyuyorsanız:</p>
<p>1. &#160;&#160;&#160;Sabah kahvemi içtikten sonra dün olan ve olduğu için&#160;şükrettiğim bir şeyi dile getireceğim (gereklilik).</p>
<p>2. &#160;&#160;&#160;Şükrettiğim bir şeyi dile getirdikten sonra haberleri okuyacağım (istek).</p>
<p>Spor müsabakaları seyretmek istiyorsanız ama telefonda birkaç satış görüşmesi yapmanız gerekiyorsa:</p>
<p>1. &#160;&#160;&#160;Öğle tatilinden dönünce üç potansiyel müşterimi arayacağım (gereklilik).</p>
<p>2. &#160;&#160;&#160;Üç potansiyel müşteriyi aradıktan sonra ESPN’e bakacağım (istek).</p>
<p>Facebook’a bakmak istiyorsanız ama daha fazla egzersiz yapmanız gerekiyorsa:</p>
<p>1. &#160;&#160;&#160;Telefonumu çıkardıktan sonra on <span style="font-style:italic;">burpee</span> hareketi yapacağım (gereklilik).</p>
<p>2. &#160;&#160;&#160;On <span style="font-style:italic;">burpee</span> hareketi yaptıktan sonra Facebook’a bakacağım (istek).</p>
<p>Burada umut edilen, zaman içinde, son spor haberlerini okumanız ya da Facebook’a bakmanız anlamına geleceğinden,&#160;üç müşteriyi aramak ya da on <span style="font-style:italic;">burpee</span> hareketi yapmak için can&#160;atar hale gelmeniz. Gerekli olan şeyi yapmak, istediğiniz şeyi&#160;yapma imkânı bulmanız anlamına geliyor.</p>
<p>Bu bölüme, gerçekliğin abartılmış versiyonları olan ve eyleme geçme arzumuzu artıran normalüstü uyarıcıları tartışarak</p>
<p>başladık. Cazip unsurları bir araya toplama yöntemi herhangi bir alışkanlığın abartılmış bir versiyonunu zaten istediğiniz bir&#160;şeyle arasında bağ kurarak yaratmanın yollarından biridir. Gerçek&#160;anlamda karşı konulmaz bir alışkanlık yaratmak zor iştir ama&#160;bu basit strateji, her türlü alışkanlığı aksi takdirde olacağından&#160;daha cazip kılmak için kullanılabilir.</p><h4><a id="bookmark5"></a>-Bölüm &#160;&#160;&#160;Özeti-</h4>
<p><span style="font-style:italic;">m</span> 2. Davranış Değişikliği Yasası, <span style="font-style:italic;">cazip kılmaktır, m</span> Bir fırsat ne kadar cazipse alışkanlık oluşturucu bir hal&#160;alması o kadar yüksek ihtimaldir.</p>
<p>^ Alışkanlıklar dopamin kaynaklı bir geri bildirim döngüsüdür. Dopamin yükselince eyleme geçme motivasyonumuz da artar.</p>
<p>■ Bizi eyleme geçiren, ödülün ele geçmesi değil, yarattığı beklentidir. Beklenti ne kadar büyükse dopamin hücumu&#160;da o kadar büyük olur,&#160;a Cazip unsurları bir araya toplama yöntemi, alışkanlıklarınızı daha cazip kılmanın yollarından biridir. Strateji,&#160;yapmak <span style="font-style:italic;">istediğiniz</span> bir eylemi yapmanız <span style="font-style:italic;">gereken</span> bir eylemle eşleştirmektir.</p><h3><a id="bookmark6"></a>Alışkanlıkları Biçimlendirmede Aile ve Arkadaşların Rolü</h3>
<p>1 965’te Laszlo Polgar adında Macar bir adam, Klara adında bir kadına bir dizi tuhaf mektup yazdı.</p>
<p>Laszlo çok çalışmaya derinden inanan bir adamdı. Hatta inandığı tek şey buydu; doğuştan gelen yetenek fikrini tamamen&#160;reddediyordu. Kasıtlı pratik ve iyi alışkanlıkların geliştirilmesiyle&#160;bir çocuğun istediği alanda dâhi olabileceğini iddia ediyordu.&#160;Düsturu şuydu: “İnsanlar dâhi doğmaz, eğitim ve çalışmayla&#160;dâhi olurlar.”</p>
<p>Laszlo bu fikre o kadar gönülden inanıyordu ki onu kendi çocukları üstünde denemek istedi. Klara ya yazma nedeni de “bu&#160;yolculukta ona eşlik etmeye istekli bir eşe ihtiyaç duymasıydı.”&#160;Klara öğretmendi ve Laszlo kadar katı olmasa da iyi bir eğitimle&#160;herkesin becerilerini ilerletebileceğine inanıyordu.</p>
<p>Laszlo satrancın bu deney için uygun bir alan olacağına karar verdi ve çocuklarını satranç dehaları olarak yetiştirmek&#160;için bir plan hazırladı. Çocuklar o zamanlar Macaristan’da nadir&#160;görülen bir uygulamayla evde eğitileceklerdi. Ev satranç kitaplarıyla ve ünlü satranç oyuncularının resimleriyle dolu olacaktı.</p>
<p>Çocuklar sürekli birbirleriyle oynayacaklar ve bulabildikleri en iyi turnuvalarda yarışacaklardı. Aile çocukların karşı karşıya&#160;geldiği her rakibin turnuva geçmişini içeren titiz bir dosyalama&#160;sistemi kuracaktı. Hayatlarını satranca adayacaklardı.</p>
<p>Laszlo, Klara’yla başarılı bir şekilde flört etti ve birkaç yıl içinde Polgar ailesinin üç kızı oldu: Susan, Sofia ve Judit.</p>
<p>En büyükleri Susan, satranç oynamaya dört yaşında başladı. Altı ay içinde yetişkinleri yener olmuştu.</p>
<p>Ortanca çocuk Sofia ondan da iyiydi. On dört yaşında dünya şampiyonu ve birkaç sene sonra da büyük satranç ustası oldu.</p>
<p>En küçükleri Judit ise en iyileriydi. Beş yaşında babasını yenebiliyordu. On iki yaşında dünyanın en iyi yüz satranç oyuncusu arasına giren en genç oyuncu oldu. On beş yaşını doldurduktan&#160;dört ay sonra tüm zamanların en genç büyük satranç ustası oldu.&#160;Rekorun bir önceki sahibi olan Bobby Fischer’dan da gençti.&#160;Dünyanın bir numaralı kadın satranç oyuncusu unvanını yirmi&#160;yedi sene elinde tuttu.</p>
<p>Polgar kardeşlerin çocukluğu en hafif ifadeyle alışılmışın dışındaydı. Yine de onlara sorarsanız hayat tarzlarının cazip, hatta&#160;eğlenceli olduğunu iddia ederlerdi. Kız kardeşler röportajlarında&#160;çocukluklarından meşakkatliden çok, eğlenceli olarak bahsediyorlardı. Satranç oynamayı seviyorlardı. Bir türlü duramıyorlardı.&#160;Bir keresinde, Laszlonun Sofia’yı gece yarısı banyoda satranç&#160;oynarken bulduğu anlatılırdı. Babası onu yatağına dönmeye ikna&#160;etmek için, “Sofia, piyonları rahat bırak!” demişti. Sofia da şu&#160;cevabı vermişti: “Baba, <span style="font-style:italic;">onlar beni</span> rahat bırakmıyor!”</p>
<p>Polgar kardeşler satrancı her şeyin üstünde tutan, onları bu sebeple öven, ödüllendiren bir kültürün içinde büyüdüler.&#160;Onların dünyasında satranç saplantısı normaldi. Ve birazdan&#160;göreceğimiz gibi, kültürünüzde normal olan alışkanlıklar, bulacağınız en cazip davranışlar arasında yer alırlar.</p><h5><a id="bookmark7"></a><span style="font-weight:bold;">SOSYAL NORMLARIN BAŞTAN ÇIKARICI ÇEKİMİ</span></h5>
<p>însan bir sürü hayvanıdır. Uyum sağlamak, başkalarıyla bağ kurmak ve yaşıtlarımızın saygı ve onayını kazanmak isteriz. Bu&#160;tür meyiller hayatta kalmamız için gereklidir. Evrimsel tarihimizin büyük bir kısmında atalarımız kabileler halinde yaşadı.&#160;Kabileden ayrılmak -ya da daha kötüsü, dışlanmak- bir ölüm&#160;fermanıydı. “Yalnız kurt ölür ama sürü hayatta kalır.”*</p>
<p>Bu arada başkalarıyla iş birliği ve bağ kuranlar daha güvende olmanın, çiftleşme fırsatlarının ve kaynaklara daha fazla erişimin keyfini sürdüler. Charles Darwin m belirttiği gibi, “İnsanlık&#160;tarihi boyunca iş birliği ve doğaçlama yapmayı en etkin şekilde&#160;öğrenenler baskın gelmişlerdir.” Sonuç olarak en derin insan&#160;arzularından biri, ait olmaktır. Ve bu kadim tercihin modern&#160;davranışımız üstünde güçlü bir etkisi vardır.</p>
<p>İlk alışkanlıklarımızı seçmez, taklit ederiz. Arkadaşlarımız ve ailemiz, kilisemiz ya da okulumuz, cemaatimiz ya da genel olarak&#160;toplum tarafından dağıtılan senaryoya uyarız. Bu kültürlerin ve&#160;grupların her birinin kendine ait bir beklenti ve standart kalıpları&#160;vardır. Ne zaman evleneceğimize, evlenip evlenmeyeceğimize,&#160;kaç çocuk sahibi olacağımıza, hangi tatilleri kutlayacağımıza,&#160;çocuğumuzun doğum günü partisine ne kadar para harcayacağımıza varana dek. Pek çok açıdan bu sosyal normlar her gün&#160;davranışlarınızı yönlendiren görünmez kurallardır. Zihninizin&#160;en tepesinde olmasalar da her zaman aklınızın bir köşesinde&#160;yer alırlar. Kültürünüzün alışkanlıklarına düşünmeden, onları&#160;sorgulamadan ve bazen hatırlamadan uyarsınız. Fransız filozof&#160;Michel de Montaigne’in yazdığı gibi, “Toplumun hayata dair&#160;âdet ve pratikleri bizi de yanında sürükler.”</p>
<p>Bu kitaba bir <span style="font-weight:bold;font-style:italic;">Taht Oyunları</span> göndermesi sıkıştırabildiğim için çok mutluyum.</p>
<p>Çoğu zaman gruba ayak uydurmak yük gibi gelmez. Herkes ait olmak ister. Sizi satranç becerileriniz için ödüllendiren bir&#160;ailede büyürseniz satranç oynamak size çok cazip gelir. Herkesin&#160;pahalı takım elbiseler giydiği bir işte çalışıyorsanız siz de takım&#160;elbisenize çok para yatırmaya meyilli olursunuz. Bütün arkadaşlarınızın başka kimsenin anlamadığı ortak bir esprisi varsa ya&#160;da yeni bir ifade kullanıyorlarsa, “anladığınızı” bilsinler diye siz&#160;de aynısını yapmak istersiniz. Davranışlar, uyum sağlamamıza&#160;yardım ettikleri zaman çekici gelir.</p>
<p>Özellikle üç grubun alışkanlıklarını taklit ederiz.</p>
<p>1. &#160;&#160;&#160;Yakın olan.</p>
<p>2. &#160;&#160;&#160;Çok olan.</p>
<p>3. &#160;&#160;&#160;Güçlü olan.</p>
<p>Her grup 2. Davranış Değişikliği Yasasından faydalanmamız ve alışkanlıklarımızı daha cazip kılmamız için fırsat sunar.</p>
<p><span style="font-weight:bold;">1. Yakın Olanı Taklit Etmek</span></p>
<p>Yakınlığın davranışımız üstünde çok güçlü bir etkisi var. Bu, 6. Bölüm’de ele aldığımız gibi, fiziksel ortam için geçerli olduğu&#160;kadar sosyal ortam için de geçerli.</p>
<p>Alışkanlıkları etrafımızdaki insanlardan kaparız. Ebeveynlerimizin tartışmaları ele alma şeklini, yaşıtlarımızın birbirleriyle flört etme şeklini, çalışma arkadaşlarımızın sonuca ulaşma şeklini&#160;kopyalarız. Arkadaşlarınız ot içtiği zaman onu siz de denersiniz.&#160;Eşiniz yatmadan önce kapının kilitli olduğunu iki kez kontrol&#160;ettiğinde siz de aynı alışkanlığı alırsınız.</p>
<p>Etrafımdakilerin alışkanlıklarını farkına varmadan tekrar ettiğimi sıklıkla görüyorum. Sohbet sırasında otomatik olarak&#160;karşımdakinin duruşunu takınıyorum. Üniversitedeyken oda</p>
<p>arkadaşlarım gibi konuşmaya başlamıştım. Başka ülkelere seyahat ederken kendime buna bir son vermeyi hatırlatmama rağmen&#160;bilinçsiz bir şekilde yerel aksam taklit ediyorum.</p>
<p>Genel kural olarak, Birine ne kadar yakınsak davranışlarından bazılarını tekrarlama olasılığımız da o kadar artıyor. Çığır açan bir çalışmada on iki bin kişi otuz iki yıl boyunca&#160;takip edildi ve “insanın obez olma ihtimalinin, obez bir arkadaşı&#160;olması halinde yüzde 57 arttığı” saptandı. Bunun tam tersi de&#160;geçerli. Bir diğer çalışma, ilişkisi olan biri kilo verdiğinde, her&#160;üç vakadan birinde partnerin de zayıfladığını ortaya koydu.&#160;Arkadaşlarımız ve ailemiz bize, bizi kendi yönlerine çeken bir&#160;tür görünmez çevre baskısı uygularlar.</p>
<p>Elbette çevre baskısı sadece kötü etkilerle çevrili olduğunuzda kötüdür. Astronot Mike Massimino, MIT’de lisans öğrencisiyken&#160;küçük robotik dersi almıştı. Sınıftaki on kişiden <span style="font-style:italic;">dördü</span> astronot&#160;oldu. Hedefi uzaya gitmek olan insanlar için o sınıftan daha iyi&#160;bir kültür düşünülemezdi. Benzer şekilde başka bir çalışma, on&#160;bir ya da on iki yaşındayken en yakın arkadaşınızın IQ’su ne&#160;kadar yüksekse on beş yaşında, doğal zekâ seviyelerinin kontrol&#160;edildiği deneylerden sonra bile, IQ’nuzun o kadar yüksek olacağını gösterdi. Etrafımızdakilerin özellik ve pratiklerini kaparız.</p>
<p>Daha iyi alışkanlıklar inşa etmek için yapabileceğiniz en etkili şeylerden biri, arzulanan davranışın normal davranış&#160;olduğu bir kültüre katılmaktır. Yeni alışkanlıklar başkalarını&#160;onları her gün yaparken gördüğünüzde size de erişilebilir görünür. Caz severlerle çevriliyseniz her gün caz dinlemenin makul&#160;olduğuna inanmanız daha olasıdır. Kültürünüz neyin “normal”&#160;olduğu konusunda beklentinizi belirler. Etrafınızı sizde olmasını istediğiniz alışkanlıklara sahip olan insanlarla çevreleyin.&#160;Birlikte yükselirsiniz.</p>
<p>Hedeflerinizi daha da cazip kılmak için bu stratejiyi bir seviye daha yukarıya taşıyabilirsiniz.</p>
<p>(1) Arzulanan davranışınızın normal davranış olduğu ve (2) grupla zaten ortak bir noktanızın olduğu bir kültüre katılın. New York’lu bir girişimci olan Steve Kamb’in “ineklerin,&#160;uyumsuzların ve mutantların kilo vermesine, güçlenmesine ve&#160;daha sağlıklı olmasına” yardımcı olan Nerd (İnek) Fitness adında&#160;bir şirketi var. Müşterileri video oyunlarını sevenlerden, film&#160;fanatiklerinden ve forma girmek isteyen sıradan insanlardan&#160;oluşuyor. Pek çok insan spor salonuna ilk kez gittiklerinde ya da&#160;diyetlerini değiştirmek istediklerinde kendilerini ortama aykırı&#160;hisseder ama grubun diğer üyeleriyle bir şekilde benzerlikleriniz&#160;varsa -ortak <span style="font-style:italic;">Yıldız Savaşları</span> sevginiz gibi mesela- değişim daha&#160;cazip görünür çünkü bu sizin gibi insanların zaten yaptığı bir&#160;şey gibi gelir.</p>
<p>Hiçbir şey motivasyonu kabileye ait olmaktan daha fazla sürdüremez. Kabileye ait olmak kişisel bir arayışı ortak bir arayışa&#160;çevirir. Daha önce yalnızdınız. Kimliğiniz tekildi. <span style="font-style:italic;">Bir okuyucusunuz. Bir müzisyensiniz. Bir sporcusunuz.</span> Bir kitap kulübüne&#160;ya da müzik grubuna veya bisiklet grubuna katıldığınız zaman&#160;kimliğiniz etrafınızdakilere bağlanır. Büyüme ve değişim artık&#160;bireysel bir arayış olmaktan çıkar. <span style="font-style:italic;">Biz okuyucuyuz. Biz müzisyeniz. Biz bisikletçiyiz.</span> Paylaşılan kimlik kişisel kimliğinizi pekiştirmeye başlar. Hedefe ulaştıktan sonra da grubun bir parçası&#160;olarak kalmanın alışkanlıklarınızı sürdürmek açısından hayati&#160;önem taşımasının nedeni budur. Yeni bir kimliği iyice oturtan&#160;ve davranışların uzun vadede sürmesini sağlayan, dostluk ve&#160;toplumdur.</p>
<p><span style="font-weight:bold;">2. Çok Olanı Taklit Etmek</span></p>
<p>1950’lerde psikolog Solomon Asch bugün her yıl sayısız lisans öğrencisine öğretilen bir dizi deney gerçekleştirdi. Her deneyin</p>
<p>başlangıcında denek, bir grup yabancıyla birlikte bir odaya alındı. Denek diğer katılımcıların araştırmacı tarafından yerleştirilmiş&#160;ve belli sorulara önceden belirlenmiş cevaplar vermeleri tembihlenmiş aktörler olduğundan habersizdi.</p>
<p>Gruba önce üstünde tek bir çizgi olan bir kart, daha sonra da üstünde bir dizi çizgi olan ikinci bir kart gösterildi. Her&#160;katılımcıdan ikinci kartta uzunluğu birinci karttaki çizgiye&#160;benzeyen çizgiyi seçmeleri istendi. Çok basit bir görevdi bu.&#160;Deneyde kullanılan iki kartın bir örneğini aşağıda görebilirsiniz:</p><h4><a id="bookmark8"></a><span style="font-weight:bold;">SOSYAL NORMLARA UYMAK</span></h4><div><img src="main-27.png" alt=""/>
<p><span style="font-weight:bold;">Şekil 10: Bu görsel, Solomon Asch’in sosyal uyum deneylerinde kullanılan iki kartın bir temsilidir. Birinci karttaki (soldaki) çizginin uzunluğu bariz bir şekilde C çizgisiyle aynıdır ama bir grup aktör farklı bir uzunluk olduğunu iddia edince&#160;araştırma denekleri genellikle kendi gözlerine inanmak yerine&#160;fikir değiştirip kalabalığa uyarlar.</span></p></div>
<p>Deney her zaman aynı şekilde başlıyordu. Önce herkesin doğru çizgi üstünde hemfikir olduğu birkaç kolay deneme yapılıyordu.&#160;Birkaç turun sonunda katılımcılara cevabın en az öncekiler kadar&#160;bariz olduğu bir test yapılıyordu ve bu kez farklı olarak, odadaki&#160;aktörler kasten yanlış bir cevap veriyordu. Örneğin Şekil 10’daki&#160;karşılaştırmaya “A” cevabını veriyorlardı. Açıkça farklı olmalarına&#160;rağmen herkes çizgilerin aynı olduğunda hemfikir oluyordu.</p>
<p>Hilenin farkında olmayan denek hemen şaşkınlığa kapılıyordu. Gözleri kocaman açılıyordu. Gergin bir şekilde gülüyordu. Diğer katılımcıların tepkilerini tekrar kontrol ediyordu. Gerginliği&#160;katılımcılar peş peşe aynı yanlış cevabı verdikçe artıyordu. Çok&#160;geçmeden denek kendi gözlerinden şüphe etmeye başlıyordu. En&#160;sonunda da içten içe yanlış olduğunu bildiği cevabı veriyordu.</p>
<p>Asch bu deneyi defalarca ve çok farklı şekillerde yaptı. Aktör sayısı arttıkça deneklerin uyumunun da arttığını tespit&#160;etti. Sadece denek ve bir aktör daha olduğunda kişinin tercihi&#160;etkilenmiyordu. Budalanın tekiyle aynı odada olduğunu varsayıyordu. Odada iki aktör olduğu zaman etki yine az oluyordu.&#160;Ancak sayı üç, dört ya da sekiz aktöre çıktığı zaman deneğin&#160;şüpheye düşme ihtimali artıyordu. Deneyin sonunda cevap bariz&#160;bir şekilde yanlış olmasına rağmen deneklerin neredeyse yüzde&#160;75’i grubun cevabına katılıyordu.</p>
<p>Nasıl davranacağımızı bilemediğimiz zamanlarda davranışımıza rehberlik etmesi için gruba bakarız. Sürekli etrafımızı tarar ve “Diğer herkes ne yapıyor?” diye merak ederiz. Amazon,&#160;Yelp ya da TripAdvisor’da yorumları kontrol ederiz çünkü “en&#160;iyi” satın alma, yeme ve seyahat alışkanlıklarını taklit etmek&#160;isteriz. Bu genelde akıllıca bir stratejidir. Sayısal kanıtları vardır.</p>
<p>Ancak bir dezavantajı da olabilir.</p>
<p>Kabilenin normal davranışı genellikle bireyin arzulanan davranışına hâkim gelir. Örneğin bir çalışma, bir şempanze-</p>
<p>nin bir grubun parçası olarak kabuklu yemiş kırmayı etkin bir şekilde öğrendiğini, ancak daha sonra daha az etkili bir strateji kullanan yeni bir gruba aktarıldığında, diğer şempanzelere&#160;uyum sağlamak için daha üstün kırma yöntemini kullanmaktan&#160;kaçındığını ortaya koydu.</p>
<p>İnsanlar da böyledir. Grubun normlarına uymak için muazzam bir iç baskı vardır. Kabul edilmenin ödülü genellikle bir tartışmada haklı çıkmanın, akıllı görünmenin ya da gerçeği bulmanın ödülünden daha büyüktür. Çoğu zaman tek başımıza&#160;haklı olmaktansa grupla birlikte yanılmayı yeğleriz.</p>
<p>İnsan zihni diğerleriyle nasıl anlaşacağını bilir. Diğerleriyle anlaşmak <span style="font-style:italic;">ister.</span> Bu bizim doğal durumumuzdur. Bunu aşabilirsiniz -grubu yok saymayı ya da başka insanların düşündüklerine aldırmaya son vermeyi seçebilirsiniz- ama kolay değildir.&#160;Kültürünüzün özüne karşı durmak ekstra çabalamayı gerektirir.</p>
<p>Alışkanlıklarınızı değiştirmek kabileye kafa tutmak anlamına geldiğinde değişim cazip olmaktan çıkar. Alışkanlıklarınızı değiştirmek kabileye uyum sağlamak anlamına geldiğinde ise&#160;değişim çok caziptir.</p>
<p><span style="font-weight:bold;">3. Güçlü Olanı Taklit Etmek</span></p>
<p>Dünyanın her yerinde insanlar gücün, prestijin ve statünün peşine düşer. Ceketlerimizde rozetler ve madalyalar isteriz. Unvanla-</p>
<p><span style="font-style:italic;">r</span></p>
<p>rımızın arasında “Başkan” ya “Ortak” yer alsın isteriz. Kabul edilmek, tanınmak, övülmek isteriz. Bu eğilim gözümüze boş&#160;görünebilir ama toplamda akıllıca bir hamledir. Tarih boyunca&#160;daha fazla güce ve statüye sahip insanlar daha fazla kaynağa&#160;da sahip olmuşlar, hayatta kalma konusunda daha az endişe&#160;duymuşlar ve daha cazip eşler olmuşlardır.</p>
<p>Bize saygı, onay, hayranlık ve statü kazandıran davranışlara çekiliriz. Spor salonunda kas geliştirebilen kişi, en zor akorları&#160;çalabilen müzisyen ya da en başarılı çocuklara sahip ebeveyn&#160;olmak isteriz çünkü bu tür şeyler bizi kalabalıktan ayırır. Çev-remizdekilere uyum sağladıktan sonra öne çıkmanın yollarını&#160;aramaya başlarız.</p>
<p>Çok etkili insanların alışkanlıklarını bu kadar önemsememizin nedeni budur. Başarılı insanların davranışlarını kopyalamak isteriz çünkü kendimiz de başarıyı arzularız. Günlük alışkanlıklarımızın çoğu hayranlık duyduğumuz insanlarınkile-rin taklididir. Sektörünüzdeki en başarılı şirketlerin pazarlama&#160;stratejilerini kopyalarsınız. Favori fırınınızın tariflerini uygularsınız. En sevdiğiniz yazarın hikâye anlatma stratejilerini ödünç&#160;alırsınız. Patronunuzun iletişim tarzını taklit edersiniz. Gıpta&#160;ettiğimiz insanları taklit ederiz.</p>
<p>Yüksek statü sahibi insanlar başkalarının onayının, saygısının ve övgüsünün keyfini sürer. Bu, bir davranış bize onay, saygı&#160;ve övgü kazandırıyorsa onu cazip bulacağımız anlamına gelir.</p>
<p>Ayrıca statümüzü düşürecek davranışlardan kaçınma konusunda da motiveyizdir. Çalı çitlerimizi budar ve çimlerimizi biçeriz çünkü mahallenin pasaklısı olmak istemeyiz. Annemiz&#160;ziyarete gelince evi temizleriz çünkü yargılanmak istemeyiz.&#160;Sürekli olarak, “Başkaları benim hakkımda ne düşünecek?” diye&#160;merak eder ve davranışımızı cevaba göre değiştiririz.</p>
<p>Bu bölümün başında bahsi geçen satranç dehaları Polgar kardeşler, sosyal etkilerin davranışlarımız üstünde bırakabileceği&#160;güçlü ve kalıcı etkinin bir kanıtı. Kardeşler her gün saatlerce&#160;satranç pratiği yaptılar ve bu hatırı sayılır çabayı onlarca yıl&#160;sürdürdüler. Ancak bu alışkanlıklar ve davranışlar cazibelerini&#160;kısmen, kültürleri tarafından değer gördükleri için korudu. Kız&#160;kardeşlerin çabalarını sürdürmek için ebeveynlerinin övgüsünden,</p>
<p>büyük usta olmak gibi farklı statü işaretlerine erişmeye kadar pek çok nedenleri vardı.</p><h4><a id="bookmark9"></a>-  Bölüm &#160;&#160;&#160;Özeti-</h4>
<p>■ &#160;&#160;&#160;Bize hangi davranışların cazip geleceğini, içinde yaşadığımız kültür belirler.</p>
<p>■ &#160;&#160;&#160;Kültürümüz tarafından övülen ve onaylanan alışkanlıkları benimsemeye meyilliyizdir çünkü uyum sağlamak&#160;ve kabileye ait olmak için çok güçlü bir arzu duyarız.</p>
<p>■ &#160;&#160;&#160;Üç sosyal grubun alışkanlıklarını taklit etmeye meyilliyizdir: yakın olan (aile ve arkadaşlar), çok olan (kabile)&#160;ve güçlü olan (statü ve prestij sahipleri).</p>
<p>■ &#160;&#160;&#160;Daha iyi alışkanlıklar inşa etmek için yapabileceğiniz&#160;en etkili şeylerden biri (1) arzulanan davranışın normal&#160;bir davranış olduğu ve (2) grupla ortak bir noktanızın&#160;olduğu bir kültüre katılmaktır.</p>
<p>* Kabilenin normal davranışı genellikle bireyin arzulanan davranışına baskın çıkar. Çoğu zaman tek başımıza haklı&#160;olmaktansa grupla birlikte yanılmayı yeğleriz.</p>
<p>■ &#160;&#160;&#160;Bir davranış bize onay, saygı ve övgü kazandırabiliyorsa&#160;onu cazip buluruz.</p>
</body>
</html>