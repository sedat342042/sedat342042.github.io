<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h2><a id="bookmark0"></a><span style="font-weight:bold;">4. YASA</span></h2>
<p>Tatmin Edici Kılın</p><h3><a id="bookmark1"></a>Davranış Değişikliğinin Temel Kuralı</h3>
<p>1990’ların sonunda, Stephen Luby adında bir kamu sağlığı çalışanı, doğup büyüdüğü Omaha, Nebraska’yı terk edip Karaçi, Pakistan’a tek yön bilet aldı.</p>
<p>Karaçi dünyanın en kalabalık şehirlerinden biriydi. 1998 yılı itibarıyla dokuz milyondan fazla insanı barındırıyordu.&#160;Pakistan ekonomisinin kalbiydi ve bölgenin en aktif havaalanı&#160;ve limanlarından bazıları orada olduğu için önemli bir ulaşım&#160;merkeziydi. Şehrin ticari kesimlerinde her türlü standart kent&#160;konforu ve kalabalık sokaklar bulabilirdiniz. Ancak Karaçi aynı&#160;zamanda dünyanın en az yaşanabilir şehirlerinden biriydi.</p>
<p>Karaçi halkının yüzde 60’ından fazlası gecekondu mahallelerinde yaşıyordu. Nüfusun yoğun olduğu bu mahalleler eski kartonlar, cüruf bloklar ve diğer atık malzemeler bir araya getirilerek inşa edilmiş derme çatma evlerle doluydu. Atık sistemi,&#160;elektrik şebekesi, temiz su tedariki yoktu. Hava kuru olduğunda&#160;sokaklar bir toz ve çöp yığınına, hava yağışlı olduğunda ise çamurlu bir kanalizasyon çukuruna dönüşüyordu. Durgun su bi-</p>
<p>rikintilerinde sivrisinek kolonileri büyüyor ve çocuklar çöplerin arasında oynuyordu.</p>
<p>Sağlıksız koşullar hastalıkların hızla ve geniş alanlara yayılmasına yol açıyordu. Kirli su kaynakları ishal, kusma ve karın ağrısı salgınlarına neden oluyordu. Orada yaşayan çocukların&#160;neredeyse üçte biri yetersiz besleniyordu. Bu kadar küçük bir&#160;alana bu kadar çok insan toplandığı için, virüs ve bakteriyel&#160;enfeksiyonların hızla yayılması işten bile değildi. Zaten Stephen&#160;Luby’yi Pakistan’a getiren de bu kamu sağlığı kriziydi.</p>
<p>Luby ve ekibi sıhhi koşulların yetersiz olduğu bir ortamda, basit el yıkama alışkanlığının bile insanların sağlığında önemli&#160;bir fark yaratabildiğini fark ettiler. Ama çok geçmeden, pek çok&#160;insanın el yıkamanın öneminin zaten farkında olduğunu anladılar.</p>
<p>Ancak bu bilgiye rağmen şehir halkının çoğu ellerini gelişigüzel bir şekilde yıkıyordu. Bazıları ellerini suyun altından şöyle bir geçirmekle yetiniyordu. Diğerleri sadece tek ellerini&#160;yıkıyordu. Pek çoğu yiyecek bir şeyler hazırlamadan önce ellerini&#160;yıkamayı unutuyordu. Herkes el yıkamanın önemli olduğunu&#160;<span style="font-style:italic;">söylüyordu</span> ama bunu alışkanlığa dönüştürenlerin sayısı çok azdı.&#160;Sorun bilgi değildi. Sorun tutarlılıktı.</p>
<p>Luby ve takımı mahalleye Safeguard sabunu tedarik edilmesi için Procter &amp; Gamble’la iş birliği yaptılar. Safeguard kullanmak&#160;standart sabunlara göre daha keyifli bir tecrübeydi.</p>
<p>Luby, “Pakistan’da Safeguard birinci sınıf bir sabundu,” diye anlattı. “Araştırmaya katılanlar yaygın bir şekilde onu çok&#160;sevdiklerinden bahsettiler.” Sabun kolayca köpürüyordu ve insanlar ellerini köpürterek yıkayabiliyorlardı. Harika kokuyordu.&#160;El yıkamak bir anda daha zevkli bir hal almıştı.</p>
<p>“El yıkamayı özendirme hedefini bir davranış değişikliği olarak değil, bir alışkanlık edinme olarak görüyorum,” dedi Luby.&#160;“İnsanların diş macununun nane aroması gibi güçlü olumlu</p>
<p>duyusal sinyal sağlayan bir ürünü benimsemesi, diş ipi kullanmak gibi, haz verici bir duyusal geri bildirim sağlamayan alışkanlıkları benimsemesinden çok daha kolay oluyor. Procter&#160;&amp; Gamble’daki pazarlama ekibi olumlu bir el yıkama deneyimi&#160;yaratmaya çalışmaktan bahsediyordu.”</p>
<p>Birkaç ay içinde araştırmacılar mahallenin çocuklarının sağlığında hızlı bir iyileşme gördüler. İshal yüzde 52, zatürre&#160;yüzde 48 ve bakteriyel bir deri enfeksiyonu olan impetigo yüzde&#160;35 oranında azalmıştı.</p>
<p>Uzun vadeli etkiler daha da iyiydi. “Altı yıl sonra Karaçi’deki bazı evleri tekrar ziyaret ettik,” diyor Luby. “Araştırma ekibimiz&#160;ziyaret ettiğinde, bedava sabun verilen ve ellerini yıkamaya teşvik&#160;edilen hanelerin yüzde 95’inden fazlasında sabun ve su bulunan&#160;el yıkama istasyonları vardı... Müdahale grubuna beş yılı aşkın&#160;bir süredir sabun dağıtmıyorduk ama denemeler sırasında ellerini&#160;yıkamaya çok alıştıkları için uygulamayı sürdürmüşlerdi.” Bu&#160;çalışma, dördüncü ve son Davranış Değişikliği Yasasına <span style="font-style:italic;">-tatmin&#160;edici kılın-</span> güçlü bir örnektir.</p>
<p>Deneyim tatmin edici olduğunda bir davranışı tekrarlama olasılığımız artar. Bu tamamen mantıklıdır. Haz duyguları -ellerinizi hoş kokan ve iyi köpüren bir sabunla yıkamak gibi&#160;önemsiz olanlar bile- beyne, “Bu iyi geldi. Bir dahaki sefere&#160;bunu yine yap,” diyen sinyallerdir. Haz, beyninize o davranışın&#160;hatırlanmaya ve tekrarlanmaya değer olduğunu öğretir.</p>
<p>Sakızın hikâyesini ele alalım. Sakız 1800’lerde de satılan bir üründü ama dünya çapında bir alışkanlığa dönüşmesi Wrig-ley’nin kurulmasıyla başladı. Daha eski versiyonlar nispeten yavan -çiğnenebilir ama lezzetsiz- reçinelerden yapılırdı. Wrigley&#160;ürüne onu lezzetli ve eğlenceli kılan nane ve meyve aroması gibi&#160;lezzetler ekleyerek sektörde devrim yarattı. Sonra işi bir adım</p>
<p>daha ileri götürüp sakızı ağız temizleme yöntemine dönüştürdüler. İlanlarda okuyuculara “Ağzının Tadını Tazele” diyorlardı.</p>
<p>Lezzetli çeşniler ve ferah bir ağız hissi küçük ve hızlı pekiştirmeler sağladı ve ürünün kullanımını tatmin edici kıldı. Tüketim bir anda arttı ve Wrigley dünyanın en büyük sakız&#160;üreticisi oldu.</p>
<p>Diş macunlarında da benzer bir yol izlendi. Üreticiler ürünlerine nane ve tarçın aroması gibi lezzetler katarak çok büyük başarı sağladılar. Bu lezzetler diş macununun etkisini artırmıyordu. Sadece “temiz bir ağız” hissi yaratıp diş fırçalama tecrübesini daha keyifli kılıyorlardı. Eşim Sensodyne kullanmayı,&#160;sonrasında ağzında bıraktığı tadı sevmediği için bıraktı. Daha&#160;güçlü nane tadı olan bir başka markaya geçti ve ondan daha&#160;memnun kaldığını gördü.</p>
<p>Tam aksi şekilde, bir tecrübe tatmin edici olmadığında onu tekrarlamak için çok fazla nedenimiz olmaz. Araştırmalarım&#160;sırasında, narsist akrabasına sinir olan bir kadına rastladım.&#160;Kadın bu egomanyakla daha az zaman geçirme gayretiyle, onun&#160;olduğu ortamlarda daha yavan ve olabildiğince sıkıcı biri gibi&#160;davranıyordu. Birkaç karşılaşmanın sonunda, bu kez adam kadını&#160;çok sıkıcı bulduğu için <span style="font-style:italic;">ondan</span> kaçınmaya başladı.</p>
<p>Bu tür hikâyeler Davranış Değişikliğinin Temel Kuralının kanıtlarıdır. <span style="font-style:italic;">Ödüllendirilen şey tekrarlanır. Cezalandırılan şeyden&#160;kaçınılır.</span> Gelecekte ne yapacağınızı, geçmişte yaptığınız için ödül-lendirildiğiniz (ya da yaptığınız için cezalandırıldığınız) şeylere&#160;dayanarak öğrenirsiniz. Olumlu duygular alışkanlık geliştirir.&#160;Olumsuz duygular ise alışkanlıkları yok eder.</p>
<p>Davranış değişikliğinin ilk üç yasası <span style="font-style:italic;">-görünür kılın</span>, <span style="font-style:italic;">cazip kılın</span> ve <span style="font-style:italic;">kolaylaştırın-</span> bir davranışın <span style="font-style:italic;">bu kez</span> gerçekleşme ihtimalini artırır. Dördüncü yasa <span style="font-style:italic;">-tatmin edici kılın-</span> ise bir dav-</p>
<p>ranışın <span style="font-style:italic;">gelecek sefer</span> tekrarlanması ihtimalini artırır. Davranış döngüsünü tamamlar.</p>
<p>Ama burada bir hile var. Herhangi bir tatmin türü aramıyoruz. Hızlı bir tatmin arıyoruz.</p><h5><a id="bookmark2"></a><span style="font-weight:bold;">HIZLI VE GECİKTİRİLMİŞ ÖDÜLLER ARASINDAKİ UYUŞMAZLIK</span></h5>
<p>Afrika düzlüklerinde dolaşan bir hayvan -zürafa, fil ya da aslan- olduğunuzu düşünün. Yaşadığınız her gün, kararlarınızın çoğunun hızlı bir etkisi olmaktadır. Her zaman ne yiyeceğinizi,&#160;nerede uyuyacağınızı ya da yırtıcı bir hayvandan nasıl uzak duracağınızı düşünüyorsunuzdur. Sürekli olarak şimdiki zamana&#160;ya da çok yakın geleceğe odaklısınızdır. Bilim insanlarının <span style="font-style:italic;">hızlı&#160;getiri ortamı</span> dediği bir ortamda yaşamaktasınızdır çünkü eylemleriniz net ve hızlı sonuçlara neden olur.</p>
<p>Şimdi insan halinize dönün. Modern toplumda bugün yaptığınız tercihlerin çoğu size hemen getiri sağlamaz. İş yerinde iyi bir şey yaparsanız maaş çekini birkaç hafta içinde alırsınız.&#160;Bugün egzersiz yaparsanız belki de önümüzdeki yıl kilo fazlanız&#160;olmaz. Şimdi para biriktirirseniz belki onlarca yıl sonraki emekliliğinizde yeterince paranız olur. Bilim insanlarının <span style="font-style:italic;">gecikmiş&#160;getiri ortamı</span> dediği ortamda yaşamaktasınız çünkü eylemlerinizin amaçlanan karşılığı sağlaması için yıllarca çabalamanız&#160;gerekebilir.</p>
<p>İnsan beyni hayat için bir gecikmiş getiri ortamında gelişmedi. <span style="font-style:italic;">Homo sapiens sapierıs</span> olarak bilinen modern insanın en eski kalıntıları yaklaşık iki yüz bin yaşında. Bunlar beyni&#160;nispeten bizimkine benzeyen ilk insanlardı. Özellikle neokor-teks -beynin en yeni kısmı ve dil gibi daha ileri fonksiyonlardan&#160;sorumlu bölgesi- iki yüz bin yıl önce kabaca bugünküyle aynı</p>
<p>boyuttaydı. Başka bir deyişle, Taş Devrindeki atalarınızla aynı donanıma sahip olduğunuz söylenebilir.</p>
<p>Toplumun ağırlıklı olarak gecikmiş getiri ortamına kayması daha yakın -son beş yüz yılda gerçekleşmiş- bir olaydır.&quot;</p>
<p>Beynin yaşıyla mukayese edildiğinde modern toplum çok yeni kalmaktadır. Son yüzyıl içinde arabanın, uçağın, televizyonun, kişisel bilgisayarların, internetin, akıllı telefonların ve&#160;Beyonce nin yükselişine tanık olduk. Dünya son yıllarda çok&#160;değişirken insan doğasında büyük bir değişiklik olmadı.</p>
<p>Afrika savanalarındaki diğer hayvanlara benzer bir şekilde, atalarımız günlerini ciddi tehditlere karşılık vererek, bir sonraki&#160;öğünü çıkarmaya çalışarak ve fırtınalara karşı sığınacak yer&#160;arayarak geçiriyorlardı. Hızlı hazza yüksek değer biçmek akla&#160;yatkındı. Uzak gelecek ise daha küçük bir endişe kaynağıydı. Ve&#160;hızlı getiri ortamında yaşayan binlerce nesilden sonra beyinlerimiz hızlı sonuçları uzun vadelilere yeğleyecek şekilde gelişti.</p>
<p>Davranışçı ekonomistler bu eğilime zaman tutarsızlığı adını veriyor. Başka bir deyişle, beyninizin ödülleri değerlendirme şekli&#160;zamana göre tutarsızlık sergiler.<a id="footnote1"></a><sup><a href="#bookmark3">1</a></sup> <a id="footnote2"></a><sup><a href="#bookmark4">2</a></sup><sup></sup>&quot; Şimdiki zamana gelecekten daha&#160;fazla değer verirsiniz. Genelde bu eğilim işimize yarar. Şu anda&#160;<span style="font-style:italic;">kesin</span> olan bir ödül tipik olarak gelecekte sadece <span style="font-style:italic;">mümkün</span> olan&#160;bir ödülden daha değerlidir. Ancak hızlı hazdan yana olmamız&#160;zaman zaman birtakım sorunlara yol açar.</p>
<p>Bir insan, akciğer kanseri riskini artırdığını bile bile niye sigara içer? Bir insan obezite riskini artırdığını bile bile neden</p>
<p>aşırı yer? Bir insan cinsel yolla bulaşan hastalıklara yol açabileceğini bile bile neden korunmasız seks yapar? Beynin ödüllere nasıl öncelik verdiğini anladığınızda cevaplar netlik kazanır:&#160;Kötü alışkanlıkların sonuçları gecikirken ödülleri hızlıdır. Sigara&#160;içmek sizi on yıl sonra öldürebilir ama <span style="font-style:italic;">şu anda</span> stresinizi azaltıp nikotin isteğinizi yatıştırır. Aşırı yemek yemek uzun vadede&#160;zararlıdır ama şu anda iştahınızı dindirir. Seks -güvenli olsun&#160;ya da olmasın- bize hemen zevk sağlar. Hastalık ve enfeksiyon&#160;günlerce ya da haftalarca, hatta yıllarca ortaya çıkmayabilir.</p>
<p>Her alışkanlık zaman içinde birden fazla sonuç üretir. Ne yazık ki bu sonuçlar genellikle yanlış hizalanır. Kötü alışkanlıklarımızda hızlı erişilen sonuç genellikle iyi gelir ama nihai&#160;sonuçlar kötü hissettirir. İyi alışkanlıklarımızda ise tam tersidir: Hızlı sonuç genellikle keyifsizdir ama nihai sonuç iyi gelir.&#160;Fransız ekonomist Frederic Bastiat bu sorunu şu sözlerle çok iyi&#160;izah etmiştir: “Yakın sonuç hoşunuza gittiği zaman daha sonraki sonuçların felaket olması neredeyse kaçınılmazdır ve bunun&#160;tam tersi de geçerlidir... Genellikle bir alışkanlığın ilk meyvesi&#160;ne kadar tatlıysa daha sonraki meyveleri o kadar buruk olur.”</p>
<p>Başka bir deyişle, iyi alışkanlıklarınızın bedeli şu anda ödenir. Kötü alışkanlıklarınızın bedeli ise gelecekte.</p>
<p>Beynin şimdiki zamana öncelik verme eğilimi iyi niyetlere bel bağlayamayacağınız anlamına gelir. Bir plan yaptığınız zaman -kilo vermek, kitap yazmak ya da dil öğrenmek- aslında&#160;gelecekteki haliniz için plan yapıyorsunuzdur. Ve hayatınızın nasıl&#160;olmasını istediğinizi gözünüzde canlandırdığınız zaman, uzun&#160;vadeli faydaları olan adımlar atmanın değerini görmek kolaydır.&#160;Hepimiz gelecekteki hallerimiz için daha iyi hayatlar isteriz.&#160;Ancak karar anı geldiği zaman hızlı haz genellikle galip gelir.&#160;Daha formda, daha sağlıklı ya da daha mutlu olmanın hayalini&#160;kuran Gelecekteki Siz için tercih yapmayı bırakırsınız. Karnının</p>
<p>doymasını, şımartılmayı ve eğlendirilmeyi isteyen Şimdiki Siz için seçim yaparsınız. Genel bir kural olarak bir eylemden ne&#160;kadar hızlı haz alıyorsanız o eylemin uzun vadedeki amaçlarınıza hizmet edip etmediğini o kadar şiddetli sorgulamalısınız.&quot;</p>
<p>Beynimizin bazı alışkanlıkları tekrarlamasına, diğerlerinden kaçınmasına neyin neden olduğunu daha iyi anladıktan sonra&#160;şimdi de Davranış Değişikliğinin Temel Kuralını güncelleye-lim: <span style="font-style:italic;">Hemen</span> ödüllendirilen şey tekrarlanır. <span style="font-style:italic;">Hemen</span> cezalandırılan&#160;şeyden kaçınılır.</p>
<p>Hızlı haz tercihimiz başarıyla ilgili önemli bir gerçeği açığa çıkarmaktadır. Donanımımız nedeniyle pek çok insan, günü hızlı&#160;tatmin fırsatlarının peşinden koşarak geçirir. Daha az tercih&#160;edilen yol, gecikmiş haz yoludur. Ödülleri beklemeye razıysanız&#160;daha az rekabetle karşılaşır ve genellikle daha büyük karşılık&#160;alırsınız. Dedikleri gibi, sabreden mükâfatını alır.</p>
<p>Araştırmalar da tam olarak bunu ortaya koyuyor. Hazzı ertelemede daha iyi olan insanlar daha yüksek SAT (Akademik&#160;Yeterlilik Testi) puanları alıyor; daha az madde kullanımı, daha&#160;düşük obezite olasılığı, strese daha iyi tepkiler ve daha üstün sosyal beceriler sergiliyorlar. Hepimiz bunları kendi hayatlarımızda&#160;gördük. Televizyon seyretmeyi erteleyip ödevinizi yaptığınızda&#160;genellikle daha fazla şey öğrenir ve daha iyi notlar alırsınız.&#160;Marketten tatlı ya da cips almazsanız eve geldiğinizde genellikle</p>
<p>Bu aynı zamanda karar alma sürecimizi de yolundan saptırabilir. Beyin yakın bir tehdit gibi görünen ama aslında gerçekleşme olasılığı neredeyse&#160;sıfır olan her şeyin tehlikesini abartarak tahmin eder: azıcık türbülansta&#160;uçağınızın düşmesi, siz evde yalnızken eve hırsız girmesi, bindiğiniz otobüsün bir terörist tarafından havaya uçurulması gibi. Öte yandan, uzak bir&#160;tehdit gibi görünen ama çok olası olan şeyleri de hafife alır: sağlıksız besinler&#160;tüketmekten kaynaklı sürekli biriken yağ, masa başında oturmaktan kademeli olarak eriyen kaslarınız ve ortalığı toplamadığınız zaman dağınıklığın&#160;hayatınıza sinsi sinsi sokulması gibi.</p>
<p>daha sağlıklı şeyler yersiniz. Hemen hemen her alanda başarı, bir noktada, geç gelecek bir ödül uğruna yakın zamandaki bir&#160;ödülü yok saymanızı gerektiriyor.</p>
<p>Sorun şu: Gecikmiş hazzın akıllıca yaklaşım olduğunu çoğu insan biliyor. îyi alışkanlıkların getirilerini -sağlıklı, üretken ve&#160;huzurlu olmak gibi- onlar da istiyorlar. Ancak bu sonuçlar karar&#160;anında nadiren zihnin ön planında oluyor. Neyse ki kendinizi&#160;hazzı geciktirmek için eğitmeniz mümkün ama bunun için insan doğasına karşı değil, insan doğasıyla birlikte çalışmalısınız.&#160;Bunu yapmanın en iyi yolu da uzun vadede getirisi büyük olan&#160;alışkanlıklara biraz hızlı haz, uzun vadede getirisi büyük olmayan&#160;alışkanlıklara ise biraz hızlı acı eklemekten geçiyor.</p><h5><a id="bookmark5"></a><span style="font-weight:bold;">HIZLI HAZZI NASIL AVANTAJA ÇEVİREBİLİRSİNİZ</span></h5>
<p>Bir alışkanlığın yer edinmesinde en önemli şey başarılı hissetmektir - azıcık bile olsa. Başarı hissi, alışkanlığınızın karşılığını verdiğinin ve sarf ettiğiniz çabaya değdiğinin işaretidir.</p>
<p>Kusursuz bir dünyada iyi bir alışkanlığın ödülü, alışkanlığın kendisidir. Gerçek dünyada ise iyi alışkanlıklar sadece size bir&#160;şey sağladıktan sonra çabaya değdiklerini hissettirir. Başlangıçta her şey fedakârlıktan ibarettir. Spor salonuna birkaç kez&#160;gitmişsinizdir ama daha güçlü, daha formda ya da daha hızlı&#160;değilsinizdir; en azından gözle görülür anlamda. Egzersizi, egzersizin kendisinden keyif aldığınız için yapmak ancak birkaç&#160;ayın sonunda, birkaç kilo verdikten, kollarınız biraz sıkılaştıktan&#160;sonra kolaylaşır. Başlangıçta yoldan şaşmamak için bir nedene&#160;ihtiyaç duyarsınız. Hızlı ödüller bu yüzden gereklidir. Geciken&#160;ödüller arka planda birikirken heyecanınızı korurlar.</p>
<p>Hızlı ödülleri tartışırken burada bahsettiğimiz şey bir davranışın sonudur. Her tecrübenin bitişi hayati önem taşır çünkü bitişini diğer safhalarından daha fazla hatırlamaya meyilliyizdir.&#160;Alışkanlığınızın bitişinin tatmin edici olmasını istersiniz. En&#160;iyi yaklaşım, hızlı bir ödülü bir davranışın hızını artırmak için&#160;kullanma süreci olarak tanımlanabilecek pekiştirme yöntemidir.</p>
<p>5. Bölüm’de ele aldığımız alışkanlık istifleme, alışkanlığınızı,&#160;o alışkanlığa ne zaman başlamanız gerektiğini belirginleştiren&#160;yakın bir işarete bağlar. Pekiştirme ise alışkanlığınızı, o alışkanlığı tamamladığınız zaman size tatmin edici gelmesini sağlayan&#160;hızlı bir ödüle bağlar.</p>
<p>Hızlı pekiştirme <span style="font-style:italic;">kaçınma alışkanlıklarıyla</span>, yani son vermek istediğiniz davranışlarla baş ederken özellikle faydalı olabilir.&#160;“Gereksiz alışveriş yok,” ya da “Bu ay alkol almak yok,” türündeki&#160;alışkanlıklara bağlı kalmak zor olabilir çünkü <span style="font-style:italic;">happy hour</span> içkisini&#160;pas geçtiğinizde ya da o ayakkabıyı satın almadığınızda hiçbir&#160;şey olmaz. Her şeyden önce ortada bir eylem olmadığı zaman&#160;tatmin duymak zor olabilir. Tek yaptığınız baştan çıkarılmaya&#160;direnmektir ve bunun tatmin edici bir yanı olduğu söylenemez.</p>
<p>Buna bir çözüm, durumu tersine çevirmektir. Kaçınmayı görünür kılmalısınız. Bir birikim hesabı açın ve hesaba istediğiniz bir şeyin adını -mesela “Deri Ceket”- koyun. Kendinizi bir&#160;şeyi satın almaktan alıkoyabildiğiniz zaman o tutarı o hesaba&#160;aktarın. Sabah <span style="font-style:italic;">latte</span> nizi pas mı geçtiniz? Hesaba 5 dolar transfer&#160;edin. Bir ayı daha Netflix’siz mi geçireceksiniz? Hesaba 10 dolar&#160;aktarın. Kendiniz için bunu bir sadakat programı gibi düşünün.&#160;Kendinizi deri ceket için para biriktirirken görmenin yaratacağı&#160;hızlı ödül duygusu, mahrum kalma duygusundan çok daha iyi&#160;gelecektir. Hiçbir şey yapmamayı tatmin edici hale getireceksiniz.</p>
<p>Okuyucularımdan biri eşiyle birlikte benzer bir düzen kurmuş. Dışarıda yemek yemeye son verip birlikte daha fazla yemek</p>
<p>pişirmek istiyorlarmış. Birikim hesaplarının adını “Avrupa Seyahati” koymuşlar. Dışarıda yemek yemeyi her pas geçişlerinde hesaba 50 dolar aktarmışlar. Yıl sonunda biriken parayı seyahat&#160;için kullanmışlar.</p>
<p>Kimliğinizle çelişen kısa vadeli ödüller yerine kimliğinizi pekiştiren kısa vadeli ödülleri seçmenin önemli olduğunu belirtmekte fayda var. Kilo vermeye ya da daha fazla kitap okumaya çalışıyorsanız yeni bir ceket almakta sorun yok ama bütçe&#160;oluşturmaya ve para biriktirmeye çalışıyorsanız olmaz. Bunun&#160;yerine köpüklü bir banyo yapmak ya da bir yürüyüşe çıkmak&#160;kendinizi boş zamanla ödüllendirmenin iyi örnekleri olabilir,&#160;zira bu daha fazla özgürlük ve finansal bağımsızlık hedefinizle&#160;daha çok örtüşür. Benzer şekilde egzersiz için ödülünüz bir kâse&#160;dondurma yemekse birbiriyle çelişen kimlikler lehine oy kullanıyorsunuz demektir ve maç berabere sonuçlanır. Dondurma&#160;yerine ödülünüz aynı anda hem bir lüks hem de vücudunuzla&#160;ilgilenme yönünde kullanılmış bir oy niteliğinde bir masaj olabilir. Böylece kısa vadeli ödülünüz uzun vadede sağlıklı bir insan&#160;olma vizyonunuza da uygun düşer.</p>
<p>Zaman içinde daha iyi bir ruh hali, daha fazla enerji ve daha az stres gibi içsel ödüller etkilerini gösterir ve ikincil ödülün&#160;peşinde koşmayı daha az önemsersiniz. Kimliğin kendisi bir&#160;pekiştiriciye dönüşür. O alışkanlığı siz böyle bir insan olduğunuz&#160;için gerçekleştiriyorsunuzdur ve kendiniz olmak size iyi geliyordur. Bir alışkanlık, hayatınızın bir parçası haline geldikçe onu&#160;sürdürmek için dış teşviklere daha az ihtiyaç duyar hale gelirsiniz.&#160;Teşvikler bir alışkanlığı başlatabilir. Kimlik ise sürmesini sağlar.</p>
<p>Bu bir yana, kanıtların birikmesi ve yeni bir kimliğin ortaya çıkması zaman alır. Hızlı pekiştirme, siz uzun vadeli ödüllerin&#160;gelmesini beklerken kısa vadede motivasyonu korumaya yardımcı olur.</p>
<p>Özetle, bir alışkanlığın kalıcı olması için keyifli olması gerekir. Küçük pekiştiriciler -harika kokan bir sabun ya da tazeleyici nane aromasına sahip bir diş macunu veya birikim hesabınıza 50&#160;doların eklendiğini görmek- size bir alışkanlıktan keyif almak&#160;için ihtiyaç duyduğunuz hızlı hazzı sunabilir. Ve değişim keyifli&#160;olduğunda daha kolaydır.</p><h4><a id="bookmark6"></a>-Bölüm &#160;&#160;&#160;Özeti-</h4>
<p>■ &#160;&#160;&#160;4. Davranış Değişikliği Yasası, <span style="font-style:italic;">tatmin edici kılmaktır.</span></p>
<p>■ &#160;&#160;&#160;Tecrübe tatmin edici olduğunda davranışı tekrarlama&#160;olasılığımız artar.</p>
<p>■ &#160;&#160;&#160;İnsan beyni yakın ve hızlı ödülleri, geciken ödüllere&#160;yeğleyecek şekilde gelişmiştir.</p>
<p>» Davranış Değişikliğinin Temel Kuralı: <span style="font-style:italic;">Hemen ödüllendirilen şey tekrarlanır. Hemen cezalandırılan şeyden kaçınılır.</span></p>
<p>■ &#160;&#160;&#160;Bir alışkanlığın yer etmesi için azıcık bile olsa başarılı&#160;hissetmelisiniz.</p>
<p>■ &#160;&#160;&#160;Davranış değişikliğinin ilk üç yasası <span style="font-style:italic;">-görünür kılın</span>, <span style="font-style:italic;">cazip&#160;kılın</span> ve <span style="font-style:italic;">kolaylaştırın-</span> bir davranışın bu kez gerçekleştirilme ihtimalini artırır. Davranış değişikliğinin dördüncü&#160;yasası <span style="font-style:italic;">-tatmin edici kılın-</span> ise bir davranışın bir dahaki&#160;sefere de tekrarlanma ihtimalini artırır.</p><h3><a id="bookmark7"></a>İyi Alışkanlıklara Her Gün Nasıl Bağlı Kalınır</h3>
<p>1993 yılında Abbotsford, Kanada da bir banka, Trent Dyrsmid adında yirmi üç yaşındaki bir borsacıyı işe aldı. Abbotsford&#160;büyük iş anlaşmalarının çoğunun gerçekleştiği Vancouver ın&#160;gölgesine sıkışmış, nispeten küçük bir banliyöydü. Bankanın&#160;konumu ve Dyrsmid’in acemi olması göz önüne alındığında&#160;kimse ondan çok fazla şey beklemiyordu. Ancak basit bir gündelik alışkanlık sayesinde Dyrsmid çok hızlı ilerleme kaydetti.</p>
<p>Dyrsmid her sabah güne masasının üstündeki iki kavanozla başlıyordu. Birinde 120 ataş vardı. Diğeri boştu. Her gün masasının başına geçer geçmez telefonda bir satış görüşmesi&#160;yapıyordu. Hemen ardından dolu kavanozdan boş kavanoza bir&#160;ataş aktarıyordu ve süreç tekrar başlıyordu. Bana, “Her sabah bir&#160;kavanozda 120 ataşla işe başlıyordum ve hepsini ikinci kavanoza&#160;aktarana kadar telefon görüşmeleri yapmaya devam ediyordum,”&#160;diye anlattı.</p>
<p>On sekiz ay içinde Dyrsmid şirkete 5 milyon dolar getirir hale geldi. Yirmi dört yaşma geldiğinde yılda bugün 125.000</p>
<p>dolara denk olan 75.000 dolar kazanıyordu. Çok geçmeden başka bir şirkette altı haneli bir maaşla iş buldu.</p>
<p>Ben bu teknikten Ataş Tekniği olarak bahsetmeyi seviyorum ama seneler içinde bunu farklı şekillerde kullanan pek çok okuyucuya tanık oldum. Bir kadın her gün kitabı için bir sayfa&#160;yazdığı zaman bir kutudan diğerine bir saç tokası aktarıyordu.&#160;Bir başka adam tamamladığı her şınav setinden sonra bir kaptan&#160;diğerine bir bilye aktarıyordu.</p>
<p>İlerleme kaydetmek tatmin edicidir ve ataşları, saç tokalarım ya da bilyeleri başka yere aktarmak gibi görsel ölçüler ilerlemenizin bariz kanıtını oluşturur. Sonuç olarak davranışınızı pekiştirirler ve her türlü aktiviteye hızlı tatmin katarlar. Görsel ölçü&#160;pek çok biçimde olabilir: yiyecek günlükleri, egzersiz kayıtları,&#160;mağazalara ait her alışverişte işaretlenen ve işaretler belli bir&#160;adede ulaşınca ödül kazandıran sadakat kartları, bir yazılım&#160;indirirken ilerleme çubuğu, hatta bir kitaptaki sayfa numaraları.&#160;Ancak belki de ilerlemenizi ölçmenin en iyi yolu bir <span style="font-style:italic;">alışkanlık&#160;takipçisi</span> olacaktır.</p><h5><a id="bookmark8"></a><span style="font-weight:bold;">ALIŞKANLIKLARINIZI NASIL TAKİP EDEBİLİRSİNİZ</span></h5>
<p>Bir alışkanlık takipçisi, alışkanlığı gerçekleştirip gerçekleştirmediğinizi ölçmenin basit bir yoludur. En temel format, elinize bir takvim almak ve rutininize bağlı kaldığınız her günün üstünü çizmektir. Örneğin pazartesi, çarşamba ve cuma günleri&#160;meditasyon yapıyorsanız bu günlerin her biri bir <span style="font-style:italic;">X</span> alır. Zaman&#160;ilerledikçe takvim, alışkanlık akışınızın kaydına dönüşür.</p>
<p>Pek çok insan alışkanlıklarının kaydını tutmuştur ama belki de en ünlüleri Benjamin Franklin’dir. Franklin yirmi yaşından&#160;itibaren küçük defterini yanından hiç ayırmadı ve o defteri on</p>
<p>üç kişisel erdemin kaydını tutmak için kullandı. Liste, “Zaman kaybetme. Her zaman işe yarar bir şeyle meşgul ol,” ya da “Boş&#160;sohbetlerden uzak dur,” gibi hedefler içeriyordu. Ve her günün&#160;sonunda Franklin küçük defterini açıp ilerlemesini kaydediyordu.</p>
<p>Jerry Seinfeld’in de espri yazma akışını izlemek için bir alışkanlık takipçisi kullandığı söylenir. <span style="font-style:italic;">Comediarı</span> adlı belgeselde&#160;Seinfeld, amacının her gün espri yazma “zincirini hiç koparmamak” olduğunu anlatır. Başka bir deyişle, bir esprinin ne kadar&#160;iyi ya da ne kadar kötü olduğuna değil, ne kadar üretkenlik hissi&#160;yerdiğine odaklanmaktadır.</p>
<p>“Zinciri koparmamak” güçlü bir düsturdur. Satış amaçlı telefon görüşmelerinin zincirini koparmazsan başarılı bir iş inşa&#160;edersin. Egzersizlerin zincirini koparmazsan beklediğinden daha&#160;çabuk forma girersin. Her gün bir şeyler yaratma zincirini koparmazsan sonunda etkileyici bir portföye sahip olursun. Alışkanlıkların kaydını tutmak güçlüdür çünkü birden fazla Davranış&#160;Değişikliği Yasasına destek sağlar. Bir davranışı aynı anda hem&#160;görünür hem çekici hem tatmin edici kılar.</p>
<p>Şimdi hepsini tek tek masaya yatıralım.</p>
<p><span style="font-weight:bold;">1. Getiri: Alışkanlık takibi görünürdür.</span></p>
<p>Son eyleminizi kayda geçirmek bir sonrakini başlatabilecek bir tetiklenme yaratır. Alışkanlık takibi doğal olarak takviminizdeki&#160;bir dizi <span style="font-style:italic;">X</span> ya da yiyecek günlüğünüzdeki yemek listesi gibi görsel&#160;işaretler üretir. Takvime baktığınız ve akışı gördüğünüz zaman&#160;yeniden eyleme geçmeyi hatırlarsınız. Araştırmalar kilo vermek,&#160;sigarayı bırakmak ve kan basıncını düşürmek gibi hedeflerde&#160;kaydettikleri ilerlemeleri takip eden insanların sonuca ulaşma&#160;ihtimallerinin, takip etmeyenlere göre daha yüksek olduğunu&#160;göstermektedir. 1.600’den fazla insan üstünde yapılan bir ça-</p>
<p>lışma, günlük yiyecek tüketimlerinin kaydını tutan insanların tutmayanların iki katı kilo yerdiğini ortaya koydu. Sadece bir&#160;davranışı takip etme eylemi bile onu değiştirme arzusunu kı-vılcımlandırabilir.</p>
<p>Alışkanlık takibi dürüst olmanızı da sağlar. Çoğumuz kendi davranışlarımız konusunda çarpık bir görüşe sahibizdir. Aslında olandan daha iyi hareket ettiğimizi sanırız. Ölçüm kendi&#160;davranışımız konusundaki körlüğümüzü aşmamıza ve her gün&#160;aslında neler olduğunu fark etmemize olanak sağlar. Kavanozdaki ataşlara baktığınız anda ne kadar iş çıkardığınızı (ya da&#160;çıkarmadığınızı) hemen anlarsınız. Kanıt gözünüzün önünde&#160;olunca kendinize yalan söyleme ihtimaliniz azalır.</p>
<p><span style="font-weight:bold;">2. Getiri: Alışkanlık takibi çekicidir.</span></p>
<p>En etkili motivasyon, ilerlemedir. İlerleme kaydettiğimize dair bir işaret aldığımızda o yolda devam etmeye daha fazla motive&#160;oluruz. Alışkanlık takibi bu şekilde motivasyon üstünde bağımlılık etkisi yaratabilir. Her küçük galibiyet, arzunuzu besler.</p>
<p>Bu size kötü bir günde özellikle zor gelebilir. Moraliniz bozuk olduğunda çoktan kaydettiğiniz ilerlemeyi unutmak kolaylaşır.&#160;Ama alışkanlık takibi, çok çalışmanızın görsel kanıtını sunar; ne&#160;kadar yol katettiğinizi size hatırlatır. Ayrıca her sabah göreceğiniz&#160;boş kare, akışı bozarak ilerlemenizi kaybetmek istemeyeceğiniz&#160;için sizi işe başlamaya motive edebilir.</p>
<p><span style="font-weight:bold;">3. Getiri: Alışkanlık takibi tatmin edicidir.</span></p>
<p>Getirilerin en önemlisi budur. Takip etmek kendi başına bir ödüle dönüşebilir. Yapılacaklar listenizdeki bir maddenin üstünü</p>
<p>çizmek, egzersiz planınızdaki bir maddeyi tamamlamak ya da takvime bir <span style="font-style:italic;">X</span> koymak tatmin edicidir. Sonucunuzun -yatırım&#160;portföyünüzün boyutu, kitabınızın taslağının uzunluğu- büyümesini izlemek size iyi gelir ve iyi geldikçe alışkanlığı sürdürme&#160;olasılığınız artar.</p>
<p>Alışkanlık takibi gözünüzü toptan ayırmamanıza da yardım eder. Sonuçtan çok sürece odaklanırsınız. Karın kası yapmayı&#160;takıntıya dönüştürmek yerine akışı canlı tutmaya ve egzersizlerini atlamayan bir insana dönüşmeye çalışırsınız.</p>
<p>Özet olarak, alışkanlık takibi (1) size eyleme geçmeyi hatırlatacak görsel bir işaret yaratır, (2) kaydettiğiniz ilerlemeyi gördüğünüz ve onu kaybetmek istemeyeceğiniz için doğası&#160;gereği motive edicidir, (3) alışkanlığınız her başarılı tekrarını&#160;kaydettiğinizde size tatmin duygusu yaşatır. Dahası, dönüşmek&#160;istediğiniz insan lehine oy kullandığınızın görsel bir kanıtıdır.&#160;Bu kanıt çok keyifli bir hızlı ve içsel haz şeklidir.*</p>
<p>Alışkanlık izleme bu kadar faydalıysa benim bundan bahsetmek için neden bu kadar beklediğimi merak ediyor olabilirsiniz.</p>
<p>Bütün faydalarına rağmen bu konuyu şu ana kadar ertelememin bir nedeni vardı: Takip etme ve ölçme fikrine birçok insan direnir. Bu size yük gibi gelebilir çünkü sizi iki alışkanlığa birden zorlar: yerleştirmeye çalıştığınız alışkanlık ve&#160;onu izleme alışkanlığı. Zaten bir diyete uymak için çabalarken&#160;kalori saymak bela gibi gelebilir. Yapacak başka işleriniz varken&#160;satış görüşmelerinizi not etmek sıkıcı görünebilir. “Daha az&#160;yerim,” ya da “Daha çok çalışırım,” demek daha kolay gelir.&#160;Veya “Bunu yapmayı hatırlayacağım.” İnsanlar bana kaçınılmaz&#160;olarak, “Bir karar günlüğüm var ama keşke onu daha fazla&#160;kullansaydım,” gibi şeyler söylerler. Ya da “Egzersizlerimi bir</p>
<p>İlgili okuyucular atomichabits.com/tracker adresinde bir alışkanlık takibi şablonu bulabilirler.</p>
<p>hafta boyunca kaydettim ama sonra kaydetmeyi bıraktım.” Bunu ben de yaşadım. Bir keresinde kalorilerimi izlemek için&#160;bir yemek günlüğü açtım. Bunu <span style="font-style:italic;">tek bir</span> öğün yapmayı başardıktan sonra vazgeçtim.</p>
<p>Takip etmek herkese göre değildir ve bütün hayatınızı ölçmeye gerek yoktur. Ama sadece geçici olarak bile olsa hemen herkes bu stratejiden bir şekilde istifade edebilir.</p>
<p>Takip etmeyi kolaylaştırmak için ne yapabiliriz?</p>
<p>Öncellikle mümkün olan her durumda ölçüm otomatikleş-melidir. Bilmeden ne çok şeyin takibini yaptığınızı bilseydiniz muhtemelen çok şaşırırdınız. Kredi kartı ekstreniz dışarıda ne&#160;kadar sık yemek yediğinizin kaydını tutar. Akıllı bilekliğiniz&#160;kaç adım attığınızı ve ne kadar uyuduğunuzu kayıt altına alır.&#160;Takviminiz her yıl kaç yeni yere seyahat ettiğinizi kaydeder.&#160;Veriyi nereden alacağınızı bildiğinizde, takviminize onu haftada&#160;ya da ayda bir gözden geçirmek için not düşmeniz her gün takip&#160;etmekten daha pratik gelecektir.</p>
<p>İkinci olarak, manuel takip sadece en önemli alışkanlıklarınızla kısıtlı olmalıdır. Bir alışkanlığı sürekli takip etmek, on alışkanlığı arada bir takip etmekten daha iyidir.</p>
<p>Son olarak her ölçümü alışkanlığın oluşmasından hemen sonra kaydedin. Davranışın tamamlanması, kâğıda dökme işaretidir. Bu yaklaşım, 5. Bölüm’de bahsettiğimiz alışkanlık istifleme&#160;yöntemini alışkanlık takibiyle birleştirmenize izin verir.</p>
<p>Alışkanlık istifleme + alışkanlık takibi formülü şudur:</p>
<p>[MEVCUT ALIŞKANLIKTAN] sonra [ALIŞKANLIĞIMIN TAKİBİNİ YAPACAĞIM].</p>
<p>■ Bir satış görüşmesinden sonra telefonu kapatınca bir ataşı diğer kutuya geçireceğim.</p>
<p>» Spor salonunda her egzersiz serisini tamamladıktan sonra bunu egzersiz günlüğüme kaydedeceğim.</p>
<p>■ Tabağımı bulaşık makinesine kaldırdıktan sonra, yediklerimi bir kâğıda yazacağım.</p>
<p>Bu taktikler alışkanlıklarınızın takibini kolaylaştırabilir. Davranışınızı kaydetmekten keyif alan biri olmasanız bile birkaç haftalık ölçümün çok aydınlatıcı olduğunu göreceğinizi düşünüyorum. Vaktinizi <span style="font-style:italic;">aslında</span> nasıl geçirdiğimizi görmek her&#160;zaman ilginçtir.</p>
<p>Öte yandan her alışkanlık akışı bir noktada son bulur. Ve tek bir ölçümden daha önemli olan, alışkanlıklarınızın raydan&#160;çıkacağı zaman için iyi bir planınızın olmasıdır.</p><h5><a id="bookmark9"></a><span style="font-weight:bold;">ALIŞKANLIKLARINIZ ÇÖKTÜĞÜ ZAMAN NASIL HIZLICA TOPARLANABİLİRSİNİZ</span></h5>
<p>Alışkanlıklarınız konusunda ne kadar tutarlı olursanız olun, hayatın sizi bir noktada kesintiye uğratması kaçınılmazdır.&#160;Kusursuzluk mümkün değildir. Çok geçmeden bir acil durum&#160;ortaya çıkar. Hastalanırsınız, iş için seyahat etmeniz gerekir ya&#160;da ailenizin onlara vakit ayırmanıza ihtiyacı olur.</p>
<p>Bu ne zaman başıma gelse kendime basit bir kuralı hatırlatmaya çalışırım: Asla iki kez atlama.</p>
<p>Bir şeyi bir gün atlarsam mümkün olan en kısa sürede ona geri dönmeye çalışırım. Bir egzersizi kaçırmak olabilir ama üst&#160;üste iki kez kaçırmam. Belki bir pizzanın tamamını yerim ama&#160;peşine sağlıklı bir öğün katarım. Kusursuz olamam fakat ikinci&#160;bir sapmadan kaçınabilirim. Bir akış son bulduğunda bir sonrakini başlatırım.</p>
<p>Sizi mahveden hiçbir zaman ilk hata değildir, onu takip eden tekrarlı hatalar sarmalıdır. Bir şeyi bir kez kaçırmak kazadır. İki&#160;kez kaçırmak ise yeni bir alışkanlığın başlangıcıdır.</p>
<p>Bu, kazananlar ve kaybedenler arasındaki ayırt edici bir özelliktir. Herkesin bir kötü performansı, bir kötü egzersiz denemesi ya da işte kötü bir günü olabilir. Ama başarılı insanlar&#160;çuvalladıkları zaman çok çabuk toparlanırlar. Bir alışkanlığın&#160;kırılması, o alışkanlık hızlı bir şekilde tekrar toparlandığında&#160;çok da önemli olmaz.</p>
<p>Bu prensibi çok önemsediğim için bir alışkanlığı istediğim kadar iyi ya da tam anlamıyla gerçekleştiremediğim zamanlarda&#160;bile ona bağlı kalıyorum. Sıklıkla alışkanlıklarımız konusunda&#160;ya hep ya hiç döngüsüne düşeriz. Sorun tökezlemek değildir;&#160;sorun, bir şeyi kusursuz yapamayacaksınız hiç yapmamanız&#160;gerektiğini düşünmektir.</p>
<p>Kötü (ya da yoğun) günlerinizde bile alışkanlığı gerçekleştirmek için adım atmanın ne kadar değerli olduğunun farkında değilsiniz. Kayıp günler size başarılı günlerin yardımcı olduğundan daha fazla zarar verir. 100 dolarla başlarsanız yüzde&#160;50’lik bir kazanç sizi 150 dolara ulaştırır. Ama 100 dolara geri&#160;dönmeniz için yüzde 33’lük bir kayıp yeterlidir. Başka bir deyişle, yüzde 33’lük bir kayıptan kaçınmak da en az yüzde 50’lik&#160;bir kazanç sağlamak kadar değerlidir. Charlie Munger’ın dediği&#160;gibi, “Birleştirmenin birinci kuralı: Onu hiçbir zaman gereksiz&#160;yere kesintiye uğratmayın.”</p>
<p>İşte bu yüzden “kötü” egzersizler genellikle en önemli olanlardır. Miskin günler ve kötü egzersiz girişimleri önceki&#160;iyi günlerde topladığınız birleşik kazançları korur. Tek bir şey&#160;-on <span style="font-style:italic;">squat,</span> beş zıplama, bir mekik, herhangi bir şey- yapmak&#160;bile büyük bir şeydir. Sıfır çekmeyin. Kayıpların birleşik kazançlarınızı kemirmesine izin vermeyin.</p>
<p>Dahası, mesele her zaman egzersiz sırasında ne olduğu değildir. Mesele, egzersizlerini kaçırmayan bir insan olmaktır.&#160;İyi hissederken spor yapmak kolaydır ama içinizden gelmediği&#160;zamanlarda da, umduğunuzdan daha azını bile yapsanız orada&#160;olmak çok önemlidir. Spor salonuna beş dakikalığına gitmek performansınızı iyileştirmeyebilir ama kimliğinizi yeniden onaylar.</p>
<p>Davranış değişikliğinin ya hep ya hiç döngüsü alışkanlıklarınızı raydan çıkarabilecek gizli tuzaklardan sadece biridir. Bir diğer potansiyel tehlike de, özellikle bir alışkanlık takipçisi&#160;kullanıyorsanız, yanlış şeyi ölçmektir.</p><h5><a id="bookmark10"></a><span style="font-weight:bold;">BİR ALIŞKANLIĞIN NE ZAMAN İZLENECEĞİNİ (VE NE ZAMAN İZLENMEYECEĞİNİ) BİLMEK</span></h5>
<p>Diyelim ki bir restoran işletiyorsunuz ve şefinizin iyi iş çıkarıp çıkarmadığını bilmek istiyorsunuz. Başarıyı takip etmenin bir&#160;yolu, her gün kaç müşterinin yemek ücreti ödediğini takip etmektir. Daha fazla müşteri geliyorsa yemekleriniz iyi demektir.&#160;Daha az müşteri geliyorsa bir sorun olmalı.</p>
<p>Ancak bu tek ölçü -günlük gelir- size aslında olanların sadece bir kısmı hakkında fikir verir. Birinin yemek için para&#160;ödemiş olması ondan keyif aldığı anlamına gelmez. Hoşnutsuz&#160;müşterilerin bile hesap ödemeden gitmesi pek olası değildir.&#160;Aslında sadece geliri ölçüyorsanız yemekler kötüye gidiyor ve siz&#160;pazarlama, indirimler ya da başka metotlarla açığı telafi ediyor&#160;olabilirsiniz. Bunun yerine kaç müşterinin yemeğini <span style="font-style:italic;">bitirdiğini&#160;</span>ya da kaç müşterinin cömert bir bahşiş bıraktığını takip etmek&#160;daha verimli olabilir.</p>
<p>Belli bir davranışı takip altına almanın karanlık yanı, davranışın arkasındaki amaç yerine sayıya güdümlenebilmemizdir. Başarınız üç aylık kazançlarınızla ölçülüyorsa üç aylık kazancınız</p>
<p>için satışı, geliri ve muhasebeyi optimize edersiniz. Başarınız tartıda daha küçük bir sayıyla ölçülüyorsa, şok diyetler, meyVe ve&#160;sebze sularıyla arınma ve zayıflama hapları anlamına gelse bile&#160;tartıda daha düşük bir sayıya ulaşmak için bütün şartları zorlarsınız. İnsan zihni, oynanan her türlü oyunda “kazanmak” ister.</p>
<p>Bu gizli tuzak, hayatın pek çok alanında mevcuttur. Anlamlı işler çıkarmak yerine uzun saatler çalışmaya odaklanırız. On&#160;bin adım atmaya sağlıklı olmaktan daha fazla önem veririz.&#160;Öğrenmeyi, merakı ve eleştirel düşünmeyi vurgulamak yerine&#160;standart testler için bir şeyler öğretiriz. Kısacası ölçtüğümüz şeye&#160;göre optimize ederiz. Yanlış ölçümü seçtiğimiz zaman yanlış&#160;davranışı elde ederiz.</p>
<p>Buna Goodhart Yasası denir. Adını ekonomist Charles Goo-dhart’tan alan prensip, “Bir ölçüm hedefin kendisine dönüştüğü zaman iyi bir ölçüm olmaktan çıkar,” şeklindedir. Ölçüm sizi&#160;tükettiği zaman değil, sadece size rehberlik ettiği ve daha büyük&#160;resme bağlam kattığı zaman faydalıdır. Her sayı toplam sistemin&#160;içinde bir geri bildirim kırıntısından ibarettir.</p>
<p>Veri güdümlü dünyamızda rakamlara gereğinden fazla değer vermeye ve kısa ömürlü, yumuşak ve niteliğe dökülmesi zor olan&#160;her şeyi hafife almaya meyilliyiz. Ölçebileceğimiz faktörlerin&#160;var olan tek faktörler olduğu yanılgısını taşıyoruz. Ama bir şeyi&#160;ölçebiliyor olmanız onun en önemli şey olduğu anlamına gelmez. Tıpkı bir şeyi <span style="font-style:italic;">ölçemiyor</span> olmanızın o şeyin önemli olmadığı&#160;anlamına gelmediği gibi.</p>
<p>Demek istediğim şu: Alışkanlık takibini yerinde tutmak çok önemlidir. Bir alışkanlığı kaydetmek ve ilerlemenizi takip&#160;etmek tatmin edici gelebilir ama önemli olan tek şey ölçüm&#160;değildir. Dahası, ilerlemeyi ölçmenin daha pek çok yolu var ve&#160;bazen odağınızı bambaşka bir şeye kaydırmak faydalı olabilir.</p>
<p>İşte bu nedenle kilo kaybında <span style="font-style:italic;">tartısız zaferler</span> etkili olabilir. Tartıdaki sayı inatçı olabilir ama siz sadece o sayıya odaklanırsanız motivasyonunuz çöker. Fakat cildinizin güzelleştiğini, daha&#160;erken uyandığınızı ya da cinsel isteğinizin canlandığını fark&#160;edebilirsiniz. Bütün bunların hepsi ilerlemenizi takip etmenin&#160;geçerli yollarıdır. Tartıdaki sayı sizi motive etmiyorsa, belki de&#160;farklı -size daha fazla ilerleme sinyali veren- bir ölçüme odaklanmanın zamanıdır.</p>
<p>İlerlemenizi nasıl ölçerseniz ölçün, alışkanlık takibi alışkanlıklarınızı daha tatmin edici kılmanın basit bir yolunu sunar. Her ölçüm doğru yönde ilerlediğinize dair bir kanıt ve iyi yapılmış&#160;bir işin hızlı haz anını sunar.</p><h4><a id="bookmark11"></a>-Bölüm &#160;&#160;&#160;Özeti-</h4>
<p>w En tatmin edici duygulardan biri ilerleme kaydetme duygusudur.</p>
<p>m Alışkanlık takipçisi bir alışkanlığı gerçekleştirip gerçekleştirmediğinizi ölçmenin -bir takvime <span style="font-style:italic;">X</span> işareti koymak gibi- basit bir yoludur.</p>
<p>ii Alışkanlık takipçileri ve diğer görsel ölçme biçimleri, ilerlemenizin net kanıtlarını sağlayarak alışkanlıklarınızı&#160;tatmin edici kılabilir.</p>
<p>® Zinciri koparmayın. Alışkanlık akışınızı canlı tutmaya gayret edin.</p>
<p><span style="font-variant:small-caps;">m Alışkanlığınızı asla iki kez atlamayın. Bir gün atlarsanız mümkün olduğunca hızlı bir şekilde eski düzene dönmeye&#160;çalışın.</span></p>
<p>« Bir şeyi ölçebiliyor olmanız onun en önemli şey olduğu anlamına gelmez.</p>
<p><a id="bookmark3"><sup><a href="#footnote1">1</a></sup></a></p>
<p> Gecikmiş getiri ortamına kayma on bin yıl önce, çiftçilerin aylar sonraki bir hasadın beklentisiyle tohum ekmeye başlaması sonucu tarımın ortaya&#160;çıkmasıyla başladı. Ancak hayatlarımızın gecikmiş getiri tercihleriyle -kariyer&#160;planlama, emeklilik planlama, tatil planlama ve takvimlerimizde işaretli&#160;diğer her şey- dolması son birkaç yüzyılda gerçekleşti.</p>
<p><a id="bookmark4"><sup><a href="#footnote2">2</a></sup></a></p>
<p> Zaman tutarsızlığı, <span style="font-weight:bold;font-style:italic;">hiperbolik indirgeme</span> olarak da anılır.</p>
</body>
</html>