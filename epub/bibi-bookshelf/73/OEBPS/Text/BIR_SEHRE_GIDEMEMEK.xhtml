<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>BIR_SEHRE_GIDEMEMEK.xhtml</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">@page {
  margin-bottom: 10pt;
  margin-top: 10pt;
  }
@font-face {
  font-family: Gill Sans;
  font-style: normal;
  font-weight: normal;
  src: url(../Fonts/GillSans0001.ttc);
  }</style>
</head>

<body class="calibre">
  <div class="generated-style" id="bir-sehre-gidememek">
    <div class="calibre2" id="calibre_pb_0"></div>

    <h1 class="bolum-ad-alta-yak-n" id="toc-anchor" xml:lang="tr"><span class="bolum-ad">Dokuzuncu baskıya önsöz</span></h1>

    <p class="duz-yaz-ilk-paragraf" xml:lang="tr"><span class="duz-yaz">Elinizde tuttuğunuz bu kitap, zamanın akışında birçok insan için, deyiş yerindeyse bir başucu kitabı oldu. Gerçeği bu kitabı böyle görenlerden ve yaşayanlardan öğrendim. Duyduklarım bana güç veriyor, bir yerlerde birileriyle buluşabildiğimi söyletiyor. Böyle bir yere elbette inanmıştım. Ancak inancım, ne gizleyeyim, gücünü biraz da hayallerden alıyordu. Şimdiyse hayalim başkalarına da ulaşabilmek... Kitabın ilk beş baskısı Afa Yayınları, onu izleyen üç baskısıysa Remzi Kitabevi tarafından yapıldı. Bu buluşmalarda onların da görmezlikten gelemeyeceğim rolleri vardı hiç kuşku yok ki. Kendilerine bu vesileyle teşekkürü bir borç biliyorum.</span></p>

    <p class="duz-yaz1" xml:lang="tr"><span class="duz-yaz">Şimdi Doğan Kitap’la yeni bir yola çıkmış bulunuyoruz. Umut yenileniyor. Yolun başka duraklarında bekleyenlerin, seslerini bir şekilde duyurabileceklerine inanmak istiyorum yine. Tıpkı başlangıçta olduğu gibi... Kendimi samimiyetime ve yalan söylemediğime ancak böyle ikna edebilirim...</span></p>

    <p class="dar-paragraf" xml:lang="tr"><span class="italik-yaz">Önce bir gezgin oluşum vardı o dil dünyasının tarihinde... Sözcükler, bir metni, giderek bir yaşantıyı yeniden kurmak ya da umarsızca anlamlandırmak gibisinden meseleler hiç durmaksızın kafamı karıştırırdı. Sonra yabancı bir kentte soğuk, güneşli bir öğle sonrasıydı. Tereyağlı ekmeklerimizle sebze çorbası içmiştik hatırlıyorum; ben bundan hiç hoşlanmamıştım. Odada bir tütsü kokusu vardı sonra, şehrin uzağında bir çiftlik evindeydik, bir sarhoşluğun ertesi olmalıydı ve ben sabah ayazında uzun uzadıya gezinmiş, bir çıkmazı kendimle paylaşmaya çalışmıştım. Kapanmayan bir yaranın şarkısını söylüyordu Léo Ferré. Odun sobasının alevine bakmıştık sonra, ayrılığımıza elimizden geldiğince ısınmaya çalışmıştık. Neden sonra “Bir uzaklaşma, bir küçücük parantezi sessiz sedasız yaşama arzusu bu” demiştim kendi kendime. Nereden nereye diyebilirdiniz. Ama gözlerimin önündeydi işte. Turgut Uyar gene sarhoştu örneğin, bastonuna dayanarak yürüyordu ve “Bana yol vermemelisiniz, bana yardım etmenize gerek yok” diyordu. Öylesine uzak, öylesine imkânsızdı ki, artık dünyanın en güzel Arabistan’ı. Edip Cansever gelmemişti o akşam. Bir olasılıkla Krepen Pasajı’nda Ruhi Bey’i arıyordu.</span></p>

    <p class="dar-paragraf1" xml:lang="tr"><span class="italik-yaz">Tezer Özlü’yü sözcüklerinden tanıyordum, onun gibi bir sevgilim olmamıştı. Durup dururken hep bir yan çizme, hep bir anlatamama kaygısı vardır diyordum. Ve ben bunu yalnızca kendime söylüyordum. O hikâyeyi senden sonra düşünmek meseleydi bu yüzden de, enikonu yürekli olmayı, biraz da kendi çıkmazının ayrımına yeniden varmayı gerektirirdi. Vazgeçtim bu durumda, anlatamadım.</span></p>

    <p class="dar-paragraf1" xml:lang="tr"><span class="italik-yaz">O uzak kentte bıraktıklarımın tarihine belki de hiç ulaşamayacaktım. Bir eski düşün peşinden koşmak, şarkıları, dizeleri, kovulmuşlukları, tükenmişlikleri, tüm küskünlükleri, oyalanmaları ve anlatamamaları yaşamak meseleydi çünkü, şimdi bunu da söylemeliyim. Sonra tuttum, İstanbul’da bir deniz manzarası düşündüm. “Ben bu denizi anlatabilirim” dedim, anlatamadım. Oysa denizi hep sevmiştim, hep bir yerlere gitmek istemiştim. Durdum, düşündüm. Seneler sonra bir plakta Léo Ferré aynı şarkıyı söylüyordu. Aynı şarkıyı mı? Durdum, düşündüm. Vazgeçtim, anlatamazdım...</span></p>

    <p class="dar-paragraf-aral-kl" xml:lang="tr"><span class="duyuru-ba-l-k">ŞEHİR</span></p>

    <p class="dar-paragraf-yak-n-sat-rlar" xml:lang="tr"><span class="dar-paragraf-italik">“Bir başka ülkeye, bir başka denize giderim” dedin,</span></p>

    <p class="dar-paragraf-yak-n-sat-rlar" xml:lang="tr"><span class="dar-paragraf-italik">“bundan daha iyi bir başka şehir bulunur elbet.</span></p>

    <p class="dar-paragraf-yak-n-sat-rlar" xml:lang="tr"><span class="dar-paragraf-italik">Her çabam kaderin olumsuz bir yargısıyla karşı karşıya;</span></p>

    <p class="dar-paragraf-yak-n-sat-rlar" xml:lang="tr"><span class="dar-paragraf-italik">–bir ceset gibi– gömülü kalbim.</span></p>

    <p class="dar-paragraf-yak-n-sat-rlar" xml:lang="tr"><span class="dar-paragraf-italik">Aklım daha ne kadar kalacak bu çorak ülkede?</span></p>

    <p class="dar-paragraf-yak-n-sat-rlar" xml:lang="tr"><span class="dar-paragraf-italik">Yüzümü nereye çevirsem, nereye baksam,</span></p>

    <p class="dar-paragraf-yak-n-sat-rlar" xml:lang="tr"><span class="dar-paragraf-italik">kara yıkıntılarını görüyorum ömrümün,</span></p>

    <p class="dar-paragraf-yak-n-sat-rlar" xml:lang="tr"><span class="dar-paragraf-italik">boşuna bunca yıl tükettiğim bu ülkede.”</span></p>

    <p class="dar-paragraf-yak-n-sat-rlar" xml:lang="tr"><span class="dar-paragraf-italik">Yeni bir ülke bulamazsın, başka bir deniz bulamazsın.</span></p>

    <p class="dar-paragraf-yak-n-sat-rlar" xml:lang="tr"><span class="dar-paragraf-italik">Bu şehir arkandan gelecektir. Sen gene aynı sokaklarda</span></p>

    <p class="dar-paragraf-yak-n-sat-rlar" xml:lang="tr"><span class="dar-paragraf-italik">dolaşacaksın. Aynı mahallede kocayacaksın;</span></p>

    <p class="dar-paragraf-yak-n-sat-rlar" xml:lang="tr"><span class="dar-paragraf-italik">aynı evlerde kır düşecek saçlarına.</span></p>

    <p class="dar-paragraf-yak-n-sat-rlar" xml:lang="tr"><span class="dar-paragraf-italik">Dönüp dolaşıp bu şehre geleceksin sonunda. Başka bir şey umma –</span></p>

    <p class="dar-paragraf-yak-n-sat-rlar" xml:lang="tr"><span class="dar-paragraf-italik">Ömrünü nasıl tükettiysen burada, bu köşecikte,</span></p>

    <p class="dar-paragraf1" xml:lang="tr"><span class="dar-paragraf-italik">Öyle tükettin demektir bütün yeryüzünde de.</span></p>

    <p class="x-iir-d-rtl-k-genel-tab" xml:lang="tr"><span class="dar-parag-alt-sagdan-blok-isim">Konstantinos Kavafis</span></p>

    <p class="x-iir-d-rtl-k-genel-tab-son" xml:lang="tr"><span class="dar-parag-alt-sagdan-blok-isim">Çeviren: Cevat Çapan</span></p>
  </div>
</body>
</html>