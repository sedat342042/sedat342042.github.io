<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>BIR_SEHRE_GIDEMEMEK-1.xhtml</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">@page {
  margin-bottom: 10pt;
  margin-top: 10pt;
  }
@font-face {
  font-family: Gill Sans;
  font-style: normal;
  font-weight: normal;
  src: url(../Fonts/GillSans0001.ttc);
  }</style>
</head>

<body class="calibre">
  <div class="generated-style" id="bir-sehre-gidememek">
    <div class="calibre2" id="calibre_pb_0"></div>

    <h1 class="bolum-ad-alta-yak-n" id="toc-anchor" xml:lang="tr"><span class="bolum-ad">Bir Şehre Gidememek</span></h1>

    <p class="duyuru-ba-l-k1" xml:lang="tr"><span class="duyuru">İstanbul, 1988-1989</span></p>

    <p class="duz-yaz-ilk-paragraf" xml:lang="tr"><span class="duz-yaz">Cinsel sorunlardan, rezil sarhoşluklardan, yalnızlıklardan ve tüm düzensizliklerden kurtulabilmek için bir kadınla yaşamayı olası bir çözüm olarak görebilen şahane uyumsuzların büyük bir kendi kendini kandırma çabası gösterdiği dünyamızda, kimi ayrıntıların değil anlatılmaya, yaşanmaya bile değer bulunamayacağını çok iyi biliyorum. Ama aradan sekiz yıl geçtiği, bir baltaya sap olamamanın erdemine inanmaya nedense devam ettiğim ve onca çözümsüzlüğü, duygularımın muhalefetine karşın sineye çekmek zorunda olduğum halde, Gracinda’yı hâlâ hatırlayabiliyor ve kafama üşüşen bin bir çağrışımla birlikte olası bir yazının gündeminde tutabiliyorum. Sonuçta her şey müzmin bir çaresizlikten kaynaklanıyor olabilir. Dileyenler buna bir küçük yalan da diyebilirler ve böylesi bir yargıya, inanın ben hiç içerleyemem. Yalanın insan ilişkilerinde ve yazıya dönüşme sancısını taşıyabilecek her yaşantıda sapına kadar geçerli olabileceğine yürekten inanıyorum çünkü. Ama ben gene de insanları çeşitli yollardan etkileme çabasının bir eksikliğin dile getirilişi olduğu gerçeğini bir türlü ayrımsayamayanların rahatlıkla başvurabileceği bir yöntemden medet umarak, o günlerin de, Gracinda’yla yaşadıklarımın da unutulmazlığından dem vurmak ve böyle bir serüvenin, biraz sürekli yenilenen duygusal bakirliğim, biraz da hiçbir zaman kurtulamayacağıma inandığım “saflığım”la çok yakından ilintili olduğunu söylemek istiyorum. Bir diğer deyişle birçok insanın hayatında unutamadığı ve belki de hiçbir zaman unutamayacağı ilişkiler vardır düşüncesi, geçmişe yapılacak kimi yolculukların göze alınmasına rahatlıkla zemin hazırlayabiliyor. Bütün bunlara bir de, iyi ki o günleri yaşadım, diyebilmenin hüznünü ve burukluğunu da ekleyebilmeli. Ama böyle başlangıçlarda temkini her şeye karşın elden bırakmamak gerekiyor. Çünkü göze alınan yolculukların biçimi ve niteliği ile benzeri girişimlerin sonuçları ne yazık ki hiçbir şeyi değiştiremiyor. Çünkü kısa bir hayalden sonra dönülen yer hep aynı çıkmaz ve zorunluluk olabilir. Bir insanla birlikte yaşanıyorsa ve o insana karşı hiç olmazsa görünüşü kurtarabilecek kadar dürüst olunabilmişse iş kolay. Geçmişte yaşanan ve bir kez daha göze alınamayacağı bilinen bir serüvenden söz etmek, için için duyulan bir zevk, hatta bir küçük övünçtür öyle zamanlarda. O insana kimi duygular açılamamış, diyelim bir evlilikte, olaylara paralel bakma alışkanlığı edinilmiş ve bu bir yaşama gereği olarak kabul edilmişse durumun biraz zorlaşacağı düşünülebilir. Ama böylesi insanların kıt zekâlarını basit yalanlara çok iyi çalıştırabilecekleri de görülmüştür. İşte o zamanlarda gönüllü bir suskunluk için, baş ağrısı, yorgunluk, ödeme güçlüğü, toplumsal eşitsizlikler ya da taksi şoförlerinin küstahlığı gibisinden neden ve açıklamalar, yaşadığımız yakanın çağdaşlık müsveddesi erkekleri tarafından rahatlıkla bulunabilir. Kadınlara gelince, onların nasıl olsa sürekli olarak sığınabilecekleri aylık rahatsızlıkları var. Bir üçüncü seçenekse yalnızlıktır. Yani yenilgiler dizisi devam etmektedir ve en mühimi bir evde tek başına çamaşır ve bulaşık yıkama ile kimi sökükleri dikme konusunda çok özel beceriler geliştirilmiştir. İşte böyle durumlarda gerçekten yapayalnızsanız ve hiç istemediğiniz halde kimi anılar ile pişmanlıklar tarafından kovalanıyorsanız, işiniz bir hayli zor demektir. Ama bu durumda bile iki ayrı seçeneğin varlığından söz edilebilir: ya içki şişesiyle kadeh tokuşturup zom olmak ve belli bir içki yükünden sonra kendini dünyanın en deneyimli ve görmüş geçirmiş erkeklerinden biri olarak görebilmek ya da eski dostlara kimi sitemleri de göze alarak geceyarıları telefon etmeyi göze alabilmek. Geçmişte insan ilişkilerinden az çok denkleştirebildiğiniz o küçük sermayeden yiyebilmeniz beklenebilir o halde. Bir zamanlar bir çeşit ödün verme gibi gördüğünüz davranışlara artık hafiften gülümseyerek yaklaşırsınız: bir merhaba ya da bir nasılsın sorusu, sizi sanki hep aynı insana götürür. O hep durmaksızın değişebilme isteğinin nedeni nedir? Ya da aslında hiçbir şey değişmemiştir de yıllara ve insanlara karşın hep aynı yerde mi kalırsınız?.. Sorgulamalar ile tehlikeli kurcamalamalar işte böyle, birbiri ardına gider gelir. Gece olmuştur bir kez daha. Hayat isteseniz de istemeseniz de birçok insan için sorumsuzlukları ve sevinçleriyle devam edebilmektedir. Gerisini, diş sancısının dışında başka sancıları da sık sık yaşama olanağı bulmuş olanların rahatlıkla anlayabileceği inancındayım.</span></p>

    <p class="duz-yaz1" xml:lang="tr"><span class="duz-yaz">Geceler ve çağrıştırdıkları, evet. Gracinda’yla bugüne çok değişik bir yoldan gelmiş olabileceğimi şimdi bir kez daha ayrımsıyorum. Görünürde çok şey değişebiliyor, seçeneklerse durmaksızın çoğaltılıyordu. Bir düş vardı örneğin, hayalini yıllar yılı içimde geliştirdiğim o şehre hiç beklemediğim bir anda gidebilecek gibiydim. İşin içinde birkaç kırmızı, birkaç tanıdık ses ve anlayamadığım garip görüntüler vardı. Rio yıllar sonra karşımda uzanacaktı...</span></p>

    <p class="duz-yaz1" xml:lang="tr"><span class="duz-yaz">“Döneceğini biliyordum” demişti Gracinda, “çünkü bu şehre gelecektin istesen de istemesen de... Beni bir kez daha görme hasreti yıllarca peşini kovalayacaktı.”</span></p>

    <p class="duz-yaz1" xml:lang="tr"><span class="duz-yaz">Uzak bir geçmişi göz ardı edilemeyecek değişikliklerle bugüne getirebilen bir rüyanın unutulmaz kılınması için yeterli bir başlangıç olabilirdi bu, biliyorum. Gerisi, kaleme dökülmüş, büyük bir olasılıkla değişmiş ama yaşanırlığını şöyle ya da böyle sürdürebilen Gracinda’nın sesiydi: “Kollarımı açmıştım sana... Bana doğru koşuyordun. Yeni hikâyelerle geliyor gibiydik birbirimize. Çünkü yıllar geçti aradan. Umudu, hüznü ve değişen mevsimleri yaşadık. Bambaşka iklimlerde bambaşka insanların olduk. Bir bakışta, bir gülüşte ya da bir gece boyunca yaşamak istediğimiz ve bulduğumuzu sandığımız sevdaları yaşadık. Ama ayrılık hep yaşanacaktı ve sonuç ne olursa olsun hiçbir zaman bitmeyecekti bir insana yolculuğumuz. Hiç kimseyle paylaşamayacağın bu uzun ve tehlikeli hayale biraz da bu yüzden çıkacaktın. Uzun yıllar geçti aradan, bak bu sihirli cümleyi bir kez daha yineliyorum. İşte şimdi yeniden paylaşabiliriz o anlatılamayacak suskunluğumuzu, buruk bir gülümsemeyle birbirimize yeniden bakabiliriz. Çünkü kimi tutkular sapına kadar yaşanabildiğinde, bir başkasında hep bir şeyler bırakılır. Örneğin bir günbatımının beklenmedik bir anda hatırlanabiliyor olması: bir bakıştan anlayabileceğimiz çok şey vardır artık. Bana duymuş olabileceğin hasreti anlayabiliyorum örneğin, bu rüyanın er ya da geç bir metne dönüşeceğini sezinleyebiliyorum, eğer hâlâ yazıyorsan. O günlerde hayattan beklediğimiz çok şey vardı. ‘Belki de’ demiştin, ‘belki de günün birinde bir geriye dönüşün hikâyesini anlatırım.’ Ayrılık anının eninde sonunda gelip çatacağını her ikimiz de çok iyi biliyorduk çünkü. Bir gün her şey bitmiş gibi görünecek ve biz bu ilişkiyi sürekli olarak bambaşka insanlara taşıyacaktık. Şimdilerde Rio’da sonbaharı karşılıyoruz. Bu gece o günlerde olduğu gibi gündoğumuna kadar uyumayacağız. Evimin balkonunda Copacabana’nın çok uzağındayız. Léo Ferré yıllar öncesindeki gibi için için kanayan bir yaranın şarkısını söyleyecek. Sonrasınıysa hiç düşünmeyelim...”</span></p>

    <p class="duz-yaz1" xml:lang="tr"><span class="duz-yaz">Bu satırları tesadüfen okuyabilecek bir meraklının, bir sevgiliye böylesine bir bağlanmayı gizliden gizliye küçümsemesi beni artık hiçbir şekilde ilgilendirmiyor. Bu mesele adına yapmayı gereksindiğim açıklama, benzeri zenginlikleri yaşamayı bilmiş olanlar için bir hayli yalın ve kolay anlaşılır çünkü. Diyeceğim, insanın, kimi duyguları yıllar yılı gizledikten ve kendini, hemen hemen her ilişkinin bitiminde yalnız kalmamak ve yadırganmamak için nafile yalanlarla beğendirmeye yok yere çalışmasından çok uzun bir süre sonra geride bıraktığı ve bin bir kayıptan sonra aşabildiği açmazlar vardır. “Şimdi”lerin gündeminden enikonu kalkan, bir yerden sonra zor da olsa açığa vurulabilen acılar, pişmanlıklar ve kimi ilişkilerin tam anlamıyla bitemeyeceği yanılsaması. Görüntüler. Kokular. Kandırmacalar... Bu rüyada Gracinda belki de hiç konuşmamıştı. Her şey belki de bir yanılsamaydı. Ama yıllar yılı düşlediğim bir Rio’nun görüntüsüyle karşı karşıya kalmıştım, bunu çok iyi hatırlıyorum. Bir tepedeydik sanki ve şehir için çok uzun bir inişi göze almamız gerekecekti.</span> <span class="italik-yaz">Siyah Orfe</span><span class="duz-yaz">’deki kara derili gencin sevgilisini yitirdiği yer miydi burası, karnaval için yaşayan, birkaç geceliğine de olsa yoksulluğu ve umutsuzluğu unutan “favela”lıların mekânı mıydı, bilemiyordum. Gracinda belki de hiçbir şey söylemiyordu ama kendisini terk etmek zorunda kaldığım o haziran sabahındaki gibi gülümsüyordu. Rio’nun bu denli kolay ulaşılabilir olduğunu elbette düşünemezdim. Ama bu aşamada belki de bu görüntülerin oluşumuna neden olan bir mektuptan söz etmeliyim. Bu mektubu, yanlış anlaşılabileceği endişesiyle adını söylemek istemediğim bir kitabın sayfalarına gizlemiştim. Yıllar sonra, daha değişik bir bakış açısıyla okunduğunda Gracinda’nın üslubunun pek de o kadar kötü olmadığı anlaşılıyor. Aşk ya da ayrılık mektubu yazmak zorunda kalan birçok kişinin kendini yazar sanma tuzağına düştüğü görülmüştür. Ama ben burada anlatılanların bir öyküye pekâlâ malzeme oluşturabilecek yeterlilikte olduğuna yürekten inanıyorum. Öyleyse bu mektubu bir güzel “çalabilir”, bir öyküye dönüştürebilir ve bunu hiç kimseye fark ettirmeden yapabileceğimden, kendime esaslı bir eğlence vesilesi yaratabilirim. Dahası bunu kül yutmamakta oldukça usta olduğu bilinen yayıncıma bile yutturabilir ve böylelikle hayatta hiçbir şeyin sağlam temeller üzerine oturamayacağı yolundaki inancımı, hiç olmazsa kendime bir kez daha kanıtlayabilirim. Kimi bölümleri, burada anlatılan ilişkilere ve bu ilişkileri yaşamış insanlara duyduğum saygıdan ötürü, bir özdenetimden geçirmem, dahası değiştirmem gerekir. Bir kez daha okuyalım ve aklımızın bir köşesine yerleştiriverelim bakalım...</span></p>

    <p class="dar-paragraf1" xml:lang="tr"><span class="duyuru">(...) Mektuplarını daha önce yanıtlayamadığım için özür dilerim. Kimi şeyleri yanlış anlayabilirdin, biliyorum ama bu suskunluğun çok basit bir nedeni vardı. Bu toprakları ben de tıpkı senin gibi terk etmek istedim çünkü. Güneşi aradım ben de, bu topraklarda çok farklı bir biçimde yaşadığımız güneşi. Denize, ülkemin alabildiğine uzun kıyılarına hasrettim ve en mühimi beni buradaki yaşantımdan kısa bir süreliğine de olsa uzaklaştırabilecek küçük bazı değişimleri gereksiniyordum.</span></p>

    <p class="dar-paragraf1" xml:lang="tr"><span class="duyuru">Cezayir’e gitmeyi biraz da bu yüzden istemiş olmalıydım. Yanımda değildin artık ve ayrılığımız artık hiç bitmeyecekti. Anılarımla baş başaydım o şehrin sokaklarında. Bir akşam vakti, yorucu bir günün bitiminde kendimi Akdeniz’in ılık sularına bıraktım ve Camus’nün</span> <span class="dar-paragraf-italik">Veba</span><span class="duyuru">’da dile getirdiği o unutulmaz deneyi hatırladım, Rieux’nün Tarrou’yla birlikte paylaştığı o sonsuzluk anını yaşayabilmeyi denedim. Oran’a yeni bir akşam çöküyor olmalıydı. Birçok acı yaşanmıştı ve gelecek günler belki de yeni hüsranlara gebeydi. Ama o zamanlarda bile keşfedilebilecek küçük sevinçler vardı. Ayrıntıların şiirini konuşmak... Anlatılması güç, şaşılası bir güzelliği paylaşmıştık o günlerde, bunu her ikimiz de çok iyi biliyoruz. Bambaşka bir şehrin yorgun sokaklarında sanırım en çok bu yüzden yalnız kalmak istedim. Düşünmek ve tüm tehlikelere karşın kendi sesini bir kez daha dinlemeyi istemek... Ama bir sevda söz konusu olunca insan hiçbir yere yalnız gidemiyor, hüsranları ve ayrılıkları hep beraberinde götürüyor. Bir çeşmeye, bir sokağa, bir yemek kokusuna, yıllar yılı yaşadığımız, doğup büyüdüğümüz şehirlere bile değişik anlamlar yükleyebildiğimiz anlardır bunlar. Kokular, renkler ve görüntüler: artık her şey bir çağrışımdır... Ama alışılagelmiş bir söyleyişle, güzel olan her şey gibi bu yolculuk da bir şekilde bitmek zorundaydı. Bütün bunlar bir yana, beni Paris’e bağlayan birçok neden vardı, biliyorsun. Her şeyi senin bıraktığın gibi bırakmayı göze alamazdım.</span></p>

    <p class="dar-paragraf1" xml:lang="tr"><span class="duyuru">(...) Şimdilerde yeniden derslerime dönmem gerekiyor. Artık tez çalışmasının en zor günleri. Bu arada konum da belirlendi: “Latin Amerikalı öğrencilerin Fransa’ya uyum sorunları.” Şimdi yanımda olsaydın diyorum arada sırada. İçimden o zaman da garip bir gülümseme geçiyor. Uyumsuzluğun çeşitlemelerine kayıtsız kalamazdın herhalde, ama gene de kendimi çok dar bir bakış açısıyla kısıtladığımı söylerdin. Arada sırada böylesi bir tedirginliğe kapılmıyor da değilim. Ama ben uzun süredir bu konuyu düşünüyordum ve bunu sana anlatabilmem kolay değil, biliyorum. Her şey bir yana ok yaydan çıkmış bulunuyor bir kere ve olay, nitelikleri ile sonuçları düşünüldüğünde çok büyük çabalara nasıl olsa değer bulunamıyor. Bir de ne yapalım ki senden biraz daha iyimser oluşum var. İnsanın başladığı bir işi bitirmek istemesinin çok güzel olduğuna biraz da bu yüzden inanıyor olmalıyım.</span></p>

    <p class="dar-paragraf1" xml:lang="tr"><span class="duyuru">(...) Yaşadığımız günlere pembe bir gözlükle bakacak olursak, her şeyin alışılagelmiş seyrini sürdürdüğünü söyleyebilirim. Ağustos ayının bu kente getirdiği eşsiz görüntüleri yaşıyoruz şu sıralarda. Bugünlerde bu sokakları belki de en çok yerlilerince terk edildikleri için sevmişimdir. Luxembourg Bahçesi’nde hayat yorgunu ihtiyarlar, mektup yazan bir genç kız, yeşilin dinlendiriciliği ve dışa vurulamayan, paylaşılamayan yalnızlıklar... Bakalım buralara ne zaman uzak düşeceğiz...</span></p>

    <p class="dar-paragraf1" xml:lang="tr"><span class="duyuru">(...) Pont-Neuf’te Sen’in değişik bir şekilde aktığını senden ve benden başka bilen hiç kimse yok diyerek avunabiliriz. Cezayir’den döndüğüm günün hemen ertesinde gittim oraya. Hafif bir yağmur çiseliyordu. Etrafa taptaze bir çim kokusu yayılmıştı. Hüznün insan yüreğine düşebilmesi için ayrıntıların tümü hazırdı anlayacağın.</span></p>

    <p class="dar-paragraf1" xml:lang="tr"><span class="duyuru">(...) José-Luis’in meyhanesine de uğradım sonra. Anita geri dönmüş ama bu ilişkiyi uzun süre sürdürebilmeleri artık imkânsızmış. Kendisiyle vedalaşmadığın için sana biraz kırgın. Gene de yeni bir “tekila düellosu”na bekleniyormuşsun. Günün birinde buralara mutlaka geri döneceğini düşünüyor. Her şeyi yarım bırakmışsın buralarda, hiçbir şeyi gerçek anlamda tamamlayamamışsın.</span></p>

    <p class="dar-paragraf1" xml:lang="tr"><span class="duyuru">(...) Saint-Michel’e uğradığımda vakit geceyarısına yaklaşıyordu. Kız Georges gene piyanistiyle kavga etti. Üstelik sokak ortasında, yaşadığı dramı hiçbir zaman anlayamayacak yabancıların önündeydi ve rezilcesine sarhoştu. Onca yıl sonra genç bir kadın için terk edilemeyeceğini söylüyordu. André küskün ve bezgindi biraz. Programını yeni bitirmişti. Çevredeki insanlar arasında gülenler, laf atanlar oldu. Aldırmadılar, daha doğrusu aldıramazlardı. Bir süre sonra birlikte gittiler. Georges’un ayakta duracak hali kalmamıştı. André’nin koluna girdi, şu koskoca şehirde küçücük bir sığınmayı yaşayabilmek için. Böyle bir ilişkiye beklenmedik bir davetli adına son vermek elbette kolay olmayacaktı. Seneler senesi birlikte yaşadıklarını hepimiz biliyorduk ve uygar olduklarını her fırsatta iddia eden insanların bile kolay kolay hazmedemeyecekleri bu ilişkide, aniden kopup duruluverecek fırtınalara elbette açık olunmalıydı.</span></p>

    <p class="dar-paragraf1" xml:lang="tr"><span class="duyuru">(...) Janine’e her zamanki mekânında rastladım. O da o gece için şarkılarını söylemişti. Görüşmeyeli epey olmuştu. Babasının astımının iyiden iyiye azmasından şikâyet ediyordu. Seni sordu. Ülkene döndüğünü söyledim. Dönüp dönmeyeceğini öğrenmek ister gibiydi. Kimi soruları yanıtlayabilmenin güçlüğünden söz ettim ben de, herkesin eninde sonunda bir düşe ya da bir insana dönmeye mecbur olduğunu söyledim. Anlıyordu. “En iyisi Martinique” dedi birden. Dünyanın gözden yitmiş bir köşesinde, uygar olduğunu sürekli olarak iddia edebilecek insanların çok uzağında da yaşanabilirdi. Eski, denenmiş ve belki de yıpranmış bir hayaldi bu, bunu her ikimiz de çok iyi biliyorduk ama tasarlanması gene de güzeldi. Martinique ya da yalnızca bir ada. “Ama babam” dedi sonra. Belki evet, belki de bir düş. “Belki”lerin anlamını çok iyi biliyordum.</span></p>

    <p class="dar-paragraf1" xml:lang="tr"><span class="duyuru">(...) Gördüğün gibi sevgilim, “carioca”n için her şey eskisi gibi yaşamaya devam ediyor. Evliliğimiz üzerine Egberto’yla uzun uzadıya konuştuk. Ülkene döndüğünü öğrendiğinden bu yana kendisini biraz daha az gergin hissediyor. İlişkilerin değişebileceğini ve kimi acıların zamanla geçmişe gömülebileceğini söylüyor. Bense, kendi açımdan, bu evliliği gücümün elverdiği ölçüde sürdürmenin daha doğru olabileceği sonucuna vardım. Egberto’yla uzun bir geçmişimiz var sonuçta ve Copacabana Plajı bir zamanlar bugünkünden çok daha umut vericiydi. Ama eski günleri şöyle bir gözümün önünden geçirdiğimde her şeyin tatlı bir hüzne dönüşebileceğini daha şimdiden sezinliyorum. Yaşadığımız şehirler işte bu yüzden değişecek ve anlam kazanabilecek. Ama bütün bunlar için bu acıları yaşamamız gerekiyor.</span></p>

    <p class="dar-paragraf1" xml:lang="tr"><span class="duyuru">(...) Luana çok iyi. Tüm enerjisiyle yaşamaya ve canımıza okumaya devam ediyor. İnanılmaz derecede haşarı bir yaratıkla karşı karşıyayım ve annem burada olsa eminim, “Kızın da tıpkı senin gibi” diyecek. “İyi ki böyle bir kızın var da benim değerimi anlıyorsun” gibisinden sözler, sitemler. Anneler dünyanın her yerinde aynı anlayacağın. Neyse, biz sevgili Luana’ya dönelim. Kızım sana en içten gülücüklerini yolluyor. Çünkü üç buçuk yaşına ve tüm uçarılığına karşın seni ve ona hediye ettiğin bebeği hâlâ unutmadı. Kendisiyle oynamaya ne zaman geleceğini öğrenmek istiyor. Bu konuda bir fikir vermen hiç de fena olmayacak.</span></p>

    <p class="dar-paragraf1" xml:lang="tr"><span class="duyuru">(...) Beni İstanbul’a davet ediyorsun, bu nafile sevdayı sürdürmek için. Bu gelişin sonuçlarına hazırlayabilirim kendimi, biliyorsun. Ömrünün hemen hemen tümünü geçirdiğin kentin kimi ev içlerine de sinen deniz kokusunu seninle birlikte duyumsayabilmek isterdim. Ama şu sıralarda gelebilmem mümkün değil. Bir yandan yeni bir boyut kazanan evliliğim ve maddî sorunlarım, öte yandan artık ciddiye almak zorunda olduğum tahsilim var. Bir diğer deyişle, dönüşü olmayan bir yolun en önemli kısmındayız. Ama tüm bu umut ve çabaların güvencesiz bir yarın için olduğunu da sezinleyebiliyorum ne yazık ki. Ve gene biliyorum ki, Brezilya’ya döndüğümde her şey bugünkünden çok daha zor olacak.</span></p>

    <p class="dar-paragraf1" xml:lang="tr"><span class="duyuru">(...) Ama bütün bunlar bir yana, daha dün gitmiş gibisin buralardan. Sanki her şey o güzel günlere yeniden başlamak için seni bekliyor. Bu şehir, bu nehir, bu kahveler, bu sokaklar, Place d’İtalie’de hiç bilmediği bir akordeonu çalmakta hâlâ direnen ihtiyar dilenci, Place Moffetard’da gecenin ilerlemiş bir vaktinde,</span> <span class="dar-paragraf-italik">“İl faut savoir quitter les femmes”</span> <span class="duyuru">(Kadınları terk etmeyi bilmek gerekiyor) diye bağıran sarhoş... Evet, her şey, sanki her şey, arada sırada ve en beklenmedik zamanlarda bana bende bıraktığın bu ilişkiyi hatırlatacak. Ve sanki bir gün, gene beklenmedik bir zamanda ve belki de bambaşka bir mekânda bana geri dönebileceksin. Ama o zamana kadar çok uzun bir ayrılığı göze almak zorunda kalacağız. Kimi olay ve ilişkilerin üzerine daha yürekli bir şekilde gidip gidemeyeceğimiziyse henüz bilemiyorum. Bunun için sana hep anlatmaya çalıştığım gibi, yitirdiklerimizin ölçüsü çok önemli olacak. Benim içinse sanki yalnızca iki belirgin seçenek var: o günlerde ya bambaşka bir sevdanın peşinde koşuyor ya da biraz küskün, biraz da kırgın, herhangi bir yuvaya temelli olarak dönmüş olacağım.</span></p>

    <p class="dar-paragraf1" xml:lang="tr"><span class="duyuru">Günün birinde görüşebiliriz ama ben sana artık yazmayacağım...</span></p>

    <p class="duz-yaz-ilk-paragraf1" xml:lang="tr"><span class="duz-yaz">Bir eve ya da bir kendine dönüşü sürekli olarak yaşamaya zorunlu olmak ya da düş kırıklığından düş kırıklığına koşarak değişebileceği sanılan sevdaları yenilemek, biraz tutku biraz da aldatmacayla, yolun sonunda yalnız kalmamak için kıyıda köşede bırakılmış öykü ve şiir parçacıklarına mutlaka sıra gelecektir.</span></p>

    <p class="duz-yaz1" xml:lang="tr"><span class="duz-yaz">Derken bir gündoğumu, yeni, taptaze bir sabah, yıpranmış bir şehrin denizle birleşen sokakları... Ve tüm denizlerin bir şekilde birbirlerine bağlanabiliyor olmaları...</span></p>

    <p class="duz-yaz1" xml:lang="tr"><span class="duz-yaz">Güneş bu kıyıyı yeni ısıtmaya başlıyor bu yıl. İşin ilginci Midyeci Nâmık vereceğim siparişi geçen yıldan hatırlıyor. “Üç midye ağbi” diyor, “biri ekmek arası olacak.” Hatırlanmış olmaktan garip bir sevinç duyuyor ve beraberlerinde el örgüleri ile çocuklarını ve yıpranmış evliliklerini getirerek bu eşsiz deniz görüntüsünü çirkinleştirebilecek kadınları görmemek için “Kıyıya yakın bir masa seçmeli” diyorum kendime. Hayatta hiçbir şeyi “kolay yoldan” çözemediğimi ayrımsamak, bana, yabancısı olmadığım bir hüzün veriyor. Yoksa her şey sandığımdan ve bugüne dek olageldiğinden daha mı basitti? Hayata mümkün olduğunca sarılabilmeyi denemek, evet. Nedense, şu sıralarda Rio’da bir sonbahar gününün yaşanıyor olabileceğini düşünüyorum. “Artık çok şey bir sanrı ve alışılagelmiş bir yaz yorgunluğudur” diyorum kendi kendime.</span></p>

    <p class="duz-yaz1" xml:lang="tr"><span class="duz-yaz">Paris. Rio. İstanbul.</span></p>

    <p class="duz-yaz1" xml:lang="tr"><span class="duz-yaz">Kaç yıl geçti aradan?..</span></p>

    <p class="duz-yaz1" xml:lang="tr"><span class="duz-yaz">Nâmık’ın getirdiği midyeler sıcacık ve şimdi her şey yorgun ve dupduru bir pazar sabahı. Gazeteler, dergiler, kitaplar, hep bir yere taşınan ve hep yarım bırakılan çiziktirmeler...</span></p>

    <p class="duz-yaz1" xml:lang="tr"><span class="duz-yaz">“İstanbul’un, Beylerbeyi’nden bu denli güzel göründüğünü ne yazık ki hiçbir zaman bilemeyecek Gracinda. Günler değişmeye, upuzunmuş gibi görünen bu yolsa her geçen gün daralmaya devam edecek” diyorum kendi kendime ve “yaşamaya mecbur olduğumuz tüm insan ilişkilerinde küçük sevinçlerden hep medet ummaya çalışacağız. Ve bu yolun bir yerinde hiç beklemediğimiz bir anda bir hayaletin ya da şehrin tutsağı olduğumuzu anlayacağız.” Rio’ya hiçbir zaman gidemeyeceğimi, gidebilsem bile, gideceğim Rio’nun artık o eski Rio olamayacağını, bilmem şimdi kaçıncı kez düşünüyorum. Oysa bir zamanlar beni bu hayalî şehre götürebilecek birçok neden vardı. Rio’ya gidememek... Hiçbir zaman mı, hiçbir şekilde mi?.. O düşü, o düşün bir metne dönüşebilecekmiş gibi görünmesini nasıl açıklayabilirim öyleyse?.. Bir yalnızlık düşü, evet. Öyle olunca da kimi şehirlerde düşlerde de yaşanabileceğini yeniden düşünmek istiyorum. Garip ve açıklanması güç bir duygu bu ve öyle sanıyorum ki zorunlu sürgünlerin doğup büyüdükleri topraklara dönmek istemelerindeki gibi bir arzuyla kimi benzerlikler gösterebiliyor olmalı. Ne de olsa bir ömür boyu hayalini kurduğumuz şehirlerin bir ezgi, bir koku ya da yaşanmış bir sevdayla özdeş olabilmeleri var. Rio. Corcovado. Léo Ferré. Copacabana Plajı’na diyelim bir gece çökmüştür. “Favela”lardan aşağıya koşar adımlarla bir “carioca” iner. Sevgilisini aramaktadır diyelim ya da karnavalın başlamasına yalnızca birkaç saat kalmıştır. Gracinda’nın bir kez daha görünebilmesi için birçok neden vardır artık: ...</span> <span class="italik-yaz">bu şehre gelecektin istesen de istemesen de... Beni bir kez daha görme hasreti yıllarca peşini kovalayacaktı...</span> <span class="duz-yaz">Bu hayalin günün birinde bir metne dönüşebileceğini ya da değişik bir şekilde bir başka ilişkiye taşınabileceğini bir kez daha umut edebildiğim bu dupduru pazar sabahında Tata Claire’i bendeki unutulmaz görüntüsüyle nedense yeniden hatırlayabilmek istiyorum şimdi. Ailemizin en yaşlı teyzesiydi Tata Claire. Karlman’dan yıllar sonrasına taşıdığı siyah elbisesi, Diamanstein’dan, belki de artık hayatta olmayan bir sevgilinin kendisine hediye ettiği inci gerdanlığıyla nasıl da hüzünlüydü o akşam... Bin bir özenle işlediği, göz nuru döktüğü “brokar”ı yeniden görebilir gibiyim şimdi. Büyükdere’deki otelin köhne terasında Mademoiselle Elise ve Madame Begyan’la birlikte paylaşılan çay saatlerinden, “à la Maurice Chevalier” giyinmiş şık beylerle çıkılan Tokatlıyan akşamlarından uzun yıllar sonra, geçimini sağlayabilmek ve her geçen gün daha az uyum sağlayabildiği bu dünyaya tutunabilmek için artık her şeyi parayla satın alabilen yeni şehir zenginlerinin evlerine “brokar”lar işlemeyi onuruna yedirebilmiş miydi Tata Claire?.. O zamanlar seksen altı yaşındaydı hatırlıyorum ve o akşamdan tam beş yıl sonra yaz aylarını geçirmeye gittiği Büyükdere Oteli’nin, yılların anısını yüklenmiş bir odasında, kardeşiyle çok uzun bir kırgınlıktan sonra çıkacağı öğle yemeğinin hemen öncesinde aniden ölüverecekti. Bir otel odasında yapayalnız; kuaförlü saçları, en güzel kıyafeti ve yıllanmış zarafetiyle. Yapayalnız, kırgın ve sessiz sedasız...</span></p>

    <p class="duz-yaz1" xml:lang="tr"><span class="italik-yaz">“La vie n’est plus ce qu’elle était mon enfant”</span> <span class="duz-yaz">(Hayat eskisi gibi değil) demişti hatırlıyorum,</span> <span class="italik-yaz">“mais il faut quand - même perseverer jusqu’à son dernier souffle”</span> <span class="duz-yaz">(ama yine de son nefesine kadar direnmek gerekiyor). O zorunlu yuvaya dönüşü yaşadığım akşamdı eğer yanılmıyorsam. Kimi sınırları zorlayabilecek denli yürekli olamayacağımın ayırdına bir kez daha varacaktım. Doğup büyüdüğüm topraklar ile dil dünyamın ve bir zamanlar terk etmek istediğim insanların hasretine, savaşın bir yerinde dayanamamış olmalıydım. Fırtınasız ilişkilerin olabilirliğine de inanıyordum üstüne üstlük. Ne büyük çıkmaz...</span></p>

    <p class="duz-yaz1" xml:lang="tr"><span class="duz-yaz">“Artık kim bilir nerede, kim bilir ne zaman” demişti Gracinda, belki de bir gün Rio’da, ama yıllar, çok uzun yıllar sonra; kimi büyük yolculukları göze alma yürekliliğini gösterebileceğimiz zaman.</span></p>

    <p class="duz-yaz1" xml:lang="tr"><span class="duz-yaz">Ve, “Ah Paris!” demişti Tata Claire,</span> <span class="italik-yaz">“Comme c’est beau Les Champs-Élysées!”</span> <span class="duz-yaz">(Nasıl da güzeldir Champs-Élysées!)</span></p>

    <p class="duz-yaz1" xml:lang="tr"><span class="duz-yaz">Alabildiğine ışıltılı caddelerde, “fiacre”lar, yeni boy göstermeye başlayan motorlu taşıtlar ve diyelim, Le Rond Point des Champs-Élysées’de şık beyler, gerçek Maurice Chevalier’ler mi canlanmıştı hayalinde? Bir şarkı, bir kartpostal, bir Paris yalanı mı? Oysa Paris’e hiçbir zaman gidemediğini, öylesine güzel sandığı Champs-Élysées’yi hiçbir zaman göremediğini, dahası göremeyeceğini çok iyi biliyordum. O hüzünlü akşamda Tata Claire’in işlediği “brokar”ın üzerine bir damla gözyaşı düşmüştü. Zengin evlerinde hiç kimsenin bilmediği, ayrımsayamayacağı bir gözyaşı damlası...</span></p>

    <p class="duz-yaz1" xml:lang="tr"><span class="duz-yaz">Tata Claire’in hayat hikâyesinde öyle sanıyorum ki tanığı olabildiğim en önemli parantezdi bu. Beklenmedik bir rüya ve eski bir mektup aracılığıyla hatırlamaya çalıştığım Gracinda’ysa büyük bir olasılıkla bu mektubu ve bir zamanlar yaşadıklarımızı unutmuş, dünyanın bir yerlerinde bambaşka özlemlerin peşinden koşuyor olmalı. Paris’e gelince: tarihi, çevresinde geliştirilen yalanlar ve çağdaş söylencelerle, sakinlerinin tüm küstahlığına rağmen, bu şehir birçok kişiye birtakım hayallerin rahatlıkla gerçekleştirilebileceği bir mekân gibi görünebilir. Bu iş eninde sonunda bir yaşama ve kimi ayrıntıları her şeye karşın yakalayabilme meselesi.</span></p>

    <p class="duz-yaz1" xml:lang="tr"><span class="duz-yaz">Gracinda’yla yaşadıklarımın birçok insan tarafından “gülünç” ve geçmişte daha birçok konuda olduğu gibi, “fazla romantik” bulunabileceğini de hissediyorum bu aşamada. Ama her zaman her fırsatta söylemeye çalıştığım gibi, yüzeysel reçetelerle yaşamaya alışmış yüzeysel aydın bozuntularının olası yorumları bana artık hiçbir şey demiyor. Dahası, Gracinda’nın, aradan yıllar geçtikten sonra az da olsa yabancıladığım üslubunun ve duygularını dile getiriş biçiminin bile kendi içinde bir “anlam”ı yaşattığını ve böyle bir içtenlik adına gösterilen özeni, birçok şeyi kısa ve yalın tarafından dile getirmeyi tercih edenlerin safsatalarına hiç duraksamaksızın tercih ettiğimi söylemeliyim. Her şey bir yana, yaşananlar ne kadar “yanlış” olursa olsun kimi deneylerin ardından insan sürekli olarak kendine başka anlar ve insanlar katabiliyor. Bu artıyı tanımlayabilmek ve başka ilişkilerde değerlendirmek zor, hatta imkânsız, biliyorum. Ama kimi yaşantılardan elde edilebilecek küçük sevinçlere bağlanan umut, ne yazık ki her geçen gün giderek biraz daha azalmaya yüz tutuyor. Ayrıntıların varlığı belki de bu yüzden esaslı bir kandırmaca, dolayısıyla da bir hayata bağlanma vesilesi.</span></p>

    <p class="duz-yaz1" xml:lang="tr"><span class="duz-yaz">Ama bütün bunları sizlere neden anlattığımı inanın hâlâ bilemiyorum. Bildiğim tek şey seneler senesi içimde büyük bir baskıyla gizlemeye çalıştığım açmazları şimdilerde çok daha kolay bir şekilde dışa vurabiliyor olduğum. Bu da kimi acıların insan hayatının gündeminden er ya da geç kalkabileceğini kanıtlıyor. Bir ilerleme mi, yoksa bir gerileme mi bu? Sanırım bunu da zaman gösterecek. Ama sonuç ne olursa olsun hep bir yerlerde kaldığımızı, kendi hayaletimizce kovalandığımızı ve tüm çabalarımıza karşın bireysel serüvenimizde durmaksızın bir sürgünü ve tutsaklığı yaşamaya zorunlu olduğumuzu hiç unutmamamız gerekiyor. Gerisi boş laf.</span></p>

    <p class="duz-yaz-sagdan-blok" xml:lang="tr"><span class="duz-yaz">İstanbul 1988-1989</span></p>

    <p class="dar-paragraf" xml:lang="tr"><span class="italik-yaz">Sonra birden o koskoca eski sokakta, “Kendimi bu apartman dairelerinden birine bir kez daha koyabilirim” dedim. Sonra başka suskunlukları, yan çizmeleri, yalnızlık temrinlerini, eksik cinsellikleri, hayalî aşkları, zorunlu topluluklarda bir yama gibi olmaları, küçük utanmaları anımsadım. Cumartesi akşamları Kent Sineması’na yalnızca filmler için mi gidilirdi? Bir başka hayal perdesi değil miydi o Kervan Sineması? Sonra o koskoca sokakta, “O apartmanların birinde bir akşam kızıllığını anımsayabilirim” dedim. “Plaklar Arasında” programı akşam galiba yedide başlayacaktı. Şarkılar, yaşantılar: aydınlıktan bir kızarış, balık kokusu geliyor o anda. “Türkân Şoray’ın yeni filmini kaçırmayalım” diyor Madam Matilda, ihtiyar Madam Eleni’yse mutfakta çırılçıplak dolaşıyor; ben bundan çok korkuyorum. Susuyorum sonra. Oysa o günlerin bende kalan, hep gelişen hikâyesini ne de çok anlatmak istemiştim. Kaçıyorum ama geçmişimden ve hep yanı başımda gezinen hayaletimden. Kendimden, yenilgilerimden, bazı insanlarla karşı karşıya kalmaktan kaçıyorum.</span></p>

    <p class="ikon" xml:lang="tr"><span><img alt="icon2a.jpg" class="generated-style1" src="../Images/icon2a_fmt.jpeg"/></span></p>
  </div>
</body>
</html>