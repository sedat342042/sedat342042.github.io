<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>DillerinKokeni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_1"><span class="ideitalik">Çevirmenin Önsözü</span></h1>

  <p class="normal1">İlk kez 1781’de, yani Rousseau’nun ölümünden 3 yıl sonra Cenevre’de yayınlanan <span class="ideitalik">Dillerin Kökeni Üstüne Deneme</span>’nin yazıldığı tarih tartışma konusu. Gerek Rousseau’nun kendisinin yayınlamamış olması, gerekse bu metin üstüne yeterli bilgi bulunmaması, yapıtın ne zaman kaleme alındığı konusunda farklı görüşler öne sürülmesine yol açmış.<br class="chapter" />
  Rousseau’nun 1763’te, bu metnin de içinde yer alması öngörülen bir cilt için yazdığı bir önsöz projesinin bir yerinde, <span class="ideitalik">Deneme</span>’nin başlangıçta, 1755’te yayınlanan <span class="ideitalik">İnsanlar Arasındaki Eşitsizliğin Kökeni ve Temelleri Üstüne Söylem</span>’in bir parçası olarak düşünüldüğü, ama <span class="ideitalik">Söylem</span> için fazla uzun ve konu dışı kaldığı ifadesini görüyoruz. Rousseau’nun bu metni daha sonra Rameau’nun müzik konusunda kendisine yönelttiği eleştirilere yanıtı ile birlikte yeniden ele aldığını, ama ardından okura sunmaya değer bulmadığı için yine yayınlamaktan vazgeçtiğini öğreniyoruz. Malesherbes’e yazdığı 25 Eylül 1761 tarihli mektubunda <span class="ideitalik">Deneme</span> ile ilgili şunları söyler: “Bu karalamanın [<span class="ideitalik">barbouillage</span>] ayrı bir biçimde yayınlanabilecek halde olduğunu düşünmüyorum, ama belki geri kalanın yararına genel derlemeye girebilir”<sup class="calibre4"><a href="../Text/DillerinKokeni_split_024.html#footnote-600-1" id="footnote-600-1-backlink">[1]</a></sup> . Rousseau, kendi yazdıklarından anladığımıza göre bu metni birçok kez elden geçirmiş, yayınlamayı düşünmüş, ama hep vazgeçmiş.</p>

  <p class="normal1">Bununla birlikte, <span class="ideitalik">Deneme</span>’nin hangi zaman aralığında yazıldığı sorusuna kesin bir yanıt bulunabilmiş değil. Konu ile ilgili birçok incelemenin ortaya koyduğu sonuçlar ancak kestirimsel bir aralık vermeye olanak tanıyor. Bu tartışmaların geneline baktığımızda ise, kimi araştırmacıların <span class="ideitalik">Deneme</span>’nin <span class="ideitalik">İnsanlar Arasındaki Eşitsizliğin Kökeni ve Temelleri Üstüne Söylem</span> ile ilişki içinde ve 1753’ten önce yazıldığını kabul ettiklerini, kimilerinin ise metnin yazılış sürecini 1758 ile 1762 arasına yerleştirdiğini görüyoruz<sup class="calibre4"><a href="../Text/DillerinKokeni_split_024.html#footnote-600-2" id="footnote-600-2-backlink">[2]</a></sup> . Açık ki, bu savlardan hangisinin kabul edildiğine göre, <span class="ideitalik">Deneme</span> ile <span class="ideitalik">Söylem</span>’in en azından zamansal düzlemdeki ilişkileri de sorunlu hale geliyor. Bununla birlikte, bu aktardığımız ilişkilendirme ve tarihlendirmelerin de bütün Rousseau araştırmacılarınca kabul edildiğini söylemek güç. Biz, ana hatlarını aktarmakla yetindiğimiz bu tartışmaya girmekten çok, zamansal açıdan olmasa da, içerik açısından açık bir ilişkinin gözlemlendiği, yukarıda andığımız <span class="ideitalik">Söylem</span> ile elinizde çevirisini tuttuğunuz <span class="ideitalik">Deneme</span>’yi bir arada düşünüp, Rousseau’nun bu metinlerde izi sürülebilecek bir tarih anlayışını çıkarmaya çalışacak, <span class="ideitalik">Deneme</span>’yi bir bütünlük içinde anlamaya yardımcı olacağını düşündüğümüz kimi noktaları vurgulayacağız.</p>

  <p class="normal1"><span class="ideitalik">Dillerin Kökeni Üstüne Deneme</span> ile, 1750’de yayınlanan <span class="ideitalik">Bilimler ve Sanatlar Üstüne Söylem</span>’den sonra gelmesi açısından Rousseau uzmanlarının araştırmalarında <span class="ideitalik">İkinci Söylem</span> olarak kısalttıkları <span class="ideitalik">İnsanlar Arasındaki Eşitsizliğin Kökeni ve Temelleri Üstüne Söylem</span>, daha ilk bakışta sanki iç içe iki kitap izlenimini verirler. <span class="ideitalik">Deneme</span>’nin dokuzuncu bölümü sanki <span class="ideitalik">İkinci Söylem</span>’den ödünç alınmış gibidir. Buna karşılık <span class="ideitalik">Söylem</span>’de de dillerin kökeni üstüne bir tartışma buluruz<sup class="calibre4"><a href="../Text/DillerinKokeni_split_024.html#footnote-600-3" id="footnote-600-3-backlink">[3]</a></sup> . <span class="ideitalik">Deneme</span>’nin savlarıyla uyum içindeki bu sayfalarda, özetleyecek olursak, Rousseau dilin bulunuşunun bütünüyle rastlantısal olduğundan söz ederek tartışmaya başlar. Bunun ardından, ilk ses olarak kabul edilen “doğanın çığlığı”ndan sonra jestlerin diline geçildiğini, daha sonra da söylemin ortaya çıktığını savunur. <span class="ideitalik">Deneme</span>’de sözü edilmeyen bir konu tartışılır bu sayfalarda: sözcüklerin ortaya çıkışı ve oluşumu. Bu süreç Rousseau’ya göre şöyle işler: İlkel insanın dili bugünkü gibi ayrışmadığından, bir nesneden söz ederken “her sözcüğe bütün bir önermenin anlamını verir”<sup class="calibre4"><a href="../Text/DillerinKokeni_split_024.html#footnote-600-4" id="footnote-600-4-backlink">[4]</a></sup> . Yani bir meyveden söz ederken, diyelim bir elmadan, elmayı göstermek için kurduğu ifade elma ile kurduğu ilişkiyi de içerir. <span class="ideitalik">Elma</span> derken <span class="ideitalik">elmayı yiyeceğim</span> ya da <span class="ideitalik">elma güzel</span> demektedir aynı zamanda. Zamanla dil de ayrımlar kazanır ve daha kesin ifadelere izin verecek bir yapıya kavuşur. Fiiller, sıfatlar, adlar genel biçimlerinden çekimli hallerine doğru evrilirler. Daha sonra ise başka bir süreç başlar: dünyanın adlandırılması. İnsan önce, karşılaştığı her varlığa ayrı bir ad verir. Şurada gördüğü ağaç ile onun yanındaki ağaç ayrı birer varlıktır ve ayrı adlarla anılır. Ardından, çevredeki şeyler gözlemlendikçe onların nitelikleri göze çarpar, benzer ve ayrı noktalar görünür olur ve soyutlama yoluyla genel adlar, oradan da soyut kavramlar ortaya çıkar. Bunlar elbette insanın zihinsel gelişimiyle birlikte uzun zaman sonucunda ortaya çıkmış olmalıdır Rousseau’ya göre ve insanı hayvandan ayıran yetkinleşebilme yetisi burada önemli bir rol oynar. Bu yetiye ileriki sayfalarda yer vereceğiz.</p>

  <p class="normal1"><span class="ideitalik">Söylem</span>’in <span class="ideitalik">Deneme</span>’deki düşünceleri tamamlayan bu sayfalarını özetledikten sonra, Rousseau’da bu iki yapıtta nasıl bir tarih anlayışının ortaya konduğunu ve dillerin kökeninin nasıl bu çerçeve içinde düşünülebileceğini sergilemeye çalışalım.</p>

  <p class="ortayazi">***</p>

  <p class="normal1">Bir toplumsal kurumun kökeni üstüne yapılan inceleme, onun tarihi üstüne düşünmek anlamına da gelecektir kuşkusuz. Rousseau da dilin ya da toplumun kökeni üstüne konuşurken, bir yandan da dilin ve toplumun gelişiminin izini sürer. Toplumun ya da dilin bugünkü durumuna nasıl geldiğini ve zaman içinde geçirdiği dönüşümleri düşünebilmek için önce onu başladığı bir ilk noktaya, denebilirse özüne geri götürmek gerekir bu yaklaşıma göre. Böylece araştırmacı “kendinde” diyebileceğimiz dili ortaya çıkaracak, sonra da tarihin ona kattıklarını bu öze göre değerlendirebilecektir.</p>

  <p class="normal1">Rousseau’nun bu alandaki çalışmasına baktığımızda ise özel bir tür tarihsel açıklama getirdiğini görüyoruz. Bu tarihsel açıklama, aslında yöntem olarak hiç de bugün anladığımız anlamda tarihsel değildir. Belgelere, olgulara dayanmaz. Onun yerine, tamamen zihinde kurulan, hatta kurgulanan bir tarihtir. “O halde bütün olguları bir kenara bırakmakla işe başlayalım çünkü bunların sorunla hiçbir ilgisi yoktur. Bu konuya girebileceğimiz araştırmaları tarihsel doğrular olarak değil, şeylerin asıl kökenini göstermekten çok onların doğasını aydınlatmaya uygun, sadece varsayımsal ve koşullu akıl yürütmeler olarak kabul etmek gerekir, tıpkı doğa bilimcilerimizin dünyanın oluşumu konusunda yaptıkları gibi.”<sup class="calibre4"><a href="../Text/DillerinKokeni_split_024.html#footnote-600-5" id="footnote-600-5-backlink">[5]</a></sup> O halde tarihsel verilerden yola çıkarak zamanda geriye gitmek, bir ilk kökeni bulmak değildir Rousseau’nun yaptığı. Onun yerine, incelenecek nesneyi akıl yoluyla bütün ilineklerinden soymak ve onun doğasını ortaya çıkarmaktır. Bu “tarih olmayan tarih”, ya da Henri Gouhier’nin deyişiyle “antropolojik geometri”<sup class="calibre4"><a href="../Text/DillerinKokeni_split_024.html#footnote-600-6" id="footnote-600-6-backlink">[6]</a></sup> çalışması, tarihin başlangıç noktasına tarih-dışı bir durumu, doğal durumu alarak, bunu bir çalışma varsayımı olarak kullanır, ama bunun gerçek bir duruma karşılık geldiğini asla öne sürmez. Bu doğa durumu “artık yoktur, belki de hiç olmamıştır, ve büyük olasılıkla hiç de olmayacaktır”<sup class="calibre4"><a href="../Text/DillerinKokeni_split_024.html#footnote-600-7" id="footnote-600-7-backlink">[7]</a></sup> . Bu açıdan öbür doğa durumu kuramcılarından ayrılan Rousseau, bu durumu tanımlamaya çalışanların genellikle “toplumdan aldıkları fikirleri doğa durumuna taşıdıkları”nı, “vahşi insandan söz ederken uygar insanı betimledikleri”ni<sup class="calibre4"><a href="../Text/DillerinKokeni_split_024.html#footnote-600-8" id="footnote-600-8-backlink">[8]</a></sup> söyleyerek Hegel’in doğa durumu kuramcılarına getireceği eleştiriyi de önceler. Bu “tarih olmayan tarih”in nasıl yazılabileceği konusunda ise <span class="ideitalik">İtiraflar</span>’ın şu satırları bize bir fikir verebilir: “Dijon Akademisi’nin insanlar arasındaki eşitsizlik üstüne programı 1753 yılında yayınlandı. Bu önemli konu üstüne rahat bir biçimde düşünebilmek [<span class="ideitalik">méditer</span>] için Saint Germain’e 7-8 gün süren bir gezi yaptım. (…) Günün bütün geri kalanında, ormanın içinde, tarihinin korkmadan izini sürdüğüm ilk zamanların imgesini aradım, buldum; insanların küçük yalanlarına aman vermedim, onların doğasını çıplak bir biçimde ortaya çıkarmaya, onu bozan zamanın ve şeylerin gelişimini izlemeye ve insanın ürünü olan insanı doğal insanla karşılaştırarak onun sözde yetkinliğinde sefaletinin asıl kaynağını göstermeye çalıştım. Bu düşüncelerden <span class="ideitalik">Eşitsizlik Üstüne Söylem</span> ortaya çıktı.”<sup class="calibre4"><a href="../Text/DillerinKokeni_split_024.html#footnote-600-9" id="footnote-600-9-backlink">[9]</a></sup></p>

  <p class="normal1">Peki bu doğa durumunu belirleyen koşullar nelerdir? Bu durumdaki doğa insanının nitelikleri nedir? <span class="ideitalik">Deneme</span>’nin dokuzuncu bölümünde tarih-dışı bu doğa durumu sürekli bir ilkbaharın yaşandığı, kıtlık diye bir sorunun olmadığı, insanların bu elverişli koşullarda birbirlerine gerek duymadan yaşadıkları bir tür cennet imgesinde anlatılır. Bu dünyada yaşayan insan ise kimseye gerek duymaksızın yaşadığından yalnızdır, sağlıklı ve güçlüdür, başkalarıyla karşılaşmadığından da barış içinde yaşar. Doğa durumunun kategorileri, Alexis Philonenko’nun belirttiği gibi, yalnızlık, güç ve masumiyettir<sup class="calibre4"><a href="../Text/DillerinKokeni_split_024.html#footnote-600-10" id="footnote-600-10-backlink">[10]</a></sup> . Rousseau bu doğa insanını iki güçlü duygulanım ile tanımlar. Bunlardan ilki, insanın kendi varlığını sürdürme duygusu olarak tanımlanan, kendine karşı duyduğu sevgi (<span class="ideitalik">amour de soi</span>), öbürü ise kendi cinsinden bir başkasının acı çekmesinden rahatsızlık duymasına neden olan acıma duygusudur<sup class="calibre4"><a href="../Text/DillerinKokeni_split_024.html#footnote-600-11" id="footnote-600-11-backlink">[11]</a></sup> . Akla öncel olan bu iki ilke hayvanlarda da bulunur. Akla dayanmadıkları için kendiliğindendirler. Rousseau’nun “doğal ahlak” dediği şeyi oluşturan bu iki ilke, toplum durumundaki insanın aklı ile kuracağı toplumsal ahlak için temel olacaktır. Artık doğa durumunda yaşamadığımızdan kendiliğinden iş gören bu ilkelere doğrudan ulaşamayız. Yapmamız gereken, pratik aklın dolayımıyla bu ilkeleri aşmak ve temel olma özelliklerini koruyarak yeni bir ahlak kurmaktır.</p>

  <p class="normal1">Bu iki ilke insanı hayvandan ayırmaya yetmiyor. O halde bu ayrımı bize verecek nitelikleri bulmak gerekli. Rousseau bu niteliklerden ilkini özgürce eylemde bulunabilme ve bu özgürlüğün bilincinde olma olarak tanımlıyor<sup class="calibre4"><a href="../Text/DillerinKokeni_split_024.html#footnote-600-12" id="footnote-600-12-backlink">[12]</a></sup> . İkinci nitelik ise üzerinde biraz daha uzun durmayı gerektiren cinsten. Hayvan, tür olarak da tekil olarak da hiç değişmeden, gelişmeden varlığını sürdürür. Doğanın ona verdiğinin üstüne hiçbir şey eklemez, bu edindiklerini de kaybetmez. Oysa insan doğanın ona vermediğinin yerine kendi ürünü olan bir şey koyar, hem birey olarak hem de tür olarak sürekli gelişim halindedir. Rousseau insanın bu niteliğine <span class="ideitalik">yetkinleşebilirlik</span> (<span class="ideitalik">perfectibilité</span>) adını verir. Bu yetisi sayesinde insan ne ise o olarak kalmaya mahkum bir doğal varlık olmaktan çıkar ve, Sartre’ın deyişini ödünç alacak olursak, olduğunu olmayan ve olmadığını olan bir varlık haline gelir. Aslında bu yeti, insanı doğanın belirleniminden kurtaran ve özgürlük alanına çeken temel yetidir. Bununla birlikte insan bütün varlığını sonradan edindiğinden, bunları kaybetmesi de söz konusudur. Yetkinleşebilirlik, adından dolayı her zaman olumlu sonuçlar verecekmiş gibi düşündürse de, bu niteliktir ki Rousseau’ya “neden sadece insan aptallaşabiliyor?”<sup class="calibre4"><a href="../Text/DillerinKokeni_split_024.html#footnote-600-13" id="footnote-600-13-backlink">[13]</a></sup> sorusunu sordurur. Dil de insanın doğanın kendisine koyduğu sınırı aşmak için bu yetisiyle ürettiği bir araçtır ve toplumu kuran da bir bakıma odur. Şimdi bu doğa durumundan toplum durumuna nasıl geçildiğine bakalım.</p>

  <p class="normal1">Doğa durumundan toplum durumuna geçişin koşulları aslında yukarıda sözünü ettiğimiz iki halin sona ermesiyle oluşur. Bunlardan ilki, yeryüzündeki o sonsuz ilkbahar durumunun sona ermesidir. Burada Rousseau bir tür <span class="ideitalik">telos</span>’tan söz eder gibidir. <span class="ideitalik">Deneme</span>’nin dokuzuncu bölümünde insanların toplumsallaşmasını isteyen (gücün) bu amaçla dünyanın eksenini değiştirdiğini, sürekli bahar havasının yerini de böylece farklı mevsimlerin, zor yaşam koşullarının aldığını okuruz. Elverişli koşullarda yaşamaya devam etseydi, insanlar hiçbir zaman birbirlerine gerek duymayacaklardı ve bir toplum haline gelmeyeceklerdi. Bu durumda onları insan yapan nitelikler de belki hiç ortaya çıkmayacaktı. Aklımıza şöyle bir soru gelebilir: acaba Rousseau’ya göre insan doğası gereği mi toplumsaldır, yoksa kimi dış etkiler sonucunda mı toplumsal bir varlık haline gelmiştir? Rousseau’nun buna yanıtının tam bir netlik taşıdığını söylemek güç. <span class="ideitalik">Deneme</span>’de (s. 25) insanları bir araya getirenin büyük ölçüde doğal felaketler olduğunu söylerken bu toplumsallığın dışsal nedenlere bağlı olduğunu söyler gibidir. Oysa başka birçok yerde de toplumun insanın doğasında olduğunu dile getirir<sup class="calibre4"><a href="../Text/DillerinKokeni_split_024.html#footnote-600-14" id="footnote-600-14-backlink">[14]</a></sup> . Bunlardan şu sonuca varabiliriz: Eğer yaşam koşulları insanları zorlamasaydı belki de insanlık hep doğa durumunda yaşayacaktı. Ama her ne kadar onu toplumsallaşmaya zorlayan koşullar onun doğasına dışsal olsalar da, insan yetkinleşebilme yetisiyle bunların üstesinden gelmenin yollarını bulmuş, ona karşı geliştirdiği çözümleri içselleştirmiş, böylece toplum halinde yaşamaya başlamıştır. Hayvanların da aynı doğal kısıtlamalara maruz kaldıklarını, ama onların bu tür bir yapı kurmadıklarını düşünürsek, insanın gelişimindeki özgün durum daha da belirgin hale gelir.</p>

  <p class="normal1">Doğa durumunun sona ermesi, insanın doğa durumunda ait olduğu kategorilerden yalnızlığı da ortadan kaldırır. Artık tek başına yaşamını sürdüremeyen insan içine düştüğü bu zayıf durumdan kurtulabilmek için başkalarının yardımına gerek duyar hale gelir. Bu gereksinimlerini paylaşabilmek için de kullanacağı yegâne araç dil olacaktır. Bu açıdan bakıldığında dilin toplumu kurduğu fikri oldukça akla yatkın gelmektedir.</p>

  <p class="normal1">İnsanı doğa durumundan çıkaran en önemli yetisi yetkinleşebilmedir Rousseau’ya göre. Ama insanın en az onun kadar önemli başka bir niteliği daha vardır ve bunun da ilkine eklenmesi sayesinde doğal gereksinimleri aşıp üstüne kültürü kurabilir. Rousseau için, sadece doğanın belirlediği sınırlar içinde yaşayan hayvandan insanı ayıran bu nitelik <span class="ideitalik">güçlü duygulanımlar</span>dır. Bu kavramın Rousseau’da ne anlama geldiğini anlayabilmemiz için önce Eski Yunan dünyasında nasıl düşünüldüğüne kısaca göz atmamız gerekecek.</p>

  <p class="normal1">“Güçlü duygulanım” olarak çevirdiğimiz <span class="ideitalik">passion</span> sözcüğü, Eski Yunan’daki <span class="ideitalik">paskhein</span> ve <span class="ideitalik">pathos</span> sözcüklerine dayanır. <span class="ideitalik">Paskhein</span> fiilini “maruz kalmak” olarak çevirebiliriz; <span class="ideitalik">pathos</span> ise “acı”, “hastalık” sözcükleriyle karşılanabilir. Bu sözcükler, genel olarak bir şeyden etkilenme, bir şeye maruz kalma anlamına gelirler. Dikkat edilmesi gereken nokta, bu sözcüğün <span class="ideitalik">praxis</span> (eylem) ile karşıtlık içinde düşünüldüğü ve eylemin etkinliğinin karşısında edilgin bir hale işaret ettiğidir. Yunan düşünce dünyasına hiç de yabancı olmayan bu kavramı en sistemli biçimde ele alan ilk filozof, E.R. Dodds’a göre, Aristoteles’tir: “Yunanlı, bir güçlü duygulanım deneyiminde her zaman gizemli ve korkutucu bir şey görmüştür; kendinde bulunan, onu ele geçiren, ama kendisinin ele geçiremediği bir gücün deneyimini görmüştür. <span class="ideitalik">Pathos</span> sözcüğünün kendisi bunun tanığıdır: Latince karşılığı <span class="ideitalik">passio</span> gibi, insanın ‘başına gelen’ bir şey anlamına gelir. Aristoteles, güçlü duygulanım anındaki insanı uyuyan, aklını yitirmiş ya da sarhoş insanların durumuna benzetir: Tıpkı onlarda olduğu gibi, onun da aklı iş görmez haldedir.”<sup class="calibre4"><a href="../Text/DillerinKokeni_split_024.html#footnote-600-15" id="footnote-600-15-backlink">[15]</a></sup> Aristoteles’in <span class="ideitalik">Retorik</span>’te tanımladığı biçimiyle güçlü duygulanım “bizde değişim yaratırken yargılarımızda farklar ortaya çıkaran ve ardından acı ya da hazzın geldiği şeydir.”<sup class="calibre4"><a href="../Text/DillerinKokeni_split_024.html#footnote-600-16" id="footnote-600-16-backlink">[16]</a></sup><span class="ideitalik">Nikomakhos’a Etik</span>’te ise güçlü duygulanım olarak şunları sayar: “arzu, öfke, korku, cesaret, kıskançlık, sevgi, dostluk, nefret, haset, rekabet, acıma.”<sup class="calibre4"><a href="../Text/DillerinKokeni_split_024.html#footnote-600-17" id="footnote-600-17-backlink">[17]</a></sup></p>

  <p class="normal1">İnsanın içine yerleşip onu etkileyen, yargıda bulunurken aklını askıya alan bu güçlü duygulanımları Stoa filozoflarında da görürüz. Zenon’a göre <span class="ideitalik">pathos</span> “aklın doğru yolundan sapan ve doğaya aykırı bir ruh hareketidir” ve dört temel güçlü duygulanım vardır: “acı, korku, arzu ve haz.”<sup class="calibre4"><a href="../Text/DillerinKokeni_split_024.html#footnote-600-18" id="footnote-600-18-backlink">[18]</a></sup></p>

  <p class="normal1">Genel olarak söyleyecek olursak güçlü duygulanımlar, yargı sürecinin içinde bulunmalarından dolayı aklın bütünüyle dışında olmayan, ama aklı doğru işleyişinden alıkoyan ve yanlış yargılara yol açan, ruhun yaşadığı hareketlerdir.</p>

  <p class="normal1">Rousseau’nun da gerek <span class="ideitalik">İkinci Söylem</span>’de, gerekse <span class="ideitalik">Deneme</span>’de “<span class="ideitalik">passion</span>” sözcüğünü bu anlamda kullandığını görüyoruz. Bunun en açık örneğini üçüncü bölümün hemen başındaki <span class="ideitalik">dev</span> örneğinde bulabiliriz. İlk kez yabancılarla karşılaşan ilkel insan, onlar karşısında duyduğu korkudan dolayı doğru yargıda bulunma yetisini kaybeder ve onlara <span class="ideitalik">dev</span> adını verir. Daha sonra, “aklı başına geldiğinde” ise korkusu geçtiğinden onlarla ilgili doğru bir yargıda bulunabilir<sup class="calibre4"><a href="../Text/DillerinKokeni_split_024.html#footnote-600-19" id="footnote-600-19-backlink">[19]</a></sup> .</p>

  <p class="normal1">Rousseau’nun doğa durumundaki insanda gösterdiği iki ilke de aslında birer güçlü duygulanımdır.</p>

  <p class="normal1">Buraya kadar aktarmaya ve tartışmaya çalıştıklarımızın sonucunda Rousseau’da nasıl bir insan ve toplum anlayışı olduğunu kendi tarihsellik görüşü bağlamında ortaya koymaya çalıştık. Tarih-dışı bir noktada başlayan ve insanın yazgısı haline gelen bu tarih Rousseau’da başlıca üç aşama içinde düşünülür<sup class="calibre4"><a href="../Text/DillerinKokeni_split_024.html#footnote-600-20" id="footnote-600-20-backlink">[20]</a></sup> :</p>

  <p class="normal1">1) <span class="ideitalik">Vahşilik</span>: Bu dönemin insanı gereksinimlerle belirlenmiştir. Tek başına yaşar, şiddete yatkındır ve yaşamını avcılık yaparak sürdürür. Bu dönemin dili jestlerin dilidir.</p>

  <p class="normal1">2) <span class="ideitalik">Barbarlık</span>: Güçlü duygulanımların egemen olduğu bu aşamada insanlar artık aile ve kabileler halinde yaşamaya başlamışlardır. Yapıları biraz yumuşamıştır. Hayvancılık yapılan bu dönemin dili şarkılı dildir.</p>

  <p class="normal1">3) <span class="ideitalik">Uygarlık</span>: Bu artık akıl çağıdır. İnsan becerisi ile üretime geçmiştir. Toplum oluşmuş durumdadır ve dil de buna uygun olarak, çözümlemeli, kesin bir yapıya kavuşur. Bu aşamanın ilk başlarında yazı Çin yazısı gibi sözcükleri gösteren işaretlerle yazılırken, daha sonra alfabe yazısı ortaya çıkmıştır.</p>

  <p class="normal1">Toplumun ortaya çıkması, ilerleme olarak değerlendirdiğimiz bütün alanlarda aslında insan için bir bela, bir hastalık olmuştur Rousseau’ya göre. İnsanoğlu doğa durumundaki mutlu ve bütünlüklü yaşamını artık bulamayacak, yazgısı haline gelen toplum durumunda artık binbir dertle acı çekecektir. Bütün bunlardan yola çıkarak tek çözümün tekrar doğa durumuna dönüş olduğunu mu söyleyeceğiz? Voltaire’in bile, Rousseau’ya 30 Ağustos 1755’te yazdığı mektupta <span class="ideitalik">İkinci Söylem</span> ile ilgili olarak acımasızca, “yapıtınızı okuduktan sonra insanın dört ayak üzerinde yürüyesi geliyor” dediğini düşünecek olursak, Rousseau’nun bu suçlamalara ne kadar sık maruz kaldığını anlarız. Bununla birlikte, Rousseau’nun bunlara yanıtı kesin bir <span class="ideitalik">hayır</span>dır. Bununla ilgili olarak iki noktaya değinerek sözümüzü bitirelim.</p>

  <p class="normal1">İlk olarak, Rousseau’nun doğa durumuna dönmenin olanaksız olduğunu, çünkü zaten bu durumun Rousseau için gerçeklik taşımadığını, bir varsayımdan ibaret olduğunu anımsatalım. Ama daha da önemlisi, Rousseau böyle bir çözümü bu olanaksızlıktan değil, başka nedenlerle önermez. Bunlardan birincisi, <span class="ideitalik">Emile</span>’de karşımıza çıkar: “Ormanda doğan [insan] daha mutlu ve daha özgür olabilirdi; ama eğilimlerini izlemek için alt etmesi gereken hiçbir şey olmayacağından, değersiz bir biçimde iyi olacak, hiç de erdemli olmayacaktı, şimdi ise güçlü duygulanımlarına rağmen erdemli olmayı bilir.”<sup class="calibre4"><a href="../Text/DillerinKokeni_split_024.html#footnote-600-21" id="footnote-600-21-backlink">[21]</a></sup> Doğa durumundaki insandan erdemli ya da erdemsiz olarak söz edemeyiz çünkü onun “iyi”liği, deyim yerindeyse, <span class="ideitalik">kendinde</span> bir iyiliktir. Herhangi bir bilince, akıl yürütmeye dayanmaz, bir seçimle belirlenmemiştir. Yani, eylem özgür olmadığından, erdem açısından da bir değer taşımaz. Oysa bu tür bir değerlendirmeye konu olabilecek eylem, felsefe tarihinden de öğrendiğimiz gibi, özgür seçime dayanan eylemdir.</p>

  <p class="normal1">İkinci önemli nokta ise Rousseau’da zaman zaman karşımıza çıkan <span class="ideitalik">dolayım</span> fikridir. Yukarıda da belirttiğimiz gibi, insan bir kez toplum durumuna geçtikten sonra artık dolaysız olarak doğal durumda yaşayamaz. Bize temel sunacak olan doğa durumunun kategorileri, onlarla doğrudan yaşamak için değil, bugünkü pratik aklımızla o kategorileri dolayıma sokmak ve bu aklın dolayımıyla o ilkeleri bugüne getirmek içindir. Toplum yasası bu doğal durum ilkelerinin dolayıma sokulmasıyla oluşturulacaktır, yoksa tekrar ormana dönerek değil. Bu dolayım düşüncesi bize hemen Hegel’i anımsatacak kuşkusuz. Bizce, Rousseau ile kendisinden çok yararlanmış olduğunu hep söyleyen Hegel’i bu kavram çevresinde birlikte düşünmek, ilgi çekici sonuçlar ortaya koyma olanağını taşıyor gibi görünüyor.</p>

  <p class="ortayazi">***</p>

  <p class="normal1"><span class="ideitalik">Dillerin Kökeni Üstüne Deneme</span>’yi okurken yukarıda kısaca sözünü etmeye çalıştığımız noktaların göz önünde tutulması gerektiğini düşündük. Bu yazıyı da bu amaçla sınırladık ve Rousseau’nun düşüncesinin bütününü ele almak gibi bir iddiamız kesinlikle olmadı. Ayrıca <span class="ideitalik">Deneme</span>’nin günümüzde yol açtığı yeni tartışmaları da bu yazının dışında bıraktık çünkü bu tartışmalar, tanıtma amaçlı bir giriş yazısından çok daha kapsamlı yazıları ve bu yazıları yazacak uzmanları bekliyor.</p>

  <p class="ortayazi">Çeviriye ilişkin not</p>

  <p class="normal1">Okura sunduğumuz çeviriyi yaparken Rousseau’nun metninin iki ayrı basımından yararlandık. Bunlardan ilkini Jean Starobinski (Folio essais, 1990), ikincisini ise Catherine Kintzler (Garnier Flammarion, 1993) yayına hazırlamışlar. Gereken yerlerde her iki editörün de açıklayıcı notlar›ından k›saca yararlandık, kimi yerlerde de kendi notlar›m›z› (ç.n.) kı›saltması›yla belirttik.<sup class="calibre4"><a href="../Text/DillerinKokeni_split_024.html#footnote-600-22" id="footnote-600-22-backlink">[22]</a></sup></p>

  <p class="normal1">Bu çeviri, Mehmet Rıfat'ı›n önerisi sonucunda ortaya çıktı›. Çeviriyi başta iki kişi gerçekleştirmeyi düşünüyorduk, ancak dışsal koşulların zorlaması sonucunda zaman içinde çalışma iki kente yayılırken çevirmen sayısı da bire indi. İlk birkaç bölümün çevirilerini Mehmet Rıfat ile birlikte gözden geçirip düzelttik. Kendisinden bu düzeltme çalışmalarımız sırasında edindiklerim, çevirinin bütününde bana değeri ölçülemez bir biçimde yardımcı oldu. Gerek bu çevirinin ortaya çıkması, gerekse çeviri sürecindeki desteğinden dolayı Mehmet Rıfat’a sonsuz teşekkürlerimi sunuyorum.</p>

  <p class="normal1">Ayrıca, Kaan Atalay ve Christoph Schröder’in eleştirileri ve önerileri, metindeki temel kimi kavramların çevirileri açısından çok önemli rol oynadılar. Zaman ayırdıkları ve istekle yardımcı oldukları için kendilerine çok teşekkür ederim.</p>

  <p class="normal1"><span class="ideitalik">Ömer B. Albayrak</span></p>
</body>
</html>
