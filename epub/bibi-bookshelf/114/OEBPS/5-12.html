<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>5-12.html</title>
    <meta content="urn:uuid:ec65925a-1ed0-475e-9508-f2429fc305ee" name="Adept.expected.resource"/>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
		<div id="x5-12.html" xml:lang="tr-TR" class="calibre1">
			<div class="calibre1">
				<p class="arabaslik-orta" id="toc_marker-2-12" xml:lang="en-GB"><span class="kisim-baslik1">12</span></p>
				<p class="metin5"></p>
				<p class="metin5"></p>
				<p class="metin5"></p>
				<p class="metin5"></p>
				<p class="metin5"></p>
				<p class="metin5"></p>
				<p class="metin5"></p>
				<p class="metin5"></p>
				<p class="metin5"><span class="metin1" xml:lang="tr-TR">O hüzünlü günün ardından, bahçemize ve gecenin koruyuculuğuna sığınmış, ıtır kokuları arasında oturuyor, kederler içinde şarabımızı yudumluyorduk. Ben durmadan, “Bu adam niye bu kadar kötü?” diye düşünüyordum. “Niye bu kadar kötü?”</span></p>
				<p class="metin5"><span class="metin1" xml:lang="tr-TR">Bakkalın arkasındaki odunluğa kilitlendikten sonra Başkan’ın hanımının çabasıyla öğleden sonra salıverilen Yazar da bizimleydi. Adanın ilk tutuklusu olarak kayda geçme şerefine nail olmuştu. Geçmişini anlatmamasına rağmen daha önce de başından buna benzer olayların geçtiğini tahmin ediyorduk. “Burada bile kendimi tutuklatmayı başardım” diyerek acı acı gülümsüyordu. Dipçik yiyen başı fena halde zonkluyor olmalıydı ki gelir gelmez bir ağrıkesici istemişti.</span></p>
				<p class="metin5"><span class="metin1" xml:lang="tr-TR">Lara, az önce benim aklımdan geçen soruyu, sanki kendi kendine konuşur gibi sordu. Son zamanlarda böyle rastlantılar çok sık oluyordu. Birlikte yaşamanın getirdiği ilginç bir telepati oluşmuştu aramızda herhalde.</span></p>
				<p class="metin5"><span class="metin1" xml:lang="tr-TR">Bir süre sustuktan sonra, tekrar mırıldandı:</span></p>
				<p class="metin5"><span class="metin1" xml:lang="tr-TR">“Bu adam niye bu kadar kötü?”</span></p>
				<p class="metin5"><span class="metin1" xml:lang="tr-TR">Hiçbirimiz ses çıkarmadık. Gece sessizdi, martı çığlıkları duyulmuyordu, adada çıt çıkmıyordu. Acaba Başkan planında başarılı olmuş ve bütün martıları adadan kovmuş muydu? Niye o gün öğleden sonra ya da akşamüstü hiç uçan bir martı görmemiştik? Nereye gitmişlerdi? Daha önce bu adada martı görmeden ve seslerini duymadan bir tek gün bile geçirmemiştik. Bu yüzden içine gömüldüğümüz sessizlik korkutucu geliyordu. Sanki her zamanki adamızda değil de yabancı bir diyardaydık.</span></p>
				<p class="metin5"><span class="metin1" xml:lang="tr-TR">Yazar, şarabından bir yudum daha aldı ve sessizliği bozdu: “Bu adam fena halde korkuyor, işte neden kötü olduğunun açıklaması bu: İçindeki büyük korku! İşlediği cinayetler ömür boyu izleyecek onu, üzerine bir lanet gibi çökecek. Kurtulmak için geldiği bu uzak adada bile.”</span></p>
				<p class="metin5"><span class="metin1" xml:lang="tr-TR">Şiir meraklısı Lara, “Ama tavşan korktuğu için kaçmaz, kaçtığı için korkar!” dedi.</span></p>
				<p class="metin5"><span class="metin1" xml:lang="tr-TR">Yazar ve Lara kendilerini iyice bu tartışmaya kaptırmış görünüyorlardı. Ben de en çok sevdiğim bu iki kişinin, insanoğlundaki şiddet eğilimini hiçbir zaman anlayamayacaklarını, çünkü bunu yüreklerinde hissedemeyeceklerini düşünüyordum. Bana göre sorun basitti: Bu dünyada iyiler ve kötüler vardı. Kimin neye göre iyi ya da kötü olduğunu bilmiyordum ama durum açıktı işte. Arada bir lafa girip bu düşüncemi dile getirmeye çalıştım ama ikisi de bana fazla aldırmadan konuşmalarını sürdürdü, benim sözlerim söndü gitti.</span></p>
				<p class="metin5"><span class="metin1" xml:lang="tr-TR">Yazar bize Başkan hakkında bildiklerini anlattı. O konuşurken ben bir ona, bir de ne düşündüğünü anlamak için Lara’nın solgun yüzüne bakıyordum. Adam yoksul bir ailede büyümüştü, babası din görevlisiydi. Parası olmayan halk çocuklarının çoğu gibi ücretsiz askeri okula yazdırılmıştı. Yazar’a göre burada beyni yıkanmış, vatanımızın iç ve dış düşmanlarla çevrili olduğu ve koruma görevinin sadece onlara verildiği öğretilmişti. Her yerde vatan haini aramaya başlıyordu bunlar. Sonra okulu bitirmiş, evlenmiş, çocuk sahibi olmuş, küçük bir gelirle ülkenin zor bölgelerinde görev yapmıştı. Ama yüksek rütbelere geldiğinde talihi bir ihtilalle parlamış, devlet başkanlığına kadar yükselmişti.</span></p>
				<p class="metin5"><span class="metin1" xml:lang="tr-TR">“Ülkenin bütün dengelerinin bozulması da tam bu döneme rastlıyor!”</span></p>
				<p class="metin5"><span class="metin1" xml:lang="tr-TR">Yazar bu sözleri başıyla onaylarken bana da Lara’nın bilgisine ve zekâsına bir kez daha hayran olmak düştü.</span></p>
				<p class="metin5"><span class="metin1" xml:lang="tr-TR">“Evet, ülke yönetmeyi siyasi, etnik ve dini grupları birbirine düşürmek olarak anlayan bir kafası vardı. Bunu yüksek siyaset olarak görüyordu.”</span></p>
				<p class="metin5"><span class="metin1" xml:lang="tr-TR">Doğrusu ben bunları o kadar da fazla bilmiyordum. Ülkede yaşadığım sıralarda siyasetle ilgilendiğim söylenemezdi. Darbeyi, protesto gösterilerini, karışıklıkları, tutuklamaları, başkentin sokaklarında dolaşan askeri kamyonları falan biliyordum ama işin boyutu ya da nedenleri hakkında bir fikrim yoktu. Radyolardan, televizyonlardan okunan resmi bildiriler hepimizi korkutmuş, büyük tehlikelerle karşı karşıya olduğumuza inandırmıştı. Şimdi söylemeye utanıyorum ama tutuklamalar, işkence ve ölüm iddiaları, bize bir parça, “Belki de hak edenlere yapılıyor!” duygusu veriyordu.</span></p>
				<p class="metin5"><span class="metin1" xml:lang="tr-TR">Yazar’a çoktan beri merak ettiğim soruyu sordum: “Bu adamın döneminde sen de tutuklandın mı?”</span></p>
				<p class="metin5"><span class="metin1" xml:lang="tr-TR">Yüzü gölgelendi, sesi boğuklaştı, ağzının içinden, “O başka mesele!” diye bir şeyler geveledi.</span></p>
				<p class="metin5"><span class="metin1" xml:lang="tr-TR">Lara bana susmam için kaş göz işareti yaptı, sustum. Yazar’ı bir türlü geçmişi hakkında konuşturmayı başaramıyorduk. Kişiliğinin bir noktasına, kimsenin aşamadığı bir set çekmişti. Oraya kadar gelip duvara dayanıyordunuz.</span></p>
				<p class="metin5"><span class="metin1" xml:lang="tr-TR">Konuşma sürüp giderken, benim kafamın Yazar ya da Lara tarzında çalışmadığını daha çok fark ediyordum. Daha çok insanın iyiliği ve kötülüğü üzerinde duruyor, tartışmayı</span><span class="metin1" xml:lang="tr-TR"> buraya çekmeye çalışıyordum. Yıllar önce okuduğum bir kitap geliyordu sürekli aklıma.</span></p>
				<p class="metin5"><span class="metin1" xml:lang="tr-TR">“Hepimiz birer timsahız aslında!” dedim. </span></p>
				<p class="metin5"><span class="metin1" xml:lang="tr-TR">Hayretle yüzüme baktılar. “Carl Sagan,” diye söze girdim, “R faktörü diye bir şeye inanıyordu. R harfi ‘reptile’dan, yani sürüngen kelimesinden geliyor. İnsanoğlu sudan karaya çıktığı için, beyin kökümüzde hâlâ sürüngen şiddetinin izleri bulunduğunu, bölgemizi korumak için şiddet kullanmaya eğilimli olduğumuzu söylüyor. Yani hepimiz birer timsahız.”</span></p>
				<p class="metin5"><span class="metin1" xml:lang="tr-TR">Neyse ki sonunda dikkatlerini bu noktaya çekmeyi başarmıştım. Çünkü Yazar da insanoğlundaki iyilik ve kötülük konusuna girdi. Jean Jacques Rousseau’nun </span><span class="metin-italik" xml:lang="tr-TR">Emil</span><span class="metin1" xml:lang="tr-TR">’inden, Freud’un insandaki yıkıcı eğilimler üzerine yazdığı makalelerden söz etti.</span></p>
				<p class="metin5"><span class="metin1" xml:lang="tr-TR">Bize uzun uzun “doğa ya da eğitim” konusunu anlattı. İnsanoğlu doğuştan mı kötüydü yoksa kötülük öğretiliyor muydu?</span></p>
				<p class="metin5"><span class="metin1" xml:lang="tr-TR">“Bunların hepsi bireyci teoriler!” dedi sonra. “Bence durumu açıklamaya yetmiyor.”</span></p>
				<p class="metin5"><span class="metin1" xml:lang="tr-TR">Bir süre adadaki komşularımızdan konuştuk. Çelişik duygular içindeydik doğrusu. Komşularımızın az da olsa bir bölümü Başkan’ın tehditlerine dayanamayarak onun yanında yer almıştı ama bu işe gönülsüzce katıldıkları belliydi. Martılara ateş etmemişler, yavruları öldürmemişler, kayalıklardaki yumurtaları kırmamışlar, sadece göstermelik olarak orada bulunmuşlardı. Ayrıca adalıların çoğu da tehditlere kulak asmayarak, bu katliama katılmamıştı.</span></p>
				<p class="metin5"><span class="metin1" xml:lang="tr-TR">O akşamüstü duyduğum ilginç bir şeyi daha aktardım. Başkan müzisyenlerimizi çağırtmış, onlardan martılara karşı mücadeleyi destekleyen, halkı coşturan ezgiler çalmalarını istemişti. Ama hiçbiri kabul etmemişti bu saçma sapan öneriyi. Müzisyen arkadaşlarımız sanki doğanın bir parçasıymışçasına, öyle doğal, öyle kendiliğinden müzik yaparlardı ki çoğu zaman bunun müzik olduğunu bile unutup adanın doğal seslerinden biri sanırdınız. Hayatımızın bir parçasıydı bu müzik. Bazı akşamlar duyulan gitar, flüt sesleri, ada yaratıldığından beri orada yankılanıyormuş gibiydi.</span></p>
				<p class="metin5"><span class="metin1" xml:lang="tr-TR">Sessiz adadaki bu gece sohbeti sürüp giderken parfümlü melisalar iç bayıltıcı usarelerini püskürtmeye devam ediyor, ıtırlar karanlıkta iyice ağırlaşan kokularını yayıyor, oturduğumuz yeri büyülü bir bahçeye dönüştürüyorlardı.</span></p>
				<p class="metin5"><span class="metin1" xml:lang="tr-TR">Tartışma sırasında bir an bile unutmadığım, hiç aklımdan çıkmayan şey ise Lara’ya duyduğum yürek paralayıcı aşktı. Onu öylesine seviyordum ki, bu aşktan içim sızlıyordu.</span></p>
				<p class="metin5"><span class="metin1" xml:lang="tr-TR">O sırada gerçekten de sızlıyordu yüreğim. Sanki ne kadar ciddi ve ağır olursa olsun konuştuğumuz her şey önemsizdi; onun yüzüne bakmak ve sesini duymak için yaşadığımı hissediyordum. Güzel miydi? Evet, güzel olmasına güzeldi ama bu o kadar önemsiz bir ayrıntıydı ki benim için. Başına bir şey gelse, yüzü değişse, hatta çirkinleşse bile ona olan duygularım değişmezdi. Güzellikten çok daha farklı bir şeydi beni ona vurgun kılan. Anlatılmaz, dile söze gelmez bir şey; bir hava, bir tavır, sesindeki ince bir kırılma, dudaklarının kıyısındaki hafif bir gölgelenme, gülerken çenesinde oluşan küçük çukur... Bunların hepsi, hepsi çok güzel şeylerdi. Daha da önemlisi, adeta ruh ikiziydik. Ömür boyu içinden çıkılmayan, her anın lezzetiyle dolup taşan bir sığınaktı, birbirimizde bulduğumuz.</span></p>
				<p class="metin5"><span class="metin1" xml:lang="tr-TR">Bu uzun sohbet, Lara’nın Uzakdoğu inançları konusunda söyledikleriyle bitti.</span></p>
				<p class="metin5"><span class="metin1" xml:lang="tr-TR">İnsanoğlunun yaşadığı her kötü deneyim çakralarını kapatıyor, bu da negatif bir enerji yayılmasına sebep oluyordu. Kötülüğün sebebi buydu işte.</span></p>
				<p class="metin5"><span class="metin1" xml:lang="tr-TR">Yazar yüzünü buruşturarak, bizim bu aşırı bireyci yorumlarımızdan pek de memnun kalmadığını gösterdi.</span></p>
				<p class="metin5"><span class="metin1" xml:lang="tr-TR">“Demek ki bu adamın çakrası makrası kalmamış” dedi. “Hepsi tıkanmış.” </span></p>
				<p class="metin5"><span class="metin1" xml:lang="tr-TR">Sonra bize ders verir gibi, “Bakın,” dedi, “sizin anlamadığınız esas sorun şu: Bu adamların korktuğu tek şey soru. Soru sorulmasından ödleri kopuyor. Sorgulayanlar ise buna mecbur olduklarını hissederek, kendilerini yok etme pahasına direnişlerini sürdürüyorlar. İsa gibi, Spartaküs gibi, tarihteki birçok örnek gibi. Onun için bu işi tek tek insanların iyiliğine kötülüğüne bağlamayın.”</span></p>
				<p class="metin5"><span class="metin1" xml:lang="tr-TR">“İyi de martıları niye öldürüyor o zaman, onların sistemi falan sorguladığı yok ki!”</span></p>
				<p class="metin5"><span class="metin1" xml:lang="tr-TR">Yazar bir an durdu, şaşaladı, ne cevap vereceğini bilemedi. Yarı şaka yarı ciddi, “Belki de haklısınız. Öff, uğraştırmayın beni!” dedi. Sonra mırıldanır gibi, “Zaten bir yerde kötülük varsa, oradaki herkes biraz suçludur” diyerek kalktı, sallanarak evine doğru gitti. Başını tutmasından hâlâ ağrısı olduğu anlaşılıyordu.</span></p>
				<p class="metin5"><span class="metin1" xml:lang="tr-TR">Hem başına yediği dipçik hem de odunlukta geçirdiği saatler ona korkunç şeyler hatırlatmış olmalıydı. Bu yüzden sinirlerine hâkim olamıyordu. Ses tonundan, bize bile biraz kızdığını hissediyorduk. Eskiden bana sadece edebiyat konusunda sinirlenirdi. Öykündüğümü yakaladıkça, “Senin adın Proust mu, senin adın Borges mi?” faslında. Ama şimdi bunları konuşacak halde değildik.</span></p>
				<p class="metin5"><span class="metin1" xml:lang="tr-TR">Yazar kalktıktan sonra, her zaman yaptığımız gibi konu hakkında konuşmayı sürdürdük. Beş on dakika daha konuştuk, şaraplarımızı bitirdik.</span></p>
				<p class="metin5"><span class="metin1" xml:lang="tr-TR">Yatmadan önce Lara’ya bir yandan serçe ile avcı hikâyesini anlattım, bir yandan da bunun biraz önce niye aklıma gelmediğine hayıflanıp durdum. Çünkü Yazar da severdi böyle hikâyeleri. Çocukluğumda duyduğum bir masala göre zemheri soğuğunda, serçe ile yavrusu bir dala konmuş. Biraz sonra bıyıkları buz tutmuş ve gözleri soğuktan yaş içinde bir avcının yaklaştığını görmüşler. Serçe yavrusu, “Bak anne,” demiş, “ne kadar merhametli bir adam, gözleri yaş içinde.” Anne yavrusunu ses çıkarmaması için uyarmış, “Sen onun gözündeki yaşa değil, elindeki kana bak!” demiş.</span></p>
				<p class="metin5"><span class="metin1" xml:lang="tr-TR">Lara, hikâyemi çok beğendi. Biz hem serçe değildik hem de avcılarla nasıl başa çıkacağımızı biliyorduk. Baygın çiçek kokuları arasında yatağımıza gittiğimizde, Lara’yla yine yaralarımıza merhem süren, bizi iyileştiren bir sevişmeye daldık. Onun, nazlı bir prenses gibi beni narin vücuduna kabul edişi, içine alışı, çölde serap sandığın bir gölün gerçek olduğunu anlayarak onun serinliğine ve can kurtaran merhametine sığınmak gibi bir şeydi. Uzun, sessiz, şefkatli, dokunaklı ve ipeksi sevişmemizin sonunda uykuya dalmadan önce hissettiğim şeyi çok iyi biliyordum.</span></p>
				<p class="metin5"><span class="metin1" xml:lang="tr-TR">Minnet!</span></p>
				<p class="metin5"><span class="metin1" xml:lang="tr-TR">Ona karşı minnetle doluydum. Bazen sıcak gözyaşlarımı akıtacak kadar yoğun bir minnetle!</span></p>
				<p class="kisim-baslik2" xml:lang="en-US"></p>
			</div>
		</div>
	</body>
</html>
