<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>5-3.html</title>
    <meta content="urn:uuid:ec65925a-1ed0-475e-9508-f2429fc305ee" name="Adept.expected.resource"/>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
		<div id="x5-3.html" xml:lang="tr-TR" class="calibre1">
			<div class="calibre1">
				<p class="arabaslik-orta" id="toc_marker-2-3" xml:lang="en-GB"><span class="kisim-baslik1">3</span></p>
				<p class="metin5"></p>
				<p class="metin5"></p>
				<p class="metin5"></p>
				<p class="metin5"></p>
				<p class="metin5"></p>
				<p class="metin5"></p>
				<p class="metin5"></p>
				<p class="metin5"></p>
				<p class="metin5"><span class="metin1" xml:lang="tr-TR">Olayların akışı içinde yazar arkadaşımı iki gün görmedim. Evine uğradığım bir iki sefer kapıyı açan olmadı. Gerçekten evde değil miydi yoksa beni cezalandırmak için mi açmıyordu, anlayamıyordum ama bana kızgın olduğu kesindi. Hiç aramıyor, ortalığa çıkmıyor, gündelik buluşmalarımızdan uzak duruyordu.</span></p>
				<p class="metin5"><span class="metin1" xml:lang="tr-TR">İki gün sonra bir sabah onu Mor Su dediğimiz yerde buldum. Adamızda çakıllarla kaplı birkaç yüzme yeri vardı. Biri Mor Su, biri Lara adlı bir koy, biri de Derin Su. Gününe göre rüzgârın ve dalganın daha az olduğu kıyıyı seçer, yüzmek için orada toplanırdık. Bu üç koy dışındaki kıyılar martılara ayrılmıştı. Onların yaşam alanlarına hiçbir zaman girmezdik. Bu kıyılarda martılar yumurtlar, kuluçkaya yatar, yavrularını korur, insanlara hiç yaklaşmayan yaban bir tür olarak yaşamlarını sürdürürdü.</span></p>
				<p class="metin5"><span class="metin1" xml:lang="tr-TR">O gün batı rüzgârı alıyorduk, dolayısıyla o rüzgâra açık olan Mor Su’yu değil, ötekilerden birini seçmem gerekiyordu ama garip bir önseziyle Mor Su’ya yöneldim. Belki de hiçbirimizi görmek istemeyen Yazar’ın böyle bir aykırılık yapacağını hissetmiştim. Gerçekten de yanılmamışım. Arkadaşımı Mor Su’da, buraya adını veren mor dalgaların kabarışını izler ve rüzgârda dağılan uzun saçlarını toplamaya çalışırken buldum. Ayak seslerimi duyduğu halde başını çevirmedi, gelenin kim olduğuna bakmadı. Benim geldiğimi anlamış olmalıydı.</span></p>
				<p class="metin5"><span class="metin1" xml:lang="tr-TR">Hiç ses çıkarmadan yanına oturdum. Bir süre kabararak üstümüze gelen, kıyıdaki sonsuz gelgit oyununu tekrarlayan denizi, sulara dalıp çıkan martıları izledik. Sonra, “Bu kıyıda avukat beyle tanışmamızı hatırlıyor musun?” dedim. </span></p>
				<p class="metin5"><span class="metin1" xml:lang="tr-TR">“Evet!”</span></p>
				<p class="metin5"><span class="metin1" xml:lang="tr-TR">“Ne matraktı di mi?” dedim. </span></p>
				<p class="metin5"><span class="metin1" xml:lang="tr-TR">“Evet.”</span></p>
				<p class="metin5"><span class="metin1" xml:lang="tr-TR">“Müşerref oldum beyefendi!” dedim ve bu arada ağzımdan bir salatalık kabuğunu çekip atıyor numarası yaptım. Hiç gülmedi. Sonra yine bir sessizlik oldu. Eline aldığı bir dal parçasıyla çakıllara birtakım şekiller çizmeye çalışıp duruyordu ama ne yaptığının farkında değil gibiydi.</span></p>
				<p class="metin5"><span class="metin1" xml:lang="tr-TR">Sakin görünüşünün altında çok öfkeli ve gergin olduğunu hissedebiliyordum. Kendini o kadar kasmıştı ki neredeyse ince gövdesindeki adalelerin seğirdiğini görebiliyordum. Bir süre sessizlikten sonra şöyle dedim:</span></p>
				<p class="metin5"><span class="metin1" xml:lang="tr-TR">“Sence bir insan, kendisine yapılan kötülükleri karşısındakilere aynen uygularsa doğru davranmış olur mu?”</span></p>
				<p class="metin5"><span class="metin1" xml:lang="tr-TR">Cevap verip vermemeyi düşünürmüş gibi biraz bekledi, sonra, “Kim olduğuna bağlı!” dedi.</span></p>
				<p class="metin5"><span class="metin1" xml:lang="tr-TR">Yine karşılıklı sustuk. Daha sonra şu tuhaf konuşma geçti aramızda:</span></p>
				<p class="metin5"><span class="metin1" xml:lang="tr-TR">“Sana kötülük yapmış olanlara, aynı yöntemlerle cevap vermek doğrudur mu diyorsun?” </span></p>
				<p class="metin5"><span class="metin1" xml:lang="tr-TR">“Ne demek istiyorsun sen?”</span></p>
				<p class="metin5"><span class="metin1" xml:lang="tr-TR">“Bu tutum onların bizlere daha önce yaptıklarını aynen tekrarlamak anlamına gelmez mi?”</span></p>
				<p class="metin5"><span class="metin1" xml:lang="tr-TR">“Sen sahiden bu kadar saf mısın, yoksa numara mı yapıyorsun?” </span></p>
				<p class="metin5"><span class="metin1" xml:lang="tr-TR">Bunu sorarken ilk kez yüzüme bakmıştı.</span></p>
				<p class="metin5"><span class="metin1" xml:lang="tr-TR">“Belki safım, siyaseti de senin kadar iyi bilmiyorum ama ne yapmış olursa olsun...”</span></p>
				<p class="metin5"><span class="metin1" xml:lang="tr-TR">“Sen gerçekten neden söz ettiğini bilmiyorsun.”</span></p>
				<p class="metin5"><span class="metin1" xml:lang="tr-TR">“...o da bir insan!”</span></p>
				<p class="metin5"><span class="metin1" xml:lang="tr-TR">“Şaşırmışsın sen!”</span></p>
				<p class="metin5"><span class="metin1" xml:lang="tr-TR">“Olabilir ama bu durumda ne yapalım. İki yaşlı insanı tutup denize mi atalım? Hem de torunlarıyla.”</span></p>
				<p class="metin5"><span class="metin1" xml:lang="tr-TR">Dişlerinin arasından, “Bu bile az gelir!” diye homurdandığını duydum. İçindeki nefretin yoğunluğunu hissetmek beni ürpertti. Aramızda, konuşmayla aşılamayacak kadar büyük bir engelin oluştuğunu görüyordum ama bir yandan da onu zorlayarak bu konuda fikir birliğine varma, yakınlaşma isteğimin önüne geçemiyordum. Çünkü onu çok seviyordum. Bunu kendisine söyleyemezdim, böyle sululuklardan hoşlanmazdı ama size itiraf edebilirim. Hayatta en değer verdiğim dostumdu.</span></p>
				<p class="metin5"><span class="metin1" xml:lang="tr-TR">Çoğu zaman Derin Su’da çocuklaşır, iki ayrı yerden suya dalar, sonra derinliklerde birbirimizi bularak el ele tutuşur ve bir zafer kazanmış edasıyla suyun yüzüne fırlardık. Sudan, önce birbirine tutunmuş dört el çıkardı, sonra da biz. Akşamüstleri ya onun ya bizim bahçede iki kadeh parlatırken, edebiyattan, hayattan, insanlardan konuşurduk. Ama geçmişinden hiç söz etmezdi. Kimdi, niye yalnız yaşıyordu, adaya gelmeden önce neler yapmıştı? Bu konular tabuydu onun için; hayatını hiç konuşmaz, söz dönüp dolaşıp kendisine gelirse sinirli bir tavırla lafı değiştirirdi.</span></p>
				<p class="metin5"><span class="metin1" xml:lang="tr-TR">Yıllardır birlikte yaşadığım sevgilim, bir tanem de çok severdi onu ve yalnızlığına bir çare bulmak isterdi. Ama adada böyle bir olanak yoktu. Zaten Yazar da durumundan şikâyetçi görünmüyordu. Kişiliğinin bir noktasına sanki bir Ortaçağ şövalye zırhı geçirmişti, oradan ötesine geçmek mümkün olmuyordu.</span></p>
				<p class="metin5"><span class="metin1" xml:lang="tr-TR">Genellikle suskun bir adamdı. İnce yüzünde, güldüğü zaman bile azalmayan dertli bir ifade vardı. Sadece edebiyat konuşurken canlandığını görürdüm.</span></p>
				<p class="metin5"><span class="metin1" xml:lang="tr-TR">Bir de şunu eklemeliyim ki, her zaman çok insafsız bir eleştirmendi. Yaptığım yazı denemelerini ona götürür, nasıl bulduğunu sorardım. O da bana şöyle şeyler söylerdi: “Senin adın Marcel mi?” Ben, “Hayır!” derdim. O, “Ama Marcel Proust gibi yazmışsın” diye devam ederdi: “Proustvari bir metin ortaya çıkarmaya çalışmışsın ama şunu unutma ki Proust olmak ile Proustvari olmak arasında dağlar kadar fark vardır. Bu biçim, Marcel adlı Parisli yazarın o koşullar içinde bulduğu, kendine özgü bir biçimdir, kendi sesidir. Sen de anlatıda kendi sesini bulmalısın. Yoksa yazdığın şey Proust’tan daha iyi olsa bile Proust taklidi olarak kalır.”</span></p>
				<p class="metin5"><span class="metin1" xml:lang="tr-TR">Böyle paparaları yiyen ben nedense alınmaz, yazı odama daha bir şevkle kapanır ve yeni metinler ortaya çıkarırdım. Yine beğenmezdi. Parmağını tehditkâr bir ifadeyle sallayarak, “Seni seni!” derdi. “Bu sefer de yakaladım. Senin adın Jorge Louis mi? Son günlerde Borges mi okudun?”</span></p>
				<p class="metin5"><span class="metin1" xml:lang="tr-TR">Yüzüm kızararak itiraf ederdim ki evet, Borges okumuş, çok etkisinde kalmış ve onun gibi bir şeyler yazmak istemiştim. “Unutma,” derdi tekrar, “kendi sesin! İşte en önemli şey bu. Senin sesin! Dünyada hiçbir tarza, hiçbir modaya oturulamayacak kadar senin olan bir üslup. Elin gibi, gözün, bakışın, gülüşün gibi senden bir parça.”</span></p>
				<p class="metin5"><span class="metin1" xml:lang="tr-TR">Sevgili dostum, acımasız öğretmenim, şimdi bu satırları okuyabilseydin nasıl bulurdun acaba? İşte belki de ilk kez senin istediğin gibi biçim denemeleri yapmadan yazıyorum, kimseye özenmiyorum, kaba saba da olsa, hantal da görünse, arada bir saçmalasam da, hiçbir yazın değeri taşımasa da kendim anlatıyorum hikâyemi. Çünkü bu sefer bir derdim var ve onu anlatmam gerekiyor. Hani sen, her hikâye kendi biçimini bulur derdin ya, galiba öyle oluyor; anlattıkça roman –Tanrım, ne büyük bir kelime bu!– kendi biçimini oluşturuyor. Mor Su’daki o gergin konuşmanın sonunda bana biraz acımış olmalıydı ki, “Bak,” demişti, “siyasetle ilgin olmadığını biliyorum ama yaşadığın dünyaya gözlerini bu kadar kapatmaya hakkın yok. Ülkenin yıllardır kanadığını, kutuplaştığını, insanların birbirine karşı kamplar halinde bölünüp kışkırtıldığını biliyorsun, değil mi?”</span></p>
				<p class="metin5"><span class="metin1" xml:lang="tr-TR">“Biliyorum elbette!”</span></p>
				<p class="metin5"><span class="metin1" xml:lang="tr-TR">“Aralarına nefret tohumları ekilen etnik, dini ne kadar grup varsa, bunların durmadan birbirini öldürdüğünü, kan davasının giderek azgınlaştığını da biliyorsun!”</span></p>
				<p class="metin5"><span class="metin1" xml:lang="tr-TR">“Tabii!”</span></p>
				<p class="metin5"><span class="metin1" xml:lang="tr-TR">Konuşmanın burasında ayağa kalkmış ve sesini yükselterek bana şöyle demişti:</span></p>
				<p class="metin5"><span class="metin1" xml:lang="tr-TR">“Her şeyi biliyorsun birader ama bir tek, insanlarımızı kimin kamplara böldüğünü, bu kan davasını kimin isteyerek, planlayarak başlattığını bilmiyorsun!”</span></p>
				<p class="metin5"><span class="metin1" xml:lang="tr-TR">Sonra beni Mor Su’da tek başıma bıraktın gittin. Ben arkandan bakakaldım.</span></p>
				<p class="metin5"><span class="metin1" xml:lang="tr-TR">Anlaşılan o gün Derin Su’ya gidip, denizin derinliklerinde birbirimizin elini arayacak durumda değildik.</span></p>
				<p class="metin5"></p>
			</div>
		</div>
	</body>
</html>
