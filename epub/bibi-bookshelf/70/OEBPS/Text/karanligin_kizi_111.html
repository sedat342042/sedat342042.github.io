<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block11" id="id_OnBir">On Bir</p>

  <p class="block17"><span class="text2">“Sebastian senin oğlun demek.” Sorudan çok düşüncelerimin yankılanması gibi bir şeydi. Zaten durum apaçık ortadaydı. Neredeyse aynıydılar. Aynı siyah saç, gri gözler</span><span class="text1">,</span> <span class="text2">aynı yüz hatları. Tek fark, Sebastian’ın dudaklarının biraz daha dolgun ve koyu renkli olmasıydı. Belki de hakikati gerçeklikle örtüştürebilmek için yüksek sesle söyleme ihtiyacı duymuştum sadece.</span></p>

  <p class="block12">“Michel Lamarliere.” Elini uzattı, gözlerinden samimiyet, kararlılık ve görmüş geçirmiş bir kişi olduğu okunuyordu. Gözleri yüzünden aklım karışmış ve içimdeki kaygılardan tamamıyla arınamamış olmanın verdiği şaşkınlıkla uzattığı eli hızla sıktım. Koca elinin içinde benimki minicik ve anlamsız kalmıştı. Daha zayıftı, daha gençti, doğru, ama bu duygu hiç de hoşuma gitmemişti.</p>

  <p class="block12">“Bana Garden Mahallesi’nin ne tarafta olduğunu tarif edebilirsen...” Sesim bir tuhaf çıkıyordu.</p>

  <p class="block12">Michel elimi serbest bıraktı, omzumun üzerinden bakıp nerede olduğumuzu anlamaya çalışırken gözlerini kıstı. “Bu taraftan.”</p>

  <p class="block12">Yavaşça nefes vererek adımlarımı adımlarına uydurdum, iki tarafında küçük evlerin dizili olduğu sokakta ilerlemeye başladık.</p>

  <p class="block12">“Oğlum nasıl?”</p>

  <p class="block14"><span class="text2">Sebastian’ı pek tanımıyordum.</span> <span class="text1">Dudaklarına yapışmasını bildin ama.</span> <span class="text2">Bu aptalca düşünceyle gözlerimi devirdim. Boğazımı temizledim, sırt çantamın kayışlarını kavrayıp omuzlarımı ve koltuk altlarımı rahatlattım, gözlerimi bozuk asfalta diktim. “İyi görünüyor. O kadar tanımıyorum aslında. Bana yardım ediyor. Büyükannesiyle de bize, yani bana yardım edecek.”</span></p>

  <p class="block12">“Josephine?”</p>

  <p class="block12">“Evet. O senin annen miydi?” Sorduğum an, Sebastian’ın Josephine’in annesinin annesi olduğunu söylediğini hatırladım.</p>

  <p class="block14"><span class="text2">“Aman tanrım,</span> <span class="text1">o</span> <span class="text2">belanın başımda olduğunu düşünemiyorum bile. Hayır, Josephine karımın annesiydi. Sana ne için yardım ediyorlar?”</span></p>

  <p class="block12">Ona hemen güvenmeye karar vermiştim, “Bir lanet,” dedim. “Üzerimdeki bir lanet.”</p>

  <p class="block12">Düşünceli bir halde başını eğdi, ellerini arkasında birleştirdi. Bomboş sokakta yürümeye devam ediyorduk. Eski evler, ağaçlar, arabalar, her şey gölgelerle kaplıydı. Solgun turuncu ışıklar, pis cam haznelerinin içinde sadece kendini aydınlatıyordu.</p>

  <p class="block12">Maraton koşusunun ardından vücudum soğuduğundan, cildim ıslak ve soğuktu. Sırtımda hafiften bir ürperti hissettim, ama soğuktan değildi. “Sen neden...” Nasıl soracağımı bilemeden duraksadım.</p>

  <p class="block12">“Athena’ya karşı işlediğim tek suç, kalıtım yoluyla bazı özelliklerin bana geçmiş olması ve O’nun deliliklerine karşı gelmem. Adın ne senin, evlat?”</p>

  <p class="block12">“Ari.” Sebastian’ın söylediklerini hatırladım. Dokuz ailenin ayrılışını. Lamarliere ailesi cadıydı. Güç anneden geçiyordu. “Sadece kadınların...”</p>

  <p class="block12">“...büyü yapabildiğini mi sanıyordun?”</p>

  <p class="block12">Omuz silktim. Az önce yaptığı için başka hangi sözcüğü kullanabilirdim ki?</p>

  <p class="block12">“Bazen erkeklerin de bu yeteneği aktarma özelliği oluyor,” diye açıkladı.</p>

  <p class="block12">“O halde Sebastian da...”</p>

  <p class="block12">“Yarı büyücü, yarı vampir. Çok özel bir karışım.” Evet ve Sebastian bu gerçeği paylaşmayı atlamıştı. “Oğlumu neredeyse on yıldır görmedim,” dedi Michel üzgün bir halde. “Sanırım onu terk ettiğimi, bırakıp gittiğimi düşünüyor. Yokluğumda Josephine onu etkisi altına almayı başarmıştır eminim. Bu etkinin onu değiştirmiş olmasından korkuyorum.”</p>

  <p class="block12">“Bunun için endişelenmene gerek olduğunu sanmıyorum. Sebastian kendi kurallarına göre hareket eden biri.”</p>

  <p class="block12">Michel gururla gülümsedi, gözleri yaşarmıştı. “Çok iyi.”</p>

  <p class="block12">Başımı sallayarak Sebastian konusunu kapattım. On yıl, ayrı kalmak için çok uzun bir süreydi. Şu an Michel’in kafasının içinden geçenleri tahmin etmek bile çok zordu. “Merak ediyorum da neden Harpia, Arakne gibi insan biçimine geri dönmedi? Yani o gerçekten bir Harpia’ydı, değil mi?”</p>

  <p class="block12">Michel küçük bir kahkaha attı. “Evet. Ve sen, Ari, o delikte geçirdiğim onca yıl boyunca doğru ismi söyleyen tek kişi sen oldun. Bu ayrıcalığın değerini bil. Harpia insan biçimine geri dönemez, çünkü Athena onu değişme becerisi vermeden dönüştürdü. Öte yandan Arakne değişebilecek şekilde dönüştürüldü ki, Athena’nın düşmanlarını güzelliğiyle etkisi altına aldıktan sonra değişip yenilgiye uğratabilsin.”</p>

  <p class="block12">Michel durup yüzüme baktı. “Hepimizi serbest bıraktın ve Perseus’un Oğulları’ndan birini öldürdün. Şimdi eskisinin on katı bir güçle peşinden gelecek.”</p>

  <p class="block12">“O ikinciydi aslında,” diye yüzümü buruşturdum. “İki avcı öldürdüm.”</p>

  <p class="block12">Şaşkınlık içinde gözlerini kırptı. “O halde kimsenin bugüne dek yapmadığı bir şeyi yapmışsın.” Yeniden yürümeye devam ederek, “Şehirden asla ayrılmamalısın, Lamarliere ailesinin koruması altında kalmalısın. Biz dokuz aileden biriyiz ve Novem’in gücü sayesinde seni güvende tutabiliriz.”</p>

  <p class="block12">“Teşekkür ederim, ama tek istediğim başımdaki lanetten kurtulmak. Josephine nasıl olacağını biliyor. Sonrasında da, yanlış anlama ama bu kâbustan kaçıp kurtulacağım.”</p>

  <p class="block12">Çenesini kaşıdı. “Josephine’e karşı dikkatli olmalısın.”</p>

  <p class="block12">“Biliyorum. Bu konuda daha önce de uyarıldım. Ama bir zamanlar annemi tanıyormuş, istediğim şey için bana o yardım edebilir.”</p>

  <p class="block12">Yerinde durarak dikkatle bana bakmaya başladı, zihni çalışıyor, benimle ilgili bilgiler topluyor, işliyordu. Öyle karşısında durmak sinirlerime dokunuyordu, çünkü vardığı sonuç her neyse pek iyi olmadığını gözlerinden okuyabiliyordum. Belli belirsiz küfretti. “Eleni’nin kızısın.”</p>

  <p class="block12">İçimi buz gibi bir his kapladı.</p>

  <p class="block12">“Aranıyor olmana şaşırmamalı.”</p>

  <p class="block12">Kim tarafından aranıyor olmama şaşırmamalı, diye sormadım. Josephine mi, Athena mı? İçimden bilmek gelmemişti. Tek istediğim düzelmekti. Belki de lanetten kurtulunca ikisi de artık benimle ilgilenmeyecekti.</p>

  <p class="block12">Uzanarak elini omzuma koydu. “Korkma,” dedi. “Bu senin iyiliğin için.”</p>

  <p class="block12">Gerildim. Tam o sırada yer yarıldı, gözlerim karardı.</p>

  <p class="block16">&nbsp;</p>

  <p class="block20">❖❖❖</p>

  <p class="block21">&nbsp;</p>

  <p class="block18">Zihnim birbiriyle ilgisiz, gelişigüzel görüntülerle doluydu. Hapishane. Yüzünde maskeyle Violet. Pascal’ın süt beyazı burnu, ağzı açık, dişleri görünüyor, burnuma yapışmış beni izliyor. Aynanın önünde annem, yüzünden gözyaşları akıyor, kafatasının içindeki hayali yılanları titrek elleriyle çıkarmaya çalışıyor. Harpia ve dev kanatları, çırpıyor, cama çarpıyor ve cıvıldayarak diğer kuşlara eşlik ediyor. Güneş ışığı. Temiz kokan çarşaflar.</p>

  <p class="block12">Temiz çarşaflar mı?</p>

  <p class="block12">Bir anda gözlerim açılıverdi. Kuşlar pencerenin kenarına tırmanan çalılıkların içinde oynaşıyor, kanat çırpıyor ve cıvıldıyordu. Gözlerimi ovuşturdum, uyanırken akıp kuruyan gözyaşlarımı sildim. Yüzüm çok yaşlı ve ağır gibi geliyordu, vücudum kaskatı kesilmiş ve yorgundu, ama hareket edip esnediğimde, yumuşak yatağın içinde kıvrılıp yan döndüğümde yeniden eskisi gibi hissetmeye başladım. Tavandaki pervane yavaş yavaş dönüyor, hafif bir esinti vücudumu okşuyordu.</p>

  <p class="block12">Dumaine Caddesi’ndeki Jean Solomon’un evi gibi, iç bahçeye bakan zemin katta bir yatak odasında olduğumu anlamam çok vakit almadı. Birileri bana beyaz bir tişört ve çizgili beyaz bir pijama altı giydirmişti. Ayaklarım çıplaktı. Yataktan kalkıp yer döşemesinin üzerinde yürüyerek çift kanatlı kapıya yöneldim. Kapı Fransız Mahallesi’nde kış mevsiminin o müthiş günbatımı manzarasına açıldı. Hava serindi, ama güneş tuğlaları ısıttığından bir sıcaklık yayılıyordu.</p>

  <p class="block12">Şafaktan günbatımına bütün gün uyumuştum. Bütün geceyi “tanrıça hapishanesi”nden kaçıp bataklığı aşarak medeniyete dönmekle geçiren bir kızın bu hale gelmesi normaldir herhalde.</p>

  <p class="block12">Kapılar kilitli değildi. Hapishane değildi demek. Michel beni yumuşak bir yatağa yatırmıştı demek. Annemi tanıdığını öğrendiğim Michel. Muhtemelen üzerimdeki lanetin ne olduğunu da biliyordu.</p>

  <p class="block12">Yüksek tuğla duvarların ardındaki caddeden gelen nal sesleri ve gıcırdayan at arabaları dikkatimi çekti. Avluya açılan tünelden boğuk sesler geliyordu. Elimle kapı çerçevesini sıktım. Annemin hâlâ burada olmasını, birlikte biraz daha zaman geçirebilmeyi nasıl da isterdim. Şimdi beni görebilirdi, büyüyüp nasıl bir insan olduğumu bilebilirdi.</p>

  <p class="block12">Annemin neden burada yaşamayı seçtiğini anlamaya başlıyordum. Burası güzelliklerle doluydu, sadece gözle değil, diğer duyularla da hissedilen, duyulan, tadına varılan bir yerdi. İçime temiz bir nefes daha çektim, yatak odasına dönmeden önce göğsümdeki sıkışma hissini bastırmak istiyordum.</p>

  <p class="block12">Düzgünce katlanmış birkaç giysi, şifonyerin üzerine bırakılmıştı. Benim giysilerim değildi. Yıkanıp temizlenemeyecek duruma geldiklerini tahmin edebiliyordum. Kot pantolon. Streç siyah tişört. Siyah botlarım temizlenmişti, yeni çorap ve iç çamaşırlar da vardı. Sırt çantam şifonyerin yanında, yerde duruyordu. Hemen kontrol ettim, açılmadığını görmek içimi rahatlattı. Silahım tabii ki gitmişti. τέρας avcısının eline geçmişti. Ama hançer hâlâ yerindeydi ve silahtan daha ölümcül olduğu için önemli olan da buydu.</p>

  <p class="block14"><span class="text2">Odanın içindeki banyoda iki defa duş aldım, kirli saçlarımı iki defa yıkadım ve buraya nasıl geldiğime, şimdi ne yapacağıma ve Michel’i bildiği her şeyi bana anlatmaya nasıl ikna edeceğime kafa yordum. Saçlarımdaki suyu sıktım. Athena’nın neden benim peşimde olduğunu ve ailemi lanetleyen kişinin o olup olmadığını merak ediyordum. Niye bir tanrıça bizi yirmi bir yaşında ölmemiz için lanetlemiş olabilirdi ki? Hiçbir şekilde değiştiremediğimiz bu saç ve deniz mavisi gözleri seçmesinin nedeni neydi? Eğer Michel’in söylediği gibi Athena’nın nefret ettiği türden bir ilgi</span> <span class="text1">çekiyorsa,</span> <span class="text2">neden?</span></p>

  <p class="block12">Kurulandım, aynanın önüne yerleştirilen kremleri kullandım ve yeni giysileri giydim. Lavabonun altında bir saç kurutma makinesi vardı.</p>

  <p class="block12">Sıkılıp makineyi kenara koyduğumda saçlarım hâlâ nemliydi. Gür saçlarımı toplayarak daha kolay başa çıkılabilir ve daha az dikkat çekecek bir hale soktum. İşim bittiğinde yeniden enerji dolmuştum, sırt çantamı omzuma atarak yiyecek bir şeyler bulmak üzere odadan çıktım. En son ne zaman bir şeyler yediğimi hatırlamıyordum bile.</p>

  <p class="block12">Ah, tabii ki hatırlıyordum. Sebastian’la benye yemiştik.</p>

  <p class="block12">Ev çok büyüktü, içerisi eski eser ve antikalarla doluydu. Belli ki bir büyücüye aitti. İkinci katta bir salon salamanjeden geçtim. Uzun ahşap kapıların ardından sesler geliyordu. Bir hizmetçi elinde tepsiyle kapıdan çıkarken, büyük bir vazonun arkasına saklandım. Konuşmalarda adımın da geçtiğini fark ettim. Hizmetçi gittikten sonra vazonun arkasından dev kütüphaneye göz attım. Etrafta kimse olup olmadığını kontrol ettikten sonra rahatlayarak ayağımın ucuyla uzanıp kapıyı araladım.</p>

  <p class="block12">“Onu burada tutmak çok tehlikeli, Michel. Bunu biliyorsun. Athena tüm gücüyle bize saldıracak.”</p>

  <p class="block12">“Rowen haklı. Eleni’yi korumanın bize ve tüm şehre ne kadar pahalıya patladığını gördün. Kasırgalar neredeyse her şeyi yerle bir etti.”</p>

  <p class="block12">“Ama bir araya geldiğimiz zaman kendimizi koruyacak güce sahiptik. Birlikte güçlüyüz,” dedi Michel. “Ve bir araya gelirsek bu çocuğu koruyacak gücü yine elde ederiz.”</p>

  <p class="block12">“Lanet hâlâ üstündeyken başaramayız. Athena olmasaydı da bu çocuk bize ve şehirdeki herkese tehlike teşkil ederdi. Olgunluğa eriştiği zaman yapabileceklerini durdurmaya hiçbir güç yetmez.”</p>

  <p class="block12">“Henüz lanet gerçekleşmedi. Şu an hiçbirimize zarar veremez. Eğer lanetten kurtulmasına yardım edersek,” diye bir öneri getirdi Michel, “ne Athena’nın işine yarar ne de bize zarar verir.”</p>

  <p class="block12">“Lanetten kurtulmasına yardım etmek mi?” Josephine’in sesiydi bu. “Bu kızın bizim için ne kadar kıymetli olduğunun farkında mısın? Sahip olacağımız gücü bir düşün. Tanrıların gücünden bile kuvvetli. Tanrılardan sonsuza dek kurtulabiliriz.”</p>

  <p class="block12">Bir gümbürtü koptu, biri elini ahşap yüzeye vurmuştu. Michel’in sesi öfkeliydi. “Söylediklerini kulakların duysun, Josephine. En başından başımızı belaya sokan buydu zaten. Eğer Eleni’den faydalanmaya çalışmasaydın şu an bu durumda olmayabilirdik. Şimdi de çocuğunu mu kullanacaksın? Güce bu kadar mı ihtiyacın var?”</p>

  <p class="block12">“Korunma amacıyla,” diye tersledi Josephine. “Athena bizi yeryüzünden silmek istediği Engizisyon’dan bu yana düşmanımız. Çok güçlü olmamızdan, kendi yarattıklarının gelip onu yenmesinden başka korkusu yok. Çocuğu gözümüzün önünde tutacağız ve lanetin gerçekleşmesine izin vereceğiz. Böylece ne Athena ne de başka bir tanrı karşımıza çıkmaya cesaret edebilecek.”</p>

  <p class="block12">“Ne öneriyorsun peki? Hapse mi atalım onu? Hayır. Buna asla izin veremem.”</p>

  <p class="block12">Josephine güldü. “Hiçbir şey için senden izin almamıza gerek yok, Michel. Konsey toplandı. Çoğunluğun istediği olur.”</p>

  <p class="block12">“Ben de bir çocuğun bu şekilde kullanılmasından rahatsızım, ancak şehri on üç yıl önceki gibi bir darbeden bir kez daha kurtaramayız,” dedi bir başka ses. “New 2’de çağlar boyu beklediğimiz huzura nihayet kavuşmuştuk. Onu korumak ya da bu çocuğa yardımcı olmakla Athena ile aramızda bir savaş kopmasına neden olacağız. Ben gitsin, Çember’in dışında şansını denesin, derim.”</p>

  <p class="block12">“Hayır, gidemez,” dedi Michel. “Bir düşün, Nikolai. Athena’dan saklanması imkânsız. Neler yapabileceğinden haberi bile yok henüz. Tanrıça onu ele geçirdiği anda çocuğu bize karşı kullanabilir; kullanacak da. Burada kalmalı, ancak bir silah olarak değil, korumaya muhtaç bir çocuk olarak.”</p>

  <p class="block12">Boğazım kurumuştu. Kalbim yerinden fırlayacakmış gibi çarpıyordu. Duvara dayandım. Kulaklarımda kan basıncını öyle şiddetli hissediyordum ki, artık istesem de konuşulanları duyamazdım.</p>

  <p class="block12">Ne yapacağımı bilmiyordum, o yüzden kaçtım.</p>

  <p class="block12">Sokağa fırladığım anda içi turistle dolu bir faytonu dörtnala çeken atların önünde buldum kendimi. O kadar yakınımdaydı ki, atlardan birinin nefesini yanağımda hissettim ve tökezleyerek kendimi sokağın öbür yanına attım.</p>

  <p class="block14"><span class="text2">Köşede durarak sokak lambasının direğine tutundum ve nefeslendim. Gözlerim dolmuştu, ama bastırdım. Geri dönmek istiyordum, kütüphaneye dalıp hepsinin</span> <span class="text1">yanıldığını</span> <span class="text2">göstermek istiyordum. Ben bir silah değildim. Bende ne Novem ne de</span> <span class="text1">doué</span><span class="text2">’ler gibi bir güç vardı.</span></p>

  <p class="block12">Onların yerine kahrolası kararı ben veriyordum işte. New 2’den ayrılacaktım. Novem annemi koruduğu için Athena kasırgaları yolladıysa, şimdi benim yüzümden kim bilir neler yapardı. Hem avcılarını öldürmüştüm, hem de mahkûmları özgür bırakmıştım.</p>

  <p class="block12">Ne hissedeceğimi bilemez halde, güneş batıp lambalar yanmaya başlarken Fransız Mahallesi’nin sokaklarında yürüyerek düşüncelerimi toparlayıp ne yapacağıma karar vermeye çalıştım. Bir telefon bulup Bruce ve Casey’i arayabilirdim, ama onları başrolde olduğum bu doğaüstü ucubeler şovunun içine atmak son isteğimdi.</p>

  <p class="block12">Son beş dolarımla Jackson Meydanı’nda karidesli bir “po’boy” sandviçi aldım ve bir banka oturdum. Üçlü bir müzik grubu katedralin yanında caz çalıyordu. Ateş yutma gösterisi yapan biri vardı. Pullu kostümlerden, maskelerden ve pırıl pırıl boncuklardan ışık saçılıyordu. Meydana insan sesleri, müzik ve kahkahalar hâkimdi. İnsanların arasına karışmak için çok iyi bir vakitti, çünkü tam ayın yükselmeye başlayıp şehrin canlandığı saatlerdi.</p>

  <p class="block16">&nbsp;</p>

  <p class="block18">Crank’in boyanmış UPS kamyonu First Caddesi 1239 numaranın önündeki kaldırıma yanaştı, beni kalmam için Garden Mahallesi’ne getirdiği zaman durduğu nokta da tam burasıydı. Eski bir Toyota Camry evin park alanında duruyordu, markası sökülmüştü, üzeri tampon etiketleriyle doluydu. Bir meşe ağacının yanında durdum, keçisakalı bitkisinin dalları bulunduğum yeri gizliyordu. Gözlerim karanlık sokakta dolaştı, demir bahçe kapısına, oradan ikinci kat pencerelerine baktım.</p>

  <p class="block12">Novem’in kaçtığımı çoktan fark etmiş olması gerektiğinin farkındaydım, ama annemin kutusu olmadan hiçbir yere gitmeyecektim.</p>

  <p class="block12">Garden Mahallesi’ndeki sokakları kaplayan gölgelerin arasında saklanarak buraya kadar gelmeyi becermiştim. St. Charles Bulvarı’nda yanan birkaç ışığın haricinde burada sadece tek tük evlerden gelen ışıklar vardı. Gizlendiğim yerden bir yandan yanağımın içini çiğnerken evin yüksekliğini ve çevre genişliğini kestirmeye çalıştım.</p>

  <p class="block12">Soğuk rutubet cildimin üzerinde bir katman oluşturmuştu. Hava durgunlaşmıştı. Hiçbir şey kıpırdamıyordu. Uçarcasına adımlarla sokağın karşısındaki dövme demir bahçe kapısına doğru hamle yaptım. Sarmaşıklar tam burada demirleri sardığı için tırmanmam kolaydı.</p>

  <p class="block12">Ayaklarım çürüyen yapraklardan oluşan yumuşak halıya bastığı anda eğilip gölgelerin altından eve koşmaya başladım. Manolya ağacının kıyısında bir an durduktan sonra verandayı hızla geçerek çift kanatlı kapıdan içeri sıvıştım ve ardımdan kapıyı usulca kapadım.</p>

  <p class="block12">Işıklar yanıyordu. Ama ev sessizdi ve hiç hareket yoktu. Oturma odası boştu, “mahzen-mezar” dedikleri yemek salonu da, mutfak da. Ümidimi yitirmeden merdivenlerin başında durup dinledim. Hiç ses yoktu. Koşturarak basamakları tırmandım ve yatak odasına yöneldim. Kimseye görünmeden, hiçbir açıklama yapmak zorunda kalmadan ve veda etmek zorunda kalmadan odaya girebilmeyi umuyordum... Biliyordum, işleri halletmek için pek iyi bir yöntem değildi, ama herkes için en kolayı bu olacaktı.</p>

  <p class="block12">Yatak odasının kapısı aralık duruyordu, tek yapmam gereken ittirerek açıp içeri girmekti. Ancak içeri girdiğimde olduğum yerde kaldım.</p>

  <p class="block12">Violet kıvrılarak benim/Crank’in uyku tulumunun üzerine yatmıştı, yüzü öbür tarafa dönüktü, Pascal da yanına uzanıp sırtındaki kıvrıma sokulmuştu.</p>

  <p class="block12">Ağırlığımı başka tarafa verince yer döşemesi gıcırdadı. Pascal başını kaldırarak yavaşça bana doğru döndü. Küçük kız uyanıp omzunun üzerinden bakarken timsah gözlerini kırptı. Violet Pascal’ı ezmemek için onu kaldırarak doğruldu, hayvanı yere koydu. Mavi bir kraliyet maskesinin ipi boynuna asılıydı, maskeyi başının üstüne kaldırmıştı. Bana ciddi gözlerle baktı, gözleri hâlâ hatırladığım kadar iri ve siyahtı. İçimde yine sıcacık bir şeyler hissetmiştim, yanına gidip oturmak, onu tanımak, onu...</p>

  <p class="block12">Hayır, gitmem gerekiyordu.</p>

  <p class="block14"><span class="text2">“Merhaba, Violet.” Bakışlarının üzerimde olduğunu fark ederek kutuya gittim. Ellerim kutuyu kavradı.</span> <span class="text1">Hadi al şunu ve çık git. Violet sensiz de idare eder.</span> <span class="text2">Ne aptalca bir düşünceydi. Violet bütün bu seneler boyunca bensiz idare etmişti, birkaç günlüğüne gelip aniden terk eden biri yüzünden üzülecek değildi.</span></p>

  <p class="block12">Kutuyu göğsüme bastırdım, zor yutkunuyordum. Violet ve ben aynıydık, bunun farkındaydım. Farklıydık. Yalnızdık. Ama Violet’te benim kıskandığım, takdir ettiğim bir taraf vardı. Kim olduğunu kabullenmişti. Kendini saklamaya ya da olmadığı biri gibi göstermeye çalışmıyordu. Öte yandan ben, normal olmaktan başka hiçbir şey istemiyordum, kendim dışında ne olursam olayım hiç önemi yoktu.</p>

  <p class="block12">“Sebastian seni arıyor. Herkes dışarıda seni arıyor,” dedi Violet kısık ve temkinli bir sesle. Pascal’ın sırtını okşarken döndüm. “Sana ne oldu Ari?”</p>

  <p class="block12">“Hiçbir şey.” Kutuyu daha da sıkı kavradım. “Kendine iyi bak, Violet. Hiç değişme, olduğun gibi kal.”</p>

  <p class="block12">Tam kapıdan çıkmak üzereyken sesini duydum. “Sen de değişmemelisin.”</p>

  <p class="block12">Yürümeye devam ettim.</p>
</body>
</html>
