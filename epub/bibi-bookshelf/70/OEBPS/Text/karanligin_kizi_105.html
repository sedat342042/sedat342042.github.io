<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block11" id="id_Bes">Beş</p>

  <p class="block17">Sebastian’la St. Charles Bulvarı’na yürürken, Garden bölgesinin güzelliği karşısında kendimden geçerek, “Burası çok hoş,” dedim. Homurdanarak cevap verdi. Sohbet etmeye pek de hevesli olmadığı belliydi.</p>

  <p class="block14">Alınacak halim yoktu, çünkü ben de öyle sosyalleşme meraklısı sayılmazdım.</p>

  <p class="block14">Düşüncelerimi kendime saklamaya karar vererek rehberimin adımlarına ayak uydurdum. Asfalttaki çatlaklara ve çitlerin içinden fışkıran, ağır sarmaşıkların ve yosunların eğdiği ağaç dallarına dikkat etmem gerekiyordu.</p>

  <p class="block14">Eğer biri ruhuma nüfuz edip bana en uygun şehri yaratacak olsa, burası kesinlikle GM’ye benzerdi. İçimi daha önce hiçbir yerde hissetmediğim bir aidiyet duygusu kaplamıştı. Belki burada doğmuş olduğumdan ve annemin bir zamanlar burada yaşadığını bildiğimden böyle hissediyordum, ama başka bir şeyler daha vardı buna neden olan. Mekânın verdiği duygu, terk edilmişlik havası, etraftaki her şeyin yavaş yavaş çürüyor olması, bitkilerin ve ağaçların yabani hali, eski malikânelerin lanetlenmiş gibi görünmesi, kayıp bahçelerin derinliklerinde, boş arazilerin gerisinde ya da tahta çakılarak kapatılmış pencerelerin ötesindeki ışığın hiç aydınlatmadığı karanlık bölgeler böyle hissetmeme neden oluyordu. Burayı evleri olarak bellemiş uyumsuz kişilerde bile benden bir parça buluyordum. Violet, Dub, Henri ve Crank’te. Gözlerimi bir an için yana çevirdim; uzun siyah saçları, düşünceli gözleri ve kıpkırmızı dudaklarıyla Sebastian’da da. Senin ne olduğunun hiç umursanmadığı bir yerde yaşamanın verdiği özgürlüğü görebiliyordum onlara bakınca, çünkü burası da farklı bir yerdi.</p>

  <p class="block14">Yine de bütünüyle göz ardı edilmiş bir yer olduğu söylenemezdi. Yirmi yaşlarında birkaç sanatçı tipin yaşadığı bir evin yanından geçtik. Verandada genç bir adam on iki telli bir gitar çalıyordu, parmaklarından akan romantik İspanyol ezgileri eşliğinde, kafasına türban sarmış bir kadın yağlıboya resim yapıyordu. Açık pencerelerden dışarı konuşmalar ve tahta üzerine inip kalkan çekiç sesleri taşıyordu. Bir başkası sütunların arasına gerilmiş hamakta uzanıyordu, gevşek parmaklarının arasına cigaralığını sıkıştırmıştı.</p>

  <p class="block14">Gitar çalan, kafasını kaldırıp Sebastian’a selam verdi. Birkaç ev sonra St. Charles Bulvarı’nı geçerek tramvay beklemeye koyulduk.</p>

  <p class="block14">“Charity Hastanesi, değil mi?”</p>

  <p class="block14">“Evet. Sence kayıtlarıma erişmekte sorun yaşar mıyız?”</p>

  <p class="block14">Sebastian omuz silkip parmaklarını saçlarının arasında dolaştırdı. Saçları darmadağın olmuştu. “Çok zor olmasa gerek.”</p>

  <p class="block14">“New 2’de yaşayan Selkirk adında birilerini tanıyor musun?”</p>

  <p class="block14">Tramvay yaklaşıyordu, Sebastian başını sallayarak cebinde bozukluk aramaya başladı. “Bir dolar yirmi beş sent.”</p>

  <p class="block14">“Ah... hay aksi.” Sırt çantamı yere bırakıp ön cebin fermuarını açtım ve tramvay durmak üzereyken içinden iki dolar çıkardım. Sebastian basamakların yarısını çıkmıştı bile. Aceleyle ücreti ödeyerek koridorun öte yanındaki yere oturdum.</p>

  <p class="block14">Tramvayda yalnız ikimiz vardık, hiç konuşmadan yol alırken, birden Sebastian yanıma oturarak beni şaşırttı. Pencereye yanaştım. “Evet, bakalım,” diye kısık sesle konuşmaya başladı, “seni öldürmeye çalışan şu adamı anlatacak mısın bana?”</p>

  <p class="block14">Omuzlarımız birbirine değiyordu. Çok derin nefes almamaya çalışıyordum, çünkü müthiş kokuyordu. “Öyle bir niyetim yok.” Başımı döndürüp pencereden dışarıya baktım.</p>

  <p class="block14">“Sence New 2’de mi yaşıyordu?”</p>

  <p class="block14">Kaşlarımı çattım. “Hiçbir fikrim yok. Adam sanki bambaşka bir gezegenden gelmiş gibiydi.” Yeniden başımı öte yana çevirerek mırıldandım. “En azından başka bir ülkeden gelmiş gibiydi. İki kere vurmama rağmen bana mısın demedi.” Önceki gece olanlar gözümün önüne geldi. “İşin tuhafı... annemin olacakları biliyor olması. Çok önce ölmüş olsa da peşime birinin düşeceğini daha o zamandan biliyordu. Bu mektubu bana bırakmış. Okumamın hemen ardından da tıpkı sihir gibi bu adam ortaya çıkıverdi.”</p>

  <p class="block14">“Sen de onu öldürdün,” dedi ciddi bir ses tonuyla. Gözleri üzgün bakıyordu, yapmak zorunda kaldığım şey için üzülüyor gibiydi.</p>

  <p class="block14">“Evet, bu hançerle onu öldürdüm. Sanırım.” Saldırganın birden ortadan kayboluşu aklıma geldi. Yine de aslında adama ne olduğunu bilemiyordum. Belki ölmüştü, belki de yaralarını yalamak için kabuğuna çekilmişti. Sebastian’a hikâyenin bu kısmını nasıl anlatabileceğimi bilmiyordum. Bu kadarını bile neden anlattığımdan emin değildim.</p>

  <p class="block14">Tramvay hafif hafif sallanarak Sebastian’a daha da yaklaşmama neden oluyordu, burnumla burnu arasında birkaç santimetrelik bir mesafe vardı. Ağzım kurumuştu. Karnımda bir sıcaklık hissettim. Kendimi güvende hissediyordum, ama rahatlatıcı bir etkisi yoktu. Hem gergin hem de heyecan verici bir durumdu. Gözleri yüzümde dolaştıktan sonra dudaklarıma kilitlendi. Çenesinde bir kas kıpırdadı. Nefesim kesildi. Tam o anda tramvay durdu ve kendimi tahta bankta yana doğru kayarken buldum.</p>

  <p class="block14">Vatman, “Canal Caddesi!” diye duyurdu.</p>

  <p class="block14">Sebastian çoktan kalkıp yürümeye başlamıştı. Ben de kendime çekidüzen verip kafamı toplamaya gayret ettim. Burada bulunmamın bir nedeni vardı, insanı mahvedecek kadar tatlı ve acayip iyi davul çalabilen afili bir çocukla kesişmeye gelmemiştim. Onun da benim gibi tuhaf yetenekleri varsa ayvayı yediğim anlamına geliyordu.</p>

  <p class="block14">“Bir tramvaya daha binmemiz gerek. Canal Caddesi’nden. Hastanenin yakınında inip yolun geri kalanını yürüyeceğiz. Duraktan çok uzak değil,” dedi ben aşağı inerken.</p>

  <p class="block14">Canal Caddesi’nden tramvaya bindikten sonra yol boyunca hiç konuşmadık. Benim açımdan hiç sorun değildi. Bütün dikkatimi sol tarafta kalan şehrin eski iş merkezine yöneltmiştim. Bütün o yüksek binaların ve dev yapıların içi boşaltılmış, hepsi harabeye dönmüştü, sanki şehirde kıyamet kopmuştu. Novem’in bu kısma hiç dokunmadığı belli oluyordu.</p>

  <p class="block14">Tramvaydan indikten sonra Charity Hastanesi’ne üç blok kadar yürüdük. Sebastian caddeyi geçmek için hamle etti, ama ben olduğum yerde kalmış dev binayı inceliyordum. Annemin beni doğurduğu yer işte burasıydı. Nabzım hızlandı. Acaba doğuma babam da gelmiş miydi? Şuradaki ön kapıdan içeri elinde çiçeklerle mi girmişti? Ya balonlar? Kocaman bir oyuncak ayıcık?</p>

  <p class="block14">“Ari!” Sebastian kaldırımda durmuş kollarını <span class="text1">Neler oluyor?</span> diye sorarcasına açmıştı.</p>

  <p class="block14"><span class="text1">Kendini bırakma böyle.</span> <span class="text2">Onun bu hareketini, sanırım gerektiğinden daha alaycı bir biçimde taklit ederek karşılık verdim, ardından soru soran bakışlara aldırmadan yanından geçerek ana kapıya yöneldim.</span></p>

  <p class="block12">Girişte beni yakaladı. “Burada bekle.”</p>

  <p class="block14"><span class="text2">Kapı kayarak açılırken küçük bir kahkaha patlattım. “Benim hakkımda öğreneceğin çok şey var. Durup kenarda bekleyecek bir tip değilim.” İçeriye önden girdim. Cevabını şimdiden duyabiliyordum.</span> <span class="text1">Senin hakkında bir şey öğrenmeye niyetli değilim. Bir köşede oturup gelip geçene somurtmayı yeğlerim.</span></p>

  <p class="block12">Lobiyi geçip ana salona girdik.</p>

  <p class="block12">“Belgeler bilgisayarda kayıtlı.”</p>

  <p class="block12">“Burada bilgisayar kullanmadığınızı sanıyordum...”</p>

  <p class="block12">“Bilgisayar kullanıyoruz. Kâğıt bu iklime dayanabilecek bir malzeme değil. Novem New 2’yi aldıktan sonra kalan belgelerin hepsinin bilgisayara kaydedilmesini sağladı.”</p>

  <p class="block12">Asansörün önünde durduk. Sebastian aşağıyı gösteren düğmeye basar basmaz kapılar yana kayarak açıldı. İçeri girdik. “Şimdi planımız nedir? Arşiv odasına elimizi kolumuzu sallayarak girip istediğimizi alacak mıyız?”</p>

  <p class="block12">“Evet.”</p>

  <p class="block12">“Vayy. Çok etkileyici.” Gözlerimi devirdim. Asansör bir kat aşağı indi ve çın sesiyle birlikte kapılar tam açılmadan dışarı hamle ettim.</p>

  <p class="block12">Bizi buz gibi bir sessizlik karşıladı. Adımlarımız boş mekânın içinde yankılanıyordu. Genelde hastanelerin bodrum katında ne olduğunu aklıma getirmemeye çalışsam da içimdeki ürpertiye engel olamıyordum.</p>

  <p class="block12">Sebastian sol tarafa yönelerek üzerinde “arşiv” yazan kapıyı açtı. Sanki kendi odasıymışçasına büyük bir rahatlıkla içeri daldı. Bu durum beni işkillendirdi. Bu kadar kolay olmaması gerekiyordu.</p>

  <p class="block12">Odada dört masa vardı; ikisi boştu, öteki ikisinde de monitörlerinin üzerinden bakışlarını bize dikmiş iki kadın oturuyordu.</p>

  <p class="block12">Hastane görevlileri değil de iki genç olduğumuzu anlamaları en az üç saniyelerini aldı. Kot pantolonlarını geçirip siyahlara bürünmüş iki gencin içeri dalması hayra alamet değildi.</p>

  <p class="block12">Doğruluk payı da yok değildi hani. Bu düşünce yüzümde bir gülümseme belirmesine neden oldu.</p>

  <p class="block12">Yaşça daha büyük olan ayağa kalktı ve ağzını açtı. Sebastian göz açıp kapayıncaya kadar kadının önünde belirmişti, nasıl oraya gittiğini anlayamadım bile. Elini uzatıp kadının yanağına koydu. Kadın çenesini kaldırdı, büyülenmiş gibi gözlerini Sebastian’a dikti. Sebastian eğildi, kadının kulağına bir şeyler fısıldadı, konuşurken dudakları kadının kulaklarına değiyordu. Kadının gözkapakları titredi.</p>

  <p class="block12">Masasında oturmakta olan öteki kadın, Sebastian’la meslektaşının böylesine samimi bir biçimde yakınlaşması karşısında afallamıştı, yerinden kımıldayamıyordu. Sebastian’ın eli kadının yanağı üzerinde kaydı. Kadın sandalyesinin üzerine yığıldı, gözleri kendi zihnindeki hayali bir görüntüde kaybolmuş, etrafı görmez olmuştu. Sebastian öteki kadına döndü. Kalbim özel ve mahrem bir şeye tanıklık ediyor olma düşüncesiyle gümbürdüyordu. Benimle ilgisi olmayan bir an. Ama olduğum yerde çakılıp kalmış gibiydim. Ne kadar istesem de ne yerimden kıpırdayıp odadan çıkabiliyor ne de bakışlarımı onlardan alabiliyordum.</p>

  <p class="block12">Daha genç olan kadın, Sebastian yaklaşırken ayağa fırladı. Sebastian ondan bir baş daha uzundu ve çok sakin, çok konsantre olmuş bir hali vardı. Elini uzatıp parmağını çenesinden aşağı doğru gezdirdiğinde, bütün hayatı boyunca bu dokunuşu hayal ediyormuş gibi inledi. Sebastian onun kulağına da bir şeyler fısıldadı, çok geçmeden o da tıpkı iş arkadaşı gibi kendinden geçmiş bir halde koltuğuna yığılıp kaldı.</p>

  <p class="block12">Sebastian bana baktı. Dudaklarım açıldı. Gövdemden bir sıcaklık dalga dalga dışarı yayılıyordu. Kendimi sıkışmış, boğulacak gibi hissediyordum. Boğazımı temizledim. “Sıkı numaraymış. Manyetizmacı falan mısın yoksa?”</p>

  <p class="block12">Gözlerini gerektiğinden bir saniye kadar daha uzun bir süre gözlerime dikti, içimdeki sıcaklığın yeniden yükseldiğini hissettim. Sonra gidip daha genç olan kadını bilgisayarın önünden çekti ve monitörünün karşısına geçip yazmaya başladı. “Annenin adı?”</p>

  <p class="block12">Masaya gittim. “Eleni Selkirk.”</p>

  <p class="block12">“Doğum tarihin?”</p>

  <p class="block12">“21 Haziran 2009.”</p>

  <p class="block12">“Herhangi bir kusur ya da doğum lekesi var mı? Sezaryen mi yoksa normal doğum mu?”</p>

  <p class="block14"><span class="text1">Evet</span><span class="text2">,</span> <span class="text1">kusurun ta kendisi karşında,</span> <span class="text2">diyecektim ama kendimi tuttum. “Hayır, bir kusur yok. Diğeri de bildiğim kadarıyla yok.”</span></p>

  <p class="block14"><span class="text2">Klavyeye birkaç defa daha vurdu, sonra kenara çekildi. “İşte burada. Bebek Selkirk. Kız. Babanın adı yazılmamış.” Monitöre göz gezdirdim, inkâr şimdiden başlamıştı. Olamazdı. Adının burada yazması</span> <span class="text1">gerekiyordu.</span> <span class="text2">Dikkatlice incelerken, zaten bildiklerim dışında faydalı bir şey olmadığını gördüm. “Hiçbir şey.”</span></p>

  <p class="block12">Sebastian sayfayı aşağı kaydırarak faturalama sekmesini seçti. “Bakalım ödemeyi kim yapmış. Sigorta bilgisi ve kayıtta başka birileri varsa onların isimleri de görünecektir.”</p>

  <p class="block12">Evet, bunu benim de düşünmüş olmam gerekirdi. Bir saniye daha vakit olsa muhtemelen düşünürdüm de... Fatura bilgisi ekrana geldi. Sigorta bilgisi. Eleni’den başka bir ad yoktu. Ama ödemeyi birlikte yaptığı biri vardı: “Josephine Arnaud. Bu da kim böyle?”</p>

  <p class="block12">Sebastian dikleşti. Çenesi kasıldı, yüzü tatsız bir ifade aldı. Ellerini saçlarının arasında dolaştırdı ve bana dönerek inanmaz gözlerle baktı. “Josephine Arnaud benim büyükannem.”</p>

  <p class="block12">Kadınlar sandalyelerinde kıpırdanmaya başladı, belli ki Sebastian’ın yarattığı transtan çıkmak üzereydiler. Yeniden ana sayfaya döndü, kolumdan tutarak beni peşinden dışarı sürükledi. “Hadi, yolda konuşuruz.”</p>

  <p class="block12">Hâlâ bana az önce söylediği şeyin şokunu üzerimden atamamıştım, o ise daha eşyamı bile toplamaya fırsat vermeden beni kapıdan çıkarmaya çalışıyordu. “Bir dakika, bekle, nereye gidiyoruz?” Kapıdan çıkıp koridora girmiştik. Kolumu elinden kurtardım. “Kahretsin, Sebastian! Neler oluyor?”</p>

  <p class="block12">Sesimi fazla yükselttiğimin farkındaydım, ama o anda birilerinin beni duymasını takacak halde değildim. Sebastian beni en yakındaki odaya soktu. Morg.</p>

  <p class="block12">Kapıdan bir adım geriledim. “Eee?”</p>

  <p class="block12">“Novem dokuz aileden oluşuyor...”</p>

  <p class="block12">“Peki, bak, senden tarih dersi falan almaya niyetim yok, anladın mı? Dokuz aile olduğunu biliyorum. Herkes bilir.”</p>

  <p class="block12">Sebastian başını salladı, gri gözlerinden öfke fışkırıyordu. “Dışarıdakiler her şeyi bildiğini sanıyor. Josephine, büyükannem, Arnaud ailesinin başındaki kişi. Arnaud Ailesi de on üç yıl önce New Orleans’ı satın alan bu dokuz aileden biri.”</p>

  <p class="block14"><span class="text2">Ağzımdan küçük bir kahkaha kaçtı. Ama o gülmüyordu. Çok ciddi bir hali vardı. “Senin ailen. New 2’nin bir kısmı senin ailene ait.” Birkaç adım atıp geri geldim, inanmaz bakışlarla bir kahkaha daha patlattım. “Demek</span> <span class="text1">büyükannen</span> <span class="text2">benim annemi tanıyordu ve doktor faturasını o ödedi. Bu kesinlikle inanılmaz.” Ona arkamı dönerek ellerimi belime yerleştirdim. Damarlarımda öfke dolaşırken gözlerim yavaş yavaş odanın içinde gezindi. Muayene masası, üzerinde mavi brandaya sarılı iki ceset duran iki sedye, sedyelerin arkasında muhtemelen içi başka cesetlerle dolu küçük kare kapılar vardı.</span></p>

  <p class="block12">Gerçekten inanılmaz. Geri döndüm, burada kalabilmek için adeta kendimi zorluyordum. Sırtımı iki cesede dönmek kesinlikle kendimi rahat hissetmemi sağlamıyordu.</p>

  <p class="block12">Başımı sallayıp kısık sesle sayıp sövdüm, olan bitenden hiçbir şey anlamıyordum. Annemin uyarısı, saldırı, adamın ortadan kaybolan cesedi... Anlaşılan lanet beni de bulmuştu, üstüne bir de Novem’in başındakilerden birinin annemin hastane masrafını karşıladığını öğreniyordum. O halde beni biliyorlar mıydı? Bu yüzden mi görmek istiyorlardı? Bütün bu zaman boyunca beni mi arıyorlardı?</p>

  <p class="block14"><span class="text2">“Peki, şimdi ne olacak? Sevgili yaşlı büyükanneyle konuşup neden beni</span> <span class="text1">öldürtmek</span> <span class="text2">istediğini mi sormalı?” Ellerimi yüzümden çekip başımı salladım, bütün bu olanlara hâlâ inanmak gelmiyordu içimden.</span></p>

  <p class="block12">“Evet, benim planım da buydu. En iyisi gidip onunla konuşmak.”</p>

  <p class="block12">“Tabii ki planın buydu. İşin bu senin, değil mi? Ne söylerlerse yerine getirmek.”</p>

  <p class="block12">Geri geri yürüdüm, içime düşen paranoya korkumu daha da körüklüyordu. “Teşekkür ederim, ama hayır. Galiba burada yollarımız ayrılıyor.”</p>

  <p class="block12">Muayene masasının öbür tarafına geçtim, kendimle Sebastian arasına biraz mesafe koydum. Ellerim masanın soğuk kenarlarını kavradı, bana doğru gelecek olursa masayı üstüne itecektim.</p>

  <p class="block12">Dudaklarının kenarı hafifçe yukarı kıvrıldı, hüzünlü bir gülümseyiş belirdi sanki. “Sana zarar vermek isteseydim, masa beni engelleyemezdi.”</p>

  <p class="block12">Omzumun üzerinden arka tarafa bir bakış atarak başka çıkış olup olmadığını kontrol ettim. Yoktu. Sebastian odadaki tek kapının önünde duruyordu. Sanki çocuğunun kendine gelmesini bekleyen bir ebeveyn gibi sabırla beni gözlüyordu. Bu haliyle öyle sinir bozucuydu ki, yüzüne bir tane patlatasım geldi.</p>

  <p class="block12">“Ari,” dedi sonunda, “Josephine Arnaud hem kaltağın teki hem de insanları yönetmeyi çok iyi bilen bir kadın, ama katil değil. Novem bünyesinde hançer dövüşçüsü yabancıları çalıştırmıyor, buna ben kefilim. Eğer anneni tanıyorduysa, muhtemelen aradığın her sorunun cevabı onda gizli. Ne onun ne de bir başkasının sana zarar vermesine izin vermeyeceğim.”</p>

  <p class="block14"><span class="text2">“Beni tanımıyorsun, tanımayı</span> <span class="text1">istemiyorsun</span> <span class="text2">bile! Neden beni koruyacakmışsın ki?”</span></p>

  <p class="block12">Uzun bir süre sessiz kaldı, ne düşündüğü hakkında hiçbir fikrim yoktu. Gözleri kararıp çelik grisine döndü. Çenesindeki kas konuşmaya başlamadan önce birkaç kez attı. “İkimiz de aynıyız. Ne demek olduğunu çok iyi...”</p>

  <p class="block14"><span class="text2">“Lütfen başlama, ne demek olduğu hakkında hiçbir şey</span> <span class="text1">bilmiyorsun,</span> <span class="text2">tamam mı? Bu konuda hiçbir fikrin yok...”</span></p>

  <p class="block14"><span class="text2">“Farklı olmayı mı kastediyorsun? Ucubelerin arasında ucube olmayı mı? Bir de bana sor bakalım. Şu an New 2’desin, Ari. Burada çocukların yarısı okula gitmeyip çalışıyor.</span> <span class="text1">İşleri</span> <span class="text2">var. Öteki yarısıysa Novem ve hayal edemeyeceğin kadar boka batmış durumdalar.”</span></p>

  <p class="block12">Bu meydan okumaya karşılık verebilmeyi, aslında ne kadar acayip olduğumu ona açık açık anlatmayı isterdim, ama dilimi tuttum. Buna değmezdi. Hem zaten o da şu tuhaf hipnoz yeteneğinden bana bahsetmemişti. Ben neden onunla kendiminkini paylaşacaktım ki?</p>

  <p class="block12">“Her neyse,” dedi nihayet ve kapıyı açtı. “Nasıl istersen öyle yap.”</p>

  <p class="block14"><span class="text2">Canı cehenneme. İsterse bırakıp gidebilirdi. Kendi başıma hallederdim.</span> <span class="text1">Bugüne kadar</span> <span class="text2">tek başıma gayet iyi idare etmiştim. Burası New 2’ydi, doğaüstü şeylerin mekânı. Üzerimdeki lanet hakkında bir şeyler öğrenmenin bir yolu varsa, o da buradaydı. Sebastian’a ihtiyacım yoktu.</span> <span class="text1">Annen burada yaşıyordu, ama laneti kaldırmayı o da başaramadı.</span> <span class="text2">Yavaşça yanağımın içini çiğnedim. Daha önce ısırdığım yerin yarası hâlâ kapanmamıştı.</span></p>

  <p class="block12">İçinde bulunduğum durumu iyice anlıyordum, hayal kırıklığıyla iç geçirdim. “Lanetler hakkında bilgin var mı?”</p>

  <p class="block12">Sebastian durgunlaştı. Ne düşündüğünü biliyordum, bir an önce çıkıp benden de kötü tavırlarımdan da kurtulmak istiyordu. Belki en iyisi de buydu.</p>

  <p class="block12">Geriye dönerek kapıyı kapadı, yüzünü bana döndü. Burnundan soluduğunu anlamak için dâhi olmaya gerek yoktu. Neredeyse benim kadar öfke doluydu.</p>

  <p class="block12">“Biraz,” dedi. “Neden?”</p>

  <p class="block12">Mektuplar gözümün önüne geldi. Ailemdeki herkes yirmi bir yaşında ölmeye lanetlenmişti. Ne kadar istesem de bu gerçeği inkâr edemiyordum. Gerçek olduğunu biliyordum, içimde hissediyordum. Ölen adam, saçlarım, mektuplar... Hepsi gerçekti. “Ailemin üzerinde bir lanet var çünkü. Ben de lanetliyim. Hayatım berbat ya da herkesten farklıyım anlamında gelişigüzel kullanmıyorum bu kelimeyi, cidden lanetliyim.” Evet, gerçekti, ama kulağa deli saçması gibi geldiğini de biliyordum. “Bak, tek ihtiyacım olan doğru yolu bulmak. Bu ‘şey’in üstümden kalkmasını istiyorum, yapmam gereken her neyse onu bulmam lazım.”</p>

  <p class="block12">Az önceki öfke yerini yenilgiye ve kötümserliğe bırakmıştı. Omuzlarım düştü, içim morgdaki cesetler kadar katılaştı.</p>

  <p class="block12">“Bir önerim var o halde,” dedi Sebastian, “lanetleri kaldırabilen birini biliyorum... Sana New 2’nin en güçlü vudu rahibine giden yolu gösterebilirim. Sonrasında sana Vieux Carré’yi gezdirmeme izin verirsin, ardından birlikte Josephine’i annen hakkında sorguya çekmeye gideriz.”</p>

  <p class="block12">Spot ışıkları altında kalmış minik bir fare gibi şaşkın göründüğümden emindim. Bunları söyleyeceğini hiç beklemezdim, özellikle de onun kötülerden biri olduğunu ima etmişken. “Eee...” Ne söylemem gerekiyordu? “Olur...”</p>

  <p class="block12">Sebastian’ın yüzünde beliren gülümseme iki derin gamzeyi ortaya çıkardı.</p>

  <p class="block14"><span class="text1">Aman Tanrım.</span> <span class="text2">Bir anlığına cidden nefesim kesildi.</span></p>

  <p class="block12">“Güzel,” dedi, gülümsemeye devam ederek. “Çıkalım buradan. İçerisi buz gibi.”</p>
</body>
</html>
