<html xmlns="http://www.w3.org/1999/xhtml">
	<head>
		<title>1-4</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="anabaslik" id="_idParaDest-3">Filozof Hayyam  </p>
			<p class="ilk">Hayyam’ın felsefesi hiçbir zaman güncelliğini yitirmeyecektir. Çünkü küçük gibi görünen ama içi özlü bu terâneler muhtelif devirlerde insanı derbeder eden önemli ve karanlık felsefî problemleri, cebren insana yüklenen sorunları, çözülmeden kalan sırları ele alır. Hayyam bu ruhî işkencelerin tercümanı olmuştur. Onun feryatları milyonlarca insanın acılarının, ıstıraplarının, korkularının, umutlarının, elemlerinin yansımasıdır. İnsanlar bunları düşünerek sürekli azap çekmiştir. Hayyam terânelerinde garip bir dil ve üslupla tüm bu zorlukları, muammaları, bilinmezlikleri açıkça, gizlisi saklısı olmadan çözmeye çalışır. Asabî ve ürpertici gülüşlerinin altında, dinî ve felsefî sorunları halledip, hissedilir ve akılcı bir çözüm yolu arayışına girer.  </p>
			<p class="paragraf ParaOverride-2">Kısacası, Hayyam’ın terâneleri, kayıtsız ve laubali de olsa, kişinin düşüncelerinden ve kederlerinden bir bölümünü yansıtan ayna gibidir. Bunu fark edince insan irkilmekten alamaz kendini. Hayyam’ın rubailerinden bugün doğabilimcilerin de dikkatini çeken bir felsefî ekol ortaya çıkmaktadır. Onun buruk ve acı şarabı eskidikçe, kıymeti daha da artmaktadır. Zaten bu yüzden terâneleri dünyanın her yerinde, türlü çevrelerde ve ırklar arasında ilgi görmektedir.  </p>
			<p class="paragraf ParaOverride-2">Hayyam’ın her düşüncesini tek tek büyük şairlerde ve filozoflarda bulmak mümkündür. Ancak bunların hiçbirini Hayyam ’la mukayese etmek mümkün değildir. Hayyam, üslubunda çok ilerdedir onlardan. Ondaki sağlam yapı onu her şeyden çok Lukretius, Epikür, Goethe, Shakespeare ve Schopenhauer ’le başbaşa giden büyük bir filozof ve şair olarak karşımıza çıkarır.  </p>
			<p class="paragraf ParaOverride-2">Şimdi bu rubaileri söyleyenin düşünce tarzını ve felsefesini tespit edebilmek için rubailerindeki düşünceleri ve felsefeyi çıkarmamız gerekir. Çünkü elimizde bunun dışında bir araç yoktur. Dışardan görünen yaşamı ve kendi iç dünyası, bağlantılı olduğu kişiler, çevresi, yaşam tarzı, etkilenişleri, izlediği felsefe, bilimsel ve felsefî eğitimi bizce meçhuldür.  </p>
			<p class="paragraf ParaOverride-2">Hayyam geriye birkaç bilimsel, felsefî ve edebî yapıt bırakmış olsa da, bunların hiçbiri, bu araştırmada bize yol gösteremez. Çünkü Hayyam’ın gizli düşüncelerini, kalbinde gizli kalan şeyleri bize sadece rubailer gösterebilir. Oysa zamanın, ortamın şartlarına göre ya da başkalarının siparişiyle yazılan kitapları biraz dalkavukluk ve gösteriş kokar ve felsefesini tam manasıyla ortaya çıkarmaz.  </p>
			<p class="paragraf ParaOverride-2">Hayyam’ın rubailerinde karşılaştığımız ilk fikir, şairin son derece cüret ve pervasızlıkla, acımasız mantığıyla hiçbir gevşekliği, çağdaşlarının düşüncelerindeki zavallılıkların hiçbirini ve teorik ve dinsel felsefelerini kabul etmemesi, tüm iddiaları ve sözleri elinin tersiyle itmesidir. Hicrî 646/miladî 1248 yılında yazılan <span class="CharOverride-4">Ahbâru’l-ulemâ bi ahbâri’l-hukemâ</span> adlı kitapta Hayyam’ın şiirleri hakkında şu satırlar yazılmıştır:  </p>
			<p class="paragraf ParaOverride-2"><span class="CharOverride-4">“Şiirlerinin içeriği şeriat için zehirli yılanlar ve dalalet zincirleri mesabesindedir. Dini yüzünden halk tarafından kınanıp da içinde gizli olan şeyler ortaya çıkarıldığında, öldürülmekten korktu, sustu, kalemini yerine koydu ve hacca gitti, kirli sırlarını ortaya döktü. Kalbindeki gizli şeyleri perde altından gösteren, içindeki durgunluğun maksadını da kararttığı meşhur şiirleri vardır.”  </span></p>
			<p class="paragraf ParaOverride-2">Bu durumda Hayyam’ın evren hakkında kendine özgü bir düşünce ve felsefî anlayışının olması gerekir. Şimdi onun düşünce tarzına bakalım: Bu rubaileri söyleyen kişi tüm dinî konulara alayla yaklaştığı zaman, bilmedikleri şeyler hakkında konuşan ulema ve fıkıhçılara hakaretler yağdırarak saldırdığı zaman okuyucu hiç kuşkuya düşmez. Bu husus, aryâî bir ruhun sâmî itikadlarına karşı gösterdiği bir başkaldırı ya da düşüncelerinden dolayı nefret ettiği seviyesiz ve mutaassıp bir çevreden Hayyam’ın intikam alışıdır. Hayyam gibi özgür düşünceli ve kılı kırk yaran bir filozofun kendi zamanındaki fıkıhçıların uydurma, cebrî ve mantıksız tapınma hükümlerine körükörüne boyun eğmeyeceği, onların çürümüş masallarına kanmayacağı ve bayağı tuzaklarına düşmeyeceği aşikârdır. Çünkü din herkesin kayıtsız şartsız itaat etmesi gereken, temel ilkelerinden asla şüphe duyulamayan cebrî hükümler ve görevlerden ibarettir ve bir grup muhafız bu hükümlerden yararlanarak avamı piyon olarak kullanır. Fakat Hayyam, uyulması gereken tüm bu dinsel konuları alaycı ve itikatsız bir üslupla ele alır; davranış ve sebeplerden yola çıkarak olan biteni ve bunların nedenlerini anlamak ister. Ölüm ve yaşam meselelerini pozitif bir yaklaşımla, mantığa, hissedilenlere, gözlemlere, yaşamın maddî akışına dayayarak çözmeye çalışır. Bu yüzden dünyadaki olayları tarafsızca izleyen biri olarak kalır.  </p>
			<p class="paragraf ParaOverride-2">Hayyam o zamanki bilim adamlarının çoğunda olduğu gibi kalbiyle ve duygularıyla yetinmez, dört dörtlük bir âlim gibi gözlemleriyle, mantığıyla elde ettiklerini söyler. Bilindiği gibi, birisi dinsel efsanelerin batıl olduğunu kanıtlarsa, o kadar da önemli bir iş yapmış sayılmaz. Çünkü bilimlerin sayesinde zaten kendiliğinden batıl olmuştur. Fakat Hayyam’ın zamanını ve mutaassıp çevresini göz önünde bulundurursak, onun çalışmaları, makamını çok yükseklere çıkarır.  </p>
			<p class="paragraf ParaOverride-2">Hayyam, zamanındaki devlet büyüklerinin emir ve ricası üzerine yazdığı bilimsel ve felsefî kitaplarında gizlilik ve takıyyeyi elden bırakmamış ve görünüşte tarafsız bir tavır takınmışsa da, eserlerinde kaleminden kaçan bazı bilimsel konular görülebilir. Örneğin <span class="CharOverride-4">Novruzname</span>’nin dördüncü sayfasında şöyle der: <span class="CharOverride-4">“Yüce Tanrı’nın emriyle dünyanın halleri değişti ve mesela dünyaya ve onun dönüşüne uygun olacak şekilde yepyeni şeyler ortaya çıktı.”</span> Acaba bu son cümleden meşhur <span class="CharOverride-4">Adaptation du milieu</span> formülü çıkmıyor mu? Çünkü o, Tanrı’nın mevcudatı ayrı ayrı yarattığını inkâr eder ve bunların âlemin dönüşüne uygun olacak şekilde ortama uyum sağladığına inanır. Avrupa’da büyük yankılar yaratan bu bilimsel kuralı acaba Hayyam 800 yıl önce ferasetiyle anlayıp tahmin etmemiş midir?   </p>
			<p class="paragraf ParaOverride-2">Aynı kitabın üçüncü sayfasında <span class="CharOverride-4">“Yüce Tanrı güneşi nurdan yarattı; gökleri ve yerleri onunla besledi” </span>yazılıdır. Bu da, filozof ve şairin yanı sıra bir de tabiî bilimler âlimiyle karşı karşıya olduğumuzu gösteriyor bize.  </p>
			<p class="paragraf ParaOverride-2">Fakat Hayyam, terânelerinde bu gizlilik ve takıyyeyi bir kenara bırakmıştır. Çünkü ruhunun yarası olan bu terânelerde, yaşadığı ortamın çürük ilke ve yasalarını kabullenmez, aksine onların düşüncelerindeki bütün maskaralıkları mantığıyla ortaya çıkarır. Hayyam’ın, yaşadığı çevredeki hurafelerle ve mevhumlarla mücadelesi terânelerinin tümünde açıkça görülebilir. Zahitlerin, fıkıhçıların ve ilahiyatçıların hallerine acı acı güler ve benzeri görülmemiş bir biçimde, olanca ustalığı ve mahareti ile burunlarını sürter.   </p>
			<p class="paragraf ParaOverride-2">Hayyam ölüm ötesi konulara alaycı, kuşkucu bir eda ve “derler ki, diyorlar ki” sözünü naklederek başlar:  </p>
			<p class="_0">  </p>
			<p class="paragraf ParaOverride-5">Gûyend: Behişt u hûr-i ayn hâhed bûd... (88)  </p>
			<p class="_0">  </p>
			<p class="paragraf ParaOverride-5"><span class="CharOverride-4">Derler ki: Cennet ile huriaynlar olacak.  </span></p>
			<p class="_0">  </p>
			<p class="paragraf ParaOverride-5">Gûyend merâ: Behişt-i aden bâ hûr hoş est ... (90)  </p>
			<p class="_0">  </p>
			<p class="paragraf ParaOverride-5"><span class="CharOverride-4">Derler ki: Aden cenneti, hurilerle hoştur...  </span></p>
			<p class="_0">  </p>
			<p class="paragraf ParaOverride-5">Gûyend ki: Dûzehî buved âşık u mest... (87)  </p>
			<p class="_0">  </p>
			<p class="paragraf ParaOverride-5"><span class="CharOverride-4">Derler ki: Cehennemlik olacak âşık ile sarhoş  </span></p>
			<p class="_0">  </p>
			<p class="ilk">Bir zamanlar insanı ilahî cemalin aynası ve yaradılışın amacı olarak tasavvur ederlerdi. İnsanlığın bütün efsaneleri onun çerçevesinde oluşturulmuştu. Gökteki yıldızlar ona yazgısını göstermek için yaratılmış, yeryüzü, zaman, cennet, cehennem onun hatırı için var edilmişti. İnsan küçük dünyaydı ve büyük dünyanın bir örneği ve temsilcisiydi. Nitekim Baba Efzal şöyle der:  </p>
			<p class="_0">  </p>
			<p class="paragraf ParaOverride-5">Eflâk u enâsir u nebât u heyvân  </p>
			<p class="paragraf ParaOverride-5">Aksî zi vucûd-i rûşen-i kâmil-i mâst  </p>
			<p class="paragraf ParaOverride-7">	  </p>
			<p class="paragraf ParaOverride-6"><span class="CharOverride-4">Felekler, dört unsur, bitkiler ve hayvanlar   </span></p>
			<p class="paragraf ParaOverride-6"><span class="CharOverride-4">Bizim mükemmel ve aydınlık varlığımızın bir aksidir.  </span></p>
			<p class="paragraf ParaOverride-2">Hayyam maddeci ve bilimsel bakış mantığıyla insana “câm-ı cem” der. Onun var olması ve ölümü bir sineğin var olup ölmesi kadar önemsizdir.  </p>
			<p class="paragraf ParaOverride-8">Âmed şoden-i to enderin âlem çîst?  </p>
			<p class="paragraf ParaOverride-8">Âmed megesî pedîd o nâpeydâ şod! (41)  </p>
			<p class="_0">  </p>
			<p class="paragraf ParaOverride-8"><span class="CharOverride-4">Senin bu âleme gelip gitmenin anlamı ne?  </span></p>
			<p class="paragraf ParaOverride-8"><span class="CharOverride-4">Bir sinek var olmuş, sonra yok olmuş. İşte o kadar!  </span></p>
			<p class="_0">  </p>
			<p class="ilk">Şimdi de fıkıhçıların ve ulemanın akidelerini alaylı alaylı inkâr etmesi karşısında, doğa ötesi konulara nasıl bir çözüm yolu bulduğunu görelim. Hayyam yaptığı gözlemlerin ve araştırmaların sonunda insanoğlunun kavrama kapasitesinin sınırlı olduğu problemiyle karşılaşır. Nereden geliyoruz ve nereye gidiyoruz? Kimse bilmiyor. Haklıymış gibi görünüp bu meseleler hakkında konuşanlar zırvalamaktan başka bir şey yapmıyor; hem kendilerini hem başkalarını aldatıyorlar. Hiç kimse ezelin sırlarını anlamamış ve anlamayacak. Ya da asla sır diye bir şey yok. Olsa bile, hayatımızı etkilemiyor. Örneğin dünya, yeni var olmuş veya eskiden varmış; ne işimize yarayacak acaba?  </p>
			<p class="_0">  </p>
			<p class="paragraf ParaOverride-8">Çon men reftem; cihân mohdes çi kadîm  </p>
			<p class="paragraf ParaOverride-8">Tâ key zi hadîs-i penc o çâr ey sâkî!? (93)  </p>
			<p class="_0">  </p>
			<p class="paragraf ParaOverride-8"><span class="CharOverride-4">Dünya yeniymiş, eskiymiş; ne değişir? Ben gittikten sonra!  </span></p>
			<p class="paragraf ParaOverride-8"><span class="CharOverride-4">Ne zamana kadar beşten, dörtten dem vuracaksın be sâkî?  </span></p>
			<p class="_0">  </p>
			<p class="ilk">Vaktimizi beş duyu ve dört unsurla tartışarak geçirsek ne olacak yani? Bize ne? Öyleyse mevhum umutlara ve korkulara kapılarak, saçma sapan tartışmalarla vaktimizi öldürmeyelim. Söyledikleri, uydurdukları şeyler sırf masal! Bilimle olsun, dinin yardımıyla olsun, asla çözülmeyecek evrenin muamması ve hiçbir gerçeğe ulaşamayacağız. Üstünde yaşadığımız şu yeryüzünün ötesinde ne bir saadet var ne bir ceza. Geçmiş ile gelecek; iki yokluk. Ve biz iki dünyanın sınırı olan bu iki yokluk arasında yaşayacağımız kısacık bir ânı idrak etmeliyiz. Bundan yararlanmalı; yararlanırken de acele etmeliyiz.   </p>
			<p class="paragraf ParaOverride-2">Hayyam’a göre, yemyeşil tarlaların kenarı, erguvan rengi şarap kadehine binlerce gölge aksettiren mehtap, çengin gönül alıcı ahengi, ay yüzlü sâkîler, yeni açmış çiçekler yaşamın korkunç bir kâbus gibi gelip geçen tek gerçeği. Bugünü yaşamaya, mutlu olmaya bakalım. Çünkü yarını kimse görmemiştir. İşte bu, tek yaşam arzusudur.  </p>
			<p class="_0">  </p>
			<p class="paragraf ParaOverride-5">Hâlî hoş bâş zanki maksûd înest. (134)  </p>
			<p class="_0">  </p>
			<p class="paragraf ParaOverride-5"><span class="CharOverride-4">Bugün mutlu olmaya bak. Çünkü amaç bu.  </span></p>
			<p class="_0">  </p>
			<p class="ilk">Hayyam hissedilen ve maddî gerçeklerin karşısında bir büyük gerçeğe daha inanır. Bu da, hayır ve mutluluğa baskın çıkan şer ve kötülüktür. Muhtemelen Hayyam’daki bu cebrî düşünce daha çok astronomi ve maddeci felsefenin sonucunda oluşmuştur. Aldığı bilimsel eğitimin onun felsefî gelişimi üzerindeki etkisi tüm açıklığıyla görülür. Hayyam’a göre tabiat körükörüne dönüşünü sürdürür. Gökyüzü bomboştur ve kimsenin imdadına koşmaz.  </p>
			<p class="_0">  </p>
			<p class="paragraf ParaOverride-5">Bâ çerh mekon hevâle kender reh-i akl   </p>
			<p class="paragraf ParaOverride-5">Çerh ez to hezâr bâr bîçâter est! (34)  </p>
			<p class="_0">  </p>
			<p class="paragraf ParaOverride-5"><span class="CharOverride-4">Feleğe havale ederim deme işini. Akıl yolunda zira  </span></p>
			<p class="paragraf ParaOverride-5"><span class="CharOverride-4">Felek bin beter zavallı senden!  </span></p>
			<p class="_0">  </p>
			<p class="ilk">Felek güçsüz ve iradesizdir. Gücü olsa, kendi dönüşünü durdururdu.  </p>
			<p class="_0">  </p>
			<p class="paragraf ParaOverride-5">Der gerdiş-i hod eger merâ dest budî,  </p>
			<p class="paragraf ParaOverride-5">Hod râ berehandemî zi sergerdânî. (33)  </p>
			<p class="_0">  </p>
			<p class="paragraf ParaOverride-5"><span class="CharOverride-4">Yetseydi gücüm kendi dönüşüme,  </span></p>
			<p class="paragraf ParaOverride-5"><span class="CharOverride-4">Kurtarırdım kendimi âvarelikten!  </span></p>
			<p class="_0">  </p>
			<p class="ilk">O zamanki astronomi görüşleri doğrultusunda Hayyam feleği mahkûm eder ve hareket halindeki gök cisimlerinin değişmez yasalarını tüm benliğiyle algılayarak canlandırır. Yıldızlar ve onların düzenli yasaları hakkında dakik incelemeler yaptıktan sonra hayatımızın, feleklerin dönüşündeki haşin kanunların etkisi altında kaldığını kabul eder ama dinsel anlamda kaza ve kadere inanmaz. Çünkü yazgıya isyan eder; bu yüzden kötümserliğe kapılır zaten. O, Tanrı’dan değil, daha ziyade feleğin dönüşünden şikâyet eder. Sonunda tüm yıldızların uğursuz olduğuna, uğurlu bir yıldız bulunmadığına inanır.  </p>
			<p class="_0">  </p>
			<p class="paragraf ParaOverride-5">Eflâk ki coz gam nefzâyend diger. (28)  </p>
			<p class="_0">  </p>
			<p class="paragraf ParaOverride-5"><span class="CharOverride-4">Felekler gamdan başka bir şeyi arttırmazlar.  </span></p>
			<p class="_0">  </p>
			<p class="ilk"><span class="CharOverride-4">Novruzname</span>’nin kırkıncı sayfasında nakilde bulunarak şöyle der: <span class="CharOverride-4">“Denildiğine göre, her iyilik ve kötülük gezegenlerin etkisiyle ve Yüce Tanrı’nın takdir ve iradesiyle yeryüzüne iner ve bir şahsa çarparak, acımasızca deler geçer.”  </span></p>
			<p class="paragraf ParaOverride-2">Nizâmî-yi Arûzî, Hayyam hakkında naklettiği bir hikâyede, Melikşah’ın ava çıkmak için havanın uygun olup olmadığı konusunda Hayyam’dan tahminde bulunmasını istediği, onun da meteoroloji ilmine dayanarak doğru tahminde bulunduğunu söyleyerek<span class="dip"><a class="_idFootnoteLink" href="#footnote-225-1" id="footnote-225-1-backlink">1</a></span> şöyle devam eder: <span class="CharOverride-4">“Huccetu’l-Hak Ömer’in kararını gördüm. Ama onun astronomi hükümlerine asla inanmadığını anladım.”  </span></p>
			<p class="paragraf ParaOverride-2">Bir başka rubaisinde varoluşun nedenini dört unsur ve yedi gezegenin etkisinde bulur:  </p>
			<p class="_0">  </p>
			<p class="paragraf ParaOverride-5">Ey anki netîce-yi çehâr o heftî;  </p>
			<p class="paragraf ParaOverride-5">Vez heft o çehâr dâyim ender teftî.” (29)  </p>
			<p class="_0">  </p>
			<p class="paragraf ParaOverride-5"><span class="CharOverride-4">Ey dört ile yedinin neticesi olan!  </span></p>
			<p class="paragraf ParaOverride-5"><span class="CharOverride-4">Yedi ile dördün yüzünden sürekli telaştasın.  </span></p>
			<p class="_0">  </p>
			<p class="ilk">Yukarıda da geçtiği gibi Hayyam’ın kötümserliği gençlik yıllarına kadar uzanır (numara 16). Bu kötümserlik hiçbir zaman bırakmamıştır yakasını. Sürekli gam, keder, yokluk ve ölüme bulanmışlık Hayyam’ın düşüncesindeki özelliklerden biridir.<span class="dip"><a class="_idFootnoteLink" href="#footnote-225-2" id="footnote-225-2-backlink">2</a></span>Mutluluğa, sevince davet ederken, mutluluk sözcüğü boğazında kalır, tıkanır. Çünkü tam bu sırada ölümün gövdesi, kefen, mezarlık ve yokluk binlerce işaretle, keyif ve işret meclisinden çok daha kuvvetli olarak insanın gözünde canlanır ve bir anlık mutluluğu berbat eder.  </p>
			<p class="paragraf ParaOverride-2">Doğa özen göstermeden, hoyratça yapacağını yapar. Yavrularını besledikten sonra soğukkanlılıkla, olgunlaşsın veya olgunlaşmasın, başakları biçen, hunhar, divane bir dadıdır. Hiç gelmeseydik dünyaya keşke! Madem ki geldik, ne kadar erken gidersek, o kadar mutlu oluruz.  </p>
			<p class="_0">  </p>
			<p class="paragraf ParaOverride-6">	Nâ-âmedegân eger bedânend ki mâ  </p>
			<p class="paragraf ParaOverride-6">	Ez dehr çi mîkeşîm; nâyend diger. (28)  </p>
			<p class="_0 ParaOverride-9">  </p>
			<p class="paragraf ParaOverride-6"><span class="CharOverride-4">	Gelmeyenler bir bilseler neler çektiğimizi felekten, gelmezler asla.  </span></p>
			<p class="paragraf ParaOverride-10">*  </p>
			<p class="paragraf ParaOverride-6">	Horremdil anki zin cihân zûd bereft;  </p>
			<p class="paragraf ParaOverride-6">	Vâsûde kesîki hod nezâd ez mâder. (23)  </p>
			<p class="_0 ParaOverride-9">  </p>
			<p class="paragraf ParaOverride-6">	<span class="CharOverride-4">Mutludur bir an evvel giden bu dünyadan;  </span></p>
			<p class="paragraf ParaOverride-6"><span class="CharOverride-4">	Ya da anasından hiç doğmayan!</span><span class="dip"><a class="_idFootnoteLink" href="#footnote-225-3" id="footnote-225-3-backlink">3</a></span>  </p>
			<p class="_0">  </p>
			<p class="ilk">Hayyam’ın terânelerinde tekrarlanan bu yokluk arzusu acaba Buda’nın Nirvana’sıyla benzerlik göstermiyor mu? Buda felsefesinde dünya, görünüşteki değişikliklerin bir bulut, bir yansıma veya hayalî resimlerle dolu bir rüya olduğu, birbirine bağlanmış olayların tümünden ibaret değil midir?  </p>
			<p class="_0">  </p>
			<p class="paragraf ParaOverride-6">	Ehvâl-i cihân u asl-i in omr ki hest  </p>
			<p class="paragraf ParaOverride-6">	Hâbî yu hiyâlî yu ferîbî yu demîst. (109)  </p>
			<p class="_0">  </p>
			<p class="paragraf ParaOverride-6"><span class="CharOverride-4">	Şu dünyanın halleri ve ömrümüzün aslı bir rüya, bir hayal, bir aldatmaca ve bir andır.  </span></p>
			<p class="_0">  </p>
			<p class="paragraf">İran şairlerinin çoğu kötümserdir. Ama kötümserlikleri, aşırı ve doyumsuz şehvet hisleriyle doğrudan ilgilidir. Oysa Hayyam’da kötümserliğin yüce ve felsefî bir tarafı vardır. Ay yüzlü güzelleri işret meclisini tamamlayan tek unsur olarak görür ve genellikle şarap, kadına nisbetle daha da önemlidir. Kadının ve sâkînin varlığı bir nevi estetik keyif ve lezzet kaynağıdır. Hiçbirini göklere çıkarmaz; hiçbirinin ayrı bir makamı yoktur. Bütün bu güzel ve hoş görünen şeylerle bir anlık zevk arayışında olmuştur. Bu bakımdan Hayyam güzelliği taparcasına önemsemiş, güzel tadı, hoş ahengi ve güzel manzarayı seçmiştir. <span class="CharOverride-4">Novruzname</span>’nin bir faslını güzel yüze tahsis etmiş ve bölümü şöyle noktalamıştır: <span class="CharOverride-4">“Bu kitap uğur olsun diye güzel yüz hakkındaki bölümle bitirildi.” </span>Şu halde Hayyam, hayatında başına gelen tatsız olaylar karşısında, diğer şairlerin yaptığı gibi, örneğin sevgilinin küsmesi veya parasızlık gibi nedenlerle sızlanmaz. Onun derdi, felsefî bir dert ve duygularıyla yaradılışın temeline yağdırdığı bir lanettir. Bu başkaldırış onun acı dolu felsefesinin ve gözlemlerinin sonucunda ortaya çıkmıştır. Bu kötümserlik onu dehrîliğe yani materyalizme sürüklemiş, irade, düşünce, hareket ve her şey gözüne saçma sapan gelmiştir.  </p>
			<p class="_0">  </p>
			<p class="paragraf ParaOverride-5">Ey bîhaberân, cism-i mocessem hîçest,  </p>
			<p class="paragraf ParaOverride-5">Vin târem-i noh sipihr-i erkam hîçest. (101)  </p>
			<p class="_0">  </p>
			<p class="paragraf ParaOverride-5"><span class="CharOverride-4">Be hey habersiz! Şu gördüğün şekil bir hiçtir.  </span></p>
			<p class="paragraf ParaOverride-5"><span class="CharOverride-4">Şu nakışlı, süslü dokuz kubbe de bir hiçtir.  </span></p>
			<p class="_0">  </p>
			<p class="ilk">Görünüşe bakılırsa, Schopenhauer kendi kötümserlik felsefesinden Hayyam’ın vardığı sonuca ulaşır: <span class="CharOverride-4">“Kendi iradesini hiçe sayacak dereceye gelen biri için bize gerçekmiş gibi görünen bu dünya, bütün güneşler ve samanyolları nedir? Bir hiç!”</span>  </p>
			<p class="paragraf ParaOverride-2">Hayyam insanlardan uzak durup, nefret etmiştir. Onların düşüncelerini, âdetlerini en sert ifadelerle mahkûm etmiş ve toplumun telkinlerini kabule asla yanaşmamıştır. Arapça şiirlerinde ve bazı kitaplarında Hayyam’ın insanlara karşı duyduğu kin, öfke ve güvensizlik açıkça görülebilir.  </p>
			<p class="paragraf ParaOverride-2"><span class="CharOverride-4">Cebr ve Mukabele</span> adlı kitabının girişinde şöyle der: <span class="CharOverride-4">“Biz ilim erbabının yok olduğuna ve sayıları az, azapları çok olan birtakım kişilere münhasır kaldığına şahittik. Parmakla sayılabilecek kadar az olan ilim erbabının güç yaşamları boyunca bütün himmetleri bilimsel araştırmalar ve keşifler yapmakla geçti. Ama bilginlerimizin çoğu hakkı batıla satıyor, gösteriş ve tezvirin dışında bir şey yapmıyorlar. Sahip oldukları bilgiyi maddî ve aşağılık amaçları yolunda kullanıyorlar. Doğruyu arayan ve doğruyu saçan, batılı inkâr etmeye çalışan ve tezviri terkeden birini görecek olurlarsa, alaya alıp küçümsüyorlar.”  </span></p>
			<p class="paragraf ParaOverride-2">Galiba her devirde ikiyüzlü, sahtekâr ve işi gücü çanak yalamak ve dalkavukluk etmek olan kişiler var olmuştur!  </p>
			<p class="paragraf ParaOverride-2">Ünlü Diyojen bir gün Atina’da elinde yanan fenerle bir insan aradıysa da bulamadı. Ama Hayyam vaktini boşa araştırmakla telef etmemiş ve kendinden emin olarak şöyle demiştir:  </p>
			<p class="_0">  </p>
			<p class="paragraf ParaOverride-5">Gâvîst ber âsmân, karîn-i pervîn  </p>
			<p class="paragraf ParaOverride-5">Gâvîst diger, ber zebereş comle zemîn  </p>
			<p class="paragraf ParaOverride-5">Ger bînâ’î, çeşm-i hakikat bogşâ  </p>
			<p class="paragraf ParaOverride-5">Zîr u zeber-i do gâv moştî her bîn (15)  </p>
			<p class="_0">  </p>
			<p class="paragraf ParaOverride-5"><span class="CharOverride-4">Gökte var bir öküz, Ülker’in benzeri  </span></p>
			<p class="paragraf ParaOverride-5"><span class="CharOverride-4">Var bir öküz daha, onun üstüdür dünyanın yeri  </span></p>
			<p class="paragraf ParaOverride-5"><span class="CharOverride-4">Değilsen kör, aç hakikat gözünü  </span></p>
			<p class="paragraf ParaOverride-5"><span class="CharOverride-4">Gör iki öküzün arasında bir avuç eşeği.  </span></p>
			<p class="_0">  </p>
			<p class="ilk">Halkın seviyesiz düşüncelerinin baskısı altında kalan Hayyam ’ın bu durumda asla sevgi, aşk, ahlak, insanlık ve tasavvuf taraftarı olmayacağı aşikârdır. Zaten yazarların ve şairlerin çoğu bu düşüncelere şahsen inanmasalar da, avamı aldatmak için böyle bir propaganda yapmayı üstlerine vazife saymışlardır. Garip olan bir şey varsa, o da Hayyam’da İran’ın geçmişine duyduğu meyil, rağbet, sempati ve üzüntüdür. Tarihteki birçok ihtilaf dolayısıyla, Nizamülmülk’ün Hayyam ve Hasan Sabbah’la sınıf arkadaşı olduğuna dair meşhur hikâyeye inanamasak da, Hayyam’ın Hasan Sabbah’la irtibat halinde olması hiç de uzak görünmemektedir. Çünkü çocuklukları aynı devirde geçmiş ve ikisi de hemen hemen 517-518/1123-1124 yılında ölmüştür. İkisinin de güçlü İslam ülkesinin kalplerinde yarattığı düşünce inkilabı bu tahmini doğrulamaktadır. Belki de bu münasebetle onları suç ortağı olarak görmüşlerdir. Hasan yeni bir mezhep icat edip o zamanki toplumu temelinden sarsarak ulusal bir İran ayaklanması meydana getirdi. Hayyam hissî, felsefî, aklî ve maddî mezhep getirerek kendi terânelerinde onun amacını gerçekleştirdi. Daha çok siyaset ve kılıca dayandığı için bir süre sonra Hasan’ın etkisi kayboldu. Fakat Hayyam’ın, temeli akıl ve mantık üzerine kurulu maddeci fikirleri kalıcı oldu.  </p>
			<p class="paragraf ParaOverride-2">Hiçbir İslam şairinde ve yazarında, Hayyam’da olduğu gibi açık bir ifade ile Tanrı’yı nefyetmek ve Sâmî dininin efsanelerini temelden yıkmak görülmez. Belki de Hayyam’ı İbni Mukaffa, Bihâferîd, Ebû Müslim, Bâbek ve benzerleri gibi Arap karşıtı İranlılardan biri olarak kabul edebiliriz. Hayyam üzgün bir eda ile eski İran padişahlarına işaret eder. Bunda Firdevsi’nin <span class="CharOverride-4">Şahname</span>’sini okumasının etkisi olabilir. Hayyam terânelerinde hâk ile yeksan olan, harabe kasırlarında tilkilerin yuva yaptığı, baykuşların tünediği eski İran’ın sürekli ayaklar altına alınan görkemini, büyüklüğünü hatırlatır. Asabî kahkahalarından, eski İran’a göndermelerinden ve kinayelerinden de açıkça görülebileceği gibi Arap yolkesenlerinden ve onların seviyesiz düşüncelerinden nefret eder. Bu yetmiş başlı ejderhanın ağzına gömülen, titreyerek çırpınan İran’a sempati duyar.  </p>
			<p class="paragraf ParaOverride-2">Daha ileri gitmeyelim; Hayyam’ın Sâsânîlerin eski görkemli günlerini hatırlatmaktan amacı uygarlıkların sebatsızlığını, küçüklüğünü, insan hayatının kısalığını ispat etmek ve sadece mecazî ve kinayeli bir tasvir yapmaktan başka bir şey değil midir acaba? Fakat ifadelerindeki hararetle en küçük bir kuşkuya mahal bırakmaz. Örneğin mehtaplı gecede Tîsfun (Medayin) harabesinde öten kumrunun sesi rubaiyi okuyanın tüylerini diken diken eder.  </p>
			<p class="_0">  </p>
			<p class="paragraf ParaOverride-5">An kasr ki ber çerh hemîzed pehlû,  </p>
			<p class="paragraf ParaOverride-5">Ber dergeh-i û şehân nihâdendî rû,  </p>
			<p class="paragraf ParaOverride-5">Dîdîm ki ber kongre’eş fâhte’î  </p>
			<p class="paragraf ParaOverride-5">Benşeste hemîgoft ki “kû, kû, kû, kû?” (56)  </p>
			<p class="paragraf ParaOverride-5"><span class="CharOverride-4">O kasır ki feleğe dayamıştı yanını  </span></p>
			<p class="paragraf ParaOverride-5"><span class="CharOverride-4">Eşiğine şahlar sürerdi alnını;  </span></p>
			<p class="paragraf ParaOverride-5"><span class="CharOverride-4">Gördük ki burcunda bir kumru  </span></p>
			<p class="paragraf ParaOverride-5"><span class="CharOverride-4">Konmuş, derdi :”ku, ku, nerde, hani?”  </span></p>
			<p class="_0">  </p>
			<p class="paragraf ParaOverride-5">An kasr ki Behrâm der û câm girift,  </p>
			<p class="paragraf ParaOverride-5">Âhû beçe kerd u şîr ârâm girift,  </p>
			<p class="paragraf ParaOverride-5">Behrâm ki gûr mîgiriftî heme omr  </p>
			<p class="paragraf ParaOverride-5">Dîdî ki çegûne gûr Behram girift. (54)  </p>
			<p class="_0">  </p>
			<p class="paragraf ParaOverride-5"><span class="CharOverride-4">O kasır ki Behram onda kadeh tuttu;  </span></p>
			<p class="paragraf ParaOverride-5"><span class="CharOverride-4">Ceylan yavruladı, arslan teskin oldu.  </span></p>
			<p class="paragraf ParaOverride-5"><span class="CharOverride-4">O Behram ki ömür boyu hep yaban eşeği tuttu,  </span></p>
			<p class="paragraf ParaOverride-5"><span class="CharOverride-4">Gördün mü, mezar onu nasıl da tuttu!  </span></p>
			<p class="_0">  </p>
			<p class="ilk">Yukarıda geçtiği gibi, Hayyam evrenin dışında bir tanrı tanımaz ve Sâmî dinlerin tasavvur ettiği tanrıyı inkâr eder. Fakat daha sonra ciddî bir tavır takınarak doğa ötesi sorunlara ilişkin bilimsel ve mantığa dayalı çözüm yolu arar. Bir akıl yolu bulamayınca, yaratanı testiciye ve insanı testiye benzeterek şu şairane sözlerle yetinir:  </p>
			<p class="_0">  </p>
			<p class="paragraf ParaOverride-11">İn kûzeger-i dehr çonin câm-i latîf  </p>
			<p class="paragraf ParaOverride-11">Mâsâzed u bâz ber zemîn mîzenedeş! (43)  </p>
			<p class="_0 ParaOverride-11">  </p>
			<p class="paragraf ParaOverride-11"><span class="CharOverride-4">Felek denilen şu testici latif bir kadeh yapar;  </span></p>
			<p class="paragraf ParaOverride-11"><span class="CharOverride-4">Yapar da yaptığını sonra yine yere çalar!  </span></p>
			<p class="_0">  </p>
			<p class="ilk">Meselenin aslıyla bizim bir işimiz yok ama işi gücü sanat eserleri yaratmak ve yaptığı testileri cinnet hali içinde kırmak olan, ahmak ve hunhar görünümlü bu divane testicinin meclisini sadece Derviş Nakkaş Bey’in fırçası tuvale yansıtabilmiştir.  </p>
			<p class="paragraf ParaOverride-2">Hayyam cenneti ve cehennemi kişilerin yaradılışında görmüştür.  </p>
			<p class="_0">  </p>
			<p class="paragraf ParaOverride-11">	Dûzeh şererî zi renc-i bîhûde-yi mâst  </p>
			<p class="paragraf ParaOverride-11">	Firdovs demî zi vakt-i âsûde-yi mâst. (142)  </p>
			<p class="paragraf ParaOverride-11"><span class="CharOverride-4">	Cehennem dediğin bir kıvılcım, boşuna zahmetimizden  </span></p>
			<p class="paragraf ParaOverride-11"><span class="CharOverride-4">	Cennet dediğin bir an, huzur dolu vaktimizden.  </span></p>
			<p class="_0">  </p>
			<p class="ilk">Gülen çiçekler, inleyen bülbüller, yemyeşil tarlalar, sabah meltemi, mehtap ve onun gibi parlak bir yüz, peri gibi güzeller, çengin nağmeleri, gül rengi şarap; işte bunlardır bizim cennetimiz. Şu acı ve zecir dolu sebatsız dünyada karşı karşıya kaldığımız gerçekler varken, yeryüzünde yararlanabileceğimiz iyi bir şey yok bunların dışında. İnsanların umutlandırılarak aldatıldığı mev’ûd cennet işte bu cennet. Neden mevhum bir umut uğruna huzurumuza göz yumalım?  </p>
			<p class="_0">  </p>
			<p class="paragraf ParaOverride-11">	Kes huld u cehîm râ nedîde est, ey dil.  </p>
			<p class="paragraf ParaOverride-11">	Gû’î ki ez an cihan resîde est? Ey dil. (91)  </p>
			<p class="_0 ParaOverride-11">  </p>
			<p class="paragraf ParaOverride-11"><span class="CharOverride-4">	Cenneti, cehennemi kimse görmedi, gönül.  </span></p>
			<p class="paragraf ParaOverride-11"><span class="CharOverride-4">	Söyle haydi; kim geldi öte dünyadan, gönül?  </span></p>
			<p class="_0">  </p>
			<p class="ilk">Garip bir oyuncak odası ya da tiyatro gibidir dünya. Bir kukla ya da satranç oyunu gibidir, satranç tahtasının üstünde de tüm evren var sanki. Ama bir çocuğa aitmiş gibi, görülmeyen bir el bir süre eğlenir, oyalanır bizimle; oraya buraya götürür bizi; yerimizi değiştirir. Sonra canı sıkıldı mı, tekrar bu kuklaları, bu satranç taşlarını unutulmuşluk ve yokluk sandığına atar.  </p>
			<p class="_0">  </p>
			<p class="paragraf ParaOverride-11">	Mâ lo’betegânîm u felek lo’betbâz.  </p>
			<p class="paragraf ParaOverride-11">	Ez rûy-i hakîkatî, ne ez rûy-i mecâz. (50)  </p>
			<p class="_0">  </p>
			<p class="paragraf ParaOverride-11"><span class="CharOverride-4">	Biz kuklayız, kuklacı ise felek.  </span></p>
			<p class="paragraf ParaOverride-11"><span class="CharOverride-4">	Değildir bu mecaz, gerçektir gerçek.  </span></p>
			<p class="_0">  </p>
			<p class="ilk">Hayyam bu maskara, alçak, üzüntü veren, komik dünyayı yıkıp, bu yıkıntıların üstünde daha mantıklı bir dünya kurmak ister.  </p>
			<p class="_0">  </p>
			<p class="paragraf ParaOverride-11">	Ger ber felekem dest budî çon yezdân,  </p>
			<p class="paragraf ParaOverride-11">	Berdâştemî men in felek râ zi miyân. (25)  </p>
			<p class="paragraf ParaOverride-11">	<span class="CharOverride-5">Yetseydi gücüm Tanrı misali feleğe,  </span></p>
			<p class="paragraf ParaOverride-11"><span class="CharOverride-5">	Yok ederdim, vermezdim aman feleğe.  </span></p>
			<p class="_0">  </p>
			<p class="ilk">Hayyam’ın felsefesinin onu izleyenler tarafından ne kadar ilgi ile karşılanıp taklit edildiğini anlamak için şu hususu belirtmemiz gerekir: <span class="CharOverride-4">Debistân-i mezâhib</span> kitabının müellifi birkaç yerde Hayyam’ın rubailerini örnek olarak verirken, bir yerde de ona garip bir rubai isnad eder.  </p>
			<p class="paragraf ParaOverride-2"><span class="CharOverride-4">“Semrâd’ın sözcük anlamı ‘vehim ve zan’ demektir. Fer İrec’in öğrencisi Ferehmend şöyle demiştir: Var olan biri, unsurların, feleklerin, yıldızların, akılların ve nefislerin hak olduğunu bilir. Vâcibülvücud’un varlığa bürünmediğini söyler. Biz de vehim yoluyla onun var olduğunu sanırız. Ve kuşkusuz o da yoktur. Hakîm Ömer Hayyam’dan bir örnek:  </span></p>
			<p class="_0">  </p>
			<p class="paragraf ParaOverride-11"><span class="CharOverride-4">	Sâni’ be cihân-i kohne hemçon zarfîst  </span></p>
			<p class="paragraf ParaOverride-11"><span class="CharOverride-4">	Âbîst bema’nî yu bezâhir berfîst  </span></p>
			<p class="paragraf ParaOverride-11"><span class="CharOverride-4">	Bâzîçe-yi kufr u dîn be tiflân bespâr  </span></p>
			<p class="paragraf ParaOverride-11"><span class="CharOverride-4">Bogzer zi makâmî ki hodâ hem harfîst.  </span></p>
			<p class="_0">  </p>
			<p class="paragraf ParaOverride-12"><span class="CharOverride-4">Yaratan şu köhne dünyada bir kaba benzer. Anlamca bir su ve görünüşte ise bir kardır. Küfr ve din oyuncağını çocuklara ver. Geç şu makamdan. Çünkü tanrı da bir söz sadece.</span> (s.63)  </p>
			<p class="_0">  </p>
			<p class="ilk">Bir başka yerde (s.159) çârvâk akidesi hakkında şöyle der:  </p>
			<p class="paragraf ParaOverride-2"><span class="CharOverride-4">“... Aklı başında olanın tüm lezzetlerden yararlanması ve arzuladığı şeylerden kaçınmaması gerekir. Çünkü toprağa girildi mi, geri dönüş yoktur.  </span></p>
			<p class="paragraf ParaOverride-2"><span class="CharOverride-4">Yok geri dönüşün; gittin mi, tam gittin!  </span></p>
			<p class="paragraf ParaOverride-2"><span class="CharOverride-4">Daha açıkça ifade edecek olursak, onlara göre çârvâk akidesi şudur: Yaradan ortada olmadığına ve insanın idraki onu kavrayamayacağına göre, neden zan ve vehme dayalı bir şeye, hatta yok olan bir şeye kulluk edelim? Neden cennet ve oradaki rahatlık müjdesi uğruna büyük bir hırsla ve eblehlik içinde nimetlerden ve rahatlıktan el çekelim?... Aklı olan, peşini veresiyeye değişmez... Görünürde olmayan bir şeye inanmamak gerekir. Bedenin terkibi dört unsurdan oluşur. Bunlar tabiatın gerektirdiği gibi bir süre bir arada bulunur... Ama terkip dağıldı mı, unsur, kendisi dışında bir şeye dönemez. Beden kasrı tahrip olduktan sonra vatan cennetine, naza, nimete yükselmek veya ateşe ve cehenneme düşüş olmayacaktır.”  </span></p>
			<p class="_0">  </p>
			<p class="ilk">Acaba bu satırlardan Hayyam’ın düşüncelerinin tahlilini çıkarmıyor muyuz? Heron Allen, Elfinstin’in telif ettiği ve 1815 yılında basılan <span class="CharOverride-4">Sergozeşt-i saltanat-i Kâbol </span>[Kâbil saltanatının serüveni] adlı kitaptan naklen Hayyam’ın rubailerine gönderme yaparak şöyle der: <span class="CharOverride-4">[s.291) “Melazki adıyla meşhur olmuş dehrî ve dinsiz bir fırka vardır. Görünüşe bakılırsa, düşünceleri hayli eskilere gider ve eski İran şairi Hayyam’ın eserlerinde hiçbir dilde görülmemiş şekilde dinsizlik örnekleri vardır... Bu fırkaya mensup olanlar düşüncelerini gizliden gizliye açıklarlardı. Bilindiği gibi, onların akideleri Şah Mahmud’un sarayındaki rint soyluların arasında yayılmıştı.”  </span></p>
			<p class="paragraf ParaOverride-2">Hayyam’ın felsefesinde gözlenen bir başka husus da, ölüm konusunda gösterdiği hassasiyettir. Hayyam ölümü, ilahiyatçıların felsefesi ve ruhun kaynakları yoluyla değil, cisimlerdeki zerrelerde görülen cereyan, değişim ile maddenin parçalanması yoluyla ele alır; şairane ve hüzün verici tasvirlerle canlandırır.  </p>
			<p class="paragraf ParaOverride-2">Hayyam’a göre maddenin ötesinde bir şey yoktur. Dünya zerrelerin bir araya gelmesi sonucu var olmuştur ve bu zerreler hep birlikte işlevlerini sürdürürler. Bu, sürekli ve ebedî bir cereyandır. Zerreler peyderpey şekillere bürünürler ve bu şekilleri değiştirirler. Bu yüzden insanın korkuya düşeceği veya umutlanacağı bir şey söz konusu olamaz. İnsan zerrelerle dört unsurun terkibi ve yedi yıldızın etkisi sonucunda var olmuştur. Ruhu da bedeni gibi maddîdir ve ölümden sonra aynı halde kalmaz.  </p>
			<p class="_0">  </p>
			<p class="paragraf ParaOverride-5">Bâz âmedenet nîst; ço reftî, reftî. (29)  </p>
			<p class="_0">  </p>
			<p class="paragraf ParaOverride-5"><span class="CharOverride-4">Yok geri dönüşün; gittin mi, tam gittin!  </span></p>
			<p class="_0">  </p>
			<p class="paragraf ParaOverride-5">Çon âkibet-i kâr-i cihan nîstîst, (140)  </p>
			<p class="_0">  </p>
			<p class="paragraf ParaOverride-5"><span class="CharOverride-4">Madem ki yokluk var şu dünyanın sonunda,  </span></p>
			<p class="paragraf ParaOverride-5">Her lâle-yi pejmorde nehâhed beşkoft. (47)  </p>
			<p class="_0">  </p>
			<p class="paragraf ParaOverride-5"><span class="CharOverride-4">Solan her lale açmayacak bir daha.  </span></p>
			<p class="_0">  </p>
			<p class="ilk">Hayyam bununla da yetinmez; bedenin bütün zerrelerini ilk çıkış noktalarına kadar izler ve onların geri dönüşünü açıklar. Ruhun kalıcılığı konusunda, bedendeki zerrelerin ölümden sonra geri dönüş ve değişimine inanır. Çünkü hissedilen ve ayırdedilen bir şey varsa, o da bedendeki zerrelerdir. Bunlar başka cisimlerle tekrar hayat bulurlar ve dolaşımlarını sürdürürler. Ama ölümden ayrı bir yaşamı olan bağımsız ruh yoktur. Eğer biz mutlu olursak, bedenimizdeki zerreler şarap küpü olacaklar, sürekli sarhoş kalacaklar, gizemli ve iradesizce bir yaşam sürdüreceklerdir. Bu zerreler felsefesi Hayyam’ın derdinin ve gam dolu düşüncelerinin kaynağıdır. Testi toprağında, çimenlikte, lalede, çengin ahengine uyarak ritmik hareketlerle dans eden sevgilide, eğlence meclislerinde ve her yerde sebatsız zerreleri ve doğanın aldırış etmeyen hoyrat cereyanını gözünün önünde bulur. Şarap testisinde ay yüzlü dilberlerin toprak olmuş bedenlerinin zerrelerini görür. Ancak bu zerrelerin garip bir yaşamı vardır. Çünkü onlarda badenin latif ruhu kaynamaktadır.  </p>
			<p class="paragraf ParaOverride-2">Burada onun şarabı, terânelerinde kullandığı bütün şairane kinayeler ve benzetmelerle derin ve gizemli bir biçime bürünür. Şarap sarhoşluk ve unutkanlığı doğururken, testi de adeta bedendeki ruh hükmündedir. Acaba testinin bütün bölümleri insan bedenindeki organların küçültülmüş bir hali değil midir; adları aynı değil midir? Ağız, kenar, boyun, kulp, karın... ve testideki şarap da onun keyif dolu ruhu değil midir? Bu testi bir zamanlar bir ay yüzlü dilberdi! Bu kaynayan ruh, testinin mazideki dertli yaşamını hatırlatır. Böylece testi müstakil bir hayat kazanır; şarap da onun ruhu mesabesindedir.<span class="dip"><a class="_idFootnoteLink" href="#footnote-225-4" id="footnote-225-4-backlink">4</a></span>   </p>
			<p class="_0">  </p>
			<p class="paragraf ParaOverride-5">Leb ber leb-i kûze bordem ez gâyet-i âz (139)  </p>
			<p class="_0">  </p>
			<p class="paragraf ParaOverride-5"><span class="CharOverride-4">Dudağımı testinin dudağına dayadım hırsla.  </span></p>
			<p class="_0">  </p>
			<p class="paragraf ParaOverride-5">İn deste ki ber gerden-i û mîbînî,  </p>
			<p class="paragraf ParaOverride-5">Destîst ki ber gerden-i yârî bûdest. (72)  </p>
			<p class="_0">  </p>
			<p class="paragraf ParaOverride-5"><span class="CharOverride-5">Onun boynunda gördüğün şu kulp,  </span></p>
			<p class="paragraf ParaOverride-5"><span class="CharOverride-5">Bir yarin boynundaki eldi vaktiyle.  </span></p>
			<p class="_0">  </p>
			<p class="ilk">Yukarıda ele alınan konulardan, Hayyam’ın yaşamın değeri ve mahiyeti hakkında önemli bir düşünce ve felsefe sahibi olduğu anlaşılıyor. Acaba o bu felsefe ve bunca talihsizlik karşısında ne gibi bir yol izler?  </p>
			<p class="paragraf ParaOverride-2">Varlıkların niteliği kavranılamaz. Nereden gelip nereye gittiğimizi kimse bilmemiştir; bilmeyecek de. Başkalarının bu konuda söyledikleri bir sürü deli saçması. Oysa doğa sakin sakin ve hiçbir şeyi umursamadan kendi görevini yapıyor. Onun karşısında bütün çabalarımız boşuna; felsefî araştırmalar yapmak da mümkün değil. Doğanın nezdinde kederimiz de, sevincimiz de bir. Yurt tuttuğumuz şu dünya sürekli acılarla, kötülüklerle dolu. Korkunç hayatımız bir dizi düş, hayal, aldatmaca ve mevhumlardan ibaret. Birçok haşmetli padişah gelip geçmiş ve yokluk toprağıyla sarmaş dolaş olmuş. Kara toprağın bağrına giren peri kadar güzel ama mutsuz dilberlerin bedenlerinin her zerresi mezarın daracık mekânında çözünüp ayrışıyor, bitkilerde ve başka varlıklarda elem dolu bir hayata devam ediyor. Bütün bunlar dilsizlik diliyle yeryüzündeki varlıkların zayıflığını ve kırılganlığını göstermiyor mu acaba? Mazi, karmakarışık bir anıdan ve düşten öte bir şey değil; gelecek ise meçhul. Öyleyse yaşadığımız şu ânı, bir göz açıp kapayana kadar geçip maziye gömülecek olan şu ânı idrak edip mutlu olalım. Bu an geçti mi, elimizde bir şey kalmayacak artık. Ama bu ânı nasıl geçireceğimizi bilmemiz gerek. Yaşamın amacı keyif ve zevktir. Elimizden geldikçe gamı, kederi uzaklaştıralım başımızdan; bilineni bilinmeyene satmayalım; peşini veresiyeye feda etmeyelim. Pençesinde ezilmeden önce alalım intikamımızı hayattan.  </p>
			<p class="_0">  </p>
			<p class="paragraf ParaOverride-5">Borbây nasîb-i hîş ket borbâyend. (45)  </p>
			<p class="_0">  </p>
			<p class="paragraf ParaOverride-5"><span class="CharOverride-4">Almaya bak nasibini; alınacaksın çünkü.!  </span></p>
			<p class="_0">  </p>
			<p class="ilk">Şunu da bilmek gerekir ki; Hayyam her ne kadar yürekten sevinç ve mutluluğa inansa da, onun sevinci daima yokluk düşüncesi ile iç içedir. Hayyam’ın felsefesindeki manalar görünüşte hep hoşça vakit geçirmeye bir davet olsa da, aslında gül, bülbül, şarap kadehleri, yemyeşil çayırlar, şehvet dolu tasvirler, intihar etmek isteyip de ölmeden önce odasını süsleyen biri gibi süsten öteye gitmez. Bu yüzden onun mutluluğu daha ziyade üzüntü verici bir mutluluktur. Mutlu olalım ve unutalım ki kanı, binlerce yaramızdan akmakta olan şu yaşam sıvısını görmeyelim!  </p>
			<p class="paragraf ParaOverride-2">Hayyam gençliğinden beri karamsar ve kuşkucu olduğu için, keyif ve mutluluk felsefesini yaşlılığında seçmiştir. Zaten bu nedenle onun mutluluğu üzüntü doludur, hayıflanma doludur.  </p>
			<p class="_0">  </p>
			<p class="paragraf ParaOverride-5">Peymâne-yi omr-i men be heftâd resîd,  </p>
			<p class="paragraf ParaOverride-5">İn dem nekonem neşât, key hâhem kerd? (141)  </p>
			<p class="_0">  </p>
			<p class="paragraf ParaOverride-5"><span class="CharOverride-4">Yaşım geldi dayandı yetmişe;   </span></p>
			<p class="paragraf ParaOverride-5"><span class="CharOverride-4">Şimdi bulmazsam, ne zaman bulurum neşe?  </span></p>
			<p class="_0">  </p>
			<p class="ilk">Bu terâne görünüşte, her şeyden bıkıp usanmış, hayata tapan ve lanetler yağdıran, feleğin çemberinden geçmiş bir rindin ifadesidir. Aslında yetmiş yaşındaki bu acele ve içki içme rağbeti bu rubaiyi onun karamsar rubailerinden de gam dolu göstermekte ve salt yokluk karşısında ömrünün son dakikalarını idrak etmek isteyen maddeci bir filozofun düşüncesini sergilemektedir.  </p>
			<p class="paragraf ParaOverride-2">Hayyam’ın terânelerinde galiz bir şarabın kokuları ağırlığını hissettirir ve kilitlenmiş dişlerinin arasından “Mutlu olalım!” der ölüm.  </p>
			<p class="paragraf ParaOverride-2">Şarap konusunun Hayyam’ın rubaileri arasında ayrı bir yeri vardır. Hayyam, şarap içmekte İbni Sina gibi ileri gitmezse de, şarabı överken bir ölçüde abartıya kaçar. Belki buradaki amacı daha çok dinsel yasaklara övgüdür. Fakat <span class="CharOverride-4">Novruzname</span>’de şarabın yararlarına ilişkin bir bölüm vardır ve yazar başkalarının tecrübelerine ve kendi deneylerine dayanarak şarabın yararlarını açıklar; bu arada İbni Sina ve Muhammed Zekeriya-yı Râzî’den söz ederek der ki:   </p>
			<p class="paragraf ParaOverride-2"><span class="CharOverride-4">“İnsan vücudu için şaraptan yararlı bir şey yoktur; hele hele acı ve saf üzüm şarabı. Bu şarabın özelliği üzüntüyü silip, yüreği ferahlatmasıdır.” </span>(s.60)  </p>
			<p class="paragraf ParaOverride-2"><span class="CharOverride-4">“Bütün bilim adamları şaraptan daha iyi ve yüce bir nimet olmadığı hususunda fikir birliğine vardılar.” </span>(s.70)  </p>
			<p class="paragraf ParaOverride-2"><span class="CharOverride-4">“... ve cennette birçok nimet vardır ve şarap cennetteki nimetlerin en iyisidir.” </span>(s.61)  </p>
			<p class="paragraf ParaOverride-2">Yazarın bu cümleyi imanla yazdığına inanabilir miyiz? Oysa alaylı alaylı şöyle der:  </p>
			<p class="_0">  </p>
			<p class="paragraf ParaOverride-5">Gûyend: Behişt u hovz-i kevser bâşed! (89)  </p>
			<p class="_0">  </p>
			<p class="paragraf ParaOverride-5"><span class="CharOverride-4">Derler ki: cennet ve kevser havuzu varmış!  </span></p>
			<p class="_0">  </p>
			<p class="paragraf">  </p>
			<p class="ilk">Rubailerde şarap, yaşam üzüntüsünü unutmak için vardır. Hayyam şarap kadehine sığınarak erguvan renkli meyle düşünce huzurunu ve unutmayı sağlamak ister. Mutlu olalım, keyfedelim, bu anlamsız yaşamı unutalım. Özellikle unutalım. Çünkü eğlence meclislerimizde korkunç bir gölge dolaşır. Bu gölge ölümdür. Şarap testisi dudağını bizim dudağımıza dayayınca yavaşça kulağımıza fısıldar: “Ben de bir zamanlar senin gibiydim. Öyleyse yaşamı unutmak için badenin latif ruhunu iç!”  </p>
			<p class="paragraf ParaOverride-2">İçelim, mutlu olalım. Ne keder dolu bir maskaralık! Keyif mi? Kadın, gelip geçici bir maşuk. Çalıp söyleyelim, içelim ki unutalım şu korkunç gölge kemikli elleriyle ümüğümüzü sıkmadan önce. Başkalarının bedenlerinin zerreleri arasında keyif alalım. Çünkü bedenimizdeki zerrelere sesleniyorlar, yokluğa çağırıyorlar. Ölüm o ürpertici gülüşleriyle gülmekte bize.  </p>
			<p class="paragraf ParaOverride-2">Yaşam dediğimiz şey bir an. Unutalım o bir ânı!  </p>
			<p class="_0">  </p>
			<p class="paragraf ParaOverride-5">Mîhor ki çenin omr ki gam der pey-i ûst,  </p>
			<p class="paragraf ParaOverride-5">An bih ki behâb ya be mestî gozered! (143)  </p>
			<p class="_0">  </p>
			<p class="paragraf ParaOverride-5"><span class="CharOverride-4">İçmeye bak. Peşinde gam olan şu ömür  </span></p>
			<p class="paragraf ParaOverride-5"><span class="CharOverride-4">İyisi mi geçsin uykuyla ya da sarhoşlukla!  </span></p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-1-backlink" id="footnote-225-1">1</a>	<span class="CharOverride-6" xml:lang="en-US">Bu bilim dalı ile ilgili </span><span class="CharOverride-7" xml:lang="en-US">Levâzimu’l-emkine</span><span class="CharOverride-6" xml:lang="en-US"> adlı bir kitap Hayyam’a nisbet edilir.</span></p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-2-backlink" id="footnote-225-2">2</a>	<span class="CharOverride-7" xml:lang="en-US">Novruzname, </span><span class="CharOverride-6" xml:lang="en-US">s.9: “Dünya kimsenin gönlünde şirin olmasın!”; aynı eser, s. 69: “İnsanlar ölümü doğurmuşlardır.”</span></p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-3-backlink" id="footnote-225-3">3</a>	<span class="CharOverride-6" xml:lang="en-US">Pehlevî diliyle yazılan “Yâdgâr-i zerîrân” romanında vezir Gâmasp şöyle der: “Mutlu olan biri varsa, o da anasından doğmayandır. Çünkü doğdu mu, ölür.”</span></p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-4-backlink" id="footnote-225-4">4</a>	<span class="CharOverride-6" xml:lang="tr-TR">Bu tür benzetmeye Hayyam’ın düşüncelerinde sıkça rastlanır. Örneğin Novruzname’de yay hakkında şöyle yazılıdır (s.40): “Yayın bir tarafı damar, kemik, sinir, deri ve etle, insan yüzü şeklinde yapılmıştır. Kirişi onun canı gibidir. Yay onunla yaşar. Bu can ise sanatkârdan gelir.”</span></p>
				</div>
			</div>
		</div>
	</body>
</html>