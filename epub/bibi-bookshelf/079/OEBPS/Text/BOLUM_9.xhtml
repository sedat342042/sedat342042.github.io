<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>BOLUM_9.xhtml</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">@page {
  margin-bottom: 10pt;
  margin-top: 10pt;
  }
@font-face {
  font-family: Gill Sans;
  font-style: normal;
  font-weight: normal;
  src: url(../Fonts/GillSans0001.ttc);
  }</style>
</head>

<body class="calibre">
  <div class="generated-style" id="bolum-9">
    <div class="calibre2" id="calibre_pb_0"></div>

    <h1 class="bolum-ismi" id="toc-anchor" xml:lang="tr"><span class="ana-bolum-basligi">Yedinci, sekizinci ve dokuzuncu aylar</span></h1>

    <p class="duz1" xml:lang="tr"><span class="duz">Altıncı ayın tamamlanmasından sonra bebeğimiz artık yavaş yavaş ek gıdalara alışmış olacaktır. Bebeğe kahvaltıyla verilen yumurta sarısı ve pekmez, çorbayla verilen kıyma, gıdalarla demir almasını sağlayacaktır. Meyve ve sebzeler ise vitamin ve lif kaynağıdırlar. Yoğurt, bağırsaklar için en yararlı probiyotiktir.</span></p>

    <p class="duz1" xml:lang="tr"><span class="duz">Yedinci ayın bitiminden dokuzuncu aya kadarki sürede bebeğin sosyal jestleri öğrenmesi beklenir. Tel sarar, karşılıklı ellerle çak hareketi, elle gel-gel hareketi, alkışlama, başbaş yapma hareketleri gibi. Bu dönemde bebekle birlikte karşılıklı oyun oynamak mutluluğuna erişecektir anne ve baba: “cee” oyunu ve fış-fış kayıkçı oyunu gibi.</span></p>

    <p class="bold-ortali" xml:lang="tr"><span class="bold-italik">9. ay tamamlandığında nelerden emin olmalıyız?</span></p>

    <p class="alinti-ilk-paragraf" xml:lang="tr"><span class="dar-paragraf-italik">Bebeğin:</span></p>

    <p class="alinti" xml:lang="tr"><span class="dar-paragraf-bold-italik">1.</span> <span class="dar-paragraf-italik">Ba-ba-ba, ma-ma-ma şeklinde konuşma çabaları olmalıdır.</span></p>

    <p class="alinti" xml:lang="tr"><span class="dar-paragraf-bold-italik">2.</span> <span class="dar-paragraf-italik">Desteksiz oturmalıdır, mama sandalyesinde oturarak beslenmelidir.</span></p>

    <p class="alinti" xml:lang="tr"><span class="dar-paragraf-bold-italik">3.</span> <span class="dar-paragraf-italik">Tam dönebilmeli, sırtüstünden yüzüstüne dönerken kolunu kurtarabilmelidir.</span></p>

    <p class="alinti" xml:lang="tr"><span class="dar-paragraf-bold-italik">4.</span> <span class="dar-paragraf-italik">Müzikle dans etmeli, sevdiği müzikler olmalıdır.</span></p>

    <p class="alinti" xml:lang="tr"><span class="dar-paragraf-bold-italik">5.</span> <span class="dar-paragraf-italik">Alkışlama, başbaş yapma çabası olmalıdır.</span></p>

    <p class="alinti" xml:lang="tr"><span class="dar-paragraf-bold-italik">6.</span> <span class="dar-paragraf-italik">Sehpaya tutunarak dik durmalı ve sıralamalıdır.</span></p>

    <p class="alinti" xml:lang="tr"><span class="dar-paragraf-bold-italik">7.</span> <span class="dar-paragraf-italik">Kaybolan oyuncaklarını arayıp bulmayı akıl etmelidir.</span></p>

    <p class="alinti" xml:lang="tr"><span class="dar-paragraf-bold-italik">8.</span> <span class="dar-paragraf-italik">Oyuncakları bir elden öbür ele geçirmelidir.</span></p>

    <p class="alinti" xml:lang="tr"><span class="dar-paragraf-bold-italik">9.</span> <span class="dar-paragraf-italik">Yataktan kendi kalkıp oturmalıdır.</span></p>

    <p class="alinti" xml:lang="tr"><span class="dar-paragraf-bold-italik">10.</span> <span class="dar-paragraf-italik">Oturduğu yerden bir pufa tutunarak ayağa kalkmalıdır.</span></p>

    <p class="alinti" xml:lang="tr"><span class="dar-paragraf-bold-italik">11.</span> <span class="dar-paragraf-italik">Karşılıklı oturulduğunda karşısındaki kişiye doğru top yuvarlamalıdır.</span></p>

    <p class="alinti" xml:lang="tr"><span class="dar-paragraf-bold-italik">12.</span> <span class="dar-paragraf-italik">İki elden tutulduğunda adımlar atmalıdır.</span></p>

    <p class="alinti" xml:lang="tr"><span class="dar-paragraf-bold-italik">13.</span> <span class="dar-paragraf-italik">Kansızlık sorunu yaşamamalıdır.</span></p>

    <p class="baslik" xml:lang="tr"><span class="bold">Beslenme öğünleri</span></p>

    <p class="bold-ortali" xml:lang="tr"><span class="bold-italik">7. ayda beslenme öğünleri</span></p>

    <p class="alinti-ilk-paragraf" xml:lang="tr"><span class="dar-paragraf-bold-italik">05.00-06.00:</span> <span class="dar-paragraf-italik">100 ml anne sütü.</span></p>

    <p class="alinti" xml:lang="tr"><span class="dar-paragraf-bold-italik">08.00-09.00:</span> <span class="dar-paragraf-italik">Kahvaltı.</span></p>

    <p class="alinti" xml:lang="tr"><span class="dar-paragraf-bold-italik">13.00:</span> <span class="dar-paragraf-italik">Etli sebze püresi, ardından anne sütü.</span></p>

    <p class="alinti" xml:lang="tr"><span class="dar-paragraf-bold-italik">16.00:</span> <span class="dar-paragraf-italik">Taze yoğurt ve meyve püresi.</span></p>

    <p class="alinti" xml:lang="tr"><span class="dar-paragraf-bold-italik">19.00:</span> <span class="dar-paragraf-italik">120 ml anne sütü.</span></p>

    <p class="alinti" xml:lang="tr"><span class="dar-paragraf-bold-italik">21.00:</span> <span class="dar-paragraf-italik">120 ml anne sütü.</span></p>

    <p class="alinti" xml:lang="tr"><span class="dar-paragraf-bold-italik">24.00:</span> <span class="dar-paragraf-italik">120 ml anne sütü.</span></p>

    <p class="alinti-ilk-paragraf" xml:lang="tr"><span class="dar-paragraf-bold-italik">Kalori:</span> <span class="dar-paragraf-italik">Her gün kg başına 90 kcal.</span></p>

    <p class="alinti-son-paragraf" xml:lang="tr"><span class="dar-paragraf-bold-italik">Vitamin:</span> <span class="dar-paragraf-italik">Multivitamin ve hekim gerekli görürse demir.</span></p>

    <p class="baslik" xml:lang="tr"><span class="bold">Yedinci ay için beslenme önerileri</span></p>

    <p class="baslik1" xml:lang="tr"><span class="bold-italik">Yedi aylık bebeğin sebzeli yemeği</span></p>

    <p class="duz1" xml:lang="tr"><span class="duz">Yedinci aydan itibaren bebeğin öğle yemeği, kıyma ya da biftek ya da tavuk eti ya da hindi eti + bakliyat içeren bir sebze yemeğine dönüşür.</span></p>

    <p class="duz1" xml:lang="tr"><span class="bold-italik">Bakliyat:</span> <span class="duz">Bakliyat en güzel bitkisel protein ve demir kaynağıdır, bebeklerin bakliyat tüketmeden büyümeleri düşünülemez bile. Ne var ki, bakliyat bebekte bağırsak gazına yol açabilir. Bakliyatların özellikle kabuklarının hazmedilmesi zordur. Bu nedenle bebeğe başlangıçta sadece nohut tattırılmalıdır, kabuklarından kurtulmak kolay olduğundan.</span></p>

    <p class="duz1" xml:lang="tr"><span class="duz">Az miktarda nohut geceden temiz suda bekletilir, sabah haşlanır, kabukları soyulur. Haşlanmış kabuksuz nohut püresi, bebeğin sebze yemeğine başlangıçta bir çay kaşığı dolusu kadar eklenir. Eğer bağırsak gazı oluşmazsa miktar yavaş yavaş artırılır, bir tatlı kaşığı dolusu kadar, kimi bebekte daha da çok.</span></p>

    <p class="duz1" xml:lang="tr"><span class="duz">10 gün sonra eğer bir sorun yaşanmıyorsa sebze yemeklerine kırmızı mercimek de katılmalıdır.</span></p>

    <p class="duz1" xml:lang="tr"><span class="duz">Sebze yemeğine artık bazen biftek, bazen hindi ve bazen de tavuk eti konabilir, kıyma yerine. Biftek, demir mineralinden zengindir, hindi eti de çinkodan zengindir. Kıyma konmadan pişirilen sebze yemeğine ayrıca haşlanmış biftek ya da 50 gr kadar tavuk/hindi eti eklenmeli, blendırdan geçirilmelidir.</span></p>

    <p class="duz1" xml:lang="tr"><span class="bold-italik">Tarhana:</span> <span class="duz">Yedinci ayda mönüde tarhana da olmalıdır. Haftada bir kez, baharatsız ev tarhanası, içine kıyma katılarak pişirilip blendırdan geçirilmelidir. Asla tuz konmamalıdır.</span></p>

    <p class="duz-son-paragraf1" xml:lang="tr"><span class="bold-italik">Yoğurtlu çorba:</span> <span class="duz">Yedinci ayda bebeğe verilecek bir diğer çorba çeşidi de yoğurtlu sebzeli çorbadır, haftada bir kez verilmelidir.</span></p>

    <p class="bold-ortali1" xml:lang="tr"><span class="bold-italik">Yoğurtlu sebzeli çorba tarifi</span></p>

    <p class="bold-ortali2" xml:lang="tr"><span class="duz">1 kepçe yoğurt (125 gr)</span></p>

    <p class="bold-ortali2" xml:lang="tr"><span class="duz">1 büyük boy patates</span></p>

    <p class="bold-ortali2" xml:lang="tr"><span class="duz">1 yemek kaşığı pirinç</span></p>

    <p class="bold-ortali2" xml:lang="tr"><span class="duz">1 yemek kaşığı sıvı yağ ve mevsim sebzeleri</span></p>

    <p class="bold-ortali2" xml:lang="tr"><span class="duz">Bir tencereye yoğurt konur,</span></p>

    <p class="bold-ortali2" xml:lang="tr"><span class="duz">az suyla sulandırılır, sebzeler doğranır,</span></p>

    <p class="bold-ortali2" xml:lang="tr"><span class="duz">pirinç ve sıvı yağ ilave edilerek pişirilir.</span></p>

    <p class="bold-ortali-2-en-son" xml:lang="tr"><span class="duz">Tuz konmaz.</span></p>

    <p class="bold-ortali1" xml:lang="tr"><span class="bold-italik">8. ayda beslenme öğünleri</span></p>

    <p class="alinti-ilk-paragraf" xml:lang="tr"><span class="dar-paragraf-bold-italik">05.00-06.00:</span> <span class="dar-paragraf-italik">100 ml anne sütü.</span></p>

    <p class="alinti" xml:lang="tr"><span class="dar-paragraf-bold-italik">08.00-09.00:</span> <span class="dar-paragraf-italik">Kahvaltı.</span></p>

    <p class="alinti" xml:lang="tr"><span class="dar-paragraf-bold-italik">13.00:</span> <span class="dar-paragraf-italik">Haftada beş gün etli, tuzsuz sebze yemeği, haftada bir gün tuzsuz kıymalı baharatsız ev tarhanası, haftada bir gün yoğurtlu sebzeli çorba, ardından anne sütü.</span></p>

    <p class="alinti" xml:lang="tr"><span class="dar-paragraf-bold-italik">16.00:</span> <span class="dar-paragraf-italik">Taze yoğurt ve meyve püresi.</span></p>

    <p class="alinti" xml:lang="tr"><span class="dar-paragraf-bold-italik">19.00:</span> <span class="dar-paragraf-italik">120 ml anne sütü.</span></p>

    <p class="alinti" xml:lang="tr"><span class="dar-paragraf-bold-italik">21.00:</span> <span class="dar-paragraf-italik">120 ml anne sütü.</span></p>

    <p class="alinti" xml:lang="tr"><span class="dar-paragraf-bold-italik">24.00:</span> <span class="dar-paragraf-italik">120 ml anne sütü.</span></p>

    <p class="alinti-ilk-paragraf" xml:lang="tr"><span class="dar-paragraf-bold-italik">Kalori:</span> <span class="dar-paragraf-italik">Her gün kg başına 90 kcal.</span></p>

    <p class="alinti-son-paragraf" xml:lang="tr"><span class="dar-paragraf-bold-italik">Vitamin:</span> <span class="dar-paragraf-italik">Multivitamin ve hekim gerekli görürse demir.</span></p>

    <p class="baslik" xml:lang="tr"><span class="bold">Sekizinci ay için beslenme önerileri</span></p>

    <p class="duz1" xml:lang="tr"><span class="duz">Sekizinci ayda da, aynen yedinci ayda olduğu gibi, beslenme düzeninde sadece sebze maması değişecektir, eğer mevsimiyse artık domates de sebze yemeklerine katılmalıdır.</span></p>

    <p class="duz1" xml:lang="tr"><span class="duz">Domates çok alerjen olduğu için bu kadar süre bekledik, o nedenle de yavaş yavaş katılmalıdır domates sebze püresine. Alerji şüphesi olursa da hekime danışılmalıdır.</span></p>

    <p class="duz1" xml:lang="tr"><span class="duz">Sekizinci ayda bebeğe haftada bir kez etli dolma pişirilmelidir, tuz ve tabii ki baharat konmadan.</span></p>

    <p class="duz-son-paragraf1" xml:lang="tr"><span class="duz">Dolma malzemesine soğan eklenebilir. Etli dolma, kendi suyunda ezilerek bebeğe yedirilmelidir, burada amaç bebeğin pütürlü gıdalara alışması için çaba göstermektir.</span></p>

    <p class="bold-ortali1" xml:lang="tr"><span class="bold-italik">9. ayda beslenme öğünleri</span></p>

    <p class="alinti-ilk-paragraf" xml:lang="tr"><span class="dar-paragraf-bold-italik">05.00-06.00:</span> <span class="dar-paragraf-italik">100 ml anne sütü.</span></p>

    <p class="alinti" xml:lang="tr"><span class="dar-paragraf-bold-italik">08.00-09.00:</span> <span class="dar-paragraf-italik">Tereyağı ve ceviz içi de katılmış kahvaltı.</span></p>

    <p class="alinti" xml:lang="tr"><span class="dar-paragraf-bold-italik">13.00:</span> <span class="dar-paragraf-italik">Haftada bir gün etli, tuzsuz sebze yemeği, haftada bir gün tuzsuz kıymalı baharatsız ev tarhanası, haftada bir gün yoğurtlu sebzeli çorba, haftada bir gün balıklı sebze çorbası, haftada bir gün etli mercimek çorbası, haftada bir gün dolma, haftada bir gün suluköfte. Bazen sebze yemeğiyle birlikte hindi ya da kuzu ciğeri; bazen sebze yemeğinin yanında ızgara köfte veya az pilav/makarna.</span></p>

    <p class="alinti" xml:lang="tr"><span class="dar-paragraf-bold-italik">16.00:</span> <span class="dar-paragraf-italik">Taze yoğurt ve meyve püresi.</span></p>

    <p class="alinti" xml:lang="tr"><span class="dar-paragraf-bold-italik">19.00:</span> <span class="dar-paragraf-italik">120 ml anne sütü.</span></p>

    <p class="alinti" xml:lang="tr"><span class="dar-paragraf-bold-italik">21.00:</span> <span class="dar-paragraf-italik">120 ml anne sütü.</span></p>

    <p class="alinti" xml:lang="tr"><span class="dar-paragraf-bold-italik">24.00:</span> <span class="dar-paragraf-italik">120 ml anne sütü.</span></p>

    <p class="alinti-ilk-paragraf" xml:lang="tr"><span class="dar-paragraf-bold-italik">Kalori:</span> <span class="dar-paragraf-italik">Her gün kg başına 90 kcal.</span></p>

    <p class="alinti-son-paragraf" xml:lang="tr"><span class="dar-paragraf-bold-italik">Vitamin:</span> <span class="dar-paragraf-italik">Multivitamin ve hekim gerekli görürse demir.</span></p>

    <p class="baslik" xml:lang="tr"><span class="bold">Dokuzuncu ay için beslenme önerileri</span></p>

    <p class="duz1" xml:lang="tr"><span class="duz">Dokuzuncu ayını tamamlayan bebeğin öğünlerinde artı yepyeni tatlar olacaktır. Daha öncesinde alerji yapabilir diye veremediğimiz balık, gaz yapar diye çekindiğimiz mercimek çorbası artık sofrada olacak, ayrıca katı gıdalara alıştırmak amacıyla ızgara köfte gibi yemekler gündeme gelecektir.</span></p>

    <p class="duz1" xml:lang="tr"><span class="duz">Artık pütürlü gıdalara da alışmalıdır bebek. Blendırı tezgâhtan indiriyoruz ve yemekleri bebeğe sadece çatalla ezip veriyoruz.</span></p>

    <p class="duz-ilk-paragraf" xml:lang="tr"><span class="bold-italik">Önce kahvaltıdan başlayalım</span></p>

    <p class="duz1" xml:lang="tr"><span class="duz">Kahvaltı sırasında bebeğin çok az ekmek içi ya da muz kemirmesi, pütürlü gıdalara alışması için avantaj olabilir. Ekmek içi tükürükle ıslanıp yumaşadığından, yutulması da kolaydır. Kahvaltı malzemelerine bir çay kaşığı pastörize tereyağı ve bir çay kaşığı dolusu iyice dövülmüş ceviz içi de ilave edilmelidir.</span></p>

    <p class="duz1" xml:lang="tr"><span class="duz">Kahvaltıya ceviz içinin de katılması, duyarlı bebeklerde ciltte alerjik döküntüyü tetikleyebileceğinden, ilerleyen günlerde dikkatli olunmalıdır.</span></p>

    <p class="duz1" xml:lang="tr"><span class="duz">Bebeğin kahvaltısına artık bisküvi yerine demir ve çinko mineralleriyle takviye edilmiş bebek ekmeği konulmalıdır.</span></p>

    <p class="foto-ustten-bosluklu" xml:lang="tr"><span><img alt="EAP.jpg" class="generated-style1" src="../Images/EAP_fmt12.jpeg"/></span></p>

    <p class="italik-ortali-foto-alti" xml:lang="tr"><span class="dar-paragraf-italik">Bebek ve çocuklar normal ekmek yerine mineral katılmış bebek ekmekleri yemelidirler.</span></p>

    <p class="duz-ilk-paragraf" xml:lang="tr"><span class="bold-italik">Öğle öğünü</span></p>

    <p class="duz1" xml:lang="tr"><span class="bold-italik">• Balık:</span> <span class="duz">Haftada bir kez, orta büyüklükte balıktan elde edilmiş 100 gr balık eti, bebeğin sebze yemeğine katılmalıdır. Sığ ve kirli sulara giren ufak balıklar ya da tonbalığı gibi denizlerde yıllarca dolaşıp cıva gibi toksik maddeleri üzerinde toplayabilen balıklar tercih edilmemelidir. Mezgit, çinekop, lüfer, somon, alabalık gibi balıklardan 100 gr kılçıksız fileto çıkartılmalı, sebzelerle birlikte zeytinyağıyla pişirilmelidir.</span></p>

    <p class="duz1" xml:lang="tr"><span class="duz">Bebek balık yediğinde kusma ya da döküntülü kaşıntı oluşursa, balığa karşı alerjisi ya da balık etini tolere edememe durumu söz konusu olabilir, böylesi bebekler yıllarca balıktan uzak kalmak zorunda kalabilirler. En ufak şüphede hekime danışılmalıdır.</span></p>

    <p class="duz1" xml:lang="tr"><span class="duz">Bebeğin tükettiği balık taze ise, ki muhakkak ki öyle olacaktır, aynı gün içerisinde yoğurt da tüketmesinde bir sakınca yoktur.</span></p>

    <p class="duz1" xml:lang="tr"><span class="bold-italik">• Mercimek çorbası:</span> <span class="duz">Kıymalı süzme mercimek çorbası pişirilip haftada bir kez bebeğe 2 kepçe miktarında verilmelidir.</span></p>

    <p class="duz1" xml:lang="tr"><span class="bold-italik">• Dolma:</span> <span class="duz">Bebeğe haftada bir kez kendi suyunda ezilmiş uygun mevsim sebzesi dolması verilmelidir. Kabak, biber ve domatesin bulunamayacağı kış aylarında patates doldurulmalıdır. Sera ürünü hiçbir sebze bebeğe verilmemelidir.</span></p>

    <p class="duz1" xml:lang="tr"><span class="bold-italik">• Suluköfte:</span> <span class="duz">Haftada bir kez havuç ve bezelye de içeren suluköfte verilmelidir, kendi suyunda ezerek, tuzsuz. Sebzeler taze ya da dondurulmuş olmalıdır.</span></p>

    <p class="duz1" xml:lang="tr"><span class="bold-italik">• Ciğer:</span> <span class="duz">Önerdiğimiz tek sakatat, demirden zengin hindi ya da kuzu ciğeridir. Günümüz üretim şartlarında çok antibiyotik tüketmekte olan dana ve tavuklar tercih edilmemelidir. Az miktarda ciğer sebze püresine ilave edilmelidir.</span></p>

    <p class="duz1" xml:lang="tr"><span class="bold-italik">• Yoğurt:</span> <span class="duz">Yoğurdu artık mayalamak zorunda değiliz, taze olması şartıyla hazır yoğurt verebiliriz bebeğimize. Yoğurdun içine kendi hazırladığımız meyve püresini katmalıyız. Hem yoğurdun, hem de meyve püresinin miktarı en az bir çay bardağı kadar olmalıdır.</span></p>

    <p class="foto-ustten-bosluklu" xml:lang="tr"><span><img alt="EAP.jpg" class="generated-style1" src="../Images/EAP_fmt13.jpeg"/></span></p>

    <p class="italik-ortali-foto-alti" xml:lang="tr"><span class="dar-paragraf-italik">1 yaş bitene kadar bebeğin hiçbir yemeğine tuz ya da baharat konmamalıdır.</span></p>

    <p class="baslik" xml:lang="tr"><span class="bold">Büyüme izlemi -</span></p>

    <p class="baslik-3-copy" xml:lang="tr"><span class="bold">Ortalama kilo, boy ve baş çevresi değerleri</span></p>

    <p class="alinti-ilk-paragraf" xml:lang="tr"><span class="dar-paragraf-italik">Altıncı ve dokuzuncu aylar arasında bebeğin her ay ortalama 1,5-2 cm boylanması ve yine her ay ortalama 400 gr kilo alması beklenir. Her bebeğin büyüme hızı farklı farklı olduğundan, aylık muayenelerde bebeğin hekimi bebeğin büyümesinin beklendiği gibi olup olmadığını belirleyecektir.</span></p>

    <p class="alinti" xml:lang="tr"><span class="dar-paragraf-italik">Altıncı ay bittiğinde ortalama ağırlık erkekte 8 100 gr, kızda 7 400 gr olacaktır.</span></p>

    <p class="alinti" xml:lang="tr"><span class="dar-paragraf-italik">Altıncı ayda ortalama boy erkekte 68 cm, kızda 66,5 cm olacaktır.</span></p>

    <p class="alinti" xml:lang="tr"><span class="dar-paragraf-italik">Altıncı ayda ortalama baş çevresi erkekte 44 cm, kızda 43 cm olacaktır.</span></p>

    <p class="alinti" xml:lang="tr"><span class="dar-paragraf-italik">Yedinci ay bittiğinde ortalama ağırlık erkek bebekte 8 500 gr, kızda 7 800 gr olacaktır.</span></p>

    <p class="alinti" xml:lang="tr"><span class="dar-paragraf-italik">Sekizinci ay bittiğinde ortalama ağırlık erkek bebekte 8 900 gr, kız bebekte ise 8 200 gr olacaktır.</span></p>

    <p class="alinti-son-paragraf" xml:lang="tr"><span class="dar-paragraf-italik">Dokuzuncu ay bittiğinde ortalama ağırlık erkekte 9 200 gr, kızda 8 500 gr olacaktır. Dokuzuncu ayda ortalama boy erkekte 72,8 cm, kızda 71,2 cm olacaktır. Baş çevresi ortalaması erkekte 45,8 cm, kızda 44,6 cm olacaktır.</span></p>

    <p class="duz1" xml:lang="tr"><span class="bold">Gelişim aşamaları</span></p>

    <p class="duz1" xml:lang="tr"><span class="duz">Altıncı ay bittikten sonra bebeğin gelişimi oldukça hızlanır. Hem kişisel-sosyal, hem dil, hem ince motor hareketler, hem de kaba motor hareketlerde çok sayıda gelişme gözlenir. Şimdi bu gelişmelere sırasıyla bakalım:</span></p>

    <p class="duz1" xml:lang="tr"><span class="bold-italik">• Kişisel-sosyal gelişim</span></p>

    <p class="duz1" xml:lang="tr"><span class="duz">• Bu dönemde bebekler yoğun bir şekilde sosyal jestler öğrenirler. Alkışlama, el sallama, başbaş yapma, elle gel-gel hareketi, babayla karşılıklı ellerle çak hareketi yapma, tel sarma gibi. Ayrıca müzik dinleme, dans etme, “cee” oyunu ve “fış-fış kayıkçı” oyunu, bu dönemde kazanılacak önemli sosyal aktiviteler olacaktır.</span></p>

    <p class="duz1" xml:lang="tr"><span class="duz">• Dokuzuncu aya ulaşan bebek yerçekimini de keşfeder. Oyuncaklarını yere atıp düşüşünü izlemeye bayılır.</span></p>

    <p class="duz-son-paragraf" xml:lang="tr"><span class="duz">• Attığı oyuncak koltuğun altına düştüğünde, göremeyeceği bir noktaya gittiğinde eğer emekliyorsa emekleyerek, emeklemiyorsa yuvarlanarak ya da uzanarak oyuncağı bulmaya çaba gösterir. Kaybolup giden oyuncakları bulmayı akıl eder.</span></p>

    <p class="bold-ortali-3-copy" xml:lang="tr"><span class="bold-italik">6. ve 9. aylara ait ortalama ağırlık, boy ve baş çevresi değerleri</span></p>

    <p class="foto" xml:lang="tr"><span><img alt="t4.jpg" class="generated-style1" src="../Images/t4_fmt.jpeg"/></span></p>

    <p class="bold-ortali" xml:lang="tr"><span class="bold-italik">Minyon bebeklerde 6. ve 9. aylara ait 3. büyüme yüzdesine denk gelen minimum ağırlık, boy ve baş çevresi değerleri</span></p>

    <p class="bold-ortali1" xml:lang="tr"><span class="bold-italik">(Bu ağırlık, boy ve baş çevresi değerlerinin altı normal sayılmaz.)</span></p>

    <p class="foto" xml:lang="tr"><span><img alt="t5.jpg" class="generated-style1" src="../Images/t5_fmt.jpeg"/></span></p>

    <p class="bold-ortali" xml:lang="tr"><span class="bold-italik">İri bebeklerde 6. ve 9. aylara ait 97. büyüme yüzdesine denk gelen maksimum ağırlık, boy ve baş çevresi değerleri</span></p>

    <p class="bold-ortali1" xml:lang="tr"><span class="bold-italik">(Bu ağırlık, boy ve baş çevresi değerlerinin üstü normal sayılmaz)</span></p>

    <p class="foto" xml:lang="tr"><span><img alt="t6.jpg" class="generated-style1" src="../Images/t6_fmt.jpeg"/></span></p>

    <p class="duz-ilk-paragraf" xml:lang="tr"><span class="bold-italik">• Hareketlilik</span></p>

    <p class="duz1" xml:lang="tr"><span class="duz">• Yedinci ay bittiğinde bebek tam olarak yüzüstünden sırtüstüne döner, dönerken kolunu kurtarır.</span></p>

    <p class="duz1" xml:lang="tr"><span class="duz">• Beşinci ve altıncı aylarda çevresindeki oyuncakları almak için bilinçli olarak uzanmaya başlayan bebek, oyuncaklarla artık daha bilinçli ilişkiler kurar. Bu dönemde oturduğu yerden her iki eliyle uzanıp birer küp alabilir, ufak objeleri baş ve işaret parmağıyla, yani iki parmakla tutmayı da becerir. Oyuncakları bir elden öbür ele geçirmeye başlar. Küpleri birbirine vurarak ses çıkarmaya bayılır.</span></p>

    <p class="duz1" xml:lang="tr"><span class="duz">• Bebek yedinci ay bitince desteksiz oturmaya başlar. Artık mama sandalyesinde oturacaktır. Yattığı yerden doğrularak oturma pozisyonuna da geçer. Artık ayakta durabilir, arkasından desteklenerek ve sehpaya tutunarak dik durur. Dokuzuncu ayda sehpalara tutunarak sıralaması gerekir. Bir sehpaya tutunarak oturur pozisyondan dik duruma da geçer bu ayda.</span></p>

    <p class="duz1" xml:lang="tr"><span class="duz">• Dokuzuncu ayda bebek ellerinden tutulduğunda adım atma çabasında olur.</span></p>

    <p class="duz-ilk-paragraf" xml:lang="tr"><span class="bold-italik">• Görme</span></p>

    <p class="duz1" xml:lang="tr"><span class="duz">• Bebek altıncı aydan itibaren aynada kendi görüntüsünü izlemeye bayılır.</span></p>

    <p class="duz1" xml:lang="tr"><span class="duz">• Bebek altıncı aydan itibaren tam anlamıyla renkli görmeye başlar.</span></p>

    <p class="duz1" xml:lang="tr"><span class="duz">• Bebeğin uzaktaki objeleri fark etme yeteneği gelişir.</span></p>

    <p class="duz1" xml:lang="tr"><span class="duz">• Bebek altıncı aydan itibaren yürüyenleri, trafikteki arabaları gözleriyle takip eder.</span></p>

    <p class="duz-ilk-paragraf" xml:lang="tr"><span class="bold-italik">• İşitme ve konuşma</span></p>

    <p class="duz1" xml:lang="tr"><span class="duz">• Bu dönemde bebek “ma”, “ba” ya da “ne” gibi heceler çıkartmaya başlar. Bu tamamen içgüdüsel bir davranıştır. Bebek sağır-dilsiz bile olsa bu heceler işgüdüsüsel olarak oluşur, eğer bebeğin doğumsal işitme sorunları varsa, kendi kendine çıkarttığı bu heceleri bile işitemeyeceğinden zamanla bu içgüdüsel davranışı da sona erer ve konuşmaz olur. Bebeklerin dört ila sekiz ay arasında başlattıkları heceleme çabaları, tüm dünya dillerinde akrabalıkları tanımlayan kelimelere damgasını vurur: mama, baba, papa, anne, dede, nine gibi. Meme ve mama gibi beslenmeyle ilgili kelimelere de. Bebeklerin çıkardıkları bu ilk heceleri, anne ve babalar, bebekler kendilerine ya da çevrelerindeki akrabalarına seslendikleri zannıyla sahiplenmişlerdir.</span></p>

    <p class="baslik" xml:lang="tr"><span class="bold">Bebeğin duygusal gelişimi</span></p>

    <p class="duz1" xml:lang="tr"><span class="duz">Yedinci aydan itibaren bebekler tüm duyularını birden keşfederler. Müzik dinleyip müziğin ritmine uymak, işitme duyusunun güçlenmesini sağlar. Bu dönemde bebekler her objeyi ağza götürüp kıvamını, sertliğini test etme eğilimindedirler. Oturdukları mama sandalyesinden objeleri yere atıp seyretmeye, yer çekimini keşfetmeye bayılırlar. Kaybolan topu bulmak için koltukların altına bakmayı akıl ederler. Çevredeki kokulara karşı duyarlı olmaya başlarlar, çok terli bir kişinin kucağına ilk kez olumsuz bakabilirler. Bakliyat, balık, ceviz içi gibi pek çok yeni tatla tanışırlar. Bu dönemde ebeveynin bebeğin işitme, tatma, görme, dokunma ve koklama duyularını geliştirme yönünde çabası olmalıdır.</span></p>

    <p class="baslik" xml:lang="tr"><span class="bold">Bebeğin gelişmesini destekleyecek anne/baba davranışları</span></p>

    <p class="duz1" xml:lang="tr"><span class="duz">Bu dönem bebeğin tüm duyularını daha iyi kullanmaya başladığı büyülü bir dönemdir. Sosyal jestlerin öğrenilmesi bu döneme damgasını vurur.</span></p>

    <p class="duz1" xml:lang="tr"><span class="duz">Bebeğe tel sarar, çak, gel-gel, başbaş, alkışlama gibi sosyal jestler öğretilmeli, “ce” oyunu, “fış-fış kayıkçı” oyunu birlikte oynanmalıdır.</span></p>

    <p class="duz1" xml:lang="tr"><span class="duz">Birlikte dans edilmeli, bebeğin uygun müzikler dinlemesi, müzikten zevk alması için çaba gösterilmelidir. Bebeğin önce elleri tutularak pasif olarak, daha sonra da müzikle dans ederken aktif olarak alkışlaması desteklenmelidir.</span></p>

    <p class="duz1" xml:lang="tr"><span class="duz">Bebekle karşılıklı oyunlar oynayarak hoş vakit geçirmenin zamanı gelmiştir artık. Karşılıklı oturarak karşılıklı top yuvarlanmalı, bebeğin bilinçli olarak karşısındaki kişiye doğru top yuvarlaması teşvik edilmelidir.</span></p>

    <p class="baslik" xml:lang="tr"><span class="bold">Oyuncak seçimi</span></p>

    <p class="duz1" xml:lang="tr"><span class="duz">7.-9. aylar arasında bebeğin en önemli oyunları sosyal jestler olacağından, ebeveynin bu dönemde fazlaca oyuncak satın alma ihtiyacı olmayacaktır. Bebekle birlikte geçirilen zaman ve birlikte yaşanan oyunlar ön plana çıkacaktır.</span></p>

    <p class="duz-ilk-paragraf" xml:lang="tr"><span class="bold-italik">Bebeğinizin ilk müzik aletleri</span></p>

    <p class="duz1" xml:lang="tr"><span class="duz">Müzik çalan oyuncaklar bebeğinizin duyma, dokunma duyularını geliştirir.</span></p>

    <p class="duz-ilk-paragraf" xml:lang="tr"><span class="bold-italik">Emeklemeye yardımcı oyuncaklar</span></p>

    <p class="duz1" xml:lang="tr"><span class="duz">Bebekler ortalama 6 aylıkken emeklemeye başlarlar. Bebeğinizi emeklemeye cesaretlendirmek için ya kendi kendine çok yavaşça hareket eden ya da sizin çekerek sürüklediğiniz bir oyuncak kullanabilirsiniz.</span></p>

    <p class="baslik" xml:lang="tr"><span class="bold">Uyku düzeni</span></p>

    <p class="duz1" xml:lang="tr"><span class="dar-paragraf-italik">1-1,5 saatlik 2 kez gündüz uykusu.....................toplam 11 saat gece uykusu</span></p>

    <p class="duz1" xml:lang="tr"><span class="dar-paragraf-italik">Toplam uyku süresi günde 13-14 saat</span></p>

    <p class="duz-ilk-paragraf" xml:lang="tr"><span class="duz">Gündüz 2 kez birer saat uyuması gereken bebeğin akşam saat 9’da yatıp sabah saat 8’de kalkması en ideal durum olacaktır. Ne var ki pek çok bebekte bu düzen sapmalar gösterebilir.</span></p>

    <p class="duz1" xml:lang="tr"><span class="duz">Bu dönemde bebeğin kendi odasında tek başına uyumaya alışmış olması gerekir. Bebek bu alışkanlığı edinemezse 4-5 yaş bitene kadar ebeveynle aynı odayı paylaşmayı tercih edebilir ve bu tercihinde oldukça ısrarcı olabilir. Bu nedenle tok, susamamış ve altı temiz olduğu düşünülen bebeğin her ağlamasına müdahale etmek doğru değildir. Bu amaçla gerekirse bebeği bir süre ağlatmak göze alınmalıdır.</span></p>

    <p class="duz1" xml:lang="tr"><span class="duz">Bebek uykusu açıldığında her zaman kucağa alınmayacağını hissetmeli ve tek başına tekrar uykuya dalması gerektiğini öğrenmelidir.</span></p>

    <p class="baslik" xml:lang="tr"><span class="bold">Aşılar</span></p>

    <p class="duz1" xml:lang="tr"><span class="duz">Bu dönemde sadece 3. doz aşılar eğer eksikse tamamlanmalıdır, 3. doz B tipi sarılık, 3. doz karma ya da 3. doz pnömokok aşısı gibi. 3 dozda uygulanan aşıların programları tamamlandığında artık bir yaş bitene kadar yapılması gereken bir aşı bulunmamaktadır.</span></p>

    <p class="bold-ortali" xml:lang="tr"><span class="bold-italik">Doktor muayeneleri</span></p>

    <p class="alinti-ilk-paragraf" xml:lang="tr"><span class="dar-paragraf-bold-italik">Yedinci ay muayenesi:</span> <span class="dar-paragraf-italik">7. ay muayenesinde bebeğin ek gıdaları nasıl tüketeceği belirlenecek, büyüme ve gelişmesi izlenecektir.</span></p>

    <p class="alinti" xml:lang="tr"><span class="dar-paragraf-bold-italik">Sekizinci ay muayenesi:</span> <span class="dar-paragraf-italik">8. ay muayenesinde bebeğin büyüme ve gelişme özelliklerinin belirlenmesi yeterli olacaktır.</span></p>

    <p class="alinti-son-paragraf" xml:lang="tr"><span class="dar-paragraf-bold-italik">Dokuzuncu ay muayenesi:</span> <span class="dar-paragraf-italik">9. ay muayenesi, yeni başlanacak gıdalar nedeniyle beslenmenin özellikle konuşulması gerektiği aydır. Bebeğin büyüme ve gelişmesi de detaylı olarak konuşulmalıdır. Bebek 1. yaş gününe kadar yürüme ve konuşma gibi ömür boyu önemli sayılacak gelişme aşamalarından geçeceğinden, bu muayenede bebeğin gelişimini destekleyecek anne ve baba davranışları üzerinde durulacaktır.</span></p>

    <p class="baslik" xml:lang="tr"><span class="bold">Bu dönem için önemli bilgiler</span></p>

    <p class="duz-ilk-paragraf" xml:lang="tr"><span class="bold-italik">Genital organ muayenesi</span></p>

    <p class="duz1" xml:lang="tr"><span class="duz">Altıncı aydan sonra ebeveynin dikkati dönem dönem bebeğin dış genital organlarının üzerinde olmalıdır.</span></p>

    <p class="duz1" xml:lang="tr"><span class="duz">Erkek bebekte, yumurtalıkların sürekli torbada olup olmadığı kontrol edilmelidir. Eğer şüpheli bir durum söz konusuysa ilerleyen aylarda hekim görüşü istenmelidir.</span></p>

    <p class="duz1" xml:lang="tr"><span class="duz">Kız bebeklerde ise içdudakların kısmen ya da tamamen kapalı olduğu dikkat çekebilir, bu duruma labiyal sineşi ismi verilir.</span></p>

    <p class="duz1" xml:lang="tr"><span class="bold-italik">Labiyal sineşi:</span> <span class="duz">Vücutlarında doğal olarak az östrojen hormonu bulunan kız bebeklerin bir kısmında vajen organının ıslak olamaması ve içdudakların yapışması, LABİYAL SİNEŞİ olarak adlandırılır. Anne sütü emen bebeklere anne sütüyle birlikte annenin östrojen hormonu da geçer. Altıncı aydan sonra ise bazı kız bebeklerde vajen çok kuru olabilmektedir.</span></p>

    <p class="duz1" xml:lang="tr"><span class="duz">İçdudakların yapışık olduğu fark edildiğinde, bu durum idrar yolu enfeksiyonlarına eğilim yaratacağından, kız bebeğin idrarının kontrol edilmesi gündeme gelmelidir.</span></p>

    <p class="duz1" xml:lang="tr"><span class="duz">Labiyal sineşi normal şartlarda 6 ila 18 aylık bir süre içerisinde kendiliğinden geçer. Labiyal sineşinin, bu durum düzeldikten sonra kendiliğinden tekrarlama ihtimali yüksektir. Eğer bebeğin hekimi içdudaklardaki yapışıklığı tedavi etmeye karar verirse, östrojen hormonu içeren bir kremin, yapışıklık olan bölgeye günde iki kez, sabah ve akşam uygulanmasını isteyecektir. Yapışıklığın bir çocuk cerrahı tarafından cerrahi yöntemle açılması da gündeme gelebilir. Cerrahi açma yöntemi uygulandığında yapışıklığın tekrar etme ihtimali ise oldukça yüksektir.</span></p>

    <p class="duz-ilk-paragraf" xml:lang="tr"><span class="bold-italik">Kansızlık</span></p>

    <p class="duz1" xml:lang="tr"><span class="duz">Bebekler ilk bir yıl içerisinde inanılmaz bir hızla büyürler. Doğumda yaklaşık 3 kg ağırlığında olan bebek bir yaşına geldiğinde 9-10 kiloluk bir ağırlığa ulaşır. Bir yılda tam üç kat büyümek inanılmaz bir büyüme hızıdır! Hayatın hiçbir döneminde bu kadar hızlı büyümeyiz. İlk bir yıl içerisinde % 300 oranında büyüyen bebeğin büyüme hızı ikinci yıl % 30’a düşer. Bu olağanüstü büyüme döneminde bebeğin kansız olması asla istenmez çünkü hızla büyümekte olan dokulara bol oksijen taşınması gerekir. Dokulara oksijeni kırmızı kan hücrelerindeki, içinde demir minerali bulunan hemoglobin molekülü taşır. Kansız bebekte kandaki hemoglobin düzeyi düşük olur. Eğer bebek gıdalarla yeterince demir minerali alamazsa, vücuttaki demirin büyük bir kısmını bünyelerinde taşımakta olan hemoglobin molekülleri yeterince oluşamazlar. Her bir kırmızı kan hücresinin içerisinde yer alan hemoglobin miktarı azalır.</span></p>

    <p class="duz1" xml:lang="tr"><span class="duz">Bebekler henüz daha anne karnındayken, hamileliğin son aylarında anneden geçen bol demiri vücutlarında depolayarak doğarlar. Daha sonra, anne sütündeki az miktarda bulunan ama diğer gıdalarla kıyaslandığında belki de 6 kat daha fazla olacak şekilde inanılmaz düzeyde kolay bağırsaktan emilen demiri kullanırlar. İlk aylar bebek hazır demir depolarını kullanarak kansızlıktan korunmuş olur.</span></p>

    <p class="duz1" xml:lang="tr"><span class="duz">Bebek altıncı ayını tamamladığında artık gıdalarla da dışarıdan demir almak zorundadır. Veriliş sırasıyla sayarsak pekmez, kırmızı et, yumurta, bakliyat, balık, kuru üzüm, karaciğer demirden zengin gıdalardır. Bu gıdalardan bebeğin zamanı geldikçe yararlanması çok önemlidir. Gıdalarla alınan demirin ortalama olarak % 10’u bağırsaktan kana karışır. Bu nedenle demirden zengin gıdaları bebeğin bol miktarda alması ve de bu gıdaların demirin bağırsaktan emilmesini engelleyecek başkaca yiyecek ve de içeceklerle karıştırılmaması büyük önem taşır.</span></p>

    <p class="duz1" xml:lang="tr"><span class="duz">Bir bebeğin bir günde alması gereken demir miktarı neredeyse bir erişkinin bir günde gıdalarla alması gereken demir miktarına eşittir. Bir erişkinin bir günde gıdalarla alması gerektiği demir miktarı, eğer erkekse 10 mg, kadınsa 15 mg civarındadır. Peki 6. aydan itibaren 2 yaş bitene kadarki dönemde bebeklerin bir günde gıdalarla alması gereken demir minerali miktarı ne kadardır? Ortalama 6-8 mg. Neredeyse bir erişkinin ihtiyacı kadar! Bu büyük bir haksızlıktır, çünkü bir erişkin bir seferde üç dilim biftek tüketebilecekken bir bebek büyük miktarlarda gıda tüketemez. Bu nedenle bebeğin gıdasında demirden zengin gıdaların yer alması ve bu gıdaların ekmek, süt ya da yoğurt gibi demirin emilimini bozan gıdalarla ya da içeceklerle birlikte verilmemesini sağlamak şarttır. Bir erişkin tabağındaki bifteğe yoğurt katabilecekken (ki bu durum aslında erişkin için de yanlıştır, yoğurtlu kebap yendiğinde etteki demirin emilimi azalacaktır) bir bebeğin böylesi hatalar yapma lüksü bulunmaz.</span></p>

    <p class="duz1" xml:lang="tr"><span class="duz">Çok iyi beslenen ve çok iyi takip edilen bir bebekte bile bazen kansızlık yine de gelişebilir. Bu nedenle altıncı aydan sonra her bebekte kan hemoglobin düzeyi ölçülmeli ve saptanan değer düşükse bebeğe ilaç olarak demir minerali verilmelidir. Eğer bebeğin hemoglobin değeri normalse bu durumda bebek asla demir tedavisi almamalıdır. Fazladan verilen demir bebeğin dokularında birikir ve bebeğin dokularını rahatsız eder. Vücut, gıdalarla ya da ilaçlarla alınan demiri depolar, fazlasını atamaz. Bu da gözden kaçırılmamalıdır.</span></p>

    <p class="duz-ilk-paragraf" xml:lang="tr"><span class="bold-italik">Gıda alerjisi</span></p>

    <p class="duz1" xml:lang="tr"><span class="bold-italik">Süt alerjisi</span></p>

    <p class="duz1" xml:lang="tr"><span class="duz">Altıncı aydan sonra yeni ek gıdalar tüketmeye başlayan bebekte gıdalara karşı alerjik tepkilerin oluşması ihtimali de gündeme gelir. Bu dönemde en tehlikeli olabilecek gıda inek sütüdür. İnek sütü buzağıya uygun olacak şekilde oluştuğundan, içerdiği proteinler oldukça iri yapıdadır. Bu büyük büyük proteinler insan yavrusunda alerjik reaksiyonları tetikleyebilmektedir. Vücutta kızarıklıklar, huzursuzluk, iştahsızlık, bağırsak düzensizliği, karın ağrısı, ishal ve kabızlık gibi ufak bir bebekte gözlenebilecek pek çok sorunun sebebi gıdalardaki inek sütü olabilir. Eğer veriliyorsa hazır mama ya da kaşık maması, kahvaltıdaki beyazpeynir, akşamüzeri verilen yoğurt, inek sütü içerdiğinden sorunlara yol açıyor olabilir. En ufak şüphede hekim görüşü alınmalı, gerekiyorsa inek sütü içeren tüm gıdalardan vazgeçilmelidir. Bu durumda bebeğin asıl beslenme kaynağı anne sütü ve de gerekiyorsa inek sütü içermeyen hazır mamalar olmalıdır. Emziren annenin kendi diyetinde de değişikliğe gidilip inek sütü içeren gıdalardan uzaklaşması gerekebilir.</span></p>

    <p class="duz1" xml:lang="tr"><span class="duz">Çok belirgin deri döküntüsü, ya da ishal veya kabızlık gibi yoğun şikâyetlere sahip bebeklerde kan tahlili yapılarak kanda inek sütüne karşı antikor oluşumunun olup olmadığına bakılmalıdır. Eğer bebeğin kanında inek sütüne karşı antikor üretimi olduğu saptanırsa, bu sonuç, konulan inek sütüne karşı alerji teşhisini güçlendirecektir.</span></p>

    <p class="duz1" xml:lang="tr"><span class="duz">Çok belirgin inek sütü alerjisi olan bebeklerde ikinci yaş günü kutlanana kadar inek sütünden uzak durmak gerekebilir. Bu durumda inek sütü ve süt tozu içermeyen hazır mamalar, Japonya mutfağından bizlere ulaşan ve soyayla üretilen peynirimsi yapıdaki tofu, daha çok bakliyat, hamsi gibi iyice öğütülerek kılçığıyla verilebilen balıklar, 2 yaş bitene kadarki dönemde bebeğin diyetine eklenmelidir.</span></p>

    <p class="duz1" xml:lang="tr"><span class="bold-italik">Yumurta alerjisi</span></p>

    <p class="duz1" xml:lang="tr"><span class="duz">Yumurta en alerjen gıdalardan biridir. Beyazı sarısına göre daha alerjendir. BEBEK BİR YAŞINA GELMEDEN YUMURTA BEYAZI ASLA VERİLMEMELİDİR. Altıncı aydan sonra kahvaltıyla verilmeye başlanacak yumurta sarısı da alerjik reaksiyonları tetikleyebilir. Bu nedenle yumurta sarısına ilk başlandığında nokta gibi çok az miktarla başlayıp en az 10 gün içerisinde tam yumurta sarısına çıkılmalıdır. Yumurta alerjisi en fazla el ve yüzde döküntü, kaşıntı hissi ve huzursuzluğa yol açar. En ufak şüphede yumurta sarısından vazgeçilip ancak 1-2 ay sonra az miktarlarla tekrar denenmelidir. Aşırı alerjik bebeklerde kan tahliliyle yumurta sarısına karşı antikor üretimi şeklindeki tepkinin varlığı araştırılabilir. Yazın sıcak günlerde yumurtanın çocuklarda muhakkak alerji yapacağı fikri ise doğru değildir.</span></p>

    <p class="duz-ilk-paragraf" xml:lang="tr"><span class="bold-italik">Emekleme</span></p>

    <p class="duz1" xml:lang="tr"><span class="duz">Bu dönemde bebeklerin emekleme çabası içerisinde olmaları beklense de her bebek muhakkak emeklemez. Bazı bebekler emekleme çabalarına henüz altıncı ayda erkenden başlayıp kolayca emeklemeyi başarabilirken, bazı bebekler hiç emeklemezler. Emekleme şart olan bir gelişme değildir, bebek hiç emeklemeyebilir.</span></p>

    <p class="duz-son-paragraf1" xml:lang="tr"><span class="duz">Anne ve baba sadece emeklemeyi teşvik etmekle yetinmelidir. Bebeğin emekleme davranışlarını da not etmelidir. Bebek popo üstü ilerlemeyi tercih etmekteyse ya da çok az hareketliyse bebeğin kas gücü hekimince gözden geçirilmelidir. Herhangi bir kas güçsüzlüğü belirtisi yoksa bebeğin emeklememesinin bir önemi yoktur.</span></p>
  </div>
</body>
</html>