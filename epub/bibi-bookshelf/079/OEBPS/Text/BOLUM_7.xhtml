<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>BOLUM_7.xhtml</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">@page {
  margin-bottom: 10pt;
  margin-top: 10pt;
  }
@font-face {
  font-family: Gill Sans;
  font-style: normal;
  font-weight: normal;
  src: url(../Fonts/GillSans0001.ttc);
  }</style>
</head>

<body class="calibre">
  <div class="generated-style" id="bolum-7">
    <div class="calibre2" id="calibre_pb_0"></div>

    <h1 class="bolum-ismi" id="toc-anchor" xml:lang="tr"><span class="ana-bolum-basligi">Aşılar</span></h1>

    <p class="duz1" xml:lang="tr"><span class="duz">AŞI UYGULAMALARI, modern hekimliğin en başarılı olduğu alanlardan biridir. Milyonlarca hayatın korunması, sayısız sakatlıkların önüne geçilmesi ve de çiçek hastalığında olduğu gibi, Âşık Veysel’in bebekken kör olmasına yol açan lanet bir hastalığın kökünün tüm dünyadan silinip atılması gibi pek çok inanılmaz başarı öyküsünün ana unsuru, aşılardır. Düşünsenize difteri, boğmaca, tetanos, menenjit ve çocuk felci aşılarını içeren beşli karma aşının çocuklarımızdan uzak tuttuğu hastalıklar hâlâ çok sık görülseydi, çocuklarımızda sırasıyla boğazda nefes bile aldırmayan bir köselemsi doku (difteri Eski Yunanca’da kösele demektir) oluşabilecek, çocuklarımız boğmacaya yakalanıp boğulurcasına öksürebilecek, kaskatı kesilebilecek (tetanos Eski Yunanca’da kaskatı kesilmiş demektir), menenjit olabilecek, çocuk yaşta başlayan ve ömür boyu süren felçlere mahkûm olabileceklerdi.</span></p>

    <p class="duz1" xml:lang="tr"><span class="duz">Peki doktorun yaptığı iğneyle ya da ağıza damlatılarak vücuda verilen aşı nasıl oluyor da aşı olan kişiyi hastalıklardan koruyor? Bu konuyu anlamamızı sağlayacak anahtar kelimeler antijen ve antikor kelimeleridir. Vücudumuza saldıran, virüs olsun, bakteri olsun tüm mikroplara birer antijen (yabancı madde) deriz, bağışıklık sistemimiz ise vücudumuza giren bu antijenlere karşı, koruyucu antikorlar üretir. Örnek verirsek, B tipi sarılık hastalığına yol açan virüsler vücudumuza girdiğinde hemen giderler karaciğer hücrelerimize girerler ve onları birer birer hasta ederler: sarılık geçiririz. Bu saldırı karşısında ise bağışıklık sistemimiz, virüslerin fiziki şekillerini çözüp, proteinlerden bir kalıp çıkarır. Anahtar-kilit gibi, virüse bağlanıp virüsün fiziki yapısını değiştiren bu proteinlere de antikor diyoruz. Bol antikor ürettiğimizde virüsler, üzerlerine birer antikor yapıştığından, bağışıklık sistemince kolayca tanınırlar ve yok edilirler. Hastalık geçer gider ve antikoru olan kişi artık ömürboyu bu virüslerle karşılaştığında kolayca virüsü alteder ve hastalığa karşı bağışık olur.</span></p>

    <p class="duz1" xml:lang="tr"><span class="duz">Ne var ki doğal hastalık sürecini yansıtan bu durum çok risklidir, kolayca hayal edebileceğiniz gibi yeterince antikor üretemeden hastalık bizi öldürebilir. Ayrıca etrafa virüs saçarak çevremizi de hasta ederiz. Hastalığı yenemeyip artık kısalmış olan ömrümüz boyunca virüsü vücudumuzda bir parazit şeklinde taşıyıp sürekli etrafımıza saçabiliriz. Eğer vücudumuzdan atamayıp taşıdığımız virüs, B tipi sarılık virüsü ise karaciğer sirozu, karaciğer kanseri, kronik sarılık durumu gibi çaresi zor dertlerle uğraşabiliriz.</span></p>

    <p class="duz1" xml:lang="tr"><span class="duz">Bir mikropla hastalanıp güzelce antikor üretmek, vücudumuzu doğal olarak bağışık kılar. Peki daha güzeli nedir? Mikrobu asla hastalık yapamayacak şekilde vücudumuza kabul edip güzel güzel antikor sahibi olmak. İşte buna da aşılanmak denir! Uzmanlar B tipi sarılık örneğinde, virüsün yüzey proteinlerini almışlar, maya hücreleri içerisinde bol bol üretmişler, aşı haline getirmişler. Aşıyla vücudumuza gerçek virüs yerine sadece proteini girdiğinde, asla hastalanmayız, çevremize virüs saçmayız ama bol antikor üretmeyi başarırız ve hastalığa karşı bağışık oluruz.</span></p>

    <p class="duz1" xml:lang="tr"><span class="duz">Bu nedenle YAŞASIN AŞILAR.</span></p>

    <p class="duz-ilk-paragraf" xml:lang="tr"><span class="bold">İlk bir yıl aşıları</span></p>

    <p class="duz1" xml:lang="tr"><span class="duz">Önce bebeğimize yapılan aşıların hangileri olduğunu sıralayalım:</span></p>

    <p class="duz1" xml:lang="tr"><span class="duz">0-1 yaş döneminde</span></p>

    <p class="duz1" xml:lang="tr"><span class="duz">bebeklere on adet aşı uygulanır. Bunlar:</span></p>

    <p class="alinti" xml:lang="tr"><span class="duz">• hepatit B,</span></p>

    <p class="alinti" xml:lang="tr"><span class="duz">• verem,</span></p>

    <p class="alinti" xml:lang="tr"><span class="duz">• rotavirüs,</span></p>

    <p class="alinti" xml:lang="tr"><span class="duz">• beşli karma içerisinde yer alan difteri, tetanos, boğmaca, HIB ve çocuk felci aşıları,</span></p>

    <p class="alinti" xml:lang="tr"><span class="duz">• pnömokok ve</span></p>

    <p class="alinti" xml:lang="tr"><span class="duz">• suçiçeği aşılarıdır.</span></p>

    <p class="duz1" xml:lang="tr"><span class="duz">Şimdi ilk bir yıl içerisinde bebeklere yapılan aşıların özelliklerine tek tek bakalım:</span></p>

    <p class="duz-ilk-paragraf" xml:lang="tr"><span class="bold-italik">Hepatit B aşısı (B tipi sarılık aşısı)</span></p>

    <p class="duz1" xml:lang="tr"><span class="duz">Hepatit B aşısı, bebekler doğar doğmaz yapılan ilk aşıdır ve dünyanın hemen hemen her ülkesinde yapılması zorunlu aşılardan biridir. B tipi sarılık virüsü, yukarıda, aşı uygulamaları bölümünde de belirtildiği gibi, virüsü kapan ama yeterince antikor üretip virüsü yenemeyen, artık kısalan ömrü boyunca bir parazit gibi virüs taşıyan milyonlarca kişi tarafından insandan insana bulaşmaktadır. Virüsü taşımakta olan insan sayısı, tüm dünya nüfusunun % 5’ine denk gelir ki, bu da AIDS hastalığına göre tam 7 kat daha fazlasını temsil eder. Her yıl on binlerce insan bu virüsün yarattığı karaciğer problemleri nedeniyle ölmektedir. Bu ölümlerin büyük bir kısmı Uzakdoğu ülkelerinde ve Afrika’da gözlenmektedir. Bu bölgelerde nüfusun % 15’i, ülkemizde ise % 5 ila 10’u, Avrupa ülkelerinde ve ABD’de % 2’si bu virüsü taşımaktadır.</span></p>

    <p class="duz1" xml:lang="tr"><span class="duz">Virüs taşıyan kişiler, kan ve tükürük gibi vücut salgılarıyla bu virüsü etrafa saçtıklarından, herkes risk altındadır. B tipi sarılık virüsünü kapan kişilerin bir kısmında kronik karaciğer hastalığı gelişmesi ve de virüs taşıyıcılığının ortaya çıkması, hastalanan kişinin yaşıyla son derece ilgilidir. Virüsü yenidoğan döneminde kapan bebeklerin % 90-95’inde zamanla kronik karaciğer hastalığı ortaya çıkabilmektedir. Bu oran 10 yaş altı çocuklarda % 10 ila 30’a, erişkinlerde ise % 5’e düşmektedir. Bu nedenle bebeklerin doğar doğmaz aşılanmaları şarttır.</span></p>

    <p class="duz1" xml:lang="tr"><span class="duz">Doğum yapan anne, virüsü doğum esnasında bebeğine bulaştırabileceğinden ve her annenin virüs taşıma ihtimali her zaman net olarak bilinemeyebileceğinden, her bebek vakit kaybedilmeksizin doğar doğmaz aşılanır. Modern tıbbi ortamlarda doğum yapan her annenin kan tahlilleri yapılarak virüs taşıyıp taşımadığına bakılır. Anne virüs taşımıyorsa, aşılama yeterlidir, eğer virüs taşımakta ise aşının yanı sıra, bebeğe B tipi sarılık immünoglobülini de yapılır. Böylece vakit kaybetmeden hazır antikorlara kavuşan bebek, anneden virüs gelse de virüsü yenebilir. Aşılanmayla da zaten virüse karşı bağışıklık elde edecektir. Dünyada tüm bebekler hepatit B aşısıyla aşılandığında, gün gelecek, dünyada B tipi sarılık virüsü taşımakta olan insan kalmayacak ve de sarılıkla kendini gösteren bu ağır karaciğer hastalığı yok olup gidecektir.</span></p>

    <p class="foto-ustten-bosluklu" xml:lang="tr"><span><img alt="10756.jpg" class="generated-style1" src="../Images/10756_fmt.jpeg"/></span></p>

    <p class="duz-ilk-paragraf" xml:lang="tr"><span class="bold-italik">Hepatit B aşısıyla (B tipi sarılık aşısı) ilgili pratik bilgiler:</span></p>

    <p class="duz1" xml:lang="tr"><span class="duz">Hepatit B aşısı bir genetik mühendisliği ürünüdür. Aşı üretimi, virüsün genlerinin maya hücrelerinin DNA’sına yerleştirilmesiyle sağlanır. Maya hücreleri çoğaldıkça virüsün proteinleri de üretilmiş olur. Maya hücrelerinin ürettiği virüse ait proteinler daha sonra saflaştırılarak aşı haline getirilir. Hepatit B aşısıyla aşılanan bebeklerin bağışıklık sistemi, hepatit B virüsüne karşı bol antikor üretir. Aşılanan bebek, bu antikorlar sayesinde ömür boyunca, B tipi sarılık hastalığına yol açan hepatit B virüsünün etkilerinden korunmuş olur. Bebeklik döneminde üç doz aşı olan kişilerin, ilerleyen yıllarda hepatit B virüsüne karşı oluşturdukları antikor düzeylerinde düşüş yaşansa bile, aşının ömür boyu süren koruyuculuğa sahip olduğunu bilmekte yarar vardır. Hepatit B aşısının koruyuculuğu % 100’e yakındır, aşının tutmama ihtimali yoktur denebilir.</span></p>

    <p class="duz1" xml:lang="tr"><span class="duz">Hepatit B aşısının belirgin bir yan etkisi yoktur.</span></p>

    <p class="duz-ilk-paragraf" xml:lang="tr"><span class="bold-italik">BCG aşısı (verem aşısı)</span></p>

    <p class="duz1" xml:lang="tr"><span class="duz">BCG aşısı, tüberküloz, yani verem hastalığına karşı koruyucu özellikte, çok önemli bir aşıdır. Verem hastalığının yüzyıllardır önemli bir halk sağlığı problemi yaratmış olduğu isminden de bellidir, çünkü verem Arapça’da, tüberküloz ise Latince’de ur demektir. Eski dönemlerde, çağdaş dönemin kanser korkusuna denk gelen korku, verem hastalığına karşı duyulan korkuydu.</span></p>

    <p class="duz1" xml:lang="tr"><span class="duz">Verem hastalığına yol açan mikobakterium</span> <span class="italik1">(M. tuberculosis)</span> <span class="duz">basili aynen uçuk virüsü gibi, eski çağlardan beri insanlarla iç içe yaşayan bir mikroptur. İnsan nesliyle o kadar haşır neşirdir ki, tüm dünya insanlarının yaklaşık üçte birinin verem mikrobu taşıyor olma ihtimali vardır. Her yıl tüm dünyada 9-10 milyon yeni verem vakası gözlenmekte ve yine her yıl bir milyondan fazla insan verem nedeniyle hayatını kaybetmektedir. Verem hastalığı, zenginleşen toplumlarda gittikçe daha az gözlenir olmaktadır, bunun da en önemli nedeni, iyi beslenen, daha az hastalanan toplum bireylerinin dirençlerinin artmasıdır. İyi beslenemeyen, sık hastalanan, AIDS gibi ağır hastalıklara yakalananlar ise, veremin pençesine düşebilmektedirler. ABD ve İngiltere gibi bazı gelişmiş ülkeler, verem hastalığı artık toplum sağlığını tehdit etmediğinden, verem aşısını uygulamadan çıkarmışlardır.</span></p>

    <p class="duz1" xml:lang="tr"><span class="duz">Vereme karşı çocuklarımızı koruyan BCG aşısı ismini Fransızca “</span><span class="italik1">basil Calmette-Guerin</span><span class="duz">” teriminden almaktadır ve aşıyı geliştiren bilim adamlarının isimlerini yansıtır. BCG ilk kez annesi verem hastası olan bir yenidoğana 1921 yılında yapılmış ve etkili olmuştur. 1948 yılında ise tüm dünyada BCG aşısı kampanyaları başlatılmıştır. Ülkemizde kimi zaman 4 kereye kadar çıkan aşılama sayısı, artan aşı sayısının daha iyi sonuçlar vermemesi nedeniyle azaltılmıştır. Günümüzde en önemli hedef, Türkiye’de her bir yenidoğanın BCG aşısıyla aşılanmasının sağlanmasıdır.</span></p>

    <p class="duz1" xml:lang="tr"><span class="duz">Aşılanması üç aylıktan daha büyük dönemlere kaymış olan bebeklerde de bu sürede acaba verem mikrobuyla karşılaşmış olabilir mi kuşkusu içimizi kemirmesin diyerek “ppd testi” istenir. Ppd testi ayrıca kreşe başlayan çocuklarımızda, bebekken yapılan BCG aşısı koruyuculuğunu devam ettiriyor mu sorusunun yanıtlanması için de kullanılır.</span></p>

    <p class="bold-ortali" xml:lang="tr"><span class="bold-italik">PPD testi</span></p>

    <p class="alinti-ilk-paragraf" xml:lang="tr"><span class="dar-paragraf-italik">İngilizce</span> <span class="dar-paragraf-bold-italik">“purified protein derivative of tuberculin”</span> <span class="dar-paragraf-italik">kelimelerinin başharflerinden oluşan PPD kelimesi, verem mikrobuyla temas etmiş olabileceğinden şüphe edilen kişilerde, bu durumun açığa çıkartılması amacıyla uygulanan PPD TESTİ’ni tanımlar. PPD, verem mikrobu kültürlerinin filtre edilmesiyle elde edilen steril bir sıvıdır ve kelime olarak “saflaştırılmış verem proteini kısımları” anlamı taşır. PPD, sıvısı ön kol cilt bölgesine 0,1 mililitre miktarında cilt içine enjekte edilir. Daha önce verem mikrobuyla temas etmiş ya da verem aşısı olmuş kişilerin PPD testi uygulandığında bir bağışıklık cevabı vermeleri beklenir. Test uygulandıktan 72 saat sonra hastanın teste verdiği tepkiye bakılır, cildin üzerinde hissedilen kabarıklığın çapı ölçülür. Eğer test yapıldıktan 72 saat sonra, test yapılan cilt bölgesinde, 5 milimetreden daha fazla bir sertlik oluşmuşsa hastanın verem aşısı olduğu ve aşının tuttuğu düşünülür, eğer sertlik 5 milimetrenin altında ise hastanın verem aşısı hiç olmadığı ya da yapılan aşının tutmadığı düşünülür. Eğer oluşan sertliğin çapı 10 milimetrenin üzerinde ise kişinin aktif tüberküloz mikrobu taşımakta olduğundan şüphe edilir, eğer sertlik 15 milimetrenin üzerinde ise bu şüphe iyice güçlenir.</span></p>

    <p class="duz-ilk-paragraf" xml:lang="tr"><span class="bold-italik">BCG aşısıyla (verem aşısı) ilgili pratik bilgiler</span></p>

    <p class="duz1" xml:lang="tr"><span class="duz">Önceleri doğar doğmaz yapılan BCG aşısı, 1992 yılında</span> <span class="italik1">Archieves of Disease in Childhood</span> <span class="duz">dergisinde konuyla ilgili makalesi yayımlanan, Bursa Üniversitesi öğretim görevlisi sayın İbrahim İldirim hocamızın çalışması neticesinde ikinci aya alınmıştır. Bu makalede ikinci ay bittikten sonra yapılan BCG aşısının daha etkili olduğu gösterilmiştir.</span></p>

    <p class="duz1" xml:lang="tr"><span class="duz">BCG aşısı, yıllarca pasajlanarak zayıflatılmış canlı mikrop içerir. BCG aşısı 2 aylık bebeklere, 3. ay bitmeden uygulanır. Aşı sol omuz bölgesine ince bir iğneyle cilt altına uygulanır. BCG aşısı cilt altına uygulandığından, ateş ve kırgınlık gibi tüm vücudu etkileyen bir etkisi olmaz. Verilen zayıflatılmış verem mikrobu, cilt altı hücrelerini etkileyerek sinsice reaksiyonlara yol açar. Aşı, yapıldıktan bir ay sonrasına kadar pek bir belirti vermez, daha sonra aşı bölgesinde kızarıklık ve şişlik oluşmaya başlar. Daha sonra kabuklanan aşı bölgesi cilt üzerinde kalıcı bir yara dokusuna dönüşür. Hepimizde verem aşısına bağlı iz mevcuttur. Kızarıklık şişlik döneminde aşı bölgesinde sulantı oluşması da mümkündür, bu durumda aşı bölgesini kuru ve temiz tutmak önemlidir.</span></p>

    <p class="duz-son-paragraf" xml:lang="tr"><span class="duz">BCG aşısı canlı verem mikrobu içerir ve etkisini ancak aylar içerisinde gösterir. Bu nedenle aşının etkili olup olmadığı kararını verebilmek için en az 3 ay beklemek gerekir. Aşının uygulanmasının üzerinden 6 ay geçmesine rağmen aşı uygulama yerinde herhangi bir tepkinin oluşmadığı bebeklerde ppd testi uygulanmalı, ppd testi de negatif ise BCG aşısı tekrarlanmalıdır.</span></p>

    <p class="dipnot" xml:lang="tr"><span class="dipnot-bold">Kaynak:</span></p>

    <p class="dipnot1" xml:lang="tr"><span class="dipnot-italik">İbrahim İldirim ve başkaları, Comparison of BCG vaccination at birth and third month of life, Arch. Dis. Child. 1992; 67: 80-82.</span></p>

    <p class="duz-ilk-paragraf" xml:lang="tr"><span class="bold-italik">Beşli karma aşı</span></p>

    <p class="duz1" xml:lang="tr"><span class="duz">Bebekler 2 aylık olduklarında, difteri-tetanos-boğmaca-çocuk felci ve hemophilus influenza tip B mikroplarının yol açtığı hastalıklara karşı korunma sağlayan beşli karma aşıyı ilk kez olurlar. Bebeği beş hastalıktan birden koruyacak olan bu aşı, 4. ve 6. aylarda (hekiminiz 3. ve 4. ayları da tercih edebilir) da tekrarlanır. Karma aşı, sol omuz bölgesine uygulanan BCG aşısı hariç tüm bebeklik dönemi aşıları gibi, uyluğun üst dış kenarına yapılır. Bu bölgede yapılan iğne nedeniyle zarar görebilecek büyük bir damar ya da sinir dokusu bulunmamaktadır, uyluğun üst dış kenarı güvenli bir iğne yapma noktasıdır. Çocuklarda ise koldan uygulanır.</span></p>

    <p class="duz1" xml:lang="tr"><span class="duz">Beşli karma aşı, boğmaca aşısını da içerdiği için en fazla yan etki yaratma potansiyeline sahip aşıdır. Karma aşı olan bebek 24 saat süreyle yıkanmamalı, 48 saat süreyle izlenmelidir. Aşının uygulanma anını takip eden ilk 48 saat içerisinde bebekte ateş ya da aşırı huzursuzluk gözlenebilmektedir. 48 saat süreyle bebeğin ensesi ve koltukaltları sık sık yoklanmalı, eğer şüphe edilirse ateşi ölçülmelidir. Popodan ölçülen ateş 38ºC’nin üzerinde ise ya da bebek çok huzursuz ise ağızdan şurup ya da popodan fitil şeklinde, etken maddesi parasetamol olan ateş düşürücü/ağrı kesici ilaç vermek gerekir. Sık aralıklarla ateşlenme gözlenirse, bebeğin hekimi bilgilendirilmelidir. Beşli karma aşı, aşının uygulandığı yerde bölgesel reaksiyonlara da yol açabilir. Aşı yerinde sıcaklık artışı, kızarıklık ve de şişlik oluşabilir. Bu durumda geniş bir pamuk parçasına eczaneden temin edilecek bol alkol dökülmeli ve aşı bölgesine pansuman uygulanmalıdır.</span></p>

    <p class="duz1" xml:lang="tr"><span class="duz">Beşli karma aşı bazen kolay dağılmaz, yapılan bölgede yağ hücrelerinin topaklaşmasına yol açar ve bir beze oluşturur. Bu zararsız beze, haftalar içerisinde kendiliğinden dağılır.</span></p>

    <p class="duz1" xml:lang="tr"><span class="duz">Bahsedilen bu aşı problemleri, boğmaca aşısına bağlı olsa da, şiddeti, boğmaca aşısının türüyle ilişkilidir ve bu nedenle anne ve babaların gözünü korkutmamalıdır. Eskiden bebeklere boğmaca bakterisini bir bütün olarak içeren hücresel aşılar yapılmaktayken artık boğmaca bakterisinin sadece bazı proteinlerini içeren beşli karma aşılar tercih edilmektedir. Yani artık aşının içinde boğmaca bakterisi bir bütün olarak yer almıyor, sadece bazı proteinlerle temsil ediliyor. Bu da yan etkileri oldukça azaltıyor. Eskiden yan etkiler nedeniyle Hollanda ve Japonya gibi ülkelerde anne ve babalar boğmaca aşısına tepkili yaklaşmakta idiyken günümüzde tüm ülkelerde boğmaca aşısı daha az problemle uygulanabilmektedir. Tam hücre içermeyen modern aşıların yan etkileri son derece azalmıştır, çoğu zaman aşı yapılan bebekte artık yüksek ateş ve aşırı huzursuzluk gözlenmemektedir. Ülkemizde de artık bu modern aşılar kullanılmaktadır.</span></p>

    <p class="foto-ustten-bosluklu" xml:lang="tr"><span><img alt="DSC00349.jpg" class="generated-style1" src="../Images/DSC00349_fmt.jpeg"/></span></p>

    <p class="italik-ortali-foto-alti" xml:lang="tr"><span class="dar-paragraf-italik">Uyluğa aşı uygulaması.</span></p>

    <p class="duz-ilk-paragraf" xml:lang="tr"><span class="bold-italik">Beşli karma aşının içeriğini oluşturan beş aşı</span></p>

    <p class="duz-ilk-paragraf" xml:lang="tr"><span class="bold-italik">Difteri-tetanos</span></p>

    <p class="duz1" xml:lang="tr"><span class="duz">Difteri ve tetanos, insan vücudunda toksinleriyle hasara yol açan iki bakteridir. Bu bakteriler vücuda girince hasar yaratıcı özellikte toksinler üretirler ve hastalığa yol açarlar.</span></p>

    <p class="duz-ilk-paragraf" xml:lang="tr"><span class="bold-italik">Difteri</span></p>

    <p class="duz1" xml:lang="tr"><span class="duz">Difteri bakterisi sadece insanda yaşar. Kalabalık ortamlarda kolayca yayılır. 1920’li yıllarda AB’de her yıl on binlerce çocuk difteri nedeniyle ölmekteyken aşılama kampanyalarıyla günümüzde bu ülkede difteriye bağlı ölüm artık gözlenmemektedir. Pek çok ülkede de bu durum yaşanmaktadır. Eskiden bakteriyi taşıyan kişilerin tükürük salgısı ya da cilt yaralarında yer alan bu bakteri kolayca etrafa yayılmaktaydı. En son gözlenen ciddi salgın, 1990-1995 döneminde bağımsızlığını yeni kazanmış Sovyet ülkelerinde ortaya çıktı ve difteriye bağlı binlerce ölümcül vaka söz konusu oldu. Bu salgının sebebi bu ülkelerde sekteye uğramış olan aşılama kampanyalarıydı ve vakaların çoğunluğu 14 yaşından büyüktü.</span></p>

    <p class="duz1" xml:lang="tr"><span class="duz">Difteri bakterisi vücuda girdiğinde cilt ve solunum yolları hücrelerine yerleşir ve ürettiği, difteri toksini adı verilen zehirle dokularda büyük hasarlara neden olur. Hastanın boğazında nefes almayı zorlaştıran köselemsi bir dokunun oluşmasına yol açar. Yalancı zar şeklindeki bu doku kaldırılamaz da, kaldırılmaya çalışıldığında şiddetle kanar. Difteri zaten kösele anlamındadır. Difteri hastalığına Türkçe’de kuşpalazı ismi verilmiştir ve bu kelime de hastanın nefes alamaz hale gelmesi nedeniyle üretilmiş bir kelimedir. Hasta ilerleyen zaman içerisinde gerçekten nefes alamaz hale gelir. Hastanın nefes alabilmesi için suni bir solunum yolu açılması bile gerekebilir.</span></p>

    <p class="duz1" xml:lang="tr"><span class="duz">Neyse, canınızı sıkmayın. Çok şükür, beşli karma aşının içerisinde difteri aşısı da yer aldığından ve hemen hemen her çocuk aşılandığından, artık günümüzde difteri vakaları görülmemektedir. 2., 4., 6., 18. aylarda ve 5 yaşında toplam 5 kez beşli karma aşı olan çocuklar, difteri hastalığından güzelce korunmuş olurlar. 10 yaşına gelindiğinde uygulanan 10 yaş aşısı da difteri-tetanos ikilisinden oluşur. Tüm bu aşılarla çocukların difteriye karşı bağışıklığı tam olur.</span></p>

    <p class="duz-ilk-paragraf" xml:lang="tr"><span class="bold-italik">Tetanos</span></p>

    <p class="duz1" xml:lang="tr"><span class="duz">Tetanos bakterisi, insandan insana geçmez. Tetanos hastalığı bulaşıcı olmadığından, tetanos aşısı da bulaşıcı olmayan bir hastalığa karşı yapılan tek aşıdır. Peki tetanos nedir? Tetanos, zehirli bir yılan gibi davranan, tüm dünyada toprakta, tozda ve bazı hayvanların dışkılarında yaşayan bir bakteridir. Bir travma geçirip kirli çivi, bir cam parçası, taş, toprakla cildimiz yaralandığında tetanos bakterisi vücudumuza girmiş olur. Tetanos bakterisi, yılan zehiri gibi bir zehir salgılar vücut hücrelerine yerleşince. Tetanos toksini adını alan bu zehir, botiliyum toksininden sonra bilinen en zehirli ikinci toksindir: kilogram başına 0,0000001 mg toksin miktarı öldürücüdür. Asya ve Afrika’da tetanos aşısı olmamış anneler doğum yaptıklarında bebeğin kordonu ya da kendi yaraları kirli bir bez, bıçak ya da başka bir materyalle temas ettiğinde loğusa ve bebek ölümleri gerçekleşir. Tetanos zehiri kana karıştığında sinir hücrelerine gider yerleşir ve başağrısı, kas spazmları başlar, hasta kaskatı olur. Hastanın bu sırada bilincinin açık olması ise ayrı bir trajedidir. Tüm bu trajedilerin oluşmasını ise tetanos aşısı engeller. Bebekler beşli karma aşıyla ilk 18 ay içerisinde 4 kez tetanos aşısı olurlar, aşı 5. ve 10. yaşta tekrarlanır. Daha sonra da her 10 yılda bir tetanos aşısı olmaya devam ederiz. 20’li, 30’lu, 40’lı, 50’li, 60’lı, 70’li yaşlarımızı kutladığımızda. Hamilelere de son üç ay içerisine girdiklerinde eğer gerekiyorsa tetanos aşısı uygulanmalıdır. Tüm bu aşılamalar, hastalığa karşı özellikle hassas olan loğusa ve yenidoğan bebeklerin tetanos hastalığından korunmalarını sağlar.</span></p>

    <p class="duz-ilk-paragraf" xml:lang="tr"><span class="bold-italik">Boğmaca</span></p>

    <p class="duz1" xml:lang="tr"><span class="italik1">Bordetella pertussis</span> <span class="duz">isimli bakteri, boğmaca hastalığının sebebidir. Bu bakteri doğada sadece insanda yaşamaktadır. Öksüren hastaların tükürüğüyle hastanın çevresindeki kişilere kolaylıkla bulaşır. Bulaşıcılığı çok yüksektir. 7-10 günlük bir kuluçka döneminden sonra belirtiler başlar. Doktorlar boğmaca hastalığının belirtilerini üç aşamada değerlendirirler:</span></p>

    <p class="duz1" xml:lang="tr"><span class="italik1">Kataral dönem:</span></p>

    <p class="duz1" xml:lang="tr"><span class="duz">1-2 hafta süreyle soğuk algınlığı şeklinde belirtiler olur, burun akıntısı, hapşırma, hafif ateş ve öksürük.</span></p>

    <p class="duz1" xml:lang="tr"><span class="italik1">Paroksismal dönem:</span></p>

    <p class="duz1" xml:lang="tr"><span class="duz">Yaklaşık bir ay süreyle tipik, boğucu boğmaca öksürüğü krizleri bu döneme damgasını vurur. Boğmaca öksürüğü, hem hasta çocuk hem de ailesi için son derece dramatik ve o oranda da üzücüdür. Öksürük nöbetinden hemen sonra nefes almakta zorlanan çocuğun tiz bir sesle derin nefes alması tipik bir özelliktir. Bu durum, boğmaca hastalığına ismini verir. Öksüren çocuk çok zorlanır, acı çeker ve genelde nöbet sonrası kusar.</span></p>

    <p class="duz1" xml:lang="tr"><span class="italik1">İyileşme dönemi:</span></p>

    <p class="duz1" xml:lang="tr"><span class="duz">Yine yaklaşık bir ay süreyle iyileşmekte olan boğmaca hastası, dönem dönem öksürür. Eğer virüslerin yol açtığı gribal hastalıklara yakalanırsa, tipik boğmaca öksürükleri geri döner. Kötü olan, hastanın bu dönemde de bulaşıcılığını devam ettirmesidir.</span></p>

    <p class="duz1" xml:lang="tr"><span class="duz">Boğmaca, Sağlık Bakanlığımızın uyguladığı ulusal aşı kampanyaları sayesinde ülkemizde son derece azalmıştır. Türkiye’de 2006 rakamlarına göre tüm çocukların % 91’inin boğmaca aşıları tamdır. Ne var ki bebekler aşılı olsa da, bağışıklığı zayıflayan erişkinlerin bu hastalığı geçirmeleri ve hastalığı çocuklara bulaştırmaları mümkündür. Boğmaca aşısının koruyuculuğu, aşılama tamamlandıktan sonra 6 ila 12 yıl süreyle yüksektir. Daha sonra koruyuculuğu gittikçe azalır. Dikkatli olmak gerekir. Hacettepe Üniversitesi hastanelerinde yapılan bir çalışmada uzun süreli öksürük şikâyetiyle gelen çocukların % 17’sinde öksürüğün sebebi boğmaca olarak bulunmuştur. Boğmaca hastalığının tedavisinde uygun antibiyotikler kullanılır, zatürree hastalığı oluşma ihtimali beliriyorsa hasta hastaneye yatırılarak tedavi edilir.</span></p>

    <p class="duz1" xml:lang="tr"><span class="duz">Boğmaca aşısı, beşli karma aşı içerisinde mevcuttur. Yukarıda da belirtildiği gibi, beşli karma aşı içerisinde yer alan aşılar içerisinde yan etki gösterme ihtimali en yüksek olan aşı, boğmaca aşısıdır. Biz anne ve babalar, yan etki ortaya çıkartma ihtimali çok daha yüksek olan tam hücreli boğmaca aşısı olduk. Bu aşı hâlâ akıllarda yer ettiğinden, günümüzde anneanne/babaanne ve dedeler, bazen de anne ve babalar, bebeğin beşli karma aşı olacağını duyduklarında ortaya çıkabilecek ateş ve huzursuzluk yan etkilerini düşünerek telaşa kapılabilmektedirler. Oysaki günümüzde her bebeğe uygulanan beşli karma aşı artık asellüler, yani hücre içermeyen boğmaca aşısı olarak isimlendirilen ve yan etkisi çok az olan aşı türünü içermektedir. Bu nedenle beşli karma aşının bebeği çok hırpalayacağını düşünmek yanlıştır. Günümüzde beşli karma aşı sonrası ateş ve huzursuzluk gibi belirtilere çok daha nadir rastlanmaktadır.</span></p>

    <p class="bold-ortali" xml:lang="tr"><span class="bold-italik">Her yaşın boğmaca aşısı</span></p>

    <p class="alinti-ilk-paragraf" xml:lang="tr"><span class="dar-paragraf-bold-italik">Modern Bebek Bakımı</span> <span class="dar-paragraf-italik">kitabını okumakta olan sevgili anne ve babalar, bebeğinizi boğmaca hastalığından korumak amacıyla sizler de vakit kaybetmeden HER YAŞIN BOĞMACA AŞISI ile aşılanmalısınız! Şubat 2009 tarihinden itibaren ülkemizde kullanılmaya başlanan, 3 yaşından büyük herkesi, özellikle boğmaca hastalığından korumak amacıyla uygulanan dörtlü karma aşı, ADACEL POLİO isimli, “HER YAŞIN BOĞMACA AŞISI”dır. Boğmaca hastalığı, her yaşta gözlenebilen, son derece bulaşıcı bir üst ve alt solunum yolu hastalığıdır. BOĞMACA HASTALIĞI, BİR ÇOCUKLUK ÇAĞI HASTALIĞI DEĞİLDİR, HER YAŞTA GÖRÜLEBİLİR.</span></p>

    <p class="alinti" xml:lang="tr"><span class="dar-paragraf-italik">Bebeklere boğmaca hastalığı hemen hemen her zaman erişkinlerden geçer. Boğmaca aşısının koruyuculuğu zamanla azaldığından, bebekken aşı olmuş olan erişkinlerin bir kısmı, aşı artık onları koruyamadığından, boğmaca hastalığına yakalanırlar ve hastalığı bebeklere bulaştırabilirler. Bu nedenle bebeklerin yanı sıra erişkinlerin de boğmaca hastalığına karşı aşılanmaları gerekmektedir.Tüm toplumun boğmaca hastalığına karşı aşılanması ihtiyacı nihayet karşılanmıştır. Bunu mümkün kılan, ADACEL POLİO isimli, her yaşın boğmaca aşısıdır. Her yaşın boğmaca aşısı, boğmaca aşısının yan etkilerinin hiç görülmemesi ya da az görülmesi amacıyla azaltılmış dozda asellüler boğmaca aşısı içermektedir. Erişkinler için de uygun olan boğmaca aşısı içeriğinin yanı sıra, azaltılmış dozda difteri ve de tetanos ile çocuk felci aşılarını da içeren, karma bir aşıdır.</span></p>

    <p class="alinti-son-paragraf" xml:lang="tr"><span class="dar-paragraf-italik">Yeni doğan bebeğin bulunduğu evlerde, anne, baba, yaşı büyük kardeşler, bakıcılar, büyükanne ve büyükbabalar, bebeğe boğmaca mikrobunu bulaştırmamak amacıyla, her yaşın boğmaca aşısıyla aşılanmalıdırlar. Bu durum, bebeği koza içerisine almak ve onu boğmaca hastalığından korumak demektir. Diğer tüm aşılarda, bebek ve çocukların aşılanmaları, hastalığın tüm toplumda azalması için yeterli olabilmekteyken, sadece boğmaca hastalığında tüm toplumun aşılanması gerekmektedir.</span></p>

    <p class="dipnot" xml:lang="tr"><span class="dipnot-bold">Kaynak:</span></p>

    <p class="dipnot" xml:lang="tr"><span class="dipnot-italik">Frequency of pertussis in children with prolonged cough, İnci Yıldırım ve başkaları, Scandavian Journal of Infectious Diseases, 2008; 40: 314-319.</span></p>

    <p class="duz-ilk-paragraf" xml:lang="tr"><span class="bold-italik">Polio (çocuk felci)</span></p>

    <p class="duz1" xml:lang="tr"><span class="duz">Çocuk hekimleri çocuk felci hastalığına polio hastalığı, aşısına da polio aşısı ismini verirler. Polio, gri maddenin iltihabı demek olan poliomyelit kelimesinin kısaltılmış şeklidir. Eskiden, ne mutlu ki eskiden, bir virüs, çocuklara musallat olurdu ve sinir hücreleri boyunca ilerler, omurilikteki gri maddeyi tahrip ederdi. Yunanca gri anlamındaki polio, çocukların hayatını, bırakın grileştirmeyi karartırdı yarattığı felçlerle.</span></p>

    <p class="duz1" xml:lang="tr"><span class="duz">Çocuk felci hastalığı ülkemizde artık geçmişte kalmış bir hastalıktır ki, bu mucizeyi Dünya Sağlık Örgütü’nün (WHO) başarılı çalışmalarına borçluyuz. 1988 yılında 41’inci Dünya Sağlık Asamblesi’nde polio hastalığının tüm dünyada eradike edilmesi, yani dünya yüzeyinden silinip atılması kararı alınmıştır.</span></p>

    <p class="duz1" xml:lang="tr"><span class="duz">Ülkemizde de titizlikle yürütülen aşılama kampanyaları sonucunda, 1988 yılında hemen hemen her ülkeden polio vakaları bildirilmekteyken, 2005 yılında hastalığın görüldüğü ülke sayısı 5’e düşmüştür.</span></p>

    <p class="duz1" xml:lang="tr"><span class="duz">Türkiye’de ve dolayısıyla da tüm Avrupa’da görülen son polio vakası, 1998 yılında Ağrı’dan bildirilmiştir. Böylece 2002 yılında Avrupa kıtası, Amerika kıtası ve Batı Pasifik bölgesini takiben polio hastalığının eradike edildiği bölge ilan edilmiştir. Asya ve Afrika’daki bazı ülkeler hâlâ bu hastalığı silip atabilmek için uğraşlarına devam etmektedirler.</span></p>

    <p class="duz1" xml:lang="tr"><span class="duz">Bu muazzam başarı, Âşık Veysel’in çocukken görme yeteneğini alıp götüren çiçek hastalığının dünyadan yok edilmesini bize hatırlatır. Bizler çocukken çiçek hastalığına karşı aşılanıp, aşının kolumuzda yarattığı kalıcı izle yaşarken, çiçek hastalığının kendisi yok olup gitmiştir. Tüm dünyada yürütülen çalışmalarla önce polio, daha sonra kızamık ve devamında suçiçeği hastalığı ve B tipi sarılık hastalığı gibi hastalıklar, her çocuğun aşılanmasıyla yok olup gideceklerdir.</span></p>

    <p class="duz1" xml:lang="tr"><span class="duz">Her ay düzenli olarak çocuk hekimini ziyaret eden bebeğimizin günümüz Türkiye şartlarında polio hastalığını geçirme ihtimali son derece düşüktür. Bu nedenle polio hastalığının özelliklerini benim sizlere anlatmama gerek yok. Bilmemiz gereken tek şey, bebeğimizin 18 aylık olana kadar 4 kez, içinde polio aşısı da bulunan beşli karma aşıları olması gerektiğidir. Tüm dünyadan polio silinip atılana kadar aşılamalara devam edilecektir, bu hedefe ulaşana kadar her zaman başka ülkelerden ülkemize virüsün tekrar girmesi (importasyon) riski mevcuttur. Devam eden aşılamalarla bu riski de bertaraf etmiş oluyoruz.</span></p>

    <p class="duz-ilk-paragraf" xml:lang="tr"><span class="bold-italik">Hemophilus influenza aşısı (HIB aşısı)</span></p>

    <p class="duz1" xml:lang="tr"><span class="duz">Karma aşılara en son katılan, hemophilus influenza tip B (HIB) aşısıdır. HIB bakterisine karşı koruyuculuk sağlayan bu aşı, ülkemizde menenjit aşısı olarak tanınmaktadır. 5 yaşından daha küçük çocuklarda 1 numaralı menenjit hastalığı etkeninin bu bakteri olması nedeniyle. HIB bakterisi menenjitin yanı sıra zatürree dahil tüm üst ve alt solunum yollarına ait hemen hemen her hastalığın da etkeni olabilme gücüne sahiptir. Genizde oluşan ve</span> <span class="italik1">epiglottit</span> <span class="duz">adını alan hastalığın tek sebebi, HIB bakterisiydi ve bu hastalık nefes almayı imkânsız hale getirebildiğinden çok tehlikeli olabilmekteydi.</span></p>

    <p class="duz1" xml:lang="tr"><span class="duz">1889-1892 yıllarında Avrupa’da gözlenen paçavra hastalığı salgını sırasında hastaların balgamlarında ilk kez saptanan bu bakteri, paçavra hastalığının sebebi sanılmış ve bu nedenle içinde enflüanza geçen bir isimle anılmıştır. Bu bir yanılgı tabii, paçavra hastalığına sebep olan bir virüsken, saptanan mikrop bir bakteriydi. O devirlerde henüz virüsler gözlenemiyordu, yapılan hatanın nedeni buydu. Yine de bakterinin ismi aynı kaldı, değiştirilmedi.</span> <span class="italik1">H. influenza</span> <span class="duz">paçavra hastalığına yol açmaz ama çocuklarda gözlenen birçok ciddi hastalıkta baş aktördür. Üst solunum yollarına kolaylıkla yerleşen bu bakteri, alt ve üst solunum yolu enfeksiyonlarına yol açtığı gibi direnci düşük çocuklarda kana karışıp, sıklıkla menenjit etkeni olabilmekteydi.</span></p>

    <p class="duz1" xml:lang="tr"><span class="duz">HIB bakterisinin özelliklerini sıralarken, sürekli geçmiş zaman cümlelerinin kurulmasının nedeni, beşli karma aşıların yaygın kullanımıyla bu bakteriye bağlı enfeksiyonların son derece azalmış olmasıdır. Beşli karma aşı içerisindeki HIB aşısı bebek ve çocuklarımızı, bu bakteriye karşı % 100’e yakın oranda korumaktadır. Eskiden pek çok menenjit, kana mikrop karışması, zatürree, epiglottit ve üst solunum yolu enfeksiyonu vakası, HIB bakterisi nedeniyle ortaya çıkmaktaydı. HIB bakterisi, alınan kültürlerde de kolaylıkla üretilemediğinden, hekimler antibiyotik tedavileriyle kültürde üretemedikleri bu bakterinin yol açtığı enfeksiyonları tedavi ederlerdi. Günümüzde bu durum değişmiştir. Türkiye’de 5 yaşından küçük her çocuk, beşli karma içerisinde yer alan HIB aşısıyla aşılanmaktadır. Bu sayede ülkemizde menenjit vakalarında dramatik bir düşüş yaşanmıştır.</span></p>

    <p class="duz-ilk-paragraf" xml:lang="tr"><span class="bold-italik">Pnömokok aşısı (zatürree aşısı)</span></p>

    <p class="duz1" xml:lang="tr"><span class="duz">Pnömokok aşısı, bebeklerimizi pnömokok isimli bakterilerin yaratabileceği son derece tehlikeli olabilen ağır hastalıklardan koruyan önemli bir aşıdır. Pnömokoklar streptokok denen, mikroskopta zincir şeklinde birbirlerine eklenmiş olarak kendini gösteren bakteri ailesindendirler ve soyisimleri streptokok, isimleri</span> <span class="italik1">pneumoniae</span><span class="duz">’dır (</span><span class="italik1">Streptococcus pneumoniae</span><span class="duz">). Bu isim, en fazla zatürree hastalığına yol açan bakteri olmaları nedeniyle verilmiştir pnömokoklara. Pnömoni, yani zatürree, herkesin haklı olarak korktuğu bir hastalıktır ve özellikle bebeklik döneminde tehlikelidir. Tüm dünyada 5 yaşından küçük, milyonlarca çocuk zatürree nedeniyle hayatını kaybetmektedir. Ülkemizde de 5 yaşından küçüklerde gözlenen ölümcül hastalıklar arasında en sık olanı zatürreedir.</span></p>

    <p class="duz1" xml:lang="tr"><span class="duz">Pnömokok bakterileri çocuklarda ayrıca kana mikrop karışması ve menenjitin de en önemli sebebidirler. Çocuklarda menenjit hastalığına yol açan en önemli bakteri, daha önce hemophilus tip B (HIB) mikrobuydu. Beşli karma aşı, artık bebekleri HIB bakterisinden de koruduğundan, yaygın aşılamayla bu mikrobun etkisi kırılmıştır.</span></p>

    <p class="duz1" xml:lang="tr"><span class="duz">Son durum şöyle: pnömokok bakterileri zaten başından beri bakterilerin yol açtığı zatürreenin ve kana bakteri karışmasının bir numaralı sebebiydiler, aşılarla HIB bakterisinin hastalık yapma ihtimali önlenmekte olduğundan, çocuklarda menenjitin de bir numaralı etkenidirler artık!</span></p>

    <p class="duz1" xml:lang="tr"><span class="duz">Menenjit hastalığı, beyni saran zarların iltihaplanması demektir ve merkezi sinir sistemini son derece kötü etkiler. Pnömokok gibi bakterilerin yol açtığı menenjit hastalığı oldukça ağır seyreder ve tedavisi zordur. İyileşen hastalarda da sağırlık, zekâ geriliği gibi pek çok kalıcı sorun gelişir. Bakterilere bağlı zatürree, kana mikrop karışması ve menenjit hastalıklarının günümüzde bir numaralı sebebi olmaları, pnömokok baktrilerinin en acımasız yönünü oluşturur. Ne yazık ki pnömokoklar, bu en ağır üç hastalıkla da yetinmezler, ölümcül olmayan fakat sık sık problem yaratan birçok hastalığın da sebebidirler. Nedir bu hastalıklar?</span></p>

    <p class="alinti-ilk-paragraf" xml:lang="tr"><span class="dar-paragraf-italik">• Ortakulak iltihabı: Ortakulak içerisinde iltihap yapan bakteriler araştırıldığında bunların en az üçte birinin</span> <span class="dar-paragraf-bold-italik">Streptococcus pneumoniae</span> <span class="dar-paragraf-italik">olduğu görülür. Pnömokok aşılamalarıyla çocukların en önemli sağlık problemlerinden olan ortakulak iltihaplarının azaldığı gösterilmiştir (1). Aşılama, kronik ortakulak sorunları yaşayan çocuklarda operasyonla kulak zarına tüp takılması ihtiyacını da azaltmaktadır (2). Ortakulak iltihapları iki yaş altı çocuklarda oldukça sık rastlanan bir durumdur. Çocuklarda içkulağın havalanmasını sağlayan ve boğaza açılan östaki borusu hem kısa hem de düz olduğundan, boğaza yerleşen bakteri ve virüsler ortakulağa çok daha kolay ulaşabilmektedirler. Pnömokok aşısı, bebeklerimizde ve çocuklarımızda gözlenen ortakulak iltihaplarını azaltma yönünde atılmış, dünya tarihindeki ilk etkili koruyucu adım olmuştur.</span></p>

    <p class="alinti-ilk-paragraf" xml:lang="tr"><span class="dar-paragraf-italik">• Sinüzit: Pnömokoklar, bir üst solunum yolu enfeksiyonunu takiben sinüslere yerleşip kolaylıkla sinüzit hastalığına yol açabilmektedirler.</span></p>

    <p class="alinti-ilk-paragraf" xml:lang="tr"><span class="dar-paragraf-italik">• Pnömokoklar ayrıca yumuşak doku enfeksiyonu, kulak çevresi kemik enfeksiyonu, gözde konjonktivit gibi farklı enfeksiyonlarda da başrolü kapmaya çalışan, her an her yerde iltihap dokusu oluşturmaya eğilimli bakterilerdir.</span></p>

    <p class="duz-ilk-paragraf" xml:lang="tr"><span class="duz">Böylesi ciddi sorunlara yol açan bir bakteri grubunu bebek ve çocuklarımızdan uzak tutmanın en iyi yöntemi tabii ki aşılanmaktır. Her tür bakteriyel hastalıkta olduğu gibi bu durumda da en riskli grup, yaşı en ufak olan bebeklerdir. Zatürree, kana mikrop karışma ihtimali ve menenjit hastalıkları, toplumda görülme ihtimalleri ne olursa olsun, aşılamayla önlenmesi gereken hastalıklar olduğundan, bebeklere 2., 4., 6. ve 15. aylarda dört doz pnömokok aşısı uygulanmalıdır. Bir yaşından ufak bebekler, iki yaşından küçük çocuklar eğer pnömokok aşısı olmamışlarsa, hekimleri uygun sayıda pnömokok aşısı uygulayarak arayı kapatacaktır. Daha önce aşılanmamış 2 yaş 5 yaş arası çocuklar da tek bir doz aşı olmalıdırlar.</span></p>

    <p class="duz1" xml:lang="tr"><span class="duz">Unutulmamalıdır ki, pnömokoklar tüm dünyada her yıl beş yaşından küçük 700 bin çocuğun ölümüne neden olabilmektedir. Üstelik bu bakteriler gün geçtikçe antibiyotiklere karşı daha fazla dirençli hale gelmektedirler, aşılanmamış çocuklar, pnömokok bakterisiyle hastalandıklarında tedavi etmek de zorlaşmaktadır. Pnömokok bakterilerinin antibiyotiklere karşı her geçen gün daha fazla direnç kazandıkları gerçeği, Türkiye’de de gösterilmiştir (3).</span></p>

    <p class="duz1" xml:lang="tr"><span class="duz">İşte tüm bu nedenlerle her bebek 2., 4., 6. ve 15. aylarda pnömokok aşısı olmalıdır. Amerika Birleşik Devletleri’nde düzenli aşılamalarla bebeklerde gözlenen ağır pnömokok hastalıklarının miktarında % 94 düşüş gözlenmiştir.</span></p>

    <p class="duz1" xml:lang="tr"><span class="duz">Üstelik, bu başarı bebeklerle temas eden 65 yaşından büyük erişkinlere de bonus olmuş, onlarda da pnömokok hastalıkları % 65 oranında düşmüştür (4). Dedeler, anneanneler, babaanneler bütün gün neredeler? Torunlarının peşinde tabii. İşte torunlar büyüklere onlarla öpüştükçe taşıdıkları pnömokokları bulaştırırlar normalde. Aşılanan torun pnömokoklardan kurtulunca, yaşlılar da sık sık ölüm sebebi olan zatürreenin en önemli etkeninden kurtulmuş olurlar. İşte tüm bu nedenlerle Dünya Sağlık Örgütü mart 2007’de tüm dünya ülkelerine pnömokok aşısının ülke aşı programlarına alınmasını tavsiye etmiştir. Halen tüm dünyada 30 ülkede, ülkemiz de dahil olmak üzere, pnömokok aşısı ulusal aşılama programı kapsamında uygulanmaktadır.</span></p>

    <p class="duz-ilk-paragraf" xml:lang="tr"><span class="bold-italik">Pnömokok aşısı için pratik bilgiler</span></p>

    <p class="duz-son-paragraf" xml:lang="tr"><span class="duz">Pnömokok aşısı ilk kez 2000 yılında Amerika Birleşik Devletleri’nde tüm çocukların hizmetine sunulmuş ve 5 yaşın altındaki her çocuk, bu ülkede aşılanmıştır. Bugüne kadar tüm dünyada 200 milyondan fazla dozda pnömokok aşısı kullanılmıştır. Ülkemizde zatürree aşısı adıyla da anılmaktadır. Aşının önemli bir yan etkisi yoktur. Ateş, aşı yerinde kızarıklık gibi her aşıda olabilen basit problemler oluşursa hekim tavsiyelerine uyulmalıdır.</span></p>

    <p class="dipnot" xml:lang="tr"><span class="dipnot-bold">Kaynaklar:</span></p>

    <p class="dipnot" xml:lang="tr"><span class="dipnot-italik">1. Eskola J. ve başkaları, Efficacy of apneumococcal conjugate vaccine against acute otitis media, New Engl J Med 2001; 334 (6); 403-9.</span></p>

    <p class="dipnot" xml:lang="tr"><span class="dipnot-italik">2. Palmu AAI ve başkaları, The seven-valent pneumococcal conjugate vaccine reduces tympanostomy tube placement in children. Pediatr Inf Dis J 2004, 23:732-8.</span></p>

    <p class="dipnot" xml:lang="tr"><span class="dipnot-italik">3. Yalçın ve başkaları, Serotype distribution and antibiotic susceptibility of invasive streptococcus pneumoniae disease isolates from children in Turkey, 2001-2004, Eur J Pediatr short report.</span></p>

    <p class="dipnot1" xml:lang="tr"><span class="dipnot-italik">4. Direct and Indirect Effects of Routine Vaccination of Children with 7-valent Pneumococcal Conjugate Vaccine on Incidence of Invasive Pneumococcal Disease – United States, 1998-2003. MMWR. Eylül, sayı: 54; no: 36; 893-916.</span></p>

    <p class="duz-ilk-paragraf" xml:lang="tr"><span class="bold-italik">Rotavirüs aşısı</span></p>

    <p class="duz1" xml:lang="tr"><span class="duz">Rotavirüs tüm dünyada, ishal nedeniyle hastaneye yatırılan çocuklardaki bir numaralı ishal sebebidir.</span></p>

    <p class="duz1" xml:lang="tr"><span class="duz">Rotavirüs nedeniyle her yıl tüm dünyada milyonlarca çocuk ishal olmakta, yüz binlercesi hastaneye yatmakta ve binlercesi rotavirüs ishali nedeniyle ölebilmektedirler. Amerika’da Centers for Disease Control and Prevention kurumunda görevli araştırmacı Umesh D. Parashar, 1986-1999 yılları arasında tüm dünya hekimlerinin bildirdiği hastanede yatan ishal vakaları sayısından yola çıkarak, bir yılda beş yaşından küçük çocuklar arasında rotavirüse bağlı olarak ölen çocuk sayısını yaklaşık 440 000 olarak hesaplamıştır.</span></p>

    <p class="duz1" xml:lang="tr"><span class="duz">Rotavirüs ishallerinin en önemli özelliği, kusma şikâyetinin başlangıçta çok belirgin olmasıdır. Genelde önce kusma ve ateş, sonra çok sulu açık renk ishal gözlenir. Kusma şikâyetinin ön planda olabilmesi, rotavirüs ishalinin en can sıkıcı kısmıdır. Aşırı sıvı kaybı, aşırı iştah kaybı, ateş ve peşinden gelen ishal bebeği perişan eder. Rotavirüs salgınlarında, hastanede serum tedavisi bile sık sık gündeme gelir.</span></p>

    <p class="duz1" xml:lang="tr"><span class="duz">Ufak bebekleri perişan edebilen rotavirüs ishaline karşı en iyi çare, ağız yoluyla uygulanan, rotavirüse karşı koruyucu antikor oluşumunu sağlayan rotavirüs aşısıdır.</span></p>

    <p class="duz1" xml:lang="tr"><span class="duz">Rotavirüse karşı aşılanan bebekler, ağır seyredebilen rotavirüs ishallerinden % 95 gibi yüksek bir oranda korunmaktadırlar. Ufak bebeklere erkenden rotavirüs aşısı uygulamak, gelecek için çok iyi bir yatırımdır.</span></p>

    <p class="duz1" xml:lang="tr"><span class="duz">Bebek elbet bir gün ishal olduğunda yaşanacak doktor ziyaretleri, kaka tahlilleri, gerekirse hastane yatışı, anne ve babanın işe dahi gidemeyip yaşayacağı telaş, bebeğin oldukça hırpalayıcı zor bir dönemden geçmesi gibi acı durumlar engellenmiş olacaktır.</span></p>

    <p class="duz1" xml:lang="tr"><span class="duz">Rotavirüs aşısı, yapılma zamanı açısından verem aşısıyla arkadaştır. İki aşı da bebek 3. ayını tamamlamadan yapılır. Çocuk hekimleri iki aşıyı da bebeğin 3. ayını bitirmesinden sonra yapmak istemezler. 3. ay bittikten sonra rotavirüs aşısının ilk dozunun yapılması, aşının yan etki göstermesi ihtimalini gündeme getirebilir. Oysa ki bugüne kadar rotavirüs aşısının ilk dozunun 3. aydan önce başlandığı hiçbir bebekte aşıya bağlı herhangi bir sorun saptanmamıştır.</span></p>

    <p class="duz1" xml:lang="tr"><span class="duz">Rotavirüs aşısının ilk dozu en erken 6. hafta bitince, en geç 3 ay bitmeden bebeğe ağız yoluyla verilir. 2. doz ile eğer gerekiyor ise 3. dozlar da 7 ay bitmeden önce tamamlanmış olmalıdır. Bugüne kadar tüm dünyada milyonlarca dozda uygulanan bu aşıda ciddi bir yan etki saptanmamıştır.</span></p>

    <p class="duz1" xml:lang="tr"><span class="duz">Aşının uygulanma dönemindeki katı kurallar ise bize aşı konusunda her zaman uygulanan bilimsel titizliği gösterir. Rotavirüs aşısı dünyada ilk kez 1998-1999 yıllarında Amerika Birleşik Devletleri’nde uygulanmıştır. Toplam 600 000 bebeğe 1,2 milyon doz aşı uygulanması sonrası toplam 15 bebekte aşının bağırsak hareketlerini aşırı artırıp, bağırsak segmentlerinin birbiri içine itilmesine sebep olduğu anlaşılmış, bu ilk jenerasyon aşı uygulamadan kaldırılmıştır. Bağırsak problemi yaşayan bebeklerin tümünün ilk doz aşıyı 3. ay bittikten sonra almış oldukları da ortaya çıkmıştır.</span></p>

    <p class="duz1" xml:lang="tr"><span class="duz">Şu an kullanılan farklı üretim tekniğine sahip ikinci jenerasyon aşıların geliştirilmesi ve uygulanan 1. doz aşının muhakkak 3. ay sona ermeden bebeğe verilmesi kuralının kati suretle bozulmaması sayesinde oluşabilecek problemlerin önüne tamamen geçilmesi mümkün olmuştur.</span></p>

    <p class="duz1" xml:lang="tr"><span class="duz">Anne ve babalar gönül rahatlığıyla rotavirüs aşısının bebeklerine ağızdan damlatılmasını sağlayarak, bebeğe serum verilmesini gerektirecek ağır ishallerden korunacak olan bebeğin sürüp giden gülücüklerinin tadını çıkarabileceklerdir.</span></p>

    <p class="duz1" xml:lang="tr"><span class="duz">Ben, rotavirüs aşısının ülkemizde daha iyi tanınması amacıyla, aşıyı geliştiren bilim adamları arasında en büyük çabayı sarf eden, hastalığın ve aşının etkilerini dünyanın çeşitli ülkelerinde yaptığı araştırmalarla ortaya koyan ve bu arada rotavirüs ishalinin şiddetini belirlemekte kullanılan kriterlere ismini vermiş olan saygın bilim adamı Sayın Prof. Dr. Timo Vesikari’den bu kitapta yayımlanmak amacıyla bir mektup yazmasını rica ettim.</span></p>

    <p class="duz1" xml:lang="tr"><span class="duz">Amacım aşıyı geliştirmiş olan günümüzün “Louis Pasteur”lerinden sayın Vesikari’nin aşıyla ilgili görüşlerini sizlere ilk elden ulaştırmaktı.</span></p>

    <p class="duz1" xml:lang="tr"><span class="duz">Şahsi ricamı kırmayarak aşağıda okuyacağınız mektubu yazan sayın Prof. Dr. Timo Vesikari’ye müteşekkirim.</span></p>

    <p class="bold-ortali" xml:lang="tr"><span class="bold-italik">Profesör Dr. Timo Vesikari’nin mektubu</span></p>

    <p class="alinti-ilk-paragraf" xml:lang="tr"><span class="dar-paragraf-italik">Türkiye’deki Sevgili Anne ve Babalar,</span></p>

    <p class="alinti-ilk-paragraf" xml:lang="tr"><span class="dar-paragraf-italik">Ben bir çocuk enfeksiyon hastalıkları uzmanıyım ve Finlandiya’da yer alan Tampere Üniversitesi’nde viroloji ve çocuk sağlığı profesörü olarak çalışmaktayım.</span></p>

    <p class="alinti" xml:lang="tr"><span class="dar-paragraf-italik">Bir bilim adamı olarak yaklaşık otuz yıldır rotavirüsün yol açtığı ishallere karşı etkili ve güvenli olan, ağızdan verilen canlı virüs aşıları geliştirmek için çalıştım. Çalışmalarımın bazıları Dünya Sağlık Örgütü aracılığıyla gerçekleşmiştir, bu konuyla ilgili olarak Türkiye’den araştırmacılarla da yıllar içerisinde çeşitli işbirliklerinde bulundum.</span></p>

    <p class="alinti" xml:lang="tr"><span class="dar-paragraf-italik">Rotavirüslerin yol açtığı bağırsak enfeksiyonları ishal, kusma ve ateşle kendini gösterir ve ufak bir bebeğin vücudunda hızla sıvı ve tuz kaybına yol açabilir.</span></p>

    <p class="alinti" xml:lang="tr"><span class="dar-paragraf-italik">Bu durumda çocuk hekimi (ya da pratisyen) ağız yoluyla tuz-şeker karışımı sıvıları verilmesini tavsiye edecektir, böylece oluşan sıvı kaybının verdiği zarar önlenecektir. Fakat ishal, hastanede tedavinin sürdürülmesini gerektirecek kadar şiddetli olabilir. Bu ishalde eğer tedaviye erkenden başlanmazsa bazı bebeklerin ölmesi bile mümkündür.</span></p>

    <p class="alinti" xml:lang="tr"><span class="dar-paragraf-italik">Tüm akut gastroenteritler içerisinde bir numaralı sebep rotavirüstür. Türkiye’de dört büyük şehirde Profesör Dr. Mehmet Ceyhan ve arkadaşlarının yürüttüğü yeni bir çalışmada, hastaneye yatırılarak izlenmeyi gerektirecek şiddetteki akut gastroenterit vakalarının % 57’sinden rotavirüslerin sorumlu olduğu gösterilmiştir.</span></p>

    <p class="alinti" xml:lang="tr"><span class="dar-paragraf-italik">Rotavirüs gastroenteritlerinden korunmanın en iyi yolu aşılanmaktır. Yıllarca süren araştırmalar sonucunda rotavirüs gastroenteritine karşı etkili, ağızdan verilen iki canlı aşıya lisans verilmiştir. Bunlardan biri insandan elde edilen virüsle üretilen Rotarix (GSK) aşısı, diğeri ise insan ve sığırdan elde edilen virüslerin bir karışımıyla üretilen RotaTeq (MSD) aşısıdır.</span></p>

    <p class="alinti" xml:lang="tr"><span class="dar-paragraf-italik">Her iki aşının da güvenli ve etkili olduğu, ağır rotavirüs gastroenteritlerini % 95 oranında önleyebilecekleri gösterilmiştir. Bu aşılarla ilgili olarak önde gelen tıp dergilerinde yayımlanan yeni makalelere göz atabilirsiniz (Vesikari, T. et al., The Lancet 2007; 370; 1757-63, ve Vesikari, T. et al.,</span> <span class="dar-paragraf-bold-italik">New England Journal of Medicine</span><span class="dar-paragraf-italik">; 354:23-33).</span></p>

    <p class="alinti" xml:lang="tr"><span class="dar-paragraf-italik">Birçok ülke şimdiden tüm yeni doğan bebeklere rotavirüs aşısını uygulama programları başlatmıştır. Bu ülkeler arasında ABD, Brezilya, Venezüella, Avustralya, Belçika ve Avusturya bulunmaktadır.</span></p>

    <p class="alinti" xml:lang="tr"><span class="dar-paragraf-italik">Birçok başka ülkede ise rotavirüs aşıları özel hekimler tarafından uygulanmaktadır. Benim ülkem olan Finlandiya’da hekim tarafından rotavirüs aşısı uygulanmış bebeklerin oranı yaklaşık olarak % 30’a ulaşmıştır.</span></p>

    <p class="alinti" xml:lang="tr"><span class="dar-paragraf-italik">Avrupa’da, Avrupa Pediatrik Enfeksiyon Hastalıkları Derneği ve Avrupa Pediatrik Gastroenteroloji, Hepatoloji ve Beslenme Derneği olarak isim alan önde gelen pediatri birlikleri, günümüzde tüm bebeklere rotavirüs aşısının uygulanmasını önermektedirler.</span></p>

    <p class="alinti" xml:lang="tr"><span class="dar-paragraf-italik">Bu öneriler yakın zamanda yayımlanmıştır (Evidence-based recommendations for rotavirüs vaccination in Europe; ESPGHAN/ESPID Evidence-based guidelines for the management of acute gastroenteritis in children in Europe, Timo Vesikari ve Alfredo Guarino, Guest Editors,</span> <span class="dar-paragraf-bold-italik">Journal of Pediatric Gastroenterology and Nutrition</span> <span class="dar-paragraf-italik">2008; 46 [2]; jpgn.org).</span></p>

    <p class="alinti" xml:lang="tr"><span class="dar-paragraf-italik">Türk çocuk hekimleri rotavirüs aşılarını yakınen tanımaktadırlar ve sizlere daha detaylı bilgileri vereceklerdir. Bebeğinizin aşılanmasından sorumlu olan doktorunuz, rotavirüs aşısının uygulanması konusunda vereceğiniz kararla ilgili olarak sizlere yardımcı olacaktır.</span></p>

    <p class="alinti-son-paragraf" xml:lang="tr"><span class="dar-paragraf-italik">Şüphesiz ben bu aşıyı tavsiye ediyorum ve bebeğinizi 12 haftalık olmadan, birinci rotavirüs aşılaması için doktorunuza götürmenizi öneriyorum.</span></p>

    <p class="alinti" xml:lang="tr"><span class="dar-paragraf-italik">Tampere-Finlandiya,</span></p>

    <p class="alinti" xml:lang="tr"><span class="dar-paragraf-italik">17 haziran 2008</span></p>

    <p class="alinti-son-paragraf" xml:lang="tr"><span class="dar-paragraf-italik">Prof. Timo Vesikari</span></p>

    <p class="alinti-ilk-paragraf" xml:lang="tr"><span class="dar-paragraf-italik">Dear Turkish Parents,</span></p>

    <p class="alinti-ilk-paragraf" xml:lang="tr"><span class="dar-paragraf-italik">I am a pediatric infectious disease specialist and professor of virology and pediatrics at the University of Tampere, Finland. For almost thirty years I have worked as a scientist to develop safe and effective live oral vaccines against rotavirüs gastroenteritis. Some of my work has been through the World Health Organization, and I have also collaborated with Turkish investigators on this subject over the years.</span></p>

    <p class="alinti" xml:lang="tr"><span class="dar-paragraf-italik">Rotavirüs gastroenteritis is characterized by diarrhea, vomiting and fever and may quickly result in loss of fluids and salts in a young infant. The condition may be managed by oral rehydration, as advised by your pediatrician (or doctor), but may be severe enough to require hospitalization. Some infants may even die if treatment is not promptly available. Of all causes of acute gastroenteritis rotavirüs in number one. Recent research in Turkey, conducted by Professor Mehmet Ceyhan and colleagues in four major cities, showed that rotavirüs was responsible for 57 % of cases of acute gastroenteritis requiring hospital admission.</span></p>

    <p class="alinti" xml:lang="tr"><span class="dar-paragraf-italik">The best way to avoid rotavirüs gastroenteritis is vaccination. Years of research have now resulted in the licensure of two live oral (given by mouth) vaccines against rotavirüs gastroenteritis. One is a human rotavirüs vaccine called Rotarix® (GlaxoSmithKline) and the other is a “mixed” calf-human rotavirüs vaccine called RotaTeq® (MSD). Both vaccines have been shown to be safe and effective, and they can prevent 95 % or more of severe rotavirüs gastroenteritis.</span></p>

    <p class="alinti" xml:lang="tr"><span class="dar-paragraf-italik">You can read more about these vaccines in recent articles published in leading medical journals (Vesikari T et al., The Lancet 2007;370:1757-63, and Vesikari T et al., New England Journal of Medicine;354:23–33).</span></p>

    <p class="alinti" xml:lang="tr"><span class="dar-paragraf-italik">Many countries have already adopted universal rotavirüs vaccination for all infants. These countries include the US, Brazil, Venezuela, Australia, Belgium and Austria. In many other countries rotavirüs vaccines are available by private doctors. In my country Finland, about 30 % of the infants are given rotavirüs vaccine by their doctor.</span></p>

    <p class="alinti" xml:lang="tr"><span class="dar-paragraf-italik">Rotavirüs vaccination is now recommended for all infants in Europe by the leading pediatric societies, the European Society for Pediatric Infectious Diseases and the European Society for Pediatric Gastroenterology,</span></p>

    <p class="alinti" xml:lang="tr"><span class="dar-paragraf-italik">Hepatology and Nutrition. These recommendations have been recently published (Evidence-based recommendations for rotavirüs vaccination in Europe; ESPGHAN/ESPID Evidence-based guidelines for the management of acute gastroenteritis in children in Europe, Timo Vesikari and Alfredo Guarino, Guest Editors, Journal of Pediatric Gastroenterology and Nutrition 2008;46(2); www.jpgn.org).</span></p>

    <p class="alinti-son-paragraf" xml:lang="tr"><span class="dar-paragraf-italik">Turkish pediatricians are well aware of rotavirüs vaccines and can give more details to you. The doctor responsible for the vaccinations of your child can help you with the decision making on rotavirüs vaccine. Without doubt, I recommend this vaccine and advise to bring your baby for first rotavirüs vaccination before the age of 12 weeks.</span></p>

    <p class="alinti" xml:lang="tr"><span class="dar-paragraf-italik">Tampere, 17 june 2008</span></p>

    <p class="alinti" xml:lang="tr"><span class="dar-paragraf-italik">Timo Vesikari</span></p>

    <p class="alinti-son-paragraf" xml:lang="tr"><span class="dar-paragraf-italik">Professor</span></p>

    <p class="duz-ilk-paragraf" xml:lang="tr"><span class="bold-italik">Rotavirüs aşısı için pratik bilgiler</span></p>

    <p class="duz1" xml:lang="tr"><span class="duz">Rotavirüs aşısı bebeğin ağzına damlatılan bir aşıdır. Aşının uygulanma anında bebeğin aç ya da tok olmasının bir önemi yoktur. Ağız içerisine damlatılan aşının bir miktarı, bebeğin kusması nedeniyle heba olabilir. Bu durum aşı firmalarınca öngörülmüş bir durumdur, bir zararı olmaz. Bebeğin yutabildiği az miktar da yeterli olur. Aşının uygulanan miktarı, bu olası problem göz önüne alınarak ayarlanmıştır. Aşının ağızdan damlatılmasından sonra bebeğin hemen emzirilmesinde de bir sakınca yoktur. Aşının herhangi bir yan etkisi yoktur.</span></p>

    <p class="duz-ilk-paragraf" xml:lang="tr"><span class="bold-italik">Suçiçeği aşısı</span></p>

    <p class="duz1" xml:lang="tr"><span class="duz">Suçiçeği aşısı, her bebeğe uygulanması gereken çok önemli bir aşıdır. Suçiçeği aşısından bahsetmek biz çocuk hekimleri için büyük bir mutluluktur, çünkü dünyadaki her çocuk suçiçeği aşısıyla aşılandığında, suçiçeği hastalığı tüm dünyadan silinip atılabilecektir, aynen çocuk felci aşısında olduğu gibi, çiçek hastalığında olduğu gibi.</span></p>

    <p class="duz1" xml:lang="tr"><span class="duz">Biz erişkinler arasında çocukken suçiçeği geçirmeyenimiz hemen hemen hiç yoktur. Suçiçeği hastalığına yol açan</span> <span class="italik1">varisella zoster</span> <span class="duz">virüsü, aynen uçuk virüsü gibi, binlerce yıldır biz insanlarla birlikte yaşamını sürdürür durur. Sadece insan vücuduna yerleşir, virüsü taşıyan kişiden kolaylıkla etrafa yayılır. Türkiye’de yapılan bir çalışmada 10 yaşındaki çocukların % 90’ının kanında suçiçeğine karşı antikorlar saptanmıştır (1). 10 yaşına kadar 10 çocuktan 9’u bu virüsü çoktan kapmış olur. Bu kadar yaygındır suçiçeği. Son derece bulaşıcıdır, eve ya da okula bir girdi mi, daha önce hastalanmamış herkesi anında pençesine alır. Suçiçeği virüsünün anahtar deliğinden bile geçebileceğine inanılır. Yan odadaki hasta bile bulaştırır suçiçeği virüsünü. Virüs, suçiçeği hastalığını henüz geçirmemiş bir çocuğa bulaştığında 2 ila 3 hafta süren bir kuluçka döneminden sonra ateş, baş ağrısı ve halsizlik belirtilerini takip eden, genellikle yüzlerce adede ulaşabilen tipik suçiçeği döküntüsü ortaya çıkar. Kaşıntılı olan ve su toplayan değişik boyutlardaki bu döküntüler hastalığa adını verir. Bir hafta süreyle ateş, kırgınlık, sürekli bir kaşıntı hissi, okula-kreşe gitmeyi olanaksız kılan mutlak bir karantina ihtiyacı çocuğu perişan eder. Bazen de sadece döküntü ve kaşıntı söz konusu olabilir, ateş ve ağrı görülmeyebilir. Bu durumda da hastalığın ebeveyn tarafından alerjik döküntüyle karıştırılması ve böylece suçiçeği hastalığının doğru takibinin yapılamaması söz konusu olabilir.</span></p>

    <p class="duz-ilk-paragraf" xml:lang="tr"><span class="bold-italik">• Peki bu hastalıktan aşı olarak kurtulmak varken bunca eziyet niye?</span></p>

    <p class="duz1" xml:lang="tr"><span class="duz">Suçiçeği aşısının kullanılmaya başlamasından önce sadece Amerika Birleşik Devletleri’nde yılda 3-4 milyon suçiçeği vakası görülmekte, bu hastalık nedeniyle yaklaşık 10 000 kişi hastaneye yatırılmakta ve yaklaşık 100 kişi hayatını kaybetmekteydi. Bunun da ötesinde (2):</span></p>

    <p class="alinti-ilk-paragraf" xml:lang="tr"><span class="dar-paragraf-bold-italik">1.</span> <span class="dar-paragraf-italik">Çocuğu perişan eden kaşıntı, kaşıma nedeniyle döküntülerin ciltte ömür boyu kalıcı iz bırakma ihtimali nedeniyle kaşıma yasağı eşliğinde geçiştirilmeye çalışılır; şiddetle kaşınan ama kaşınması yasaklanan çocuğun hali genellikle içler acısıdır.</span></p>

    <p class="alinti-ilk-paragraf" xml:lang="tr"><span class="dar-paragraf-bold-italik">2.</span> <span class="dar-paragraf-italik">Döküntülerin, ciltte zaten yer alan stafilokok mikroplarının fırsat bulup çoğalmasıyla iltihaplanması, çok sık rastlanan bir durumdur.</span></p>

    <p class="alinti-ilk-paragraf" xml:lang="tr"><span class="dar-paragraf-bold-italik">3.</span> <span class="dar-paragraf-italik">Hastalık seyri sırasında çocuğun kanındaki trombosit sayısı düşebilmektedir.</span></p>

    <p class="alinti-ilk-paragraf" xml:lang="tr"><span class="dar-paragraf-bold-italik">4.</span> <span class="dar-paragraf-italik">Virüs beyincik dokusunu etkileyerek denge duyusunu bozabilir, biz çocuk hekimleri eskiden suçiçeği geçirdikten sonra yalpalayarak yürüyen pek çok vaka görürdük.</span></p>

    <p class="alinti-ilk-paragraf" xml:lang="tr"><span class="dar-paragraf-bold-italik">5.</span> <span class="dar-paragraf-italik">Virüsün zatürree, beyin iltihabı, menenjit, böbrekte glomerülonefrit gibi ağır hastalıklara kapı açması mümkündür.</span></p>

    <p class="duz-ilk-paragraf" xml:lang="tr"><span class="duz">12 -15 ay döneminde her bebek aşılandığında, % 90’ı bu hastalıktan tamamen kurtulur, % 10’u ise hiçbir komplikasyonla karşılaşmadan, çok az döküntüyle hastalığı çok hafif geçirir. Doğal durumun tam tersi yani, hiç kimse aşılanmadığında çocukların % 90’ı bu virüsü kapmaktaydı.</span></p>

    <p class="duz-ilk-paragraf" xml:lang="tr"><span class="bold-italik">Suçiçeği aşısı için pratik bilgiler</span></p>

    <p class="duz-son-paragraf" xml:lang="tr"><span class="duz">Suçiçeği aşısı genelde büyük sorunlara yol açmaz. Aşılanan çocukların % 2-3’ünde aşı yerinde kızarıklık, ağrı ve şişlik gibi tepkiler oluşur. Yine aşılanan çocukların % 3 ila 5’inde toplam sayısı 10’u geçmeyen, içi sıvı dolu olmayan, ciltte kırmızılık yapan döküntüler görülür. % 15 vakada ise 38,5ºC’yi geçmeyen hafif ateş de olabilir. Bu durumda çocuğa uygun dozda parasetamol verilmelidir.</span></p>

    <p class="dipnot" xml:lang="tr"><span class="dipnot-bold">Kaynaklar-öneriler:</span></p>

    <p class="dipnot" xml:lang="tr"><span class="dipnot-italik">(1) G. Karna ve başkaları, Varicella seroprevalence in a random sample of the Turkish population, Vaccine. 2002, 1425-1428.</span></p>

    <p class="dipnot" xml:lang="tr"><span class="dipnot-italik">(2) G. Koturoğlu ve başkaları, complications of varicella in healthy children in İzmir, Turkey, Pediatrics International 2005, 296-299.</span></p>

    <p class="dipnot" xml:lang="tr"><span class="dipnot-italik">www.suçiçeği.net</span></p>

    <p class="baslik" xml:lang="tr"><span class="bold">Bebekler aşılarını ne zaman olurlar?</span></p>

    <p class="duz-son-paragraf" xml:lang="tr"><span class="duz">Doğumdan bir yaşına kadar olan dönemde bebekler, on farklı aşıyı, toplam 13 aşı uygulamasıyla olurlar. Şimdi bebeğimizin ilk bir yıl içerisinde olduğu aşıların hangi aylarda uygulandığını öğrenelim:</span></p>

    <p class="italik-ortali-foto-alti1" xml:lang="tr"><span class="dar-paragraf-bold-italik">0. ay (doğum):</span></p>

    <p class="italik-ortali-foto-alti1" xml:lang="tr"><span class="dar-paragraf-italik">Hepatit B aşısı</span></p>

    <p class="italik-ortali-foto-alti-1-copy" xml:lang="tr"><span class="dar-paragraf-bold-italik">1. ay:</span></p>

    <p class="italik-ortali-foto-alti1" xml:lang="tr"><span class="dar-paragraf-italik">Hepatit B aşısı</span></p>

    <p class="italik-ortali-foto-alti-1-copy" xml:lang="tr"><span class="dar-paragraf-bold-italik">2. ay:</span></p>

    <p class="italik-ortali-foto-alti1" xml:lang="tr"><span class="dar-paragraf-italik">Beşli karma aşı + Pnömokok aşısı</span></p>

    <p class="italik-ortali-foto-alti-1-copy" xml:lang="tr"><span class="dar-paragraf-bold-italik">2 ay 15 gün</span></p>

    <p class="italik-ortali-foto-alti1" xml:lang="tr"><span class="dar-paragraf-italik">(3. ay bitmeden): Verem aşısı + Rotavirüs aşısı</span></p>

    <p class="italik-ortali-foto-alti-1-copy" xml:lang="tr"><span class="dar-paragraf-bold-italik">4. ay:</span></p>

    <p class="italik-ortali-foto-alti1" xml:lang="tr"><span class="dar-paragraf-italik">Beşli karma aşı + Pnömokok aşısı</span></p>

    <p class="italik-ortali-foto-alti-1-copy" xml:lang="tr"><span class="dar-paragraf-bold-italik">5. ay:</span></p>

    <p class="italik-ortali-foto-alti1" xml:lang="tr"><span class="dar-paragraf-italik">Rotavirüs aşısı (Son rotavirüs aşısı dozu, yedinci ay tamamlanmadan uygulanmalıdır.)</span></p>

    <p class="italik-ortali-foto-alti-1-copy" xml:lang="tr"><span class="dar-paragraf-bold-italik">6. ay:</span></p>

    <p class="italik-ortali-foto-alti1" xml:lang="tr"><span class="dar-paragraf-italik">Beşli karma aşı + Pnömokok aşısı</span></p>

    <p class="italik-ortali-foto-alti-1-copy" xml:lang="tr"><span class="dar-paragraf-bold-italik">7. ay:</span></p>

    <p class="italik-ortali-foto-alti1" xml:lang="tr"><span class="dar-paragraf-italik">Hepatit B aşısı</span></p>

    <p class="italik-ortali-foto-alti-1-copy" xml:lang="tr"><span class="dar-paragraf-bold-italik">8. ay:</span></p>

    <p class="italik-ortali-foto-alti1" xml:lang="tr"><span class="dar-paragraf-italik">Aşı yok</span></p>

    <p class="italik-ortali-foto-alti-1-copy" xml:lang="tr"><span class="dar-paragraf-bold-italik">9. ay:</span></p>

    <p class="italik-ortali-foto-alti1" xml:lang="tr"><span class="dar-paragraf-italik">Aşı yok</span></p>

    <p class="italik-ortali-foto-alti-1-copy" xml:lang="tr"><span class="dar-paragraf-bold-italik">10. ay:</span></p>

    <p class="italik-ortali-foto-alti1" xml:lang="tr"><span class="dar-paragraf-italik">Aşı yok</span></p>

    <p class="italik-ortali-foto-alti-1-copy" xml:lang="tr"><span class="dar-paragraf-bold-italik">11. ay:</span></p>

    <p class="italik-ortali-foto-alti1" xml:lang="tr"><span class="dar-paragraf-italik">Aşı yok</span></p>

    <p class="italik-ortali-foto-alti-1-copy" xml:lang="tr"><span class="dar-paragraf-bold-italik">12. ay:</span></p>

    <p class="italik-ortali-foto-alti-x" xml:lang="tr"><span class="dar-paragraf-italik">Suçiçeği aşısı</span></p>

    <p class="foto-ustten-bosluklu" xml:lang="tr"><span><img alt="cark.jpg" class="generated-style1" src="../Images/cark_fmt.jpeg"/></span></p>

    <p class="italik-ortali-foto-alti1" xml:lang="tr"><span class="dar-paragraf-italik">Aşı çarkı.</span></p>

    <p class="italik-ortali-foto-alti" xml:lang="tr"><span class="dar-paragraf-italik">Bakınız www.modernbebekbakimi.com</span></p>

    <p class="duz-ilk-paragraf" xml:lang="tr"><span class="bold">Aşı uygulamalarında yenilikler</span></p>

    <p class="duz1" xml:lang="tr"><span class="duz">21. yüzyılda doğup büyüyen modern dönem bebekleri, 20. yüzyılda doğup büyümüş biz anne ve babalara göre daha fazla aşı olmaktadırlar. Modern dönem bebeklerine, hepatit B, pnömokok, rotavirüs, HIB ve suçiçeği aşıları da uygulanmaktadır. Bizler bebekken bu 5 yeni aşıdan mahrumduk.</span></p>

    <p class="duz1" xml:lang="tr"><span class="duz">Bizlere de uygulanmış olan verem aşısının uygulanma zamanı değişmiş, karma aşıların ise içeriği değişmiş ve çeşitlenmiştir. Bizlere 9. ayda uygulanan kızamık aşısının uygulanma zamanı, günümüzde 1. yaş gününden sonraya alınmıştır. Şimdi tüm bu değişikliklerle ilgili olarak aklımıza gelebilecek soruları ve bu soruların cevaplarını irdeleyelim:</span></p>

    <p class="duz-ilk-paragraf" xml:lang="tr"><span class="bold-italik">• Bebeklere doğar doğmaz yapılan aşı hangisidir?</span></p>

    <p class="duz1" xml:lang="tr"><span class="duz">Eskiden doğar doğmaz yapılan aşı verem aşısıyken, günümüzde doğar doğmaz yapılan aşı hepatit B aşısıdır. Verem aşısının 2. ay tamamlandıktan sonra uygulanmasının daha etkili olduğunu sayın Prof. Dr. İbrahim İldirim yaptığı çalışmada göstermiştir. Tüm dünyada bebeklere ilk aylar içerisinde uygulanan hepatit B aşısı, ülkemizdeki yeni doğan bebeklere doğar doğmaz uygulanmaktadır.</span></p>

    <p class="duz-ilk-paragraf" xml:lang="tr"><span class="bold-italik">• Üçüncü ay bitmeden uygulanması şart olan aşılar hangileridir?</span></p>

    <p class="duz1" xml:lang="tr"><span class="duz">Bizler verem aşımızı doğar doğmaz olurduk, eğer herhangi bir nedenle doğar doğmaz verem aşısı olmadık ise, 3. ay tamamlanmadan verem aşısı olmak zorundaydık. Günümüzde 2. ay tamamlandıktan sonra uygulanan verem aşısının, 3. ay tamamlanmadan uygulanmasının şart olması kuralı, devam etmektedir. Üçüncü ay tamamlanmadan uygulanması gereken aşı sayısı ise modern dönemde ikiye çıkmıştır: veremle birlikte rotavirüs aşısı.</span></p>

    <p class="duz-ilk-paragraf" xml:lang="tr"><span class="bold-italik">• Karma aşılar zaman içerisinde nasıl değişti?</span></p>

    <p class="duz1" xml:lang="tr"><span class="duz">Birden fazla aşının birlikte uygulandığı karma aşılar, bebeklik döneminde bizlere üçlü karma aşı şeklinde uygulanmaktayken, günümüzde beşli karma aşı şeklinde uygulanmaktadır. Karma aşının içerisine, bebeklik döneminde en fazla menenjit hastalığına yol açan hemophilus influenza tip B mikrobuna karşı koruyuculuk sağlayan HIB aşısı ile çocuk felci aşıları eklenmiş, böylece üçlü karma aşı, beşli karma aşı haline gelmiştir.</span></p>

    <p class="duz-ilk-paragraf" xml:lang="tr"><span class="bold-italik">• Bebeğe ağızdan uygulanan aşı, günümüzde hangi aşıdır?</span></p>

    <p class="duz1" xml:lang="tr"><span class="duz">Ülkemizde günümüz bebeklerine içinde çocuk felci aşısını da barındıran beşli karma aşı uygulanmaktadır. Eskiden bizlere ağızdan damlatılarak verilen çocuk felci aşısı, artık beşli karma içerisinde, diğer 4 aşıyla birlikte tek bir enjektör içerisinde kas içerisine uygulanmaktadır. Günümüzde ağızdan damlatılarak uygulanan aşı, rotavirüs aşısıdır.</span></p>

    <p class="duz-ilk-paragraf" xml:lang="tr"><span class="bold-italik">• Karma aşıların yol açtığı ateş ve huzursuzluk gibi yan etkiler günümüzde azaldı mı?</span></p>

    <p class="duz1" xml:lang="tr"><span class="duz">Günümüzde uygulanan beşli karma aşıda, tam hücreli boğmaca aşısı yerine asellüler, yani tam hücreli olmayan, boğmaca bakterisinin tam hücresi yerine sadece proteinlerini içeren boğmaca aşısı mevcuttur. Bu sayede karma aşıların yan etki gösterme ihtimali çok azalmıştır. Boğmaca bakterisinin tümü yerine sadece proteinleri bebeğe verildiği için, eskiden karma aşı sonrası sıklıkla gözlenen ateşlenme ve huzursuzluk belirtileri, günümüzde son derece azalmıştır.</span></p>

    <p class="duz-ilk-paragraf" xml:lang="tr"><span class="bold-italik">• Bizlere 9. ayda uygulanan kızamık aşısına ne oldu?</span></p>

    <p class="duz1" xml:lang="tr"><span class="duz">Bizlere ülkemizde o günlerde, kızamık hastalığı çok sık gözlenmekte olduğu için, geç kalmadan, dokuzuncu ay biter bitmez kızamık aşısı uygulanmaktaydı. Erkenden uygulanan bu tek doz kızamık aşısının koruyuculuk düzeyi ise çok yüksek değildi. Ülkemizde kızamık hastalığı artık nadiren gözlendiğinden, erkenden tek doz kızamık aşısı uygulamasına son verilmiştir.</span></p>

    <p class="duz1" xml:lang="tr"><span class="duz">Ülkemizde kızamık hastalığı teşhis edilen bebek sayısı, eskiden on binlerceyken günümüzde hızla düşmekte ve sıfır düzeyine inmektedir. Sağlık Bakanlığı’nın yaygın aşılama kampanyalarıyla kızamık hastalığı ülkemizde artık neredeyse görülmemektedir. Bakanlığımızın bu büyük başarısı neticesinde günümüz bebekleri artık 9. ayda apar topar kızamık aşısı olmak zorunda değildirler. Günümüz çocukları bebeklik döneminde kızamık aşısı olmamakta, 12. ay - 15. ay döneminde hem kızamık hem de kızamıkçık ve kabakulak aşılarını içeren üçlü kızamık-kızamıkçık-kabakulak aşısını olmaktadırlar. Böylece tek bir aşıyla hem üç hastalıktan birden korunmakta, hem de 9. ayda erkenden yapılması durumunda kızamık aşısının koruyuculuk düzeyinin düşük olması riskinden kurtulmaktadırlar.</span></p>

    <p class="duz1" xml:lang="tr"><span class="duz">Dokuzuncu ayda erkenden yapılan kızamık aşısının koruyuculuğunun düşük olmasının sebebi ise, bebeğe anne karnındayken anneden geçen, kızamık hastalığına karşı koruyucu antikorlardır. Anneden bebeğe geçen antikorlar bebeğin kanında 12 ay boyunca yer alırlar ve bebeği kızamık hastalığından korurlar. Anneden gelen bu antikorların ömrü 12 aydır. Bebek 12 aylık olmadan kızamık aşısı olur ise, bebeğin kanında hâlâ anneden ödünç alınmış antikorlar mevcut olduğundan, bebeğin bağışıklık sistemi, anneden gelen ödünç antikorlara güvenerek aşıyla gelen kızamık virüsü öğelerine karşı kendi antikorlarını oluşturma konusunda yetersiz kalabilmektedir. İşin doğrusu, bebeğe, anneden ödünç gelen kızamık antikorlarının sahneden çekildiği 12. aydan sonra kızamık aşısını uygulamaktır.</span></p>

    <p class="duz1" xml:lang="tr"><span class="duz">Bizlerle kıyaslandığında ilk aylar içerisinde oldukça fazla sayıda aşı olan bebeğin aşı programı çok sıkışık değil mi?</span></p>

    <p class="duz1" xml:lang="tr"><span class="duz">Günümüz bebeklerine ilk aylar içerisinde uygulanan aşılar çok çeşitli olduğundan, gerçekten de bebeklerin aşı programı oldukça yoğundur. Ne var ki, aşı çizelgesinde belirtilen aşıların başlanma ve tekrar edilme zamanları bazen katı kurallara tabiyken bazen elastikiyet gösterebilmektedir. Örneğin, hepatit B aşısının ilk dozunun doğar doğmaz yapılması şartken, bir hatırlatma dozu olan üçüncü doz, normalde önerilen zaman geçirilse de, sanki aşı zamanı hiç geçirilmemiş gibi uygulanabilir. Bebeklik aşılarıyla ilgili olarak bazı mutlak kurallar mevcuttur. Bu kurallar şöyledir:</span></p>

    <p class="alinti-ilk-paragraf" xml:lang="tr"><span class="duz">Hepatit B aşısı bebek doğar doğmaz uygulanmak zorundadır.</span></p>

    <p class="alinti-ilk-paragraf" xml:lang="tr"><span class="duz">İkinci ay biter bitmez bebek beşli karma aşı olmak zorundadır.</span></p>

    <p class="alinti-ilk-paragraf" xml:lang="tr"><span class="duz">Bebek ikinci ayını tamamladığında, üçüncü ay henüz bitmeden verem aşısı olmak zorundadır.</span></p>

    <p class="alinti-ilk-paragraf" xml:lang="tr"><span class="duz">Bebek dördüncü ayından gün almadan ilk doz rotavirüs aşısını ağızdan almak zorundadır.</span></p>
  </div>
</body>
</html>