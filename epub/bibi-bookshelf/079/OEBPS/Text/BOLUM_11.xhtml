<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>BOLUM_11.xhtml</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">@page {
  margin-bottom: 10pt;
  margin-top: 10pt;
  }
@font-face {
  font-family: Gill Sans;
  font-style: normal;
  font-weight: normal;
  src: url(../Fonts/GillSans0001.ttc);
  }</style>
</head>

<body class="calibre">
  <div class="generated-style" id="bolum-11">
    <div class="calibre2" id="calibre_pb_0"></div>

    <h1 class="bolum-ismi" id="toc-anchor" xml:lang="tr"><span class="ana-bolum-basligi">Kusma, ishal, kabızlık</span></h1>

    <p class="baslik" xml:lang="tr"><span class="bold">Kusma</span></p>

    <p class="duz1" xml:lang="tr"><span class="duz">Mide ve bağırsak sistemini ilgilendiren pek çok hastalık durumunda kusma gözlenir. Bu sistemde ciddi sorunlar ortaya çıktığında vücut tepki verir ve refleks olarak kusarız. Kusma eylemi bir refleks sonucu oluşur.</span></p>

    <p class="duz1" xml:lang="tr"><span class="duz">Bebek ve çocuklar hastalandıklarında erişkinlere göre daha fazla tepki verirler ve kolay kusarlar. Kusma nedeniyle anne ve baba, hastalığın ciddiyetiyle ilgili olarak erkenden uyarılmış olur. Bu nedenle kusma refleksinin oluşumunu, nedenlerini ve özelliklerini öğrenmemiz gerekir.</span></p>

    <p class="baslik1" xml:lang="tr"><span class="bold-italik">Kusma refleksi nasıl oluşur?</span></p>

    <p class="duz1" xml:lang="tr"><span class="duz">Kusma refleksi, beynin, omuriliğe yakın alt bölgelerinde yer alan ve beyin sapı olarak isimlendirilen bölgede yer alan kusma merkezinin uyarılmasıyla oluşur. Mide-bağırsak sisteminde dışarı atılması gereken zararlı maddeler varsa ya da kafa içerisinde basınç artarsa kusma refleksi devreye girer. Vücut, oluşan stresle haber ileten ve nörotransmitter olarak isimlendirilen bazı maddeler salgılar ve beyin sapına haber ulaşır: kusmamız gerekiyor demektir!</span></p>

    <p class="duz1" xml:lang="tr"><span class="duz">Öncelikle refleks olarak tükürük salgısı artar, bu durum, asit yapıdaki mide içeriğinin dişleri kötü yönde etkilemesini önler. Daha sonra diyafram ve karın kasları kasılır ve mide ile yutak borusu arasında yer alan kardiya bölgesi gevşer. Kusarız.</span></p>

    <p class="duz1" xml:lang="tr"><span class="duz">Kusma refleksinin oluşması için beyin sapındaki kusma merkezinin uyarılması şarttır.</span></p>

    <p class="baslik1" xml:lang="tr"><span class="bold-italik">Kusmaya yol açan başlıca nedenler nelerdir?</span></p>

    <p class="duz1" xml:lang="tr"><span class="duz">En sık gözlenen kusma sebebi, midenin iltihabı demek olan gastrittir. Virüsler, bakteriler, parazitler, önce mideyi daha sonra ise bağırsakları etkilediklerinden sıklıkla kusmaya yol açarlar.</span></p>

    <p class="duz1" xml:lang="tr"><span class="duz">Gıda ve ilaç zehirlenmelerinde de kusma refleksi devreye girer.</span></p>

    <p class="baslik1" xml:lang="tr"><span class="bold-italik">Kafa içi basıncında artış varsa kusma muhakkak oluşur.</span></p>

    <p class="duz1" xml:lang="tr"><span class="duz">Mide-bağırsak sisteminde bir darlık ya da tıkanıklık oluşursa muhakkak kusma meydana gelir.</span></p>

    <p class="duz1" xml:lang="tr"><span class="duz">Tüm vücudu etkilediği için sistemik adı verilen belirgin enfeksiyonların ilk belirtilerinden biri kusma refleksidir.</span></p>

    <p class="duz1" xml:lang="tr"><span class="duz">Bazen bebeğin aşırı ve sık beslenmesi gibi basit nedenlerle de kusma oluşabilir. Kasık fıtığı, metabolizmayı bozan doğumsal hastalıklar, reflü yani geriye kaçış gibi pek çok nedenle de kusma refleksi devreye girebilir. Bazı bebekler ve çocuklarda kusma refleksi güçlüdür ve çok kolay kusabilirler.</span></p>

    <p class="duz1" xml:lang="tr"><span class="duz">Bebek ya da çocuk kustuğunda vücudu etkileyen sistemik bir enfeksiyon, mide-bağırsak enfeksiyonları, bağırsakta daralma ya da tıkanma, reflü-geriye kaçış, kafa içi basınç artışı, doğumsal metabolik hastalıklar ya da aşırı beslenme söz konusu olabilir.</span></p>

    <p class="baslik1" xml:lang="tr"><span class="bold-italik">Kusma refleksi ne zaman acil tıbbi bakım istenmesini gerektirir?</span></p>

    <p class="duz1" xml:lang="tr"><span class="duz">Eğer kusma fışkırır tarzdaysa ve sık oluşuyorsa hemen doktora gitmek gerekir. Menenjit gibi kafa içerisinde gelişen enfeksiyonlarda, düşme nedeniyle kafa içerisinde basınç arttıysa ya da mide-bağırsak sisteminde bir darlık oluşmuşsa, hasta, karşı duvara doğru oluk gibi, fışkırır tarzda kusar.</span></p>

    <p class="duz1" xml:lang="tr"><span class="duz">Kusmaya şiddetli karın ağrısı eşlik ediyorsa, apandisit gibi karın içerisinde rahatsızlık yaratan ciddi bir durum söz konusu olabilir, vakit kaybetmeksizin hekime danışılmalıdır.</span></p>

    <p class="duz1" xml:lang="tr"><span class="duz">Belirgin kusmalar özellikle ya da bazen sabahları oluyorsa, kafa içi basıncını artıran ur, tümör gibi bir oluşum söz konusu olabilir, hekime danışılmalıdır. Kusmukta taze kan varsa, kahve telvesi görünümü yaratan sindirilmiş kan varsa, safra varsa ya da dışkı mevcutsa hemen hekime başvurulmalıdır.</span></p>

    <p class="duz1" xml:lang="tr"><span class="duz">Sık kusmalarla vücutta sıvı kaybı oluşursa, ağız kuruluğu oluşursa hemen tıbbi bakım istenmelidir.</span></p>

    <p class="baslik1" xml:lang="tr"><span class="bold-italik">Kusma refleksi hangi sorunlara yol açar?</span></p>

    <p class="duz1" xml:lang="tr"><span class="duz">Dehidratasyon-sıvı kaybı: Kusma bebek ve çocuklarda belirgin su ve tuz kaybına yol açar. Bu duruma en iyi örnek rotavirüs enfeksiyonlarıdır. Mide ve bağırsağa yerleşen rotavirüsler, daha ishal ortaya çıkmadan belirgin kusma refleksinin oluşmasına yol açarlar ve genelde tehlikeli olabilecek düzeyde su ve tuz kaybına sebebiyet verirler. Bu durumda hastaya serum takmak gerekebilir.</span></p>

    <p class="duz1" xml:lang="tr"><span class="duz">Kusmuğun akciğerlere kaçması: Bebek ve çocuklarda hem belirgin kusma refleksi oluştuğunda hem de reflü-geriye kaçış durumlarında kusmuğun solunum yollarına kaçması mümkündür. Bu durumda oluşacak tahrişle belirgin öksürük krizleri gözlenebilir. Bu durumdan şüphe edildiğinde akciğer filmi çekilmesi gerekebilir.</span></p>

    <p class="duz1" xml:lang="tr"><span class="duz">Yutak borusunda travma: Şiddetli kusmalarda yutak borusunda yırtılmalar ve kanamalar gözlenebilir.</span></p>

    <p class="duz1" xml:lang="tr"><span class="duz">Ciltte kanama: Bebek ve çocuklarda kan damarları çok hassas olduğundan şiddetli kusmalarla birlikte özellikle yüzde, peteşi adı verilen minik minik, çok sayıda ciltaltı kanamaları oluşabilir.</span></p>

    <p class="duz1" xml:lang="tr"><span class="duz">Dişlerde bozulma: Sık kusan çocukta asit mide içeriği dişlerin mine tabakasına zarar verebilir.</span></p>

    <p class="baslik1" xml:lang="tr"><span class="bold-italik">Belirgin kusma durumunda ne yapılmalıdır?</span></p>

    <p class="duz1" xml:lang="tr"><span class="duz">Bebek ve çocuklarda belirgin kusma gözlendiğinde muhakkak hekim görüşü alınmalıdır. Hekime danışılmadan herhangi bir ilaç kullanılmamalıdır. Kusan bebek ve çocukta izlenmesi gereken en önemli konu, sıvı kaybı demek olan dehidratasyonun izlenmesi olacaktır.</span></p>

    <p class="duz-ilk-paragraf" xml:lang="tr"><span class="bold">Sıvı kaybının izlenmesi</span></p>

    <p class="duz1" xml:lang="tr"><span class="duz">Vücut su ve de suyla birlikte tuz kaybettiğinde sıvı kaybı, dehidratasyon oluşur. Sıvı kaybı, hafif, orta ya da ağır olabilir.</span></p>

    <p class="duz1" xml:lang="tr"><span class="duz">HAFİF sıvı kaybında hasta yüzde 3 ila 5 arasında zayıflar. Huzursuzdur ve çok susar. Kan dolaşımı, nabzı, solunumu, eğer bebekse ön bıngıldağı, gözleri normaldir. Gözyaşı mevcuttur ve ağız nemlidir. İdrar çıkışı normaldir. Karın cildi elle sıkıldığında hemen tekrar düzelir.</span></p>

    <p class="duz1" xml:lang="tr"><span class="duz">ORTA düzey sıvı kaybında hasta yüzde 6 ila 10 arasında zayıflar. Artık tehlike çanları çalmaktadır. Hasta çok susar, aşırı hassas olur ve ellenmek bile istemez. Baş dönmesi yaşayabilir. Nabzı hızlanmış ve zayıflamıştır. Tansiyonu düşer. Sık nefes almaya eğilimlidir. Bebeklerde ön bıngıldak çöker. Gözlerin feri söner, gözyaşı yoktur ve ağız kurur. İdrar çıkışı azalır. Karın cildi elle sıkıldığında hemen düzelmez.</span></p>

    <p class="duz1" xml:lang="tr"><span class="duz">AĞIR düzeyde sıvı kaybında hasta yüzde 10’dan fazla kilo kaybeder. Şoka ve komaya girebilir. Şok durumunda kalp-damar sistemi, vücuttaki sıvı miktarı azaldığından beyin ve böbrek gibi hayati organlara yeterli kanı artık gönderemez olmuştur. Kan dolaşımı yavaşlar ve idrar çıkışı durur. Çok tehlikelidir.</span></p>

    <p class="duz1" xml:lang="tr"><span class="duz">Bebek ya da çocuk belirgin olarak kustuğunda öncelikle takibini yapan hekimle temas kurulmalı ve hekimin önerilerine uyulmalıdır. Hekime danışılmadan asla ilaç kullanılmamalıdır. Kusmanın acil müdahale gerektiren özellikte olup olmadığından emin olunmalıdır. Muhakkak sıvı kaybıyla ilgili belirtiler izlenmelidir. Hasta mümkünse tartılmalı, idrar çıkışı izlenmelidir. Gözler, ağız içi, ön bıngıldak, nabız ve cilt elastikiyeti izlenmelidir.</span></p>

    <p class="duz1" xml:lang="tr"><span class="duz">Kusan bebek ya da çocuğa katı gıdalar yedirilmemeli, bol sıvı verilmeye çalışılmalıdır. Normal su, çok sulu çorbalar, yoğurt ve ayran, meyve suları verilmelidir. Eğer hekim önerirse kaybedilen sıvı ve tuzu yerine koymak için tuz-şeker karışımı verilmelidir. Eczaneden temin edilen toz şeklindeki tuz-şeker karışımı, 1 litre suya bir poşet dolusu toz karıştırılarak hazırlanır ve hastaya sık aralıklarla içirilir.</span></p>

    <p class="duz1" xml:lang="tr"><span class="duz">Kusan hastanın muayene edilmesi ve doktor kontrolünde takibi şarttır. Kusan bebekte ya da çocukta eşlik eden ishal, ateş, öksürük, karın ağrısı ya da döküntü gibi şikâyetler oluşuyorsa hemen hekim önerisi alınmalıdır.</span></p>

    <p class="baslik" xml:lang="tr"><span class="bold">İshal</span></p>

    <p class="duz1" xml:lang="tr"><span class="duz">İshal, dışkılama sıklığının artışı demektir. İshal olduğumuzda sık tuvalete çıkarız. Bebek ve çocuklarda çoğu zaman bir enfeksiyon nedeniyle bağırsakta oluşan enflamasyon, yani yangı, ishali başlatır. Bakteriler, virüsler ya da parazitler bu bağırsak enfeksiyonunun sebebi olabilirler. Eğer enfeksiyon nedeniyle bağırsak içerisindeki gıdalar ve de sıvılar, bağırsak hücreleri tarafından emilemezse ishal başlar. Bazı enfeksiyonlarda ise ishal, bağırsak içerisinde oluşan aşırı sıvı atılımı nedeniyledir. Kolera toksini, bağırsak hücrelerinde herhangi bir yapısal hasara yol açmaz ama bu hücrelerden, tuzun yapıtaşı olan klor iyonlarının atılmasını uyarır. Hücrelerden klorla birlikte sodyum ve su da bağırsak içerisine sürekli yollanır ve ishal başlar. Rotavirüsler bağırsak hücrelerinin içerisine birer birer girerek bebeklerde öldürücü olabilecek bir tuzak kurarlar. Bağırsak hücrelerinin görevi gıdalarla alınan besin öğeleri ve sıvıların bağırsak içerisinden alınarak kana karışmasını sağlamakken, virüsler bağırsakları istila ettiklerinde tam tersi olur. Virüs tarafından ele geçirilen hücreler bir komploya kurban gider ve vücutta kalması gereken suyu bağırsak içerisine pompalamaya başlar. Bu durum kendini çok sulu ve çok sık dışkılamayla gösterir.</span></p>

    <p class="duz1" xml:lang="tr"><span class="duz">Enfeksiyonların dışında gıdaların vücut tarafından tolere edilememesi ya da bağırsaklardan emilememesi nedeniyle de ishal ortaya çıkabilir. Meyve şekeri demek olan fruktozu sindiremeyen bebeklerde meyve tüketimi ishale yol açabilir. Tabii ki tüm bu durumlarda oluşabilecek en büyük zarar, vücudun sıvı kaybetmesidir. Bebek ve çocukların ishal olması hiç istenmez, çünkü onlarda ortaya çıkan sıvı kaybı, erişkinlere göre çok daha dramatik sonuçlara yol açabilir.</span></p>

    <p class="duz1" xml:lang="tr"><span class="duz">Bebek ve çocuklarımızı ishale yol açabilecek etkenlerden koruyabilmek için onları kirli su, kirli gıdalar ve kirli ellerden korumamız gerekir:</span></p>

    <p class="alinti-ilk-paragraf" xml:lang="tr"><span class="dar-paragraf-bold-italik">1. Kirli su:</span> <span class="dar-paragraf-italik">Bakteri, virüs ya da parazitlerle kirlenmiş suların ishale neden olabileceği çok aşikârdır. Tüm dünyada her bir çocuğun temiz içme suyuna ulaşabilmesi en temel insan haklarından biridir. Evlere temiz içme suyunun ulaşıyor olması, aşı uygulamalarıyla birlikte insanlık tarihinin, insan sağlığını ilgilendiren en önemli iki başarısından biridir.</span></p>

    <p class="alinti" xml:lang="tr"><span class="dar-paragraf-italik">İçme sularının hastalığa yol açmasını engellemek amacıyla bebeklerin musluk suyundan uzak tutulmaları çok önemlidir. Musluk suyunu olduğu gibi kullanmayı unutun. Bebekler ancak kaynatılmış ve soğutulmuş suyla yıkanmalıdırlar. Banyo sırasında musluk suyu yutmaları asla istenmez. Bebeklere içirilecek ya da hazır mamaya katılacak ambalajlı temiz içme suları da ilk 9 ay boyunca kaynatılıp soğutulmalıdırlar.</span></p>

    <p class="alinti" xml:lang="tr"><span class="dar-paragraf-italik">Bebek ve çocukların kullandıkları biberonlar muhakkak sterilize edilmelidir. Biberona konan anne sütü, hazır mama ya da inek sütü, içinde bakterilerin kolayca çoğalabileceği uygun ortam demektir. Sütün bir damlasında saatler içerisinde on binlerce bakteri üreyebilir.</span></p>

    <p class="alinti-son-paragraf" xml:lang="tr"><span class="dar-paragraf-italik">Islak zeminler de bebek ve çocuklar için çok risklidir. Bebeğin emziği kuru bir zemin üzerine düştüğünde çok önemli olmayabilir ama ıslak bir zemin üzerine düştüğünde sorun çıkabilir. Islak ve nemli zeminlerde bakteriler daha kolay üreyip pusu kurabilirler. Banyo ve mutfak gibi ıslak zeminlerin bulunduğu mekânlara bebek ve çocuklar, oyun oynamak amacıyla girmemelidirler.</span></p>

    <p class="foto-ustten-bosluklu" xml:lang="tr"><span><img alt="EAP.jpg" class="generated-style1" src="../Images/EAP_fmt14.jpeg"/></span></p>

    <p class="italik-ortali-foto-alti1" xml:lang="tr"><span class="dar-paragraf-italik">Banyoda musluk suyunu olduğu gibi kullanmayı unutun.</span></p>

    <p class="italik-ortali-foto-alti" xml:lang="tr"><span class="dar-paragraf-italik">Bebekler kaynatılmış, soğutulmuş suyla yıkanmalıdırlar.</span></p>

    <p class="alinti-ilk-paragraf" xml:lang="tr"><span class="dar-paragraf-bold-italik">2. Kirli gıdalar:</span> <span class="dar-paragraf-italik">Bakteri, virüs, parazit ya da toksinlerle kirlenmiş gıdalar yine önemli ishal sebebidirler. Hijyene dikkat edilmeden hazırlanmış gıdalar doğrudan enfeksiyon ajanlarıyla bulaşmış olabilirler ve etrafa virüs, bakteri ya da parazit saçabilirler. Bazen de kirli gıdanın içerdiği bakterinin toksini ishal sebebi olur. Bu duruma en iyi örnek parmak ucunda iltihap olan bir kişinin yemek hazırlamasıdır. Parmak ucundaki iltihap dokusu, stafilokok bakterilerinden zengindir ve bu bakteriler hazırlanan gıdaya geçtiklerinde gıda zehirlenmesine yol açan bakteri toksinlerinin bağırsak içerisine salınmasına yol açarlar. Bu durumda bir gıda zehirlenmesi söz konusu olur ve kramp şeklinde karın ağrısı, ateş ve ishal gözlenir.</span></p>

    <p class="alinti-ilk-paragraf" xml:lang="tr"><span class="dar-paragraf-bold-italik">3. Kirli eller:</span> <span class="dar-paragraf-italik">Özellikle çocuklarla ilişkide olan kişilerin sık sık bol su ve sabunla el yıkaması, en önemli hijyen kurallarından biridir. Kirli eller, bağırsakları iltihaplandırabilecek her tür enfeksiyon etkeninin bebek ve çocuklara geçmesine neden olabilir.</span></p>

    <p class="baslik" xml:lang="tr"><span class="bold">İshale yol açan virüsler</span></p>

    <p class="duz1" xml:lang="tr"><span class="duz">Pek çok virüs ağız yoluyla bağırsaklara ulaşıp ishal yapabilir. Kirli eller, kirli su ve gıdalar, virüs taşıyıp da öksürüp hapşıranlar ya da kusanlar etrafa virüs saçarlar. İshal yapabilen virüsler bağırsağa ulaştıklarında hemen bağırsak hücrelerini istila ederler. Ele geçirdikleri bağırsak hücrelerinin, normalde sıvıları bağırsak içerisinden kana taşımaları gerekirken, tam tersine sıvıyı bağırsak içerisine geri pompalamalarına yol açarlar. Vücut, sıvılar bağırsak içerisine yönlendirilince su kaybetmeye başlar. Çok sulu, bazen su gibi dışkılamayla ishal başlar ve günlerce sürer.</span></p>

    <p class="duz1" xml:lang="tr"><span class="duz">Bebek ve çocuklarda en önemli ishal sebebi rotavirüslerdir.</span></p>

    <p class="duz-ilk-paragraf" xml:lang="tr"><span class="bold-italik">Rotavirüs ishali</span></p>

    <p class="duz1" xml:lang="tr"><span class="duz">Tüm dünyada ishal, çocuklardaki en önemli ölüm sebeplerinden biridir. Kusma ve ishalle birlikte gelen dehidratasyon son derece tehlikeli olabilir. Tüm dünyada en önemli ishal sebebi ise rotavirüstür.</span></p>

    <p class="duz1" xml:lang="tr"><span class="duz">Rotavirüs, elektron mikroskopta yuvarlak tekerlek gibi gözlendiğinden rota = tekerlek ismini almıştır.</span></p>

    <p class="duz1" xml:lang="tr"><span class="duz">Bu virüs tüm memelilerde ve kuşlarda hastalık sebebidir. İnsanda tüm yıl boyunca, özellikle de kışın ve ilkbahar döneminde salgınlar yapar. Zengin-fakir ayırmadan herkese kolayca bulaşan bu virüsle hiç karşılaşmamış çocuk hemen hemen hiç yoktur. Tüm çocuklar 5 yaşına geldiklerinde en az bir kez rotavirüs nedeniyle ishal yaşamış olurlar. Virüsün kişiden kişiye bulaşması çok kolaydır, yuva ve okullarda bulaşma daha da kolaylaşır.</span></p>

    <p class="duz1" xml:lang="tr"><span class="duz">1-2 günlük kuluçka döneminden sonra virüsü kapan çocukta ateş ve kusma başlar. Rotavirüs ishalinde başlangıçtaki kusma çok belirgindir ve bu da hastalığın en can sıkıcı kısmını oluşturur. Aşırı kusma ve ateş, çocuğun sıvı kaybetmesine yol açtığı gibi beslenmesini de çok zorlaştırır. Kusmanın ardından ishal belirir. Çok sulu, açık renkte, balgam ve pis koku içermeyen bir dışkılama başlar. Dışkı çoğu zaman tipik, süt benzeri bir kokuya sahiptir.</span></p>

    <p class="duz1" xml:lang="tr"><span class="duz">Hasta çocuğun kimi zaman hastanede serum takılarak izlenmesi gündeme gelebilir. Rotavirüs tüm dünyada, ishal nedeniyle hastaneye yatırılan çocuklardaki bir numaralı ishal sebebidir. Rotavirüs nedeniyle her yıl tüm dünyada milyonlarca çocuk ishal olmakta, yüz binlercesi hastaneye yatmakta ve binlercesi rotavirüs ishali nedeniyle ölebilmektedirler. Amerika’da</span> <span class="italik1">Centers for Disease Control and Prevention</span> <span class="duz">kurumunda görevli araştırmacı Umesh D. Parashar, 1986-1999 yılları arasında tüm dünya hekimlerinin bildirdiği hastanede yatan ishal vakaları sayısından yola çıkarak, bir yılda beş yaşından küçük çocuklar arasında rotavirüse bağlı olarak ölen çocuk sayısını yaklaşık 440 000 olarak hesaplamıştır.</span></p>

    <p class="duz1" xml:lang="tr"><span class="duz">İshal dışkısı laboratuvara ilk bir saat içerisinde götürüldüğünde yapılacak testlerle rotavirüs saptanır. Hasta çocuğa bol sıvı ve probiyotik içeren ilaçlar verilmesi, ateşin düşürülmesi gerekir. Ağır vakalar hastane ortamında serum takılarak izlenmelidir. Bebeklere uygulanmakta olan rotavirüs aşılarıyla rotavirüse bağlı ishaller zamanla sorun olmaktan çıkacaktır.</span></p>

    <p class="duz1" xml:lang="tr"><span class="duz">Aşının özellikleri ile aşıyı geliştiren Prof. Dr. Timo Vasikari’nin Türk anne ve babalarına yazdığı mektubu okumak için AŞILAR bölümüne bakınız.</span></p>

    <p class="foto-ustten-bosluklu" xml:lang="tr"><span><img alt="21.jpg" class="generated-style1" src="../Images/21_fmt.jpeg"/></span></p>

    <p class="italik-ortali-foto-alti" xml:lang="tr"><span class="dar-paragraf-italik">Rotavirüs.</span></p>

    <p class="baslik" xml:lang="tr"><span class="bold">İshale yol açan bakteriler</span></p>

    <p class="duz1" xml:lang="tr"><span class="duz">Bakteriler virüslerin aksine mikroskop altında görülebilir, alınan kültürlerde üretilebilir ve eğer gerekirse uygun antibiyotiklerle tedavi edilebilir. Birçok bakteri ishale yol açabilir, bu durumda oluşabilecek hastalıklar arasında tifo, basilli dizanteri (shigella) ve kolera dikkat çeker.</span></p>

    <p class="duz-ilk-paragraf" xml:lang="tr"><span class="bold-italik">Tifo</span></p>

    <p class="duz1" xml:lang="tr"><span class="duz">Sokakta satılan kirli gıdalar, kanalizasyon sularının karıştığı sahillerden alınmış deniz ürünleri, kirli sularla yıkanmış meyve ve sebzelerle salmonella ismi verilen tifo bakterisi, dikkatsiz gıda tüketen kişilere kolayca bulaşır. Bakteriyi kapan çocukta aşırı iştahsızlık, kusma, ishal, ateş, karaciğer ve dalakta büyüme şikâyetleri gözlenir. Yapılacak dışkı kültürü ve kan testleriyle teşhis konur. Hastanın durumuna göre eğer gerekli ise uygun antibiyotik tedavisiyle salmonella bakterisinin yol açtığı bu bağırsak enfeksiyonu tedavi edilir. Çocukların sokakta satılan veya güvenilir olmayan tüm gıdalardan uzak tutulması, tifo hastalığının önünün alınması açısından en önemli tedbir olacaktır.</span></p>

    <p class="duz-ilk-paragraf" xml:lang="tr"><span class="bold-italik">Basilli dizanteri</span></p>

    <p class="duz1" xml:lang="tr"><span class="duz">Shigella adı verilen bir bakteri, bu bakteriyi taşıyan kişinin kirli ellerle yemek hazırlaması durumunda ishale neden olur. Tifo her yaşta gözlenebilmekteyken basilli dizanteri vakalarının çoğu 5 yaşın altındaki çocuklardır. 2-3 yaş aralığında en yüksek sıklıkta gözlenir. Ev ve kreş ortamında kolayca yayılır. Bakteriyi kapan çocukta şiddetli karın ağrısı, yüksek ateş, kusma, ishal ve dışkı yaparken sancı gözlenir. Dışkı sulu ve yumuşaktır, sıklıkla kan ve balgam (müküs) gözlenir.</span></p>

    <p class="duz1" xml:lang="tr"><span class="duz">Yüksek ateş, şiddetli karın ağrısı, dışkı yaparken sancılanma, dışkıda kan ve balgam olması şeklindeki şikâyetlerin bir arada olması DİZANTERİ olarak adlandırılır. Dizanterinin sebebi shigella basili olduğunda bu dizanteri, basilli dizanteri adını alır. Dizanteriye yol açan ikinci etken amiptir (aşağıya bakınız). Tüm bu şikâyetlerin sebebi, dizanteriye yol açan etkenlerin incebağırsaktan ziyade kalınbarsağı daha çok hastalandırmasıdır.</span></p>

    <p class="duz1" xml:lang="tr"><span class="duz">Alınan dışkı kültürlerinde shigella bakterilerinin üremesi, teşhisin konmasını sağlar. Teşhis konduğunda basilli dizanteri uygun antibiyotiklerle tedavi edilir. Çocukların sokakta satılan kirli gıdalardan uzak tutulmasıyla, çocuklara yemek hazırlayan kişilerin ellerini sık sık yıkamalarıyla hijyene verilecek önem, basilli dizanteri vakalarının önünün alınmasını sağlayacaktır.</span></p>

    <p class="duz-ilk-paragraf" xml:lang="tr"><span class="bold-italik">Kolera</span></p>

    <p class="duz1" xml:lang="tr"><span class="duz">Kolera hastalığına yol açan vibrio kolera bakterisi yüzlerce yıldır Hindistan’da salgınlara yol açmaktadır. 19. yüzyılın başından itibaren de dönem dönem değişik kıtalara ve ülkelere yayılan kıtalar arası salgınlara yol açmıştır. Kolera bakterisinin özellikleri onu, bakterilerin insan sağlığını tehdit etmek konusunda ne kadar donanımlı olabildiklerini çok güzel yansıtır.</span></p>

    <p class="alinti-ilk-paragraf" xml:lang="tr"><span class="dar-paragraf-italik">• Sürekli bulunduğu bir ortama sahiptir: Hindistan’da Brahmaputra ve Ganj nehirlerinin deltalarındaki sularda her zaman mevcuttur. Fırsat bulduğunda dünyanın mümkün olan en uzak köşelerine kadar yayılabilir, kolera 20. yüzyılda Latin Amerika’ya kadar ulaşabilmiştir. Bir mikrop sadece sınırlı bir bölgede bazı insanları hastalandırırsa sporadik, sınırlı bir bölgede insanların büyük bir kısmını hastalandırırsa endemik, değişik ülkeleri kapsayan büyük bir bölgede insanları hastalandırırsa epidemik, kıtalar arası yayılırsa pandemik enfeksiyonlara yol açar. Kolera tüm bunları yapabilecek güce sahiptir.</span></p>

    <p class="alinti-ilk-paragraf" xml:lang="tr"><span class="dar-paragraf-italik">• Kolera bakterisi, insanların cahilliğinden ya da dikkatsizliğinden yararlanır; hijyen kurallarına uyulmadığında kirli su ve gıdalarla bulaşır.</span></p>

    <p class="alinti-ilk-paragraf" xml:lang="tr"><span class="dar-paragraf-italik">• Yüz milyonlarca kolera bakterisi kirli su ve gıdalarla yutulduğunda bunların büyük bir kısmı asit mide sıvısında ölür, ama bir kısmı incebağırsağa geçmeyi başarır.</span></p>

    <p class="alinti-ilk-paragraf" xml:lang="tr"><span class="dar-paragraf-italik">Burada bağırsak hücrelerine yerleşir ve bir toksin salgılayarak bağırsak hücresinin çarklarını tersine çevirir. Bu toksinin etkisi altına giren zavallı bağırsak hücresi, normalde bağırsak içerisindeki sıvıları alıp kana aktarması gerekirken artık tam tersini yapıp vücudun sıvı ve minerallerini bağırsak içerisine boşaltmaya başlar. İncebağırsaklar o kadar fazla miktarda suyu vücuttan çekip bağırsak içerisine boşaltırlar ki, kalınbağırsak tüm bu sıvıları vücuda geri kazanmaya yetişemez ve şiddetli bir ishal başlar. Bakteri artık kaleyi içeriden ele geçirmiş, ölüme kadar gidebilecek bir süreci başlatmıştır.</span></p>

    <p class="alinti-ilk-paragraf" xml:lang="tr"><span class="dar-paragraf-italik">• Hastada aniden, ateş ve karın ağrısı olmaksızın şiddetli bir kusma ve ishal başlar. Hasta çocuk önce aşırı huzursuzdur ve sürekli susar, kaybettiği sıvı hemen yerine konamazsa halsizleşir, kan basıncı düşer ve şoka girebilir. Şiddetli ve çok hızlı bir dehidratasyon durumu yaşanır. Sıvı kaybı o kadar hızlı olabilir ki, hasta çocuk saatler içerisinde şok, kan şekeri düşüklüğü, koma ve havale bulguları gelişerek ölebilir. Bu durumun mümkün olması, kolera isminin insanlarda paniğe yol açacak kadar korku yaratmasına neden olur.</span></p>

    <p class="alinti-ilk-paragraf" xml:lang="tr"><span class="dar-paragraf-italik">• Eğer hijyen kurallarına uyulursa ve önerildiğinde aşı olunursa (kolera için sadece endemik olduğu bölgeler için önerilen ağızdan uygulanan bir aşı mevcuttur) kolera bakterisinden kurtulmak mümkündür.</span></p>

    <p class="baslik" xml:lang="tr"><span class="bold">İshale yol açan bağırsak parazitleri</span></p>

    <p class="duz1" xml:lang="tr"><span class="duz">Zavallı bağırsaklarımızı, canlılar âleminin mikroskobik üyelerinin neredeyse tümü zaman zaman ziyaret eder. Gelen geçen hanı gibi, inanılmaz. Normalde asit salgılaması nedeniyle hiçbir canlı için uygun ortam sağlamayan midemize bile yerleşip enfeksiyon yapan bakteriler vardır: bu bakterilere</span> <span class="italik1">Helicobacter pylori</span> <span class="duz">ismi verilir.</span></p>

    <p class="duz1" xml:lang="tr"><span class="duz">Bölüm sonunda bu bakterinin özelliklerini ve mide ülserinin sebebi oluşunu göreceğiz.</span></p>

    <p class="duz1" xml:lang="tr"><span class="duz">Kalınbağırsaklara gelirsek, kalınbağırsağımız, vücudumuzun tümünde yer alan hücre sayısından daha fazla sayıda bakteriye ev sahipliği yapar. Bu bakteriler bize yararlı bakterilerdir. Bize yararlı bu bakteriler, bağırsak enfeksiyonuna ve böylece ishale yol açabilecek zararlı bakterilerin bağırsak içerisinde çoğalmasını engeller. Probiyotikler bize yararlı bu bakterilerin çoğalmasını sağlar. Anne sütü, yoğurt gibi probiyotikler, iyi bakterilerin çoğalması, kötü olanların ise bağırsaklara yerleşememesi için önemlidir.</span></p>

    <p class="duz1" xml:lang="tr"><span class="duz">Pek çok virüs ise bağırsak sistemimizi zaman zaman hasta etme şansını bulursa bu fırsatı kaçırmaz. Çeşitli parazitler de gelip bağırsaklarımıza yerleşip ekmek elden su gölden yaşamaya heveslidir. Bu parazitler tek hücreli amipler ve giardia ile kılkurdu ve bağırsak solucanlarıdır.</span></p>

    <p class="duz1" xml:lang="tr"><span class="duz">Bağırsak enfeksiyonu/ishale yol açan önemli parazitlere şimdi bir göz atalım:</span></p>

    <p class="duz-ilk-paragraf" xml:lang="tr"><span class="bold-italik">Amipli dizanteri</span></p>

    <p class="duz1" xml:lang="tr"><span class="duz">Amip, tekhücreli parazitlerin en önemlisidir. Tek bir hücreden oluşur ve insan bağırsağına yerleşip bir parazit olarak yaşar. Tüm dünyada yüz milyonlarca insan bağırsağında amip parazitini barındırır, özellikle tropikal bölgelerde bağırsağında amip parazitini taşıyan insan sayısı çoktur. Bağırsağında amip parazitini taşıyan pek çok erişkin hiçbir şikâyet göstermez. Direnci düşük erişkinlerde amip, bağırsak enfeksiyonu ve ishale yol açabilir, çok nadir durumlarda ise karaciğerde amip kisti oluşabilir, amipler akciğer ve beyin dokusuna bile ulaşabilirler.</span></p>

    <p class="duz1" xml:lang="tr"><span class="duz">Asıl dramatik olan, amip parazitini bebek ve çocukların kapmasıdır. Bu durumda çok belirgin şikâyetler ortaya çıkar. Bağırsağına amip paraziti yerleşen erişkinlerin pek çoğunda pek bir şikâyet olmayabilirken, bebek ve çocuklarda amip paraziti her zaman şikâyete yol açar. Bu nedenle bebek ve çocukların hijyenine aşırı dikkat etmek gerekir.</span></p>

    <p class="duz1" xml:lang="tr"><span class="duz">Amipler, paraziti taşıyan kişinin dışkısında kist şeklinde bulunurlar ve çevreye dışkı yoluyla yayılırlar. Kistler dış ortama çok dayanıklıdırlar, suların klorlanması ya da soğuk ortam kistleri öldürmez. Sudaki amip kisti su 55°C ya da üzerinde ısılara ulaştığında ölür. Bu nedenle bebek ve çocukların içme ve banyo sularının temiz olması ya da kaynatılması çok önemlidir. Amip kistiyle kirlenmiş su veya gıda bebeğe verildiğinde ya da amip kisti taşıyıp da ellerini iyi yıkamayan kişiler bebeği ellediğinde kistler bebeğe geçer ve incebağırsaklara ulaşır. Bağırsak içerisinde açılan her bir kistten 8 adet olgun amip paraziti çıkar. Amipli dizanteri, yani amiplerin yol açtığı bağırsak enfeksiyonu başlamış olur. Hastalanan bebek ya da çocukta muhakkak karın ağrısı, yüksek ateş ve huzursuzluk olur. İştahsızlık, kusma ve ishal başlar. Kaka yapmak sancılıdır. Dışkı suludur ve balgamlıdır, içinde pembe taze kan gözlenebilir. Amipli dizanteride kusma, rotavirüs ishalinde olduğu kadar ön planda değildir. İshal, karın ağrısı, yüksek ateş ve huzursuzluk ön plandadır.</span></p>

    <p class="duz1" xml:lang="tr"><span class="duz">Yüksek ateş, belirgin karın ağrısı, kaka yaparken sancılanma, dışkıda kan ve balgam olması dizanteri olarak adlandırılır. Tüm bu bulgulara shigella bakterisi yol açtığında hastalığın ismi basilli dizanteridir (yukarıya bakınız). Amipler de shigella bakterisi gibi incebağırsaktan ziyade kalınbağırsağı daha fazla hastalandırdıklarından dizanteri şikâyetleri oluşur.</span></p>

    <p class="duz1" xml:lang="tr"><span class="duz">Bebeğin dışkısının, dışkılamanın üzerinden bir saat geçmeksizin laboratuvara yetiştirilerek test edilmesi gerekir. Alınan dışkı örneğine mikroskop altında bakıldığında amip kistlerini hekim çıplak gözle görebilecektir.Teşhis konar konmaz tedaviye başlanmalıdır. Hekim amipli dizanteri teşhisi koyduğunda en az 10 gün süreyle tedavi önerilir. 10. günün sonunda tekrar dışkı testleri yapılarak amiplerin dışkıda artık görülmediklerinden emin olunmalıdır. Amipli dizanteri bebek ve çocuklarda ağır seyreder ve amip parazitinin karaciğerde kist oluşturması gibi zararlarının çocuklarda görülme ihtimali daha yüksektir. Bu nedenle amip parazitine bağlı ishali olan çocukların çok iyi takip edilmeleri şarttır.</span></p>

    <p class="foto-ustten-bosluklu" xml:lang="tr"><span><img alt="336.jpg" class="generated-style1" src="../Images/336_fmt.jpeg"/></span></p>

    <p class="italik-ortali-foto-alti" xml:lang="tr"><span class="dar-paragraf-italik">Amip parazitinin mikroskop altındaki görünümü.</span></p>

    <p class="duz-ilk-paragraf" xml:lang="tr"><span class="bold-italik">Giardia</span></p>

    <p class="duz1" xml:lang="tr"><span class="duz">Giardia doğada sık bulunan, kirli sularda yaşayan, saçakları olan tekhücreli bir parazittir. Giardia parazitinin kistleri soğuk suda bile haftalarca ya da aylarca canlı kalabilir. Bu kistler çoğu zaman suların klorlanmasına da direnç gösterir. Şebeke sularında, dere ve ırmaklarda mevcut olabilir. Kirli su yutulduğunda bu kistler bağırsağa ulaşır. Giardia parazitini bağırsağında taşıyan pek çok kişi hiçbir şikâyete sahip olmayabilir ve bu nedenle kirli ellerle de kişiden kişiye kolaylıkla bulaşabilir. Özellikle yuva ve okullarda kolay bulaşır. Bağırsağa ulaşan kistler olgunlaşarak tekhücreli giardia parazitine dönüşürler.</span></p>

    <p class="duz1" xml:lang="tr"><span class="duz">Giardia hücresinin bir ucunda bağırsağa tutunmasını sağlayan bir disk mevcuttur. Bu diskle incebağırsak duvarına tutunur, duvara vantuzla tutturulan objeler gibi. Bu sayede bağırsak hareketleriyle sürüklenmekten kurtulur. Bağırsak hücrelerinde belirgin tahribat yapar. Giardia paraziti belirti verdiğinde ishal, karın ağrısı, aşırı bağırsak gazı, halsizlik ve iştahsızlık görülür. Direnci düşük kişilerde kronik ishal gelişebilir.</span></p>

    <p class="duz1" xml:lang="tr"><span class="duz">İshali olan kişilerin dışkısına mikroskopla bakıldığında giardia hücresi bir palyaçonun yüzü gibi görünür, hücrenin çift çekirdeği ile vantuz yapan disk, iki gözü ve ağzı olan bir yüz görünümü oluşturur.</span></p>

    <p class="duz1" xml:lang="tr"><span class="duz">Mikroskoptaki bu görüntüyü ilk kez 1681 yılında muhtemelen Antonie van Leeuwenhoek görmüştür. 1915 yılında ise Fransız bilim adamı A. Giard’ın anısına hastalığı yapan parazite giardia ismi verilmiştir.</span></p>

    <p class="duz-son-paragraf" xml:lang="tr"><span class="duz">Giardia teşhis edilen ishalli çocukların tedavi edilmesi gerekir. Erişkinler ise tedavi olmaksızın bu hastalık durumunu atlatabilirler.</span></p>

    <p class="foto-ustten-bosluklu" xml:lang="tr"><span><img alt="8698.jpg" class="generated-style1" src="../Images/8698_fmt.jpeg"/></span></p>

    <p class="italik-ortali-foto-alti" xml:lang="tr"><span class="dar-paragraf-italik">Giardia paraziti.</span></p>

    <p class="duz-ilk-paragraf" xml:lang="tr"><span class="bold-italik">Kılkurdu</span></p>

    <p class="duz1" xml:lang="tr"><span class="duz">Kılkurdu, 1 cm uzunluğunda ve beyaz renkte iplik gibi görünen bir bağırsak parazitidir. Tüm dünyada özellikle çocuklar arasında çok yaygındır. 5-15 yaş aralığında sık görülür, ev ve okul ortamında kolayca yayılır. Özellikle kirli ellerin değdiği eşyaların ellenip parmakların ağza götürülmesi, en önemli bulaşma şeklidir. Etrafa saçılmış kılkurdu yumurtaları hemen embriyo aşamasına ulaşır ve tırnak diplerine, kıyafetlere, yatak takımlarına ve ev tozunun içine yerleşir. Buralarda 2-3 hafta süreyle canlı kalır. Temas edip de ellerini yıkamadan ağzına götüren çocuklar kılkurdunu almış olurlar. Kılkurdu incebağırsağın son kısımları ile kalınbağırsağa yerleşir. Dişileri geceleri göç ederek anüs çevresine binlerce yumurta bırakır.</span></p>

    <p class="duz1" xml:lang="tr"><span class="duz">Bu durum çocukta huzursuzluk ve popoda kaşıntıya yol açar. Geceleri huzursuz yatan ve de popoda kaşıntısı olan çocuklarda kılkurdu parazitinden şüphe edilmelidir.</span></p>

    <p class="duz1" xml:lang="tr"><span class="duz">Erişkin kılkurdunun ömrü uzun değildir, ortalama 1-2 aydır. Paraziti taşıyan çocuklar popolarını kaşımazlarsa, ellerini sık sık yıkarlarsa ve parmaklarını ağza sokmazlarsa parazitin yumurtaları yeniden bağırsaklara ulaşamaz.</span></p>

    <p class="duz1" xml:lang="tr"><span class="duz">Oysa ki gerçek bunun tersidir genelde. Bağırsakta erişkin kılkurdu, popoda yumurtası ve popodaki bu yumurtaları sürekli kirli parmaklarıyla kendi ağzına taşıyan çocuk. Bu kısırdöngü sürer gider. Ta ki bu durum teşhis edilip tedavi edilene dek.</span></p>

    <p class="duz1" xml:lang="tr"><span class="duz">Şüpheli durumlarda taze dışkıda tahlil yapılarak mikroskop altında parazitin yumurtası aranmalıdır. Daha başarılı olabilecek bir yöntem, sabah erken saatlerde çocuğun anüs çevresine selobant yapıştırıp bu bantlarda mikroskop altında yumurtaların aranmasıdır. İlk denemede yumurtalar görülemezse, 5 kereye kadar işlem tekrarlanmalıdır. Anüs bölgesinde canlı kılkurdunun görülmesi de teşhis koydurur.</span></p>

    <p class="duz-son-paragraf1" xml:lang="tr"><span class="duz">Kılkurdu saptandığında hastayla birlikte, temasta olduğu tüm yakınları da tedavi edilmelidir. Ellerin sık sık yıkanması, TEMİZ ELLER ve parmakların asla ağza sokulmaması, kılkurduna karşı alınacak en önemli tedbirlerdir.</span></p>

    <p class="bold-ortali1" xml:lang="tr"><span class="bold-italik">Kılkurdu parazitinin bilimsel ismi</span> <span class="bold">Enterobius vermicularis</span><span class="bold-italik">’tir.</span></p>

    <p class="bold-ortali-2-en-son" xml:lang="tr"><span class="bold-italik">Yaşam döngüsü, paraziti taşıyan kişide süreklilik arz eder:</span></p>

    <p class="foto-ustten-bosluklu" xml:lang="tr"><span><img alt="535Enterobiusvermicularis.jpg" class="generated-style1" src="../Images/535Enterobiusvermicula_fmt.jpeg"/></span></p>

    <p class="italik-ortali-foto-alti1" xml:lang="tr"><span class="dar-paragraf-italik">Hamile erişkin parazit, makat kıvrımlarına yumurtalarını bırakır (1).</span></p>

    <p class="italik-ortali-foto-alti1" xml:lang="tr"><span class="dar-paragraf-italik">Makatını kaşıyan kişi, kirli elleriyle yumurtaları yutar (2).</span></p>

    <p class="italik-ortali-foto-alti1" xml:lang="tr"><span class="dar-paragraf-italik">İncebağırsakta yumurtalar açılır (3).</span></p>

    <p class="italik-ortali-foto-alti1" xml:lang="tr"><span class="dar-paragraf-italik">Erişkin parazitin dişisi ve de erkeği kalınbağırsağa yerleşir (4).</span></p>

    <p class="italik-ortali-foto-alti1" xml:lang="tr"><span class="dar-paragraf-italik">Amaçları yumurta oluşturup yumurtaları makat kıvrımlarına yerleştirmek ve</span></p>

    <p class="italik-ortali-foto-alti1" xml:lang="tr"><span class="dar-paragraf-italik">paraziti taşıyan kişi için tam bir kısırdöngü olan bu yaşam döngüsünü tekrar başlatmaktır.</span></p>

    <p class="duz-ilk-paragraf" xml:lang="tr"><span class="bold-italik">Bağırsak solucanı</span></p>

    <p class="duz1" xml:lang="tr"><span class="duz">Bağırsak solucanı görünüş olarak toprak solucanına benzer. İnsan vücudunda incebağırsağa yerleşir ve 15 ila 35 cm uzunluğa ulaşır. Burada 1 ila 2 yıl arasında değişen bir yaşam ömrü mevcuttur. İnanılmaz sayıda yumurta oluşturur, erişkin bir dişi bağırsak solucanı her gün yüz binlerce yumurta yumurtlar. Bu yumurtalar dışkıyla etrafa bulaşır ve uygun ortamlarda 2 yıla kadar sürebilen bir süre boyunca canlı kalabilirler. Bu nedenle bağırsak solucanı, başta tropikal bölgeler olmak üzere tüm dünyada son derece yaygın bir dağılım gösterir. Tüm dünyada yüz milyonlarca insanda mevcuttur.</span></p>

    <p class="duz1" xml:lang="tr"><span class="duz">Özellikle kirli toprakla ya da iyi yıkanmamış gıdalarla parazitin yumurtaları alındığında bağırsak içerisinde larvalar oluşur ve bu larvalar ilginç bir şekilde akciğere göç eder. Burada bronşları ziyaret eder, yutulan tükürük ve balgamlarla tekrar bağırsaklara ulaşıp erişkin solucan şekline ulaşır. 3 ay içerisinde yumurtadan, yumurta üreten erişkin haline geçmiş olur.</span></p>

    <p class="duz1" xml:lang="tr"><span class="duz">Bağırsak solucanı çoğu zaman bir belirtiye yol açmayabilir. Larvaların akciğer dokusuna göç etmesi, çocuklarda alerjik reaksiyonları tetikleyebilir. Burnu kaşınan, geceleri ağzından su gelen çocuklarda bağırsak parazitinden şüphe edilmesinin sebebi budur. Ciltte döküntüler ve kurdeşen de gözlenebilir. Çocuklarda kusma, karın ağrısı ve ishal ya da kabızlık gibi bağırsak düzensizliğine yol açabilir.</span></p>

    <p class="duz1" xml:lang="tr"><span class="duz">Bağırsak solucanı dışkı tahlilinde solucan yumurtalarının görülmesiyle teşhis edilir. Paraziti öldürmeye yönelik ilaçlar paraziti taşıyan kişilerle birlikte çevresindeki tüm kişilere de önerilebilir.</span></p>

    <p class="foto-ustten-bosluklu" xml:lang="tr"><span><img alt="Fertilized_410_lores.jpg" class="generated-style1" src="../Images/Fertilized_410_lores_fmt.jpeg"/></span></p>

    <p class="italik-ortali-foto-alti" xml:lang="tr"><span class="dar-paragraf-italik">Parazitin yumurtası.</span></p>

    <p class="foto-ustten-bosluklu" xml:lang="tr"><span><img alt="Helicobacter.jpg" class="generated-style1" src="../Images/Helicobacter_fmt.jpeg"/></span></p>

    <p class="italik-ortali-foto-alti" xml:lang="tr"><span class="dar-paragraf-italik">Helicobacter pylori bakterisi.</span></p>

    <p class="baslik1" xml:lang="tr"><span class="bold-italik">Mideye yerleşen bakteri:</span> <span class="bold">Helicobacter pylori</span></p>

    <p class="duz1" xml:lang="tr"><span class="duz">İnsan mide dokusuna yerleşebilen, gram boyası almayıp gram negatif özellik gösteren bakterilere</span> <span class="italik1">Helicobacter pylori</span> <span class="duz">ismi verilmiştir.</span></p>

    <p class="duz1" xml:lang="tr"><span class="duz">Bu bakterilere hayret etmemek mümkün değildir, çünkü mide dokusu bir bakterinin en zor yerleşebileceği dokudur. Üstelik</span> <span class="italik1">H. Pylori</span> <span class="duz">tüm dünyada en sık rastlanan bakteriyel enfeksiyondur, dünya nüfusunun neredeyse yarısı bu bakterinin etkisi altındadır. Tropikal ve Türkiye gibi yarı tropikal ülkelerde çoğu çocuk 10 yaşına kadar bakteriyi kapmış olur, bazı ülkelerde toplumun yüzde yüzü bakterinin etkisi altında kalır. Türkiye şartlarında neredeyse hepimiz hayatımızın herhangi bir döneminde, yanak yanağa öpüşmeye de bayıldığımızdan, bakteriyi taşıyan kişilerden bu bakteriyi alırız.</span> <span class="italik1">Helicobacter pylori</span> <span class="duz">bakterisi tükürük yoluyla kolayca bulaşır. Bu bakteri sadece mide yüzeyinde ve alkali ortamda yaşar, ortamın alkali olabilmesi için sürekli amonyak üreten enzimlere sahiptir.</span></p>

    <p class="duz1" xml:lang="tr"><span class="duz">Çocuklar bu bakteriyi kaptıklarında çoğu zaman belirti vermezler, çoğu kişi de bu bakteriyi vücudunda ömür boyu taşır. Bakteriyi taşıyan kişilerin % 10 ila 20’sinde ise mide ülseri, nadiren de mide kanseri gelişir. Belirtilerin oluştuğu, hastalığın ağır seyrettiği çocuklarda yemek yemeyi takip eden aralıklı şiddetli ağrılar, kusma, iştahsızlık ve kilo kaybı gözlenir.</span></p>

    <p class="duz1" xml:lang="tr"><span class="italik1">H. pylori</span> <span class="duz">bakterisinin belirgin hastalık yaptığından şüphe edilen durumlarda bakterinin antijeni hastanın dışkısında bakılmalıdır, bu, teşhis koymakta oldukça güvenilir bir yöntemdir. 10 yaşından büyüklerde alınan kan örneğinde bakteriye karşı antikor oluşumu düzeyi de bakılabilir, ayrıca hastaların nefesinde üre miktarı ölçülmesi, amonyak üreten bakterinin varlığını gösterir.</span></p>

    <p class="duz1" xml:lang="tr"><span class="duz">Belirgin şikâyeti olan ve</span> <span class="italik1">H. pylori</span> <span class="duz">bakterisinin ülsere yol açtığı düşünülen çocuklarda hekiminiz teşhisin doğrulanması ve tedavinin uygulanması için bir çocuk mide-bağırsak hastalıkları uzmanının görüşünü muhakkak alacaktır. Endoskopi yöntemiyle mide ve bağırsakta oluşan hasarın direkt gözlenmesi ve bu dokulardan biyopsi alınması gerekebilir.</span></p>

    <p class="duz1" xml:lang="tr"><span class="italik1">H. pylori</span> <span class="duz">bakterisi çocuklara erişkinlerden geçtiğinden, ülser şikâyeti olan her bir erişkin, aileye bir bebek katıldığında</span> <span class="italik1">H. pylori</span> <span class="duz">bakterisi taşıyıp taşımadığını bir hekime başvurarak takip ettirtmelidir. Teşhis doğrulandığında muhakkak tedavi olarak ufak çocuklara bakteriyi bulaştırma riskini ortadan kaldırmalıdır.</span></p>

    <p class="duz1" xml:lang="tr"><span class="duyuru-baslik">Kabızlık</span></p>

    <p class="duz1" xml:lang="tr"><span class="duz">Bebek ve çocukların dışkıları normalde önce hardal kıvamında, ek gıdalara başlandıktan sonra ise macun kıvamında olur. Dışkının sert olması kabızlık olarak adlandırılır. Kabızlık ancak dışkı sertse düşünülür, normalden daha seyrek kaka yapmak kabızlık anlamı taşımaz. Bağırsak tembelliği olan bebek ve çocuklar normal kıvamda dışkıyı 2-3 günde bir gibi seyrek düzende yapabilirler. Bağırsak düzeni çocuklarda oldukça değişkendir zaten. Bazı çocuklar günde 3-4 kez kaka yaparken, bazı çocuklar 3-4 günde bir normal kıvamda kaka yapabilirler. Ancak sert ve zorlanarak kaka yapan bebekler kabız olarak tanımlanırlar. Bazı kabız bebeklerde dışkı keçi pisliğini andıracak şekilde küçük bilyeler şeklinde de olabilir. Kabızlık şüphesi daha çok dışkının kıvamıyla ortaya çıkar, sıklık daha az önemlidir. Bazı kabız çocuklar her gün sert kaka yaparken bazı çocuklar 3-4 günde bir sert kaka yaparlar.</span></p>

    <p class="duz1" xml:lang="tr"><span class="duz">Sadece anne sütüyle beslenen bebeklerde kabızlık çok seyrek gözlenir. Hazır mamayla beslenen bebeklerde ise kabızlık seyrek değildir. Bunun da sebebi hazır mamaların sabunlaşma denen bir reaksiyona yol açabilmeleridir. Hazır mamanın temelini süttozu oluşturur ve bu süttozundan kaynaklanan kalsiyum, anne sütüne benzesin diye hazır mamalara katılan pantoteik asit isimli bir yağla reaksiyona girer ve bağırsak içerisinde sabunlaşma denen bir durum oluşur. Ortaya kalsiyum ağırlıklı hazmedilmemiş besin öğeleri çıkar ve kabızlık gözlenir. Ayrıca az beslenen ve yeterli kalori alamayan, kilosu artmayan bebeklerde ve yeterli sıvı alamayan bebeklerde de kabızlık daha kolay gelişir. Bazen kabızlığın nedeni anatomik sorunlar ya da bazı bağırsak hastalıkları olabilir. Özellikle kalınbağırsağın son kısmı dar olan ya da kalınbağırsağın hareketliliğini sağlayan sinir sisteminin gelişmediği bebekler kolaylıkla kabız olurlar. Tiroit bezinin az çalıştığı, kanda tiroit hormonlarının az olduğu, metabolizma hızı düşmüş bebeklerde de çoğu zaman kabızlık gözlenir.</span></p>

    <p class="duz1" xml:lang="tr"><span class="duz">Kakasını ancak sert ve zorlukla yapan bebeğin ya da çocuğun mutsuz olması doğaldır. Kabızlık her zaman bir kısırdöngüye yol açar. Sert kaka yaptığı için canı yanan bebek kakasını tutmaya ve sık kaka yapmamaya çalışır, yaşı ne kadar küçük olursa olsun gözlenir bu duygu hali. Daha seyrek kaka yapmaya gayret eden bebekte kabızlık daha da şiddetlenir. Tam bir kısırdöngüdür bu. Sert kaka-seyrek kaka yapma isteği-daha sert kaka-daha da seyrek kaka yapma isteği devam eder gider.</span></p>

    <p class="duz1" xml:lang="tr"><span class="duz">Kabız olan bebeklerde hekim görüşü şarttır. Öncelikle kabızlığın sebebi bulunmalıdır. Az ya da hatalı beslenen bebeklerde bu durum düzeltilmelidir. Daha çok beslenip daha fazla kalori alan ya da daha fazla sıvı tüketmeye başlayan bebeklerde kabızlığın kendiliğinden geçtiği çok kez gözlenmiştir.</span></p>

    <p class="duz1" xml:lang="tr"><span class="duz">Kabız olan bebeklere sabunlaşma reaksiyonuna yol açan hazır mamalar, elma, havuç, muz, patates ve pirinç asla verilmemelidir.</span></p>

    <p class="duz1" xml:lang="tr"><span class="duz">Bebekte doğuştan gelen yapısal bir bozukluk ya da bir bağırsak hastalığı düşünülürse muhakkak bir çocuk cerrahının görüşü alınmalıdır. Tiroit hormonlarının kabız bebeklerde daha az olması mümkündür ve bu da gözden kaçmamalıdır. Özellikle gelişimi yavaş, dili büyük, göbek fıtığı da olan bebeklerde kanda tiroit hormonlarına bakılmalıdır.</span></p>

    <p class="duz-son-paragraf1" xml:lang="tr"><span class="duz">Kabız bebeklere posa etkisi yapan ve kabızlığı çözebilen şuruplar, armut ve kayısı, daha fazla sıvı tüketimi önerilir. Kabızlığın yol açtığı kısırdöngü de aşılmalıdır. Bu nedenle kabız bebeklere oturma banyoları iyi gelir. Günde 2-3 kez kabız bebek bir leğende sıcak banyo suyunda oturtulmalı, daha sonra makata ağrı giderici kremler sürülmelidir. Yine kabız bebekler günde 1-2 kez uyarılmalıdır. Ucu pamuklu çubukların pamuk kısmına herhangi bir krem sürülerek makat kaslarına yağmur darbeleri yumuşaklığında vurulmalıdır. Makatın dış kaslarının uyarılması bağırsak hareketlerini hızlandırabilir. Kabız bebeklerde, bağırsak hareketlerini hızlandıran fitil kullanmak dönem dönem gündeme gelse de bu uygulama son çare olmalıdır. Kabızlığı aşmak amacıyla sık fitil kullanmak bir şartlı reflekse yol açabilir. Bağırsaklar sürekli bağırsak içerisinde hacim oluşturan bir yapıya ihtiyaç duyabilirler ki bu da zamanla fitil bağımlılığına yol açabilir.</span></p>
  </div>
</body>
</html>