<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>BOLUM_3.xhtml</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">@page {
  margin-bottom: 10pt;
  margin-top: 10pt;
  }
@font-face {
  font-family: Gill Sans;
  font-style: normal;
  font-weight: normal;
  src: url(../Fonts/GillSans0001.ttc);
  }</style>
</head>

<body class="calibre">
  <div class="generated-style" id="bolum-3">
    <div class="calibre2" id="calibre_pb_0"></div>

    <h1 class="bolum-ismi" id="toc-anchor" xml:lang="tr"><span class="ana-bolum-basligi">Anne sütü</span></h1>

    <p class="duz1" xml:lang="tr"><span class="duz">Emzirme dönemi, anne ile bebek arasında yaşanan büyülü bir dönemdir.</span></p>

    <p class="duz1" xml:lang="tr"><span class="duz">Bebeğe ihtiyaç duyduğu tüm besin öğelerini veren, onu besleyip büyüten, enfeksiyonlardan koruyan, bebeğe psikolojik doyum sağlayan anne sütü tam bir mucizedir. Bebeğin gün ve ayına göre değişen tüm ihtiyaçlarını tamamen karşılayan, steril, her an bebeğe verilmeye hazır, anne ve bebeğe ten ve göz teması sağlayan anne sütünü bebeğe verirken duyulan haz, hiçbir şeyle kıyaslanamaz muhtemelen.</span></p>

    <p class="duz1" xml:lang="tr"><span class="duz">Her anne, anne sütünün mükemmel olduğunu bilir ve ilk aylarda bebeğini sadece anne sütüyle besleyebilmek için büyük çaba gösterir. Bu bölümde amaçlanan, anne sütünün değişik özelliklerinin vurgulanmasıyla, anne sütüne karşı duyduğumuz hayranlığı artırmak, anne sütünün ne kadar önemli olduğunu bilinir kılmaktır.</span></p>

    <p class="duz1" xml:lang="tr"><span class="duz">Anne sütü öncelikle yaşayan bir varlıktır! İçeriği bebeğin ihtiyacına göre değişir ve her zaman kendini ideal olana ayarlar. Bu duruma en iyi örnek, bebeği erken doğmuş annenin sütüdür. Prematüre bebeği olan annenin sütü, prematüre bebeğe uygun olacak şekilde daha yüksek kalorili ve hazmı kolay proteinlerle daha da zenginleşmiş bir halde oluşur.</span></p>

    <p class="duz1" xml:lang="tr"><span class="duz">Gözlerini dünyaya yeni açmış bebeğin emdiği, anneden gelen ilk süt de çok farklıdır. Ağız ya da kolostrum olarak adlandırılan bu süt hem yoğun hem de mikroplara karşı koruyucu özelliktedir.</span></p>

    <p class="duz1" xml:lang="tr"><span class="duz">Normal durumlarda da anne sütü, bebeğe en uygun olacak şekilde değişimler gösterir.</span></p>

    <p class="duz1" xml:lang="tr"><span class="duz">Bebek anne sütünü yeterince emdiğinde, birden yoğun bir tokluk hissi duymaya başlar. Bunun nedeni, anne sütünün emme başlangıcında daha sulu ve az yağlıyken, emme sonunda gittikçe daha yağlı ve daha yoğun olmasıdır. Bebeğin gerekli olandan daha fazla besin almasının önüne geçilmiş olur. Bebeğe verilebilecek başka hiçbir gıda, bu şekilde, her an, en uygun olan duruma ayarlayamaz kendini. Sadece anne sütü bu mucizeyi gösterir.</span></p>

    <p class="foto-ustten-bosluklu" xml:lang="tr"><span><img alt="tarama081.jpg" class="generated-style1" src="../Images/tarama081_fmt.jpeg"/></span></p>

    <p class="baslik" xml:lang="tr"><span class="bold">Ağız sütü</span></p>

    <p class="duz1" xml:lang="tr"><span class="duz">Hamileliğin son günlerinde ve doğumdan sonra ilk günlerde anne göğsü, Türkçe ağız olarak adlandırılan farklı bir süt salgılar. Yoğun, yapışkan ve sarımtırak renkte. Bu özel süt de başlı başına bir mucizedir.</span></p>

    <p class="duz1" xml:lang="tr"><span class="duz">Doktorunuzun kolostrum olarak adlandıracağı bu özel anne sütü, yeni doğan bebek kolay hazmedecek şekilde az yağ içerir, protein ve karbonhidrattan yana ise zengindir. Hacmi, miktarı az ama yoğunluğu fazladır. Az ama öz. Kolostrum öncelikle antikorlardan zengindir ve bu bir mucizedir. Anne yavrusuna kolostrum sayesinde bol antikor ulaştırmış olur. Anneden gelen bu antikorlar bebeğin boğaz, akciğer ve bağırsaklarını olası enfeksiyonlardan korur. Kolostrum ayrıca virüs ve bakterilerle savaşan lökositlerden de çok zengindir, bebek enfeksiyonlardan bu şekilde de korunmuş olur. Bebeğin bağırsaklarında yararlı bakterilerin çoğalmasını, zararlı olabileceklerin tutunamamasını da sağlar kolostrum. Annenin bebeğine ilk armağanı olan bu ilk süt, bağırsakları da çok çalıştırır. İlk günler bebeğin bağırsaklarının çok çalışması iki yönden çok önemlidir; anne karnında bebeğin bağırsağında birikmiş mekonyum denen ilk kakanın ve ilk günlerde her bebekte sarılığa yol açan yüksek miktarlardaki bilirübinin hızla bebek vücudundan atılması açısından.</span></p>

    <p class="duz1" xml:lang="tr"><span class="duz">Tüm bu nedenlerle kolostrum damlası bile ziyan edilmeden bebeğe verilmelidir. Ağız sütü miktar olarak az olduğundan, ilk günler çok az miktarda sütünün olduğunu gören anne, bebeğinin doyamayacağı sanısıyla üzülebilir. Oysa ki ilk günler her bebek biraz kilo kaybı yaşar, bu doğum kilosunun yüzde onuna kadar çıkabilir. Bu doğaldır ve bebek doğuma doğru biriktirdiği ekstra kalorilerle bu duruma hazırlıklıdır. İlk günler önemli olan steril ortamdan çıkıp mikroplarla dolu bir ortama geçen bebeğin mikroplardan korunması, sık sık kaka yaparak mekonyumla sarılığa yol açan bilirübin maddesinden bir an önce kurtulmasıdır. Bunu da kolostrum sağlar. Anne az ama öz, hem de ne öz anne sütü verdiğini bilerek sevinmelidir. Günler içerisinde anne sütü miktarı zaten artacaktır.</span></p>

    <p class="duz1" xml:lang="tr"><span class="duz">Emzirmek tabii ki anneye de iyi gelecektir. Emziren annenin hormonları, rahim sağlığı ve psikolojisi daha iyi olacaktır. Uzun süreli emzirmenin bayanları meme kanserinden de koruduğuna dair tıp dünyasında geçerli bir kanı mevcuttur, nasıl koruduğunu tam olarak bilemesek de.</span></p>

    <p class="baslik1" xml:lang="tr"><span class="bold-italik">Anne sütü ve enfeksiyonlar</span></p>

    <p class="duz1" xml:lang="tr"><span class="duz">Anne sütü ister virüs, ister bakteri, ister parazit olsun, pek çok enfeksiyondan bebeği koruyacaktır. Çocuk hekimleri anne sütünün bebeği kana mikrop karışması demek olan sepsisten, beyin zarı iltihabı olan menenjitten, ishalden, kulak iltihabından, solunum yolları hastalıklarından ve de bağırsaklarda anaerop denen oksijensiz ortamda yaşayan bakterilerin yol açtığı nekrotizan enterokolit hastalığından koruduğunu ve de bebeğin eğer bol anne sütü emerse bu hastalıklara karşı daha dirençli olduğunu her zaman gözlemişlerdir (1).</span></p>

    <p class="bold-ortali" xml:lang="tr"><span class="bold-italik">Anne sütünün içeriği</span></p>

    <p class="alinti-ilk-paragraf" xml:lang="tr"><span class="dar-paragraf-bold-italik">Protein:</span> <span class="dar-paragraf-italik">En kolay emilen, en yararlı protein anne sütündedir. Büyüyen bebek için yapıtaşı olan bu proteinler, ayrıca demir emilimi, mikroplarla savaş, kalsiyum, fosfor ve aminoasit temini gibi hayati görevleri yerine getirir.</span></p>

    <p class="alinti" xml:lang="tr"><span class="dar-paragraf-bold-italik">Kalori ve yağlar:</span> <span class="dar-paragraf-italik">Anne sütünün toplam kalorisinin yarısı içerdiği yağlardan gelir. Bebeğin en önemli enerji kaynağı bu yağlardır. Beyin ve göz gelişimi, sinir hücrelerinin kılıflanması gibi çok önemli fonksiyonlar ancak anne sütüyle gelen çoklu doymamış yağ asitleriyle sağlanır. Bu noktada annenin yeme düzeni büyük önem taşır. Anne diyeti, anne sütündeki yağ miktarını etkilemez ama içerdiği yağ dağılımını etkiler. Annenin omega-3 ve omega-6 gibi çoklu doymamış yağlardan zengin bir diyete sahip olması gerekir, loğusa bol balık tüketmelidir. Sadece karbonhidrat tüketen anne, bebeğe kısa ve doymuş yağ asitleri aktarma riskiyle karşı karşıya kalabilir.</span></p>

    <p class="alinti" xml:lang="tr"><span class="dar-paragraf-bold-italik">Karbonhidrat:</span> <span class="dar-paragraf-italik">Anne sütünde karbonhidrat olarak sadece süt şekeri, laktoz bulunur. Bebeğin metabolizması için en uygun şeker, tabii ki süt şekeridir.</span></p>

    <p class="alinti" xml:lang="tr"><span class="dar-paragraf-bold-italik">Büyüme faktörleri:</span> <span class="dar-paragraf-italik">Anne sütünde, özellikle de kolostrumda büyüme faktörleri olarak isimlendirilen bir grup protein bulunur. Bunlar deri büyüme faktörü, sinir büyüme faktörü gibi isimler alan, dokuların sağlıklı büyümelerini sağlayan, alternatifi olmayan mucizevi unsurlardır.</span></p>

    <p class="alinti" xml:lang="tr"><span class="dar-paragraf-bold-italik">Mineral ve vitaminler:</span> <span class="dar-paragraf-italik">Anne sütünde az ama inanılmaz kolay emilen demir minerali mevcuttur, başka gıdalardaki demirin % 10’u ancak emilirken, anne sütündeki demirin % 60’ı bebeğin kanına karışır. İşte bir mucize daha! Anne sütündeki kalsiyum ve çinkonun da emilimi çok yüksektir. Fosfor, sodyum içeriği de tabii ki idealdir anne sütünde. Anne sütünde vitaminler de ideal düzeydedir hiç kuşkusuz.</span></p>

    <p class="alinti-son-paragraf" xml:lang="tr"><span class="dar-paragraf-bold-italik">Enzimler ve hormonlar:</span> <span class="dar-paragraf-italik">Anne sütü ayrıca birçok yararlı enzim içerir. Bu enzimlere bir örnek, yağ sindirimini kolaylaştıran anne sütü lipazıdır. Daha pek çok enzim anne sütü yoluyla bebeğin yaşamını kolaylaştıracak şekilde bebeğe ulaşır. Yine pek çok anne hormonu da bebeğe anne sütünden geçer ve bebeğin metabolizmasını destekler.</span></p>

    <p class="baslik1" xml:lang="tr"><span class="bold-italik">Emziren anne hastalığında emzirmeye devam etmelidir</span></p>

    <p class="duz1" xml:lang="tr"><span class="duz">Anne sütüyle bebeğe sadece AIDS, sitomegalovirüs ve meme dokusunda mevcutsa verem gibi çok az bulaşıcı hastalık geçebilir. Bu hastalıklar dışında anne hastalandığında kendi hijyenine çok dikkat etmek koşuluyla bebeği emzirmeye devam etmelidir.</span></p>

    <p class="duz1" xml:lang="tr"><span class="duz">Anne de sebep ne olursa olsun öksürük, hapşırık gibi üst solunum yolu enfeksiyonu bulguları mevcutsa kesinlikle bir maske kullanmalı, ağzı maskeyle kapalı değilken bebekle aynı oda içerisinde öksürüp hapşırmamalıdır. Aksi takdirde bebeğe anne sütüyle değil ama havaya saçtığı tükürük yoluyla mikrop bulaştırabilir.</span></p>

    <p class="duz1" xml:lang="tr"><span class="duz">Anne ishal olduğunda ellerini çok sık ve çok özenle yıkamalıdır. Yine anne sütüyle bebeğe herhangi bir ishal yapabilecek mikrop geçmez, ellerle bebeğe mikrop geçebilir. Çok dikkat gerekir.</span></p>

    <p class="duz1" xml:lang="tr"><span class="duz">Emziren anneye herhangi bir hastalık nedeniyle herhangi bir ilaç kullanması önerildiğinde, anne sütüne pek çok ilaç geçtiğinden muhakkak çocuk hekimine danışılmalıdır. Yine herhangi bir aşı uygulanması önerildiğinde de hekim görüşü alınmalıdır.</span></p>

    <p class="alinti-ilk-paragraf" xml:lang="tr"><span class="dar-paragraf-bold-italik">Anne sütü - sigara:</span> <span class="dar-paragraf-italik">Anne sütü ve sigara asla bir araya gelemeyecek kelimelerdir. Sigaradaki nikotin anne sütüyle bebeğe geçecek ve nikotine duyarlı tüm sinir hücrelerini kötü etkileyecektir. Sigara içen annenin bebeği huzursuz, az kilo alabilen mutsuz bir bebek olup çıkacaktır. Koyu çay ve kahve, her tür alkol içeren içecek, kolalı ve gazlı meşrubatlar loğusa için mutlak yasak listesinde olacaktır.</span></p>

    <p class="alinti-son-paragraf" xml:lang="tr"><span class="dar-paragraf-bold-italik">Anne sütü - saç boyası:</span> <span class="dar-paragraf-italik">Loğusalar, boyanın içeriği bitkisel dahi olsa, emzirme süresi boyunca saçlarını boyatmamalıdırlar. Saç diplerinden her tür kimyasal madde kolaylıkla emilip kana karışabileceğinden, saç boyalarından uzak durulmalıdır.</span></p>

    <p class="duz-ilk-paragraf" xml:lang="tr"><span class="bold">Anne sütü yoksa hazır mama</span></p>

    <p class="duz1" xml:lang="tr"><span class="duz">ANNE SÜTÜNÜN ALTERNATİFİ İNEK SÜTÜ DEĞİLDİR. İnek sütü buzağı içindir, insan yavrusu için değil. İLK BİR YIL İNEK SÜTÜNÜ UNUTUN.</span></p>

    <p class="duz1" xml:lang="tr"><span class="duz">Dünyanın hiçbir yerinde artık bir yaşından küçük bebeklere direkt inek sütü verilmemektedir. Eğer anne sütü azsa ya da hiç yoksa, içeriği anne sütüne benzetilmeye çalışılmış hazır mamalar verilecektir. Bunun nedeni, saf inek sütünün alerji, kansızlık, kabızlık, aşırı gaz, kalsiyum/fosfor mineral dengesizliği gibi say say bitmez pek çok soruna yol açabilmesidir. Bu da doğaldır, çünkü balina sütü balina yavrusu için, inek sütü buzağı için, anne sütü insan yavrusu için idealdir, tüm bu sütler birbirinin yerine kullanılamaz.</span></p>

    <p class="duz-ilk-paragraf" xml:lang="tr"><span class="bold">Loğusa için ideal olan gıdalar</span></p>

    <p class="duz1" xml:lang="tr"><span class="duz">Beynin hipofiz bezi olarak adlandırılan bölgesinden salgılanan prolaktin hormonu, anne sütü oluşumunu düzenler. Bu hormonun miktarı, annenin stresli olması durumunda belirgin olarak azalır.</span></p>

    <p class="duz1" xml:lang="tr"><span class="duz">Stresli annede süt miktarı düşer.</span></p>

    <p class="duz1" xml:lang="tr"><span class="duz">Bu nedenle anne sütünün bol olması amacıyla her loğusanın çok mutlu olmasını isteriz.</span></p>

    <p class="duz1" xml:lang="tr"><span class="duz">Yeni doğan bebeğine büyük bir özenle bakan, kendine vakit ayıramadığı gibi, uykusuz da kalan annenin şarkı söyleyip dans etmesi zor olsa da çok önemlidir. İlk aylarda bir annenin bebeği için yapabileceği en güzel şey, strese girmeden bol anne sütü miktarlarına ulaşmaktır.</span></p>

    <p class="duz1" xml:lang="tr"><span class="duz">Şarkı söyleyerek, doğru ve düzenli beslenerek, çevresindeki olumsuzlukları mümkün olduğu kadar önemsemeyerek. Bu konuda tabii ki eşlere ve aile üyelerine çok büyük görev düşmektedir!</span></p>

    <p class="duz1" xml:lang="tr"><span class="duz">İlk aylarda pek çok annenin depresif olması doğaldır, bu nedenle anneye karşı herkesin son derece anlayışlı olması gerekir.</span></p>

    <p class="bold-ortali" xml:lang="tr"><span class="bold-italik">Loğusa için besin önerileri</span></p>

    <p class="alinti-ilk-paragraf" xml:lang="tr"><span class="dar-paragraf-italik">Loğusa her gün en az 3 litre olmak şartıyla bol sıvı almalıdır. Bol hoşaf ve komposto, böylece minerallerden zengin kuru kayısı ve kuru erik tüketilmelidir. Sabahları her gün bir yumurta şarttır, çünkü vücudun üretemediği ve de gıdalarla alınması gereken tüm protein öğeleri yumurtada mevcuttur. Peynir, reçel, bal, domates ve maydanoz sabah mönüsünün diğer unsurlarıdır.</span></p>

    <p class="alinti" xml:lang="tr"><span class="dar-paragraf-italik">Her gün et tüketilmelidir: balık, hindi, kuzu eti ihmal edilmemelidir.</span></p>

    <p class="alinti" xml:lang="tr"><span class="dar-paragraf-italik">Makarna ve abartılı olmayan miktarlarda yoğurt tüketilmelidir.</span></p>

    <p class="alinti" xml:lang="tr"><span class="dar-paragraf-italik">Üzüm, mandalina, armut, şeftali, kayısı, kiraz, maltaeriği, Trabzon hurması çiğ olarak bol miktarda tüketilebilecek meyvelerdir.</span></p>

    <p class="alinti" xml:lang="tr"><span class="dar-paragraf-italik">Salata olarak domates, marul, maydanoz, dereotu ve mısır tercih edilmelidir.</span></p>

    <p class="alinti" xml:lang="tr"><span class="dar-paragraf-italik">Taze fasulye, ıspanak, semizotu, kabak, bezelye, bamya ve enginar, bol bol tüketilmesi gereken sebzelerdir.</span></p>

    <p class="alinti" xml:lang="tr"><span class="dar-paragraf-italik">Hem annede hem de bebekte bağırsak gazı ve de kabızlık oluşmaması amacıyla annenin sakınmasını istediğimiz gıdalar şöyledir:</span></p>

    <p class="alinti-son-paragraf" xml:lang="tr"><span class="dar-paragraf-italik">Öncelikle süt ve sütlü tatlılar (sütteki laktoza karşı hassasiyet varsa yoğurt ve peynir dahil), gazlı içecekler, alkollü içecekler, bakliyat, soğan, soya, turp, brokoli, her tür lahana, karnabahar, patlıcan; ayrıca elma, muz, karpuz, kavun, havuç, ramazan pidesi gibi mayalı hamurlar, kereviz ve salatalık.</span></p>

    <p class="duz-ilk-paragraf" xml:lang="tr"><span class="bold">Loğusa için şifalı ot tavsiyeleri</span></p>

    <p class="duz1" xml:lang="tr"><span class="duz">Geleneksel olarak loğusalara anne sütü çoğalsın diye düşünülerek çeşitli otlar tavsiye edilegelmiştir. Bol sıvı alması gereken loğusanın çemenotu (</span><span class="italik1">Trigoruella foenum-graecum)</span> <span class="duz">ve rezene (</span><span class="italik1">Foeniculum vulgare</span><span class="duz">) içeren şifalı ot karışımları tüketmesi, anne sütü üretimini artırabilir. Granül şeklinde eczanelerde satılmakta olan bu karışım, eğer loğusada alerji ya da şeker hastalığı mevcut değilse günde 3-4 fincan miktarında önerilebilir. Isırganotu, rezene, kokusuz tablet şeklinde hazırlanmış sarımsak özü ve malt da loğusaların anne sütünün artışında fayda sağladığını ifade ettikleri bitkisel katkılara örnek olabilmektedir.</span></p>

    <p class="duz-ilk-paragraf" xml:lang="tr"><span class="bold">Çalışan anneler</span></p>

    <p class="duz1" xml:lang="tr"><span class="duz">Çalışan anneler, bebeklerine anne sütü vermeye devam edeceklerinden işyerinde anne sütü sağıp evlerine taşımak zorundadırlar. Öncelikle iş ortamı içerisinde düşüncelerin anne sütü üzerinde yoğunlaşması zorlaşacağından, annenin sütünü iş ortamında da düzenli sağması, prolaktin üretimini olumlu etkileyecektir. Sağılan süt bir biberon içerisinde bir buzdolabının normal rafında 24 saat süreyle durabilir. Akşam iş dönüşü anne sütü içeren biberon bir termos içerisinde taşınmalıdır. Biberonun üzerinde sütün sağılmış olduğu saat yazılı olmalıdır. Eve gelince biberon yine buzdolabının rafına konmalı ve sağılma saatini 24 saatten fazla aşmamak şartıyla bebeğe verilmelidir.</span></p>

    <p class="duz-son-paragraf" xml:lang="tr"><span class="duz">Uzun süreli saklanması planlanan anne sütü uygun saklama kaplarında derin dondurucuda 4 ay süreyle saklanabilir. Anne sütü derin dondurucudan çıkartıldığında oda ısısında çözdürülmeli, bir biberon ısıtıcısına yerleştirilerek uygun ısıya getirilmelidir.</span></p>

    <p class="dipnot" xml:lang="tr"><span class="dipnot-bold">Kaynak 1:</span></p>

    <p class="dipnot" xml:lang="tr"><span class="dipnot-italik">Breast milk and infection, Robert M. Lawrence, MD, Clin. Perinatol 31 (2004) 501-528.</span></p>
  </div>
</body>
</html>