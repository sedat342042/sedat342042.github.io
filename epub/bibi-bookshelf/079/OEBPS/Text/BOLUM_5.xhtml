<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>BOLUM_5.xhtml</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">@page {
  margin-bottom: 10pt;
  margin-top: 10pt;
  }
@font-face {
  font-family: Gill Sans;
  font-style: normal;
  font-weight: normal;
  src: url(../Fonts/GillSans0001.ttc);
  }</style>
</head>

<body class="calibre">
  <div class="generated-style" id="bolum-5">
    <div class="calibre2" id="calibre_pb_0"></div>

    <h1 class="bolum-ismi" id="toc-anchor" xml:lang="tr"><span class="ana-bolum-basligi">Büyüme yüzdeleri</span></h1>

    <p class="duz1" xml:lang="tr"><span class="duz">Bebek dünyaya belli bir kilo, boy ve baş çevresi ölçüsüyle gelir. Bebeğin doğum anındaki ağırlık ve boy değerlerini en başta annenin hamileliği ve ana rahmindeki eş, yani plasenta belirler. Annenin sağlık durumu ile bebeğin anne karnındaki büyüme hızı arasında son derece güçlü bir ilişki vardır ve bununla ilgili pek çok örnek verilebilir. Şeker hastası olan bir kadın hamile kaldığında hamilelik boyunca kanındaki şeker miktarı eğer yüksekse, karnındaki bebeğe bol glikoz, yani kan şekeri geçer. Annenin karnındaki bebeğin kanında glikoz hep yüksek olduğunda bebeğin organları iri olur ve bebeğin 4 kg’ın üzerinde bir kiloyla doğma ihtimali yükselir. Annede tansiyon çok yüksekse ve bu nedenle anne rahmindeki eş, bebeğe gıdaları aktarmakta zorlanıyorsa, bu durumda da bebeğin oldukça düşük bir doğum tartısıyla dünyaya gelmesi söz konusu olabilir.</span></p>

    <p class="alinti-ilk-paragraf" xml:lang="tr"><span class="dar-paragraf-italik">Kız ve erkek yeni doğan bebeklerin ağırlıkları, 2 800-4 300 gr arasında değişir ve ortalama ağırlık 3 400 gr civarında olur.</span></p>

    <p class="alinti" xml:lang="tr"><span class="dar-paragraf-italik">Yeni doğan bebeklerin boyları 48-52 cm arasında değişir ve ortalama 50 cm’dir.</span></p>

    <p class="alinti-son-paragraf" xml:lang="tr"><span class="dar-paragraf-italik">Yeni doğan bebeklerin baş çevreleri 33-37 cm arasında değişir ve ortalama 34-35 cm’dir.</span></p>

    <p class="duz1" xml:lang="tr"><span class="duz">Dünyaya gelen bebek, ilk üç ay içerisinde, kendi büyüme özelliklerini göstermeye başlar. Üç ay bittiğinde ve kilo, boy ve baş çevresi değerleri ölçüldüğünde bebeğin iri mi, ortalama mı ya da minyon mu olacağı konusunda bir fikir oluşmaya başlar.</span></p>

    <p class="duz1" xml:lang="tr"><span class="duz">Hekiminiz üçüncü aydan itibaren her muayenede bebeğin kilo, boy ve baş çevresini ölçüp bebeğin aynı cins ve aydaki diğer bebeklerle kıyaslandığında kıyaslamanın neresinde olduğunu sizlere söyleyecektir. Bunu da, aynı yaş ve cinsiyette 100 bebeği tesadüfen bir araya getirsek, bebeğinizin kilo, boy ve baş çevresi değerleri açısından ortalamanın neresinde olduğunu söyleyerek yapacaktır. Bu işleme persantil, yani yüzde belirleme diyoruz.</span></p>

    <p class="duz1" xml:lang="tr"><span class="duz">Bebek ve çocukların her aya denk gelen kilo, boy ve baş çevresi persantilleri, yani büyüme yüzdeleri, bu amaçla hazırlanmış olan çizelgelere bakılarak belirlenir. Günümüzde kullanılan en güncel çizelgeler, İstanbul Üniversitesi İstanbul Tıp Fakültesi’nin değerli öğretim üyeleri olan Prof. Dr. Olcay Neyzi, Prof. Dr. Hülya Günöz, Prof. Dr. Rüveyde Bundak, Prof. Dr. Gülbin Gökçay ve Doç. Dr. Firdevs Baş’ın hazırladığı ve 2008 yılında</span> <span class="italik1">Çocuk Sağlığı ve Hastalıkları</span> <span class="duz">dergisinde yayımlanan çalışmada verilmiştir. “Türk çocuklarında vücut ağırlığı, boy uzunluğu, baş çevresi ve vücut kitle indeksi referans değerleri” isimli bu çalışmada üniversite polikliniğinde izlenen 2 391 erkek ve 2 102 kız çocuk, 0-5 yaş grubunu oluşturmuş, 6-18 yaş grubunda ise İstanbul’un görece gelişmiş ve ekonomik durumu görece iyi değişik bölgelerinde yer alan 1 100 ve 1 020 kız öğrenci yer almıştır. Bu güncel çalışmadan önce, 1950-1960 yıllarında doğmuş çocukların ölçümlerinden türetilmiş çizelgeler kullanılmaktaydı.</span></p>

    <p class="duz1" xml:lang="tr"><span class="duz">Bahsi geçen 0-18 yaş grubunda elde edilen vücut ağırlığı, boy uzunluğu, baş çevresi ve vücut kitle indeksi değerleriyle istatistiki bir analiz yapılmıştır. Bu analiz neticesinde 3., 10., 25., 50., 75., 90. ve 97. persantillere, yani büyüme yüzdelerine karşılık gelen değerler saptanmıştır. Bir bebek ya da çocuğun vücut ağırlığı, boy uzunluğu ya da baş çevresi ölçüldüğünde, ayına göre 3., 10., 25., 50., 75., 90. veya 97. büyüme yüzdelerinden hangisine denk geldiği, bahsi geçen çalışmada yayımlanan çizelgedeki değerlerle kıyaslanır. Ortalama değerlere sahip olan bebek ve çocuklar 50. büyüme yüzdesinde, minyon bebek ve çocuklar 3. büyüme yüzdesinde, iri bebek ve çocuklar ise 97. büyüme yüzdesinde bulunurlar.</span></p>

    <p class="duz1" xml:lang="tr"><span class="duz">Örneğin tam üç aylık bir erkek bebeğin, 6 400 gramsa, Türkiye şartlarında ortalama ağırlıkta olduğu görülecektir. Aynı yaş ve cinste yüz bebek toplasak grubun içerisinde 50. kabul edilecektir. Bu durumda bebek 50. persantildedir, yani 50. büyüme yüzdesindedir. Aynı bebek tam 7,5 kilo ağırlığında olsaydı, 100 bebek içerisinde en kilolu ilk 10 bebek içerisinde sayılacaktı ve 90. persantilde kabul edilecekti. Ayrıca 4 750 gr olsaydı 3., 5 250 gr olsaydı 10., 5 800 gr olsaydı 25., 7 kg olsaydı 75. ve 8 100 gr olsaydı 97. büyüme yüzdesinde kabul edilecekti.</span></p>

    <p class="foto-ustten-bosluklu" xml:lang="tr"><span><img alt="DSC00313.jpg" class="generated-style1" src="../Images/DSC00313_fmt.jpeg"/></span></p>

    <p class="duz-ilk-paragraf" xml:lang="tr"><span class="duz">Büyüme yüzdeleri bebeğin ağırlığıyla birlikte boyu ve baş çevresiyle ilgili olarak da belirlenir. Bebeklerin ortalama ağırlık, boy ve baş çevresi değerleri ile en alt ve en üst büyüme yüzdelerine denk gelen değerler, elinizde tuttuğunuz kitabın, üçer aylık bebek takibi dönemlerinde tek tek verilmiştir.</span></p>

    <p class="duz1" xml:lang="tr"><span class="duz">Bebeğin aylık kilo, boy ve baş çevresi ölçümleri, bebeğin büyümesinin ideal olup olmadığı konusunda en önemli bilgileri veren değerlerdir. Eğer bebeğin ölçümleri belirgin inişler ya da çıkışlar gösteriyorsa hekim hemen bunun nedenini araştırmak isteyecektir. Öncelikle iyi beslenen bebeğin kilo, boy ve baş çevresi ölçümleri hep iyi bulunacakken, iyi beslenemeyen bir bebek, ölçümlerin düşük çıkmasıyla bizi uyarmış olacaktır. Yanlış beslenme, kansızlık, araya giren enfeksiyonlar, doğuştan gelen ya da sonradan ortaya çıkabilecek hastalıklar, ölçümlere muhakkak yansıyarak hekimi uyarır. Örneğin 3. ayda kiloda ortalama 50 bebeği geçen bir bebek 6. aya geldiğinde sadece 25 bebeği geçebilmekteyse demir eksikliği gibi mineral eksiklikleri ya da bebeği iştahsız yapan gizli bir enfeksiyon varlığı araştırılmalıdır. Baş çevresi ölçümlerinde önceleri ortalamada giden bir bebekte, ilerleyen aylarda baş çevresi ölçümleri çok yukarı değerlere çıkıp örneğin 97 bebeği geçer hale gelirse, bebekte sinir sistemini ilgilendiren bir sorunun olup olmadığı muhakkak incelenmelidir.</span></p>

    <p class="duz1" xml:lang="tr"><span class="duz">Bir bebeğin kilo, boy ve baş çevresi yüzdelerine bakıldığında belirgin iniş ve çıkışlar gözlenmemelidir.</span></p>

    <p class="duz1" xml:lang="tr"><span class="duz">Şimdi çocuk hekimlerinin bebek ve çocukların büyüme yüzdelerini takip etmekte kullandıkları çizelgelerin örneklerine bakalım:</span></p>

    <p class="duz-ilk-paragraf" xml:lang="tr"><span class="bold-italik">Büyüme yüzdesi (B. Y.) çizelgesi</span></p>

    <p class="tablo-ilk-paragraf" xml:lang="tr"><span class="dar-paragraf-bold-italik">Tarih........................Yaş.........Boy.........B.Y..........Kilo.........B.Y..........Baş.........B.Y.</span></p>

    <p class="tablo" xml:lang="tr"><span class="dar-paragraf-italik">08.03.2004......Doğum.....51,5..........................3720..............</span><span class="dar-paragraf-bold-italik">........</span><span class="dar-paragraf-italik">......36,5</span></p>

    <p class="tablo" xml:lang="tr"><span class="dar-paragraf-italik">09.04.2004.........1. ay..........61............................4600............................38</span></p>

    <p class="tablo" xml:lang="tr"><span class="dar-paragraf-italik">07.05.2004.........2. ay.........62,5........................5500............................39,5</span></p>

    <p class="tablo" xml:lang="tr"><span class="dar-paragraf-italik">09.06.2004.........3. ay........63.........75.P..........6400.........50.P.........41.........50.P</span></p>

    <p class="tablo" xml:lang="tr"><span class="dar-paragraf-italik">09.07.2004..........4. ay.........65.........75.P.........7000.........50.P.........42.........50.P</span></p>

    <p class="tablo" xml:lang="tr"><span class="dar-paragraf-italik">14.08.2004...........5. ay.........67,5......75.P.........7600.........50.P.........43.........50.P</span></p>

    <p class="tablo" xml:lang="tr"><span class="dar-paragraf-italik">08.09.2004.........6. ay.........70.........75.P.........8200.........50.P.........44.........50.P</span></p>

    <p class="tablo" xml:lang="tr"><span class="dar-paragraf-italik">13.10.2004............7. ay.........71,5......75.P..........8600.........50.P.........45.........50.P</span></p>

    <p class="tablo" xml:lang="tr"><span class="dar-paragraf-italik">03.11.2004...........8. ay.........73.........75.P..........8950.........50.P.........45,5......50.P</span></p>

    <p class="tablo" xml:lang="tr"><span class="dar-paragraf-italik">03.12.2004..........9. ay.........75.........75.P..........9300.........50.P.........46..........50.P</span></p>

    <p class="tablo" xml:lang="tr"><span class="dar-paragraf-italik">13.01.2005.........10 ay.........76,5......75.P.........9600.........50.P.........46,5.......50.P</span></p>

    <p class="tablo-son-paragraf" xml:lang="tr"><span class="dar-paragraf-italik">08.03.2005.........yaş..........79.........75.P.......10200.........50.P..........47..........50.P</span></p>

    <p class="duz1" xml:lang="tr">Verilen bu büyüme yüzdesi çizelgesi örneğinde, bir erkek bebeğin, doğumdan 1 yaşına kadarki kilo, boy ve baş çevresi değerleri ile bu değerlere denk gelen büyüme yüzdesi (b.y.) değerleri verilmiştir. Bu örnekteki erkek bebek, kilo ve baş çevresinde, her zaman 50. büyüme yüzdesinde, boyda ise 75. büyüme yüzdesinde bulunmuştur. Bu bebek ortalama kilo ve baş çevresine sahiptir, boyda ise akranlarından uzundur.</p>

    <p class="foto-ustten-bosluklu" xml:lang="tr"><span><img alt="grafikler_doctor.jpg" class="generated-style1" src="../Images/grafikler_doctor_fmt.jpeg"/></span></p>

    <p class="italik-ortali-foto-alti" xml:lang="tr"><span class="dar-paragraf-italik">Büyüme yüzdelerinin belirlenmesi için bebeğin kilo, boy ve baş çevresi değerleri, kilo, boy ve baş çevresi için ayrı ayrı hazırlanmış grafikler üzerinde işaretlenir. Bu örnekte bebeğin ağırlığının, her zaman 50. büyüme yüzdesinde olduğu görülmektedir. (Not: Burada standart olmayan örnek bir grafi tasarlanmıştır. Hekiminiz, bebeğiniz için standart grafileri kullanacaktır.)</span></p>

    <p class="foto-ustten-bosluklu" xml:lang="tr"><span><img alt="grafikler_doctor.jpg" class="generated-style1" src="../Images/grafikler_doctor_fmt1.jpeg"/></span></p>

    <p class="italik-ortali-foto-alti" xml:lang="tr"><span class="dar-paragraf-italik">Büyüme yüzdelerinin belirlenmesi için bebeğin kilo, boy ve baş çevresi değerleri, kilo, boy ve baş çevresi için ayrı ayrı hazırlanmış grafikler üzerinde işaretlenir. Bu örnekte bebeğin boyunun, her zaman 50. büyüme yüzdesinde olduğu görülmektedir. (Not: Burada standart olmayan örnek bir grafi tasarlanmıştır. Hekiminiz, bebeğiniz için standart grafileri kullanacaktır.)</span></p>

    <p class="foto-ustten-bosluklu" xml:lang="tr"><span><img alt="grafikler_doctor.jpg" class="generated-style1" src="../Images/grafikler_doctor_fmt2.jpeg"/></span></p>

    <p class="italik-ortali-foto-alti" xml:lang="tr"><span class="dar-paragraf-italik">Büyüme yüzdelerinin belirlenmesi için bebeğin kilo, boy ve baş çevresi değerleri, kilo, boy ve baş çevresi için ayrı ayrı hazırlanmış grafikler üzerinde işaretlenir. Bu örnekte bebeğin baş çevresinin her zaman 50. büyüme yüzdesine olduğu görülmektedir. (Not: Burada standart olmayan, örnek bir grafi tasarlanmıştır. Hekiminiz, bebeğiniz için standart grafileri kullanacaktır.)</span></p>

    <p class="baslik" xml:lang="tr"><span class="bold">Boya göre ağırlık takibi</span></p>

    <p class="duz1" xml:lang="tr"><span class="duz">Bebeklerin çok az ya da aşırı kilolu olmaları durumunda, boya göre ağırlık çizelgesiyle izlenmeleri ihtiyacı doğar. Bebeğin hekimi, aşırı zayıf ya da aşırı kilolu bebeklerde boya göre ağırlık çizelgesine başvurur. Boya göre ağırlık çizelgesinde bebek ister erkek ister kız olsun aynı değerler geçerlidir. Her boy değeri için standart kilo değeri bu çizelgede belirlenmiştir, örneğin herhangi bir bebek eğer 60 cm ise, bu boya karşılık gelen standart bebek ağırlığı 5 700 gramdır. Herhangi bir bebeğin, boy değerine karşılık gelen standart ağırlık değerinin % 20 veya daha fazla altında, ya da % 20 ya da daha fazla üzerinde olmaması şarttır. Eğer 60 cm boyu olan bir kız ya da erkek bebek 4 600 gr ise ya da daha zayıfsa, standart ağırlığın % 80’inin altında demektir ve bu bebeğe malnütrisyon, yani aşırı beslenme yetersizliği teşhisi konur. Tam tersine eğer bebek standart ağırlıktan % 20 daha ağırsa, yani 60 cm boyundaki bir erkek ya da kız bebek 6 850 gr ise ya da daha ağırsa, aşırı kilolu yani obez olduğuna karar verilecektir.</span></p>

    <p class="baslik" xml:lang="tr"><span class="bold">Yaş grupları için tahmini kilo ve boy değerleri</span></p>

    <p class="duz1" xml:lang="tr"><span class="duz">Hekiminiz bebeğin kilo, boy ve baş çevresi değerlerini, Türkiye’de belirlenmiş standart değerlerle kıyaslamaktadır. Bebeklerin yaş grupları için ortalama kilo ve boy değerlerini tahmini olarak bilebilmek içinse aşağıdaki formüller kullanılır:</span></p>

    <p class="baslik1" xml:lang="tr"><span class="bold-italik">Tahmini kilo</span></p>

    <p class="alinti-ilk-paragraf" xml:lang="tr"><span class="dar-paragraf-italik">• Doğumda ortalama 3,4 kg.</span></p>

    <p class="alinti-ilk-paragraf" xml:lang="tr"><span class="dar-paragraf-italik">• 3-12 ay döneminde tahmini kilo: bebeğin bitirdiği aya 9 rakamını ekleyip bulduğunuz rakamı ikiye bölünüz.</span></p>

    <p class="alinti" xml:lang="tr"><span class="dar-paragraf-italik">Örneğin bebek 6. ayını bitirdiğinde 6 + 9 = 15, ikiye böl, 7,5. Demek ki bebek ortalama 7,5 kg ağırlığında olmalıdır.</span></p>

    <p class="alinti-ilk-paragraf" xml:lang="tr"><span class="dar-paragraf-italik">• 1-6 yaş arası tahmini kilo: yaş x 2 + 8 rakamı bulunmalıdır.</span></p>

    <p class="alinti" xml:lang="tr"><span class="dar-paragraf-italik">Örneğin 2. yaş bittiğinde 2 x 2 = 4 + 8, yani 12 kg, bir bebeğin ortalama kilosudur.</span></p>

    <p class="alinti-ilk-paragraf" xml:lang="tr"><span class="dar-paragraf-italik">• 7-12 yaş arası tahmini kilo: yaş x 7 - 5 değerini ikiye bölünüz.</span></p>

    <p class="alinti" xml:lang="tr"><span class="dar-paragraf-italik">Örneğin 10. yaş bittiğinde 10 x 7 = 70 - 5 = 65, ikiye böl 32,5 kg.</span></p>

    <p class="alinti-ilk-paragraf" xml:lang="tr"><span class="bold-italik">Tahmini boy</span></p>

    <p class="alinti" xml:lang="tr"><span class="dar-paragraf-italik">Boy tahmini için pratik olarak şöyle düşünülmelidir:</span></p>

    <p class="alinti-ilk-paragraf" xml:lang="tr"><span class="dar-paragraf-italik">• Doğumda ortalama 50 cm.</span></p>

    <p class="alinti-ilk-paragraf" xml:lang="tr"><span class="dar-paragraf-italik">• 1 yaşında 75 cm.</span></p>

    <p class="alinti-ilk-paragraf" xml:lang="tr"><span class="dar-paragraf-italik">• 2-12 yaş arası: yaş x 6 + 77 eklenir. Örneğin 2. yaş bittiğinde 2 x 6 =12 + 77 = 89 cm. Bu değer iki yaşındaki çocuk için tahmini ortalama boy değerine denk gelir.</span></p>
  </div>
</body>
</html>