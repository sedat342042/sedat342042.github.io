<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>BOLUM_14.xhtml</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">@page {
  margin-bottom: 10pt;
  margin-top: 10pt;
  }
@font-face {
  font-family: Gill Sans;
  font-style: normal;
  font-weight: normal;
  src: url(../Fonts/GillSans0001.ttc);
  }</style>
</head>

<body class="calibre">
  <div class="generated-style" id="bolum-14">
    <div class="calibre2" id="calibre_pb_0"></div>

    <h1 class="bolum-ismi" id="toc-anchor" xml:lang="tr"><span class="ana-bolum-basligi">Sünnet</span></h1>

    <p class="duz1" xml:lang="tr"><span class="duz">Erkek cinsel organının tepe kısmını örten ve idrar yolu çıkış deliğini dış etkilerden koruyan cilt kıvrımına sünnet derisi ismi verilir. Sünnet derisi geriye doğru çekilebilir ve iç kısmını bir mukoza örter. Bu mukoza gözkapağının iç kısmını örten mukoza gibidir ve erkek cinsel organının tepe kısmını nemli tutar. İşte bu sünnet derisinin bir cerrahi işlemle alınması, sünnet olarak adlandırılır.</span></p>

    <p class="duz1" xml:lang="tr"><span class="duz">Sünnet ülkemizde dini bir gelenektir ve Müslüman ailelerde her erkek çocuk sünnet olur. Bu nedenle sünnet, erkek çocuğu olan tüm anne ve babaları ilgilendiren çok önemli bir konudur. Dünya Sağlık Örgütü, 2007 yılında AIDS hastalığına yol açan HIV virüsüyle hastalanma ihtimalinin sünnetli erkeklerde % 60 oranında daha az olduğunu bildirmiş ve HIV virüsünü taşıyan kadınlardan erkeklere virüsün bulaşma ihtimalinin sünnetli erkeklerde belirgin olarak azaldığını vurgulamıştır (1). Sünnetin antik çöl toplumlarında ilk kez gözlenmesinin de muhtemelen sebebi olan hijyen konusu, bu tarz çalışmalar sonucunda tüm dünyanın dikkatini sünnet konusuna çekmektedir.</span></p>

    <p class="duz1" xml:lang="tr"><span class="duz">Sünnet, toplumumuza kök salmış bir cerrahi girişim olmasına rağmen, sünnetle ilgili olabilecek en önemli üç sorunun hâlâ net olarak cevaplandırılamaması çok ilginçtir. Bu üç soruyu sıralayalım:</span></p>

    <p class="duz1" xml:lang="tr"><span class="duz">1. Sünneti kim yapmalıdır? Sünnetçi mi, çocuk cerrahı mı, ürolog mu, diğer cerrahlar mı?</span></p>

    <p class="duz1" xml:lang="tr"><span class="duz">2. Sünnet ne zaman yapılmalıdır? Yenidoğan döneminde mi, 2 yaşından önce mi, ilkokuldan önce mi, ilkokul döneminde mi?</span></p>

    <p class="duz1" xml:lang="tr"><span class="duz">3. Sünnet sırasında çocuğun duyacağı ağrı ve yaşayacağı kaygılar hangi yöntemle bertaraf edilmeli? Sünnet sırasında lokal anestezi mi yoksa genel anestezi mi uygulanmalı?</span></p>

    <p class="duz1" xml:lang="tr"><span class="duz">Sonuç olarak; sünnet işleminin ne zaman, kimin tarafından ve nasıl uygulanacağı, toplumumuzda netleşmiş bir konu değildir. Bu nedenle elinizde tuttuğunuz “modern bebek ve çocuk bakımı” kitabında, tüm bu belirsizliği ortadan kaldıracak ve en mükemmel sünnet önerilerine ulaşmamızı sağlayacak şekilde, sünnet konusu, ayrı bir bölüm olarak yer almaktadır. Bu bölümde, değerli bir uzman, sünnetle ilgili olarak aklımıza takılan tüm soruları, verdiği cevaplarla aydınlattı. Konuğumuz değerli bilim adamı Prof. Dr. Melih Bulut.</span></p>

    <p class="alinti-ilk-paragraf" xml:lang="tr"><span class="dar-paragraf-bold-italik">Prof. Dr. Melih Bulut</span></p>

    <p class="alinti-ilk-paragraf" xml:lang="tr"><span class="dar-paragraf-italik">1976 Hacettepe Tıp Fakültesi mezunu. 1981 yılında aynı fakülteden uzmanlığını, 1986 yılında da doçentliğini aldı. Daha sonra Şişli Etfal Hastanesi Çocuk Cerrahisi kurucu klinik şefi oldu. 1997 yılından itibaren International Hospital, Yeditepe Üniversitesi Hastanesi ve Medicana International hastanelerinde çeşitli idari ve klinik görevler üstlendi.</span></p>

    <p class="alinti-ilk-paragraf" xml:lang="tr"><span class="dar-paragraf-bold-italik">• Sünnet nedir?</span></p>

    <p class="duz-ilk-paragraf" xml:lang="tr"><span class="bold-italik">Prof. Dr. Melih Bulut:</span> <span class="duz">Sünnet her yaşta uygulanabilecek ciddi bir cerrahi operasyondur. Her zaman büyük bir özenle gerçekleştirilmesi gerekir. Sünnetin, ilk kez suyun kıt olduğu çöl toplumlarında uygulanmış olması anlamlıdır, idrar yolu enfeksiyonu ya da AIDS gibi hastalıklara karşı koruyucu etkisi olduğunu gösteren araştırmalar vardır. Koruyucu yönü olmadığını belirten araştırmalar da mevcuttur. Modernleşen toplumumuzda, sünnet kararını, çocuğun büyüdüğünde kendisinin almasını düşünen aileler de mevcuttur. Sünnet her yaşta uygulanabileceğinden, bu da ailenin verebileceği bir karardır. Zaten sünnet, sadece uygulanan kişiyi etkilemekle kalmayan tek cerrahi girişimdir. Bu cerrahi girişim, uygulandığı kişinin yanı sıra ailesini ve erişkin hayatındaki partnerini de ilgilendirir. Bu nedenle son derece büyük bir özenle uygulanmalıdır.</span></p>

    <p class="duz1" xml:lang="tr"><span class="duz">Sünnetin mutlak tıbbi zorunluluk olarak uygulanmasının şart olduğu durumlar vardır; böbrekten başlayarak tüm idrar yolları boyunca herhangi bir noktada doğumsal anomalisi olan bebeklerde ve çocuklarda, enfeksiyon riski arttığından, sünnet tıbbi bir zorunluluktur.</span></p>

    <p class="alinti-ilk-paragraf" xml:lang="tr"><span class="dar-paragraf-bold-italik">• Sünneti kim yapmalıdır?</span></p>

    <p class="duz-ilk-paragraf" xml:lang="tr"><span class="bold-italik">Prof. Dr. Melih Bulut:</span> <span class="duz">Sünneti çocuk cerrahı yapmalıdır. Çocuk cerrahları sürekli çocuklarla diyalog halinde olduklarından, çocukların psikolojisini iyi bilirler ve hem aileyle hem de çocukla daha iyi ilişki kurarlar. Bir genel cerrah veya ürolog, çocuğa erişkin gibi davranabilir. Sünnette sadece yapılacak işleme odaklanılmamalı, çocuğun psikolojisi de göz önünde tutulmalıdır. Ülkemizde artık büyük ilçelerde bile çocuk cerrahları var. İlk tercih çocuk cerrahları olmalıdır. Ülkemizde sünnetin, sünnetçi tarafından uygulanmasını tercih edecek aileler de olacaktır her zaman. Önemli olan, sünnetle ilgili prensiplerin tüm toplum ve sağlıkçılar tarafından benimsenmesidir.</span></p>

    <p class="alinti-ilk-paragraf" xml:lang="tr"><span class="dar-paragraf-bold-italik">• Sünnet ne zaman uygulanmalıdır?</span></p>

    <p class="duz-ilk-paragraf" xml:lang="tr"><span class="bold-italik">Prof. Dr. Melih Bulut:</span> <span class="duz">Ben ve yaşıtlarım, sünneti, kötü bir deneyim olarak hatırlıyoruz. Ben 56 yaşındayım ve 10 yaşında olduğum sünnetin en ince ayrıntılarını bile hâlâ çok net hatırlıyorum. Sünneti kendim için psikolojik bir travma olarak anıyorum. Sünnet zamanını belirlerken, en önemli konu, çocuğa sünnet travması yaşatmamaktır. İdrarını söylemeye başlayan ve artık dikkatini pipisinde yoğunlaştırmayan 3-5 yaş aralığındaki çocuklar, sünnet için en ideal dönemde olan çocuklardır. Süt çocukluğu döneminde sünnet önermiyoruz, çünkü süt çocukları hem idrarlarını kontrol edemezler hem de anesteziye karşı çok daha hassastırlar. Sünnetin ilkokul dönemine kalmasını da istemiyoruz, çünkü ilkokul birinci sınıf öğrencilerinin en önemli sohbet konusu sünnet. Sünneti konuşuyorlar ve sünnet olanlar, henüz olmayanları müthiş endişelendiriyor. Sünnet olmuş çocuk, henüz olmamış olanı korkutuyor. 3-5 yaş aralığı sünnet için en ideal dönem. 3-5 yaş aralığı sünnet için en ideal dönem dediğimizde ülkemiz koşullarında çok farklı bir öneride bulunmuş oluyoruz, çünkü psikologlar tam tersini söylüyorlar; 2-6 yaş aralığında sünnet işleminin uygulanmasını önermiyorlar. Sünnet uygulamasının yaygın olduğu Avrupa ülkelerinde ve ABD’de yenidoğan dönemi, sünnet için en fazla tercih edilen dönem. Ülkemizde ise sünnet, bir tören ve erkekliğe adım atma olarak da algılandığından, yenidoğan dönemi sıkça tercih edilen bir dönem değil. Psikologlar 2-6 yaş grubunda sünneti önermeyince, ayrıca bir tören olarak da algılanan sünnetin ilkokul dönemine kadar ertelenmesi, ülkemizde doğal karşılanıyor. Oysa ki, ilkokul çocuğunun sünnetle ilgili olumsuz söylemlerle karşılaşmış olma ihtimali çok yüksek. İlkokul çocuğunun sünnet travması yaşamaması için tek seçenek işlemin genel anestezi altında uygulanması; eğer sünnetçi sünnet ederse ya da lokal anestezi uygulanırsa zaten baştan çok ürktüğünden, sünneti ömür boyu kötü bir anı olarak hatırlaması ihtimali çok yüksek. Genel anestezi altında uygulanan ve sonrasında dikiş aldırma ve pansuman yaptırma gereksinimlerinin hiç olmadığı, üstelik genel anestezi altındayken pipi bölgesine günlerce ağrı duymamasını sağlayacak ağrı kesiciler uygulanmış olan çocuk, sünnet işlemini en rahat yaşamış çocuk olacaktır. Günümüz şartlarında çocuklara genel anestezi gayet kolay ve düşük doz ilaçlarla uygulanabildiğinden, genel anesteziden anne ve babanın ürkmesi için de bir sebep yok.</span></p>

    <p class="duz1" xml:lang="tr"><span class="duz">Yenidoğan dönemi hariç, her yaş grubundaki çocuğa genel anesteziyle sünnet uygulanması ideal öneri olduğundan, gelin sünnet yaşını aşağıya çekelim. Çocuğun yapılacak işlemi bir işkence olarak algılayabileceği, üzerinde kafa yorup ürkebileceği ilkokul dönemine bırakmayalım. 3-5 yaş döneminde uygulanacak sünnetin, genel anestezi uygulandığında, çocuğun sonradan yapılan işlemi hatırlamayacağını ve belirgin ağrı çekmeyeceğini, pansuman ve dikiş aldırmaya gerek olmayacağını anlattığımızda psikologların da sünneti bu yaş grubu için bir sorun olarak algılamayacaklarını düşünüyorum. 2-6 yaş grubu, sünnetçi müdahalesi ya da lokal anesteziyle hekim müdahalesiyle karşılaştıklarında sünnet travması yaşarlar, genel anestezi uygulandığında psikolojileri negatif etkilenmeyecektir, çünkü en fazla genel anestezi uygulanan grup zaten 3-5 yaş grubudur. Bu yaş grubu, kulağa tüp takılması, geniz etinin alınması, bademcik dokusunun alınması gibi kulak-burun-boğaz sorunları nedeniyle en fazla genel anestezi alan çocuk grubudur zaten. Tüm bu KBB sorunları nedeniyle genel anestezi almış olan 3-5 yaş grubunda hiçbir zaman ömür boyu süren psikolojik örselenme yaşanmaz. Bahsedilen en iyi imkânlarla, genel anestezi altında uygulanan sünnetin de bu yaş grubunda sorunsuz atlatıldığına ben her zaman şahit oldum.</span></p>

    <p class="duz1" xml:lang="tr"><span class="duz">Yenidoğan döneminde de sünneti önermiyoruz, çünkü bu sırada teknik olarak sünnet derisi çekilir ve pipinin dibine çan şeklinde bir alet takılır. Pipinin başına giden damar ve sinirler zarar görebilir. Pipi ucunda uzun süreli hassasiyet kaybı yaşanabilir. Yenidoğan döneminde sünnet, sadece tıbbi aciliyet gerektiren durumlarda tercih edilmelidir. Sünnet için çocuğun idrarını tutabildiği zamana kadar beklenmelidir. Bu da bizi yine 3-5 yaş aralığına götürür.</span></p>

    <p class="alinti-ilk-paragraf" xml:lang="tr"><span class="dar-paragraf-bold-italik">• Sünnet öncesinde çocuğun yaşadığı kaygı ile sünnet sırasında yaşayacağı ağrı nasıl giderilmelidir?</span></p>

    <p class="duz-ilk-paragraf" xml:lang="tr"><span class="bold-italik">Prof. Dr. Melih Bulut:</span> <span class="duz">Sünnet en fazla özen isteyen, hafife alınan ama çeşitli yönleriyle zorlu bir cerrahi girişimdir. Öncelikle çocukla konuşmak gerekir. Ben çocuğa pipisinin yapılacak işlemle daha da büyüyeceğini anlatıyorum. Çocuğun öncelikle sünnet işlemini uygulayacak hekime ısınması lazım. Sünnetin hastanede, ameliyathanede genel anestezi altında uygulanması, en ideal seçimdir; bu şekilde çocuğun duyabileceği kaygı ve çekeceği ağrılar minimuma indirilebilir.</span></p>

    <p class="duz1" xml:lang="tr"><span class="duz">Yaşamın ilk 20 gününü kapsayan yenidoğan evresi hariç, tüm yaş gruplarında genel anestezi tercih edilmelidir. Hastane ortamında genel anestezi uygulanarak bir çocuk cerrahı tarafından gerçekleştirilmelidir sünnet işlemi. Böylece çocuğun yaşayacağı kaygı ve ağrının önüne geçilebilir. Sadece yaşamın ilk 20 günü içerisinde uygulanan yenidoğan sünnetinde lokal anestezi öneriyoruz. Yenidoğan sünnetinin apayrı bir tekniği var. Henüz dokular embriyonik yapıda olduğu için, kesiler 1-2 günde kendiliğinden iyileşir. Oysa ki 20 günlükten büyük bebeklerde dikiş atılması şart, dokular açık kalabilir ve sorunlar yaşanabilir, dikiş atılmazsa. Yenidoğan sünnetinde dikiş atılmasına ve genel anesteziye gerek yok. Lokal anestezi uygulanır, sünnet derisi çekilir ve pipinin dibine çan tabir edilen özel bir alet sıkıştırılır. En az 6 dakika beklenir ve sünnet derisi kesilir. Yenidoğan sünnetinin cazip tarafı, lokal anesteziyle dikiş atılmaksızın sünnet işleminin uygulanması. Dezavantajlı tarafı ise, pipi başına giden damar ve sinirlerin kolaylıkla etkilenebilmesi ve pipi başında uzun yıllar süren hassasiyet kaybı yaşanabilmesi.</span></p>

    <p class="duz1" xml:lang="tr"><span class="duz">20 günlükten büyük çocuklarda lokal anestezi, hem çocuğun duyacağı ağrıyı tamamen ortadan kaldırmayabilir hem de sünnet uygulamasının yaratacağı psikolojik travmayı en aza indirmekte genel anestezi kadar başarılı olmaz. Üstelik lokal anestezi uygulanan çocukta nabız ve doku oksijen düzeyi gibi önemli göstergeler düzenli olarak izlenmediğinden, lokal anestezi ve operasyona negatif tepki veren çocukta son derece riskli olabilir. Bir tepki oluşan çocuk morarmaya başladığında, çocuğun nabzı takip edilmediğinden, çocuğa serum takılmadığından, büyük bir riskle karşılaşılabilinir.</span></p>

    <p class="duz1" xml:lang="tr"><span class="duz">Oysa ki genel anestezinin neredeyse hiçbir riski yok. Ülkemizde tıp alanında yaşanan gelişmeler, toplum tarafından günbegün izlenemediğinden, geçmişte kalması gereken kaygılar hâlâ canlı olabiliyor. Günümüzde ister özel, ister devlet hastanesinde olsun, tüm hastanelerimizde çocuğa uygun, az dozda, organlara zarar vermeyen genel anestezi, ehil kişiler tarafından verilebilmektedir. Artık karaciğeri ya da başka bir organı yoracak bir anestezi ilacı çocuklarımıza verilmemekte. Bu olumlu gelişmenin arkasında, hem tüm dünyada hem de ülkemizde her geçen gün daha fazla sayıda çocuğa genel anestezi veriliyor olması durumu vardır. Geniz eti ve bademcik ameliyatları, kulağa tüp yerleştirme, kırık ve çıkıklarda uygulanan cerrahi girişimler ve sünnet, gittikçe daha çok çocuğa genel anestezi uygulamayı gerekli kılıyor. Bu durum karşısında tıp dünyası, karaciğer gibi dokuları yormayan, daha az miktarlarla genel anestezi sağlayan ilaçları kullanıma sunmayı başardı ve günümüzde çocuklara genel anestezi uygulamak son derece güvenli bir işlem.</span></p>

    <p class="duz1" xml:lang="tr"><span class="duz">Toplumumuzda yerleşmiş uygulamaları gözden geçirmenin zamanı geldi artık. Çocuk ilkokula başlamadan, çevresindekiler sünnet konusunu henüz açmadan sünnet olmalı, çünkü sünnet her yaşta yapılabilir. Genel anestezi altında, bir plastik cerrahi ameliyatı titizliğinde gerçekleştirilecek olan sünnet, hem sonuçlarıyla yüz güldürecektir hem de çocuğun ileride asla hatırlamayacağı, beyninde yer etmeyeceği bir girişim olarak kalacaktır.</span></p>

    <p class="alinti-ilk-paragraf" xml:lang="tr"><span class="dar-paragraf-bold-italik">• Sünnetle ilgili olarak yapılan hatalar nelerdir?</span></p>

    <p class="duz-ilk-paragraf" xml:lang="tr"><span class="bold-italik">Prof. Dr. Melih Bulut:</span> <span class="duz">Ülkemizde sünnetin tören faslına ayrılan kaynak, operasyona ayrılan kaynağı aşmaktadır. Sünnet yemeği, mevlüt, ziyaretler ve kıyafetlere gösterilen özen, operasyondan esirgenmemelidir. Sünnet devlet hastanelerinde de gayet güzel şekilde uygulanmaktadır. Ailelerimiz çocukları için en iyi koşullara sahip kurumları araştırmalıdır.</span></p>

    <p class="duz1" xml:lang="tr"><span class="duz">Toplu sünnet, toplu kıyımdır. Her sünnet bireye özgüdür. Aileyi ve delikanlının ilerideki partnerini de ilgilendirir. Her birey için ayrı ayrı düşünülmelidir. Çocuğun kardeşini beklemesi de doğru değildir. Yaşı ufak olan çocuk daha az kaygı yaşayacağından, kaygılı büyük çocuk otoritesini kaybedebilir, aile içinde ve kardeşler arasındaki ilişkiler gerilebilir. Her çocuk ayrı ayrı, kendi yaş grubunda sünnet olmalıdır.</span></p>

    <p class="duz1" xml:lang="tr"><span class="duz">Başka bir ameliyat nedeniyle ameliyathaneye alınan çocuğun aynı anda sünnet olması da doğru değildir. Bademciğin ya da geniz etinin alınması ya da fıtık ameliyatları sırasında sünnetin de yapılması ideal olmaz. Sünneti çok önemsiyoruz ve ayrı bir özenle tek başına uygulanmasını istiyoruz. Bademciğin alınması ağır bir ameliyattır ve çocuğu çok yorar, bu sırada çocuğun sünnet de olması uygun değildir. Kasık fıtığı ameliyatı sırasında da sünnet uygulaması önerilmez. Sünnet sonrası günaşırı ılık banyo pansuman görevi görür, fıtık ameliyatı olan çocukta bu yöntem uygulanmaz. Sünnet öncesi çocuğun kanamaya eğilimi olup olmadığı araştırılmalıdır, kanamaya eğilimi olan çocuk sünnet sırasında hayati tehlike yaşayabilir. Çocuğun sünnet nedeniyle enfeksiyon kapmaması ya da sünnet sırasında idrar yollarının zarar görmemesi amacıyla sünnetçi tarafından sünnetin yapılmasından kaçınılmalıdır. Ben sünnetçide sünnet olup tetanos hastalığı geçiren çocukla bile karşılaştım.</span></p>

    <p class="alinti-ilk-paragraf" xml:lang="tr"><span class="dar-paragraf-bold-italik">• Biz babalara uygulanmış olan eski sünnet uygulamaları ile modern sünnet uygulamalarını kıyaslar mısınız?</span></p>

    <p class="duz-ilk-paragraf" xml:lang="tr"><span class="bold-italik">Prof. Dr. Melih Bulut:</span> <span class="duz">Eski usullerle sünnet olmuş 3 yaş üstü her çocuk, sünnetle ilgili çok kötü anılara sahiptir muhtemelen. Sünnetçi sünnet derisini çekiyor ve sıkıştırıp kesiyor, sıkı sıkı sarıyordu, kanama olmasın diye. Bu durumda sünnet sonrası yapılan pansumanlar, sünnet uygulamasından daha fazla acı veriyordu. Pansumanlar tam bir işkenceye dönüşüyordu. Günümüzün modern şartlarında çocuğu önce psikolojik olarak sünnet uygulamasına hazırlıyoruz. Henüz ilkokula başlamamış çocukta bu ön hazırlık daha kolay oluyor. Çocuğa işlem öncesi uygulanan premedikasyon ismi verilen yatıştırıcı ilaçlar, çocuğun, hastane ortamında gerilim yaşamadan ameliyata alınabilmesini sağlıyor. Ameliyathaneye alınan çocuğa genel anestezi uygulanarak sünnet yapılması zaten çocuğun ağrı çekmesini ya da uygulanan sünnet işleminin detaylarını hatırlamasını önlüyor. Burada en önemli etken genel anestezi. 9-10 yaşında bir çocuk, başlangıçta ben cesurum, lokal anestezi uygulayın dese de, sünnet işlemi başladığında inanılmaz panik yaşayabiliyor ve bu paniği ömür boyu unutamayabiliyor. Ameliyathane şartlarında ince, gizli dikişler atılıyor, çabuk eriyen dikiş malzemesi kullanılıyor. Kesilen dokular, bir plastik cerrahi işlemi özeninde güzelce kapatılıyor. Dikişler kendiliğinden eridiğinden çocuğun doktoru tekrar ziyaret ederek dikişlerini aldırmasına gerek kalmıyor. Sünnet sırasında pipiye uygulanan ağrı kesiciler, saatler değil, günler boyunca etkisini gösterdiğinden çocuk sünnet sonrasında da ağrı hissetmiyor. Çocuğun sünnet sonrası pansuman, dikiş vesaire için tekrar tekrar doktora gitmesine gerek olmaması büyük avantaj. İşte modern sünnet bu.</span></p>

    <p class="duz1" xml:lang="tr"><span class="duz">İdeal sünnet uygulaması: Öncelikle, sünnet işlemine alınan, yeni doğan bir bebek değil. Yeni doğan bebeğin çok küçük olan uzvunda pipi başına giden damar ve sinirleri korumak zor. Henüz çişini söyleyemeyen, pipisini yeni keşfetmiş, her altı açıldığında pipisini çekiştiren ufak çocuk da değil.</span></p>

    <p class="duz-son-paragraf" xml:lang="tr"><span class="duz">Sünnet işlemine alınan bir ilkokul çocuğu da değil. Sünnete aday ideal çocuk, henüz yaşıtlarıyla sünnet konusunu konuşmamış, ya da büyüklerinden kinayeli “Sünnet olacaksın, pipinin ucu azıcık gidecek, erkek olacaksın” laflarını işitmemiş olan 3-5 yaş dönemi çocuğu. Sünneti yapan ideal kişi bir çocuk cerrahı. İdeal ortam bir ameliyathane. İdeal süreç, hekimin sünnet öncesi çocukla en az yarım saat zaman geçirmesi ve çocuğu psikolojik olarak rahatlatması. Daha sonra çocuğa ameliyathane ortamına rahat girmesi için premedikasyon uygulanması, uygun ağrı kesici, uyuşturucu ilaçlarla çocuğun gevşetilmesi. İdeal ameliyathanede çocuk anestezisinde yetkin bir anestezi uzmanı var. Çocuğa uygun, modern genel anestezi uygulanması en ideali. Çocuğun pipisine günler boyu ağrı kesici özellik gösterecek ilaçlar uygulanması ve kendiliğinden kolay eriyen malzemeyle, çok dikkatle dikiş atılması çok önemli. Çocuk sünnet sonrası pansuman ya da dikiş aldırma gibi nedenlerle hekimine tekrar gitmemeli. Ağrısız, psikolojik travma yaşatmayan, dokuların en iyi korunduğu en ideal sünnet bu!</span></p>

    <p class="dipnot" xml:lang="tr"><span class="dipnot-bold">Kaynak:</span></p>

    <p class="dipnot" xml:lang="tr"><span class="dipnot-italik">(1) New Data on Male Circumcision and HIV Prevention: WHO, 2007.</span></p>
  </div>
</body>
</html>