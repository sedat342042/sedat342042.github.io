<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>BOLUM_6.xhtml</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">@page {
  margin-bottom: 10pt;
  margin-top: 10pt;
  }
@font-face {
  font-family: Gill Sans;
  font-style: normal;
  font-weight: normal;
  src: url(../Fonts/GillSans0001.ttc);
  }</style>
</head>

<body class="calibre">
  <div class="generated-style" id="bolum-6">
    <div class="calibre2" id="calibre_pb_0"></div>

    <h1 class="bolum-ismi" id="toc-anchor" xml:lang="tr"><span class="ana-bolum-basligi">Gelişim takibi</span></h1>

    <p class="duz1" xml:lang="tr"><span class="duz">Bebek ve çocukların büyüme dönemlerinde hem zihinsel hem de kas gücüne bağlı hareketlilikle ilgili gelişimleri, hem hekim hem de anne baba tarafından yakından izlenen önemli basamaklardır. İlk anlamlı sözler, ilk atılan adımlar bebeğin ailesince merakla beklenen gelişmelerdir. Bebeğin ve çocuğun kat ettiği her aşama, tam zamanında ve olması gerektiği gibi olsun istenir.</span></p>

    <p class="duz1" xml:lang="tr"><span class="duz">Çocuk hekimleri, takibini yaptıkları çocukların hasta olmamaları, aşıların tam yapılmasıyla birlikte büyüme ve gelişmenin her bir çocuğa göre ideal gerçekleşmesi amacına ulaşmaya çalışırlar. Bu amaçla gelişim basamaklarını birer birer takip ederler. Bebek ve çocukların gelişim basamakları 4 ana grup içerisinde irdelenir; kaba motor hareketler, ince motor hareketler, dil gelişimi ve kişisel-sosyal gelişim aşamaları. Bu gelişim gruplarına örnekler verirsek:</span></p>

    <p class="baslik" xml:lang="tr"><span class="bold-italik">Kaba motor hareketlere örnekler:</span></p>

    <p class="alinti-ilk-paragraf" xml:lang="tr"><span class="dar-paragraf-italik">• Bebek oturma pozisyonuna doğru yönlendirildiğinde baş geriye düşmez.</span></p>

    <p class="alinti-ilk-paragraf" xml:lang="tr"><span class="dar-paragraf-italik">• 3. ayını bitiren bebekte bu gelişim beklenir ve boyun kaslarının geliştiğini gösterir.</span></p>

    <p class="alinti-ilk-paragraf" xml:lang="tr"><span class="dar-paragraf-italik">• Yine 3 ay bittiğinde eller orta hatta birleşir, bebek kendi organlarını keşfetmeye başlamıştır artık.</span></p>

    <p class="alinti-ilk-paragraf" xml:lang="tr"><span class="dar-paragraf-italik">• Yürüme çoğu zaman, bebek yaşını doldurduğunda gerçekleşir, 16 aylık olduğunda ise artık koşabilmektedir.</span></p>

    <p class="baslik" xml:lang="tr"><span class="bold-italik">İnce motor hareketlere örnekler:</span></p>

    <p class="alinti-ilk-paragraf" xml:lang="tr"><span class="dar-paragraf-italik">• Oyuncaklara bilinçli olarak uzanma 5. ay bittiğinde gerçekleşir, bu bebeğin göz-kas koordinasyonunu sağladığını gösterir.</span></p>

    <p class="alinti-ilk-paragraf" xml:lang="tr"><span class="dar-paragraf-italik">• Bebek küçük eşyaları direkt iki parmağıyla yerden alabildiğinde genelde 8. ay bitmiştir, artık ince kas hareketlerine hükmedebilmektedir.</span></p>

    <p class="alinti-ilk-paragraf" xml:lang="tr"><span class="dar-paragraf-italik">• Bebek iki küpü üst üste koyabildiğinde 15. ay bitmiştir ve bebek artık farklı oyuncakları birlikte kullanabilmektedir.</span></p>

    <p class="baslik" xml:lang="tr"><span class="bold-italik">İletişim kurma ve dil gelişimine örnekler:</span></p>

    <p class="alinti-ilk-paragraf" xml:lang="tr"><span class="dar-paragraf-italik">• Karşılıklı gülen ve konuşulunca sesler çıkaran bebek bu gelişmeyi 2. ay bittiğinde sağlar ve artık yavaş yavaş sosyalleşmeye başlar.</span></p>

    <p class="alinti-ilk-paragraf" xml:lang="tr"><span class="dar-paragraf-italik">• Bebek sözlü uyarılara uyabildiğinde genelde 8. ayını tamamlamıştır ve artık dil aracılığıyla kendine anlamlı bir dünya kurmaktadır (örneğin, oyuncağı bana ver dendiğinde ne kastedildiğini anlar ve oyuncağa bakar).</span></p>

    <p class="alinti-ilk-paragraf" xml:lang="tr"><span class="dar-paragraf-italik">• İlk kısa cümleler 2. yaş bittiğinde başlar ve çocuğun önünde artık bir gramer dünyası açılmış olur.</span></p>

    <p class="baslik" xml:lang="tr"><span class="bold-italik">Kişisel-sosyal gelişime örnekler:</span></p>

    <p class="alinti-ilk-paragraf" xml:lang="tr"><span class="dar-paragraf-italik">• Bebek oyuncağı görebilmek için üstündeki örtüyü bilinçli olarak açtığında genelde 9. ay bitmiştir ve artık oyuncaklarıyla bilinçli olarak oynayabilmektedir.</span></p>

    <p class="alinti-ilk-paragraf" xml:lang="tr"><span class="dar-paragraf-italik">• Bebek bir kaptan su içer gibi yaptığında 1 yaşındadır ve artık sembollerle düşünebilmektedir.</span></p>

    <p class="alinti-ilk-paragraf" xml:lang="tr"><span class="dar-paragraf-italik">• Çocuk oyuncağa ulaşabilmek için bir sopa kullanmayı 1,5 yaşındayken akıl etmeye başlar, artık engelleri aşmak için alet kullanabilmektedir.</span></p>

    <p class="duz-ilk-paragraf" xml:lang="tr"><span class="duz">Tüm bu örneklerin de gösterdiği gibi her bebek ve çocuk sürekli büyümekte ve gelişmektedir; her gün ve her saniye. Bebeğin ve çocuğun gelişiminin izlenmesi ve yorumlanması ise büyük bir titizlik gerektirir.</span></p>

    <p class="duz1" xml:lang="tr"><span class="duz">Aşılama + beslenme önerileri + büyüme ve gelişim takibi, çocuk hekimlerinin, sağlam çocuk izleminde en temel görevlerini oluşturduğundan, hekiminiz bu konu üzerinde dikkatle duracaktır. Pek çok durumda çocuk hekiminin kararı büyük önem taşıyacaktır; çok dikkatli gözlem gerektirebilecek onlarca durum arasından birkaç örnek seçersek:</span></p>

    <p class="duz1" xml:lang="tr"><span class="duz">Birinci doğum gününden sonra hâlâ iletişim kurma ve konuşma becerisinde yeterli ilerleme kaydedemeyen bir çocukta, belirgin ama zararsız bir gecikme olabileceği gibi, belirgin bir otizm şüphesi de söz konusu olabilir. Emeklemek yerine popo üstü ilerleyen bir bebekte her şey normal olabileceği gibi bu durum kas tonusu güçsüzlüğü anlamına gelen hipotoni durumunun belirtisi de olabilir.</span></p>

    <p class="duz1" xml:lang="tr"><span class="duz">Bazı çocuklar bazı harfleri geç olsa da telaffuz edebilirken, kimi çocukta konuşma terapisi gerekebilir.</span></p>

    <p class="duz1" xml:lang="tr"><span class="duz">Çocuk hekimleri, her anne ve babaya bebeğin ayına uygun gelişimini destekleyecek en uygun yaklaşımın ne olacağını her görüşmede aktarırlar. Bilgi ve tecrübelerini ebeveynle paylaşırlar. Kitabımızda her bir dönemin gelişimini aktarırken sizlere o döneme ait önerileri vurguladık. Peki bu hekim önerilerinin ötesinde ne olabilir?</span></p>

    <p class="duz1" xml:lang="tr"><span class="duz">Bebeğin ve çocuğun gelişimini dikkatle takip edecek olan hekiminiz, bilgisi ve tecrübesiyle kararlarını verirken bazı yol gösterici testlerden de yardım alabilir. Gelişim takibinde kullanılan ve standardize edilen bu testler içerisinde 1969 yılından beri kullanılan “Denver Gelişimsel Tarama Testi” önemlidir. Bu test Türkiye koşullarına da uyarlanmıştır. Bu testte, doğumdan 6. yaş bitene kadarki dönemde bebek ve çocukların gelişimiyle ilgili tüm aşamalar belirlenmiştir.</span></p>

    <p class="duz1" xml:lang="tr"><span class="duz">Denver gelişim testinde her bir gelişim basamağı, en erken gerçekleşebilecek dönem ile en geç olabilecek dönemi sınırlandıracak şekilde ilgili ayları kaplayan uzunlama dikdörtgenlerle gösterilmiştir. Bebeklerin yüzde 75’i ile yüzde yüzünün bu gelişimi gösterebildiği dönem ise kırmızı bölge olarak öne çıkarılmıştır. Bebek kırmızı bölgeyi içeren aya ulaştığında belirtilen gelişimi gösteremiyorsa bu durum, özellikle ilgili gelişmede gecikme şüphesi uyandırır ve Denver testini yapan uzman tarafından not alınır.</span></p>

    <p class="duz1" xml:lang="tr"><span class="duz">Bebekler belirli bir aya geldiklerinde nesnelere uzanmaya başlarlar. Bebeğin nesnelere uzanıp uzanmadığını anlamak için bebek annesinin kucağında otururken dirsekleri masanın üstüyle aynı seviyede tutulur ve elleri masanın üzerinde olsun istenir. Bu sırada bebeğin kolay uzanabileceği bir uzaklığa çıngırak veya kırmızı ponpon gibi bir nesne yerleştirilir ve bebeğin bu nesneyi alması teşvik edilir. Eğer bebek anlatıldığı şekliyle standardize edilmiş bu işlem sırasında nesneye uzanırsa ya da en azından ellerini ya da kollarını o yönde hareket ettirirse bu gelişim basamağından geçmiş sayılır. Peki ne zaman? En erken 4,5 aylık, en geç 6 aylıkken (bkz. şekil). Bebeklerin yüzde 75 ile tamamının bu eylemi gerçekleştirdiği kırmızı bölge 5,5 aylıkken başladığından, 5,5 aylık bebek bu gelişimi henüz gerçekleştirmediyse, bu durum için geçerli gelişme döneminde gecikme olabileceği not edilecektir.</span></p>

    <p class="duz1" xml:lang="tr"><span class="duz">Denver gelişim testi, Denver uygulama sertifikası olan hekimler ve gelişim uzmanları tarafından uygulanır. Bu test, çocukların içinde bulundukları kültürel ortam eşit olamayabileceğinden, renkler, sayı sayma ve rakam tanıma gibi özellikleri içermez. Amaç her çocuğu içinde bulunduğu kültürel ortamdan bağımsız olarak değerlendirebilmektir.</span></p>

    <p class="foto-ustten-bosluklu" xml:lang="tr"><span><img alt="denver.jpg" class="generated-style1" src="../Images/denver_fmt.jpeg"/></span></p>

    <p class="italik-ortali-foto-alti" xml:lang="tr"><span class="dar-paragraf-italik">Denver gelişim testi uygulanırken testin uygulandığı gün altı aylık olan bebeğe, altı aylık olduğunu belirleyecek şekilde yaş çizgisi çizilmiş ve testin uygulandığı 20 şubat 2009 tarihi not edilmiştir. Bebeğin bu çizginin sol tarafında kalan gelişim aşamaları içerisinde bebeğin başarılı oldukları için geçer anlamında “G” harfi, başarılı olamadıkları için ise kalır anlamında “K” harfiyle not alınmıştır. Bu örnekte bebek, erişemediği oyuncağa uzanma konusunda yeterli çabayı gösterememiştir.</span></p>

    <p class="duz1" xml:lang="tr"><span class="duz">Gelin, Denver Gelişimsel Tarama Testi’nin Türk çocuklarına uyarlanması ve standardizasyonu çalışmasını yürüten, Hacettepe Çocuk Nöroloji uzmanları sayın Prof. Dr. Kalbiye Yalaz ve Prof. Dr. Banu Anlar’a çalışmalarıyla ilgili düşüncelerini yazan Dr. Josiah Dodds’a kulak verelim:</span></p>

    <p class="duz1" xml:lang="tr"><span class="duz">“Örneğin 30 aylık Ali’nin konuşmasındaki gecikmeyi, Denver II’yi rutin olarak kullanan çocuk doktorunun fark ettiğini varsayalım. Ali’yi daha ayrıntılı değerlendirilmesi için bir hastaneye gönderdiğini ve tetkikler sonucunda kısmi bir işitme kaybı bulunduğunu düşünelim. İşitme cihazı sağlanacak ve aileye dil gelişimi için gerekli uyaranları nasıl verecekleri öğretilecektir. İki yıl içinde Ali’nin sözel becerisi yaşıtlarına eşit hale gelecek, kendisi ve ailesi için sorun oluşturmayacaktır.</span></p>

    <p class="duz1" xml:lang="tr"><span class="duz">Denver II’nin tüm ülke çapında kullanılması her yıl 30 bin ila 50 bin Ali’nin yaşamında bu tür değişiklikler yaratabilir. Bu rüyanın, Dr. Yalaz ve Dr. Anlar gibi kendilerini bu konuya adamış uzmanların gayretleri sonucunda gerçekleşeceğini umuyorum.”</span></p>

    <p class="duz1" xml:lang="tr"><span class="duz">Bebek ve çocuklarının gelişimini izlerken, ebeveyn, çocuk nörolojisi derneğinin internet sitesinden yararlanabilir. Bu sitede aileler için çok yararlı bilimsel bilgiler mevcuttur.</span></p>

    <p class="duz1" xml:lang="tr"><span class="bold">Öneri</span><span class="duz">: www. cnd.org.tr/aileler_icin_bilgiler</span></p>

    <p class="baslik" xml:lang="tr"><span class="bold">Lorenzo’nun Yağı - Hastalık belirtilerini okuyabilmek</span></p>

    <p class="duz1" xml:lang="tr"><span class="duz">Bebekler ve çocuklar sürekli büyüme ve gelişme içerisindedirler. Gelişim basamaklarının ise hep daha başarılı olacak şekilde gerçekleşmesi gerekir. Yeni doğan bebek, sadece refleksleriyle tepki verip, bilinçli herhangi bir şey yapamazken zamanla her türlü ihtiyacını kendi başına giderebilir bir çocuk haline gelecektir. Tüm bu gelişmeler özellikle sinir sisteminin olgunlaşmasıyla sağlanır. Sinir sisteminin olgunlaşması ise yukarıdan aşağıya doğru olur! Boyundan başlayıp ayak parmaklarına doğru. Bebek önce başını dik tutacak, destekli oturacak, sonra desteksiz oturacak, sonra ayakta dik duracak ve yürüyecektir.</span></p>

    <p class="duz1" xml:lang="tr"><span class="duz">Sinir sisteminin baştan aşağı gelişim göstermesinin sebebi, yeni doğan bebeklerin sinir hücrelerinin henüz bir kılıfla sarılı olmamasıdır. Nasıl ki evimizdeki elektrik kabloları bir kılıfla sarılı olmadığında elektriği düzgün iletemezlerse, yeni doğan bebeğin sinir hücreleri de henüz bir kılıfla sarılı olmadığından düzgün çalışmaz. Bu nedenle bebeklerin çenesi kolay titrer, önlerindeki bir objeye ise uzanamazlar. Sinir liflerini saran kılıf miyelin tabakasından oluşur ve bu doku kolesterolden zengindir, sinir lifleri boyunca miyelin dokusu oluştukça bebeğin sinir sistemi gelişir. Sinir lifleri de, beyinden ve merkezi sinir sisteminden yola çıkıp vücudun en uç noktalarına kadar ulaştığından, sinir liflerinin miyelin tabakasıyla sarılıp olgunlaşmasının sonuçları önce baş ve boyunda gözlenir, sonra uçlara doğru ilerler. Bebeğin ya da çocuğun sinir hücrelerindeki miyelin tabakası, bir hastalık nedeniyle zarar görürse bebek ya da çocuk yapabildiği hareketleri yapamaz hale gelebilir.</span></p>

    <p class="duz1" xml:lang="tr"><span class="duz">Bebek ve çocukların gelişim başarılarının sekteye uğraması, her zaman titizlikle üzerinde durulması gereken durumları yansıtır. Genel bir kural olarak gelişimin her zaman daha iyiye doğru olması gerektiği söylenebilir, eğer bir bebek ya da bir çocuk yapabildiği bir şeyi gün gelir yapamaz olursa, yani bebeğin ya da çocuğun gelişimi geriye giderse, alarm zilleri çalmalıdır.</span></p>

    <p class="duz1" xml:lang="tr"><span class="duz">Bu konuda güzel bir örnek</span> <span class="italik1">LORENZO’NUN YAĞI</span> <span class="duz">filmidir. Bu film çocuk gelişiminde yaşanması hiç istenmeyecek gerilemelerin örneklerini bizlere sergiler. Filmde 1984 yılında 5. yaş gününü kutlamak üzere olan Lorenzo’nun aniden hastalanması ve daha sonra yaşananlar işlenmiştir.</span></p>

    <p class="duz1" xml:lang="tr"><span class="duz">Lorenzo okulda aniden hırçın davranışlar sergilemeye başlar, bazen krize girip kırıcı ve itici olabilmektedir artık. Öğretmenleri önce hiperaktif davranışlar sergilediğini düşünürler. Lorenzo’nun bu zaman zaman gelen hırçınlık krizlerine daha sonra motor hareketlerinde gerileme eşlik eder. Lorenzo bisikletten düşer, alnına dikiş atılır. Yılbaşı ağacından iskemleye çıkarak yılbaşı süslerinden birini almaya kalkan Lorenzo yere düşer, yığılır kalır. Daha sonra aniden ciddi işitme güçlüğü yaşar ve Lorenzo teşhis konana kadar yorumlanması güç problemlerle yüz yüze kalır. Nihayet Lorenzo’ya adrenolökodistrofi teşhisi konur.</span></p>

    <p class="duz-ilk-paragraf" xml:lang="tr"><span class="bold-italik">• Peki Lorenzo’nun hastalığı olarak filmde anlatılan adrenolökodistrofi hastalığı nasıl bir hastalıktır?</span></p>

    <p class="duz1" xml:lang="tr"><span class="duz">ADRENOLÖKODİSTROFİ (ALD): Lorenzo’nun yaşadığı problemlerin ve de gelişme geriliğinin sebebi genetik bir hastalık, yani genlerle soydan soya aktarılan bir hastalık olan adrenolökodistrofi (ALD) hastalığıdır. Sadece erkek çocukta gözlenebilecek bir hastalıktır. Peki gen nedir, genetik hastalıklar nedir? Lorenzo bizi genlerin dünyasına götürür.</span></p>

    <p class="baslik" xml:lang="tr"><span class="bold">Genler</span></p>

    <p class="duz1" xml:lang="tr"><span class="duz">Tüm canlılarda kalıtımla gelen özellikler her hücrenin çekirdeğinde yer alan kromozomlarda kaydedilmiştir, kromozomlar genlerin bir araya gelerek oluşturduğu hücre çekirdeği yapılarıdır. İnsan hücre çekirdeğinde 23 çift kromozom mevcuttur. 23 kromozom anneden, diğer 23 kromozom ise babadan kaynaklanır. Bu kromozomların içerdiği genler tüm fiziksel özelliklerimizi belirlerler.</span></p>

    <p class="duz1" xml:lang="tr"><span class="duz">Bu kromozomların ikisi, kişinin cinsiyetini belirler; eğer hücre çekirdeğinde iki X kromozomu mevcutsa kız, eğer bir X kromozomu ve bir Y kromozomu mevcutsa erkek demektir.</span></p>

    <p class="duz1" xml:lang="tr"><span class="duz">Lorenzo’nun hastalığı X kromozomu içinde yer alan çekinik bir gende saklıdır. Çekinik genlerde hastalık oluşabilmesi için hem anneden hem de babadan gelen eş kromozomların ikisinin de hastalığı taşıması gerekir (baskın genlerde ise sadece bir ebeveynden gelen genin hasta olması, hastalığı başlatmaya yeterlidir).</span></p>

    <p class="duz1" xml:lang="tr"><span class="duz">Lorenzo’nun hastalığına yol açan hasta gen çekinik olduğundan, hastalık kızlarda görülmez. Bir X kromozomu hastalıklı geni taşısa da, eş X kromozomu sağlam olduğundan hastalık oluşmaz. Kızlar bir X kromozomunu anneden, bir X kromozomunu ise babadan alırlar, anneden hastalıklı gen içeren X kromozomu alsalar bile babadan sağlıklı X geni almaları garantidir, çünkü hastalıklı X kromozomu olan hiçbir erkek baba olacak yaşa ulaşamaz.</span></p>

    <p class="duz1" xml:lang="tr"><span class="duz">Erkekte ise tek bir X kromozomu mevcut olduğundan ve bu X kromozomu her zaman anneden geldiğinden, kendisi sağlam olan ama hastalıklı gen içeren bir adet X kromozomuna sahip olan anne, % 50 ihtimalle bu hastalıklı gene sahip X kromozomunu oğluna aktarabilir ve hastalık oğluna geçebilir.</span></p>

    <p class="duz-ilk-paragraf" xml:lang="tr"><span class="bold-italik">İlginç bir hastalık</span></p>

    <p class="duz1" xml:lang="tr"><span class="duz">ALD hastalığı son derece enteresandır, sebebinin bulunmuş olması ise modern tıbbın ulaştığı düzeyin yüceliğini bizlere gösterir. Bu hastalıkta vücutta çok uzun zincirli doymuş yağ asitleri işlenememekte, bu yağ asitleri gıda ürünü olmaktan çıkıp, lüzumsuz çöp pozisyonuna dönüşmektedir. İşlenemeden birikip birikip dokuları bozarlar. Evdeki meyve ve sebzelerin günler boyunca tüketilmeyip, bir çöp yığını şeklinde oturma odasına yığıldığında evin ev olmaktan çıkması gibi. Bu yağ asitlerinin işlenememesinin sebebi, hücre içerisinde peroksizom denilen, yağ asidi işleyen yapılara yağ asitlerini taşıyan proteinin bu hastalıkta görevini yapamamasıdır. Peroksizomların içine taşınamayan bu yağ asitleri işlenemez, vücut doku ve sıvılarında birikir. En çok sinir hücreleri etkilenir, sinir hücrelerini saran miyelin kılıfı boyunca yağ asitlerinin birikmesi, sinir hücrelerinde miyelin kaybına yol açar ve böylece sinir hücreleri fonksiyonlarını gösteremez. Sonuçta hareket etmek, işitmek, görmek, konuşmak, nefes alıp vermek imkânsız hale gelebilir.</span></p>

    <p class="duz-son-paragraf1" xml:lang="tr"><span class="duz">Lorenzo’nun filmi tüm bunları bizlere yaşanmış bir öykü aracılığıyla öğretir. Bir çocuğun gelişimi tamamen durup gerisin geriye gitmekte, sebebinin oldukça değişik bir hastalığa bağlı olduğu anlaşılmakta ve hastalığın sebebi, bizleri genlerin dünyasına götürmektedir.</span></p>
  </div>
</body>
</html>