<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:3518d210-7e30-466c-b913-7adcdf477fcd" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <br class="chapter" />
    <br class="chapter" />
    <br class="chapter" />
    <br class="chapter" />
    <br class="chapter" />

    <p class="h2baslik">Olga</p>

    <p class="normal1">Ülkesinin sınırlarını, Şişli’deki o küçük dairesinde, biraz da ayırdına varmaksızın çizmişti. Pırlanta gerdanlığını, sonuna kadar inandığı o masalın prensesi olarak kalabilmek için, tüm hatıraları ve özlemleriyle ‘taşımıştı’. Gereğince yaşanamamış aşkların kadınıydı aslında. Meksika’ya gitmek istemişti.</p><br class="chapter" />
    <br class="chapter" />

    <p class="h2baslik">Madam Roza</p>

    <p class="normal1">Onun çocukluğundan, Trakya’daki topraklarından getirdiği, uçsuz bucaksız bir papatya deniziyle, hiçbir zaman unutamadığı bir Rumcası vardı. Bunlar onun, hikâyedeki birçok gizli ve yasak odaya girmesini sağlayan anahtarlarıydı. Hayata en çok, sabrın, halden anlamanın erdemine inanarak bakmıştı. Yüksekkaldırım’daki o şapkacı kadınla girdiği ilişkiye hiç kimse ‘dokunmak’ istemedi. Ailedeki herkes için, gerçek bir liman olmuştu.</p><br class="chapter" />
    <br class="chapter" />

    <p class="h2baslik">Madam Estreya</p>

    <p class="normal1">Aşkını, bu hikâyenin tüm kahramanlarına uzak bir yerde doğurmayı ve ‘yaşatmayı’ seçmişti. İstanbul’un o farklı yüzünde yaşadıklarını hiç kimse tam anlamıyla öğrenemedi. Ailesine, herkesin kendine göre eksildiği zamanlarda, cansız bedeniyle döndü. Bir denizin derinliğini çağrıştıran bakışları vardı. Bu derinliğin anlamını bir tek insan ‘gereğince’ yakalayabilmişti.</p><br class="chapter" />
    <br class="chapter" />

    <p class="h2baslik">Muhittin Bey</p>

    <p class="normal1">Selahattin Pınar’ın o içli şarkılarını da, Chopin’in ‘polonez’lerini de aynı duygular ve kırgınlıklarla sevmişti. Hikâyede, şarkısını bitirememiş bir kahraman kimliğiyle kalmak ister gibiydi. Hayat onun için ‘kötü bir şaka’ydı.</p><br class="chapter" />
    <br class="chapter" />

    <p class="h2baslik">Eva</p>

    <p class="normal1">Rigalı bir banker ailesinin kızıydı. Üçüncü dereceden kuzeniyle evlenmeye karar verdiği günleri, kızına, hiç kimseyle paylaşamayacağı bir sırrı taşıdığı günler olarak getirdi. Onun aşklarını hep sırlar renklendirmiş ve anlamlandırmıştı zaten. Odessa’dan İskenderiye’ye gitmeye mecbur kaldığı günlerde, en çok piyanosundan ayrıldığına üzülüyordu.</p><br class="chapter" />
    <br class="chapter" />

    <p class="h2baslik">Schwartz</p>

    <p class="normal1">Avusturya-Macaristan İmparatorluğu ordusunun ‘başarılı’ subaylarından biriydi. Hikâyeye, İstanbul’da kaybolmuş, belleğini yitirmiş bir kahraman ‘kimliğiyle’ girdi. Anlatamadığı, yalnızca resmini verebildiği bir ülkesi vardı. O ülkede kalan çiftliğini hiçbir zaman unutamamıştı.</p><br class="chapter" />
    <br class="chapter" />

    <p class="h2baslik">Yasef</p>

    <p class="normal1">‘Yağcılık’ da önemliydi onun için, dünyanın tüm fıkralarını bilmek de. Kadınlara güvenmek için hiçbir nedeni olmadığına inanmış, son yıllarında, gereğinden fazla yaşadığını sık sık yinelemişti. Oğluna ‘o komedyen’i, en azından ‘o komedyen’i verebildiğini anlamış mıydı?</p><br class="chapter" />
    <br class="chapter" />

    <p class="h2baslik">Jinet</p>

    <p class="normal1">Hikâyesi çok, uzun uzun anlatılacak bir savaşın içine doğmuştu. Önce Paris yakınlarında bir manastırda, sonra İstanbul’da, sonra da Hayfa’da büyüdüğüne inandı. Başka bir savaşta çok önemli bir parçasını yitirdi. Anlatıcıya, Viyana’da, ‘beklenmedik bir zamanda’ göründüğü günlerde, gizleyemediği bir hüznün sularındaydı. Gülümsemek, hep gülümsemek istemişti oysa.</p><br class="chapter" />
    <br class="chapter" />

    <p class="h2baslik">Anriko</p>

    <p class="normal1">Ablasını en çok, o derin kuyuya düşerken aramıştı.</p><br class="chapter" />
    <br class="chapter" />

    <p class="h2baslik">Marsel Algrante</p>

    <p class="normal1">Başka bir tanrının yolundaydı. Galatasaraylıydı. Voltaire’i çok sevmişti.</p><br class="chapter" />
    <br class="chapter" />

    <p class="h2baslik">Arap Sedat</p>

    <p class="normal1">‘Kırmalığını’, tüm hayatı süresince, onurla taşımış, ‘Hafiye’ adını verdiği minibüsüyle, ıtriyat malzemeleri satmak için, Anadolu yollarında yıllarca dolaşmıştı. Onun içinde, biraz da bu yüzden, hiç kimsenin bilmediği, görmediği, gizli yol haritaları vardı. Müthiş bir taklit yeteneğine sahipti. İstanbul’a yakın o küçük kasaba, sadece kendisi için değil, bu hikâyede kısa bir süreliğine ‘görünen’ bir başka insan için de çok önemliydi.</p><br class="chapter" />
    <br class="chapter" />

    <p class="h2baslik">Henri Moskoviç</p>

    <p class="normal1">İmparatorluk zamanında büyük servet edinmiş bir tüccarın oğluydu. Adını, bu uzun hikâyeye karışan hiç kimsenin öğrenemediği bir Viyanalı kontesle yaşadıkları, onun için sonun başlangıcı oldu. Rivayetlere göre, dönemin en ünlü şarkıcıları ve aktrisleriyle kısa gönül maceraları yaşadı. Ama onun, doğrusunu söylemek gerekirse, bir tek masal prensesi vardı.</p><br class="chapter" />
    <br class="chapter" />

    <p class="h2baslik">Kirkor Amca</p>

    <p class="normal1">Birçok gizli konuşmaya, ‘istemeden’ ‘kulak misafiri’ olmuştu. Beklenmedik bir kaza, onu ‘torna ustalığından’ uzaklaştırmış, ticarete ‘itmişti’. Mösyö Jak’ın en güvenilir dostuydu. Karısından, kendisine midye dolma yapmasını bir türlü isteyememesinin çok anlamlı bir nedeni vardı.</p><br class="chapter" />
    <br class="chapter" />

    <p class="h2baslik">Jülyet</p>

    <p class="normal1">Onun en büyük hayali, ‘o sahnede’de, ‘Nora’yı oynayabilmekti. İsyanlarını hep o güzel çekilmiş fotoğraflarında yaşamaya çalıştı. Anlatıcının karşısına güçlü bir kadın kimliğiyle çıkmak istedi. O, aslında, yalnızca şarkılarıyla dans etmişti. Bir tek kızını toprağa verdiği gün ağlıyordu.</p><br class="chapter" />
    <br class="chapter" />

    <p class="h2baslik">Konsolos Fahri Bey</p>

    <p class="normal1">Salacak’taki evi, biraz da bir ‘inziva’ eviydi. Hikâyenin bir yerlerinde, birçok Türk Yahudisini Toplama Kampları’ndan kurtardığını söylüyordu.</p><br class="chapter" />
    <br class="chapter" />

    <p class="h2baslik">Ani</p>

    <p class="normal1">O ‘eksikliğini’, hep başka, kolay ayrılabileceği erkeklerde unutmaya çalışmıştı. Hikâyesi buna pek izin vermemişti ama, babasıyla daha iyi anlaşmasının, mutlaka başka, daha sıcak ve gerçek yolları olmalıydı.</p><br class="chapter" />
    <br class="chapter" />

    <p class="h2baslik">Rozi</p>

    <p class="normal1">Sessizliğinde büyük isyanları beslemişti. O fırtınayı dilediğince anlatabilmesi için, küçük bir ‘dokunuşa’ ihtiyacı vardı. Bu ‘dokunuşu’ yaşayıp yaşamadığını hiç kimse öğrenemedi. Ama tüm bunlar, ne yazık ki, çok geç anlaşıldı.</p><br class="chapter" />
    <br class="chapter" />

    <p class="h2baslik">Berti</p>

    <p class="normal1">İstanbul’daki uzun yürüyüşlerine, hayatındaki birçok dünya ve hayat yolculuğuna sığdırmıştı. Sinemayı da çok sevmişti. The Guardian gazetesini okuduğunu göstermeyi de. Birçok ‘tanıdığı’, onun Cambridge Üniversitesi’nde ‘boşuna’ okuduğunu söylemişti. İyi bir baba olduğuna inanmak zorundaydı.</p><br class="chapter" />
    <br class="chapter" />

    <p class="h2baslik">Nora</p>

    <p class="normal1">Annesiyle paylaştığı o yağmurun altında, geriye dönmenin imkânsızlığından söz etmişti. Gittiği yer, bir insanın hayalini kurduğu, ama gitmeyi hep ‘ertelediği’ bir yerdi. Anlatıcı, onu, bu yüzden mi birilerine ‘anlatmak’ istedi? Anlatıcı, onu, o eksik kalan ‘şey’ için mi unutamadı? Bunu, çok büyük bir olasılıkla, başka bir zamanda, başka bir hikâye gösterecek. Adı, ‘o oyun’ düşünüldüğünde, yaptıklarına yakışıyordu.</p><br class="chapter" />
    <br class="chapter" />

    <p class="h2baslik">İncilâ Hanım</p>

    <p class="normal1">Konservatuvardaki hocaları, onda geleceğin Seyyan Hanım’ını görüyorlardı. Ancak o, tüm yalnızlıkları ve ‘yanılgıları’ göze alarak, Hugo Fridman’la evlenerek, Londra’da ‘kaybolmayı’ seçmişti. Kanlıca’ya, o eski yalısında bıraktıklarının hatırına, hemen hemen her yıl, denize bakarak rakı içmenin keyfini yitirmemek için dönmüştü.</p><br class="chapter" />
    <br class="chapter" />

    <p class="h2baslik">Mösyö Rober</p>

    <p class="normal1">Sıraselviler’deki o küçük otel odasında göze aldığı ‘geriye dönüş’te, ‘başka’ hayatları hem yaşamış, hem de ‘ıskalamış’ bir insanın fotoğrafları vardı. ‘En gerçek’ evini, İncilâ Hanım’ın Londra’daki küçük dairesinde bulduğunu kabul etmesi de pek kolay olmadı. Prenses Süreyya’nın sigarasını, Monte Carlo’daki o büyük kumarhanede yaktığı geceyi de. Hikâyenin yazıldığı günlerde yaşayıp yaşamadığı bilinmiyordu.</p><br class="chapter" />
    <br class="chapter" />

    <p class="h2baslik">Mösyö Tahar</p>

    <p class="normal1">Şıklığı, bastonu ve sokağa çıkarkan taktığı kara gözlükleriyle, emekli bir gazeteciden çok, bir şehre mahkûm edilmiş eski bir casusu andırıyordu. Tasavvufun, insanlığa armağan edilmiş, henüz tam anlamıyla keşfedilmemiş, ‘uzun bir şiir’ olduğuna inanıyordu. Casablanca’da, çocukluğunun ve gençliğinin şehrinde bıraktıklarının bilinmesi, hayatının son yıllarındaki dostları tarafından daha iyi anlaşılmasını sağlayabilirdi.</p><br class="chapter" />
    <br class="chapter" />

    <p class="h2baslik">Mösyö Aldo</p>

    <p class="normal1">Kimi zaman Beyrut doğumlu Katolik bir Arap, kimi zaman İzmirli bir Levanten, kimi zaman bir ‘Selanik’li, kimi zaman da İstanbullu bir Aşkenaz Yahudisi olmuştu. Hayatının son yıllarını, kimilerine göre Barcelona’da, kimilerine göre Goa’da geçirmişti. Kimilerine göre frengiden ölmüştü, kimilerine göreyse, Suriyeli bir silah tüccarı tarafından bıçaklanarak bu dünyadaki günlerine son verilmişti. Bunlar onun bilinen kimlikleri ve hayatlarıydı. Uluslararası sahtekârlıklarıyla ün yapmıştı. Dünyanın her yerinde ‘tanıdıkları’ olduğu söyleniyordu.</p><br class="chapter" />
    <br class="chapter" />

    <p class="h2baslik">Lola</p>

    <p class="normal1">Budapeşte’de aldığı köklü müzik ve tiyatro eğitiminin kendisine kazandırdıklarıyla, Soho’nun kabarelerinde çok farklı bir sahneye çıkmıştı. O ‘ölüm kampları’ndan kurtulmanın bir bedeli vardı sonuçta. Mösyö Rober’e, o gecelerin birinde rastlaması, hayatını ‘gerçekten’ değiştirmiş miydi?</p><br class="chapter" />
    <br class="chapter" />

    <p class="h2baslik">Carlo</p>

    <p class="normal1">‘Yidişin dışında’ on üç dil bilmekle övünüyordu. Gerçek aşk hikâyelerinin yalnızca denizlerde yaşanabileceğine inanmıştı. Günün birinde, Boğaz’da, kılavuz kaptanlık yapmaya karar verişi bu inanca bağlanabilirdi. Ama o, yalnızca denizde kalmayı seçerken, başka bir insanı beklediğini, sonuna kadar beklemesi gerektiğini de kendisine anlatmak istemişti.</p><br class="chapter" />
    <br class="chapter" />

    <p class="h2baslik">Şükran</p>

    <p class="normal1">O apartmanın, o küçük, karanlık ve ‘ağır kokulu’ dairesinden ‘güneşe’ doğru gitmeyi düşlemişti. Hikâyesi günlük bir gazetenin ‘sıradan’ haberlerinden birinin konusu olabilirdi.</p><br class="chapter" />
    <br class="chapter" />

    <p class="h2baslik">Hüsnü</p>

    <p class="normal1">İstanbul’a, ‘farklı değerlere saplandığı için’ tutunamayanlardandı. Çaresizliğinin, kızına, en zor zamanlarında sarılamamasının nedenlerini, şehrin gece ışıklarına hep yabancı kalışında bulabilirdik. Hikâyenin son günlerine kadar Bafra sigarasını elinden düşürmediğini, daha da önemlisi o gazeteyi sakladığını, düşünmek gerekiyordu. Köyüne, ‘bir apartman sahibi bile olamadan’ dönerken ‘duyduklarını’ da bu tavırda aramak gerekiyordu.</p><br class="chapter" />
    <br class="chapter" />

    <p class="h2baslik">Anita</p>

    <p class="normal1">Anlatıcıya vermek, anlatmak istediği bir ‘adım’ vardı. O karşılaşma anları rastlantısal değildi, hikâyenin ‘gereğiydi’ aslında. Ancak ‘o adım’ın atılabilmesi için, o dağlarda, başka çiçeklerin boy verdiğine inanmak zorundaydı biraz da insan.</p><br class="chapter" />
    <br class="chapter" />

    <p class="h2baslik">Eleni</p>

    <p class="normal1">O eve hapsedilmeyi hak etmemişti. Tepkisini, bir türlü kurtulamadığı odalarında, çırılçıplak gezerek göstermeyi seçmişti. Hayatına, alımlı bir genç kız olduğu günlerde, maceracı bir subayın girdiği söyleniyordu. O subayın ‘bulunması’, hikâyenin seyrini bütünüyle değiştirebilirdi.</p><br class="chapter" />
    <br class="chapter" />

    <p class="h2baslik">Tanaş</p>

    <p class="normal1">Perşembe Pazarı’ndaki mezeci dükkânında hazırladığı sandviçleri, ‘oradaki’ esnaftan birçok ‘tanık’ yıllarca unutamadı. Kızına gizli bir tutkuyla bağlandığı düşünülmüştü.</p><br class="chapter" />
    <br class="chapter" />

    <p class="h2baslik">Ceri</p>

    <p class="normal1">Büyük bir roket yapmak için, tüm planlarını hazırlamıştı. Harvard Üniversitesi’ne gittiği, günün birinde de, ‘meçhul bir tarikat’a girdiği söylendi. Hikâyenin yazıldığı günlerde, nerede ‘kaldığı’ öğrenilememişti.</p><br class="chapter" />
    <br class="chapter" />

    <p class="h2baslik">Marcelina</p>

    <p class="normal1">Kimilerine göre ‘gerçek bir kadın’, kimilerine göreyse ‘yalnızca bir düş’tü. Ona, dünyanın herhangi bir şehrinde, beklemediğiniz bir zamanda rastlayabilirdiniz.</p><br class="chapter" />
    <br class="chapter" />

    <p class="h2baslik">Harun</p>

    <p class="normal1">Önce gitarcılığı, sonra da büyük bir şirketteki işletme müdürlüğünü bırakıp, köftecilik yapmayı niçin seçtiği hiçbir zaman anlaşılamadı. Hikâyenin ‘anahtar’ kişilerinden biriydi ama, o, nedense, kendisini çok az göstermeyi seçti.</p><br class="chapter" />
    <br class="chapter" />

    <p class="h2baslik">Jozef</p>

    <p class="normal1">‘O uçsuz bucaksız, bembeyaz ülke’de kimi aradığını, hiç kimseye dilediğince anlatamadı. ‘Ada’daki faytonda, şehrin ‘ışıltılarına’ en sonunda dönerken, ‘taşların yerine oturduğunu’ anlamış mıydı?</p><br class="chapter" />
    <br class="chapter" />

    <p class="h2baslik">Niko</p>

    <p class="normal1">Kendisini Selanik’te, sabırla bekleyen bir sevgilisi olduğunu söylüyordu. Adı, iyi bir terzi olmasaydı, ‘hırsız yelekçi’ye çıkmayacaktı. İstanbul’dan, ‘o talihsiz karar’ nedeniyle ‘sürüldüğü’ günlerde, Mösyö Schurr ile Gesaryan Kardeşler’in zamanından kalma, ‘gerçek Sahibinin Sesi’ plaklarını, çok yakın bir dostuna, tekrar dönebilmek için, ‘emaneten’ bırakmıştı. O koleksiyon, o gün bu gündür kayıp. O dostun kim olduğuysa hiçbir zaman anlaşılamadı.</p><br class="chapter" />
    <br class="chapter" />

    <p class="h2baslik">Yorgo</p>

    <p class="normal1">Niko’nun kedisiydi. İyi Rumca bildiği, daha da önemlisi iyi rakı içtiği söyleniyordu.</p><br class="chapter" />
    <br class="chapter" />

    <p class="h2baslik">Tant Tilda</p>

    <p class="normal1">Sinemalarında bulduğu hayali pek az insana verebilmişti. O düğün gecesine davet edilmesi durumunda, en azından bir geceliğine, Merle Oberon kadar güzel olabileceğine inanmıştı. Ama ‘o sınırın ötesi’, içinde sinsice yürümüştü. Hem evliliğinde, hem de tüm aykırı, yasak ilişkilerinde yaşadıklarında, bu uzun yürüyüşün izleri vardı.</p><br class="chapter" />
    <br class="chapter" />

    <p class="h2baslik">Mozes</p>

    <p class="normal1">Gelenekleri, onu sadece birterzi olmaya değil, farklı şehirlerde yaşamaya da zorlamıştı. O Odessalı saat ustası, ona, yıllarca, daha da önemlisi, başka insanlarda da sürecek bir masal vermişti. İstanbul’a, son şehrine, son dikişlerini attığı günlerde, zatürreeye yakalanması çok saçmaydı.</p><br class="chapter" />
    <br class="chapter" />

    <p class="h2baslik">Enrico Weizman</p>

    <p class="normal1">‘İç Savaş’taki büyük bozgundan sonra, Fransa’ya sığınmak zorunda kalmış bir Yahudi İspanyol komünistiydi. ‘O mektubu’ Mösyö Jak’a göndermeseydi, bu hikâyede yer alamayacaktı. İstanbul’a iki kez gelmişti. İkinci gelişi, çok büyük bir olasılıkla, hikâyenin bir türlü anlatılamamış ‘öteki’ anlarını paylaşmak içindi.</p><br class="chapter" />
    <br class="chapter" />

    <p class="h2baslik">Rahel</p>

    <p class="normal1">Nesim’i, bildiği her yerde bekledi, sevdi, yaşadı, anlamaya çalıştı. Hayata gülümseyerek bakmayı bilmesi, sadece onun kişiliğinden kaynaklanmıyordu. ‘Hayatının pusulasını kaybetmiş’ otistik kardeşini İstanbul’da bıraktığına çok pişman olmuştu ama, kendisini, bir başka coğrafyada kurduğu ailesinden koparamayacağını da çok iyi biliyordu. Tüm bunlar ‘Toplama Kampları’ndan önce’ydi. Eyüp’ün mirasına inanmak, ‘o günler’de de mümkün olmuş muydu?</p><br class="chapter" />
    <br class="chapter" />

    <p class="h2baslik">Muammer Bey</p>

    <p class="normal1">O, papyonunu boynundan hiç eksik etmemişti. Çalışmanın yaşamayı engellediğine, hayatı süresince inanmıştı. Varlık Vergisi günlerinde, birçok insanın gözünden kaçabilecek, önemli bir rolü olacaktı.</p><br class="chapter" />
    <br class="chapter" />

    <p class="h2baslik">Madam Perla</p>

    <p class="normal1">Gün ışığını yitirdikten sonra, hiç kimsenin göremediği yerleri görmüş, hiç kimsenin dokunamadığı yerlere dokunmuştu. Kocasını, kendisine haber vermeden öldüğü için, hiçbir zaman affedememişti. Oğlu, son yıllarında, onu en çok, Şehzadebaşı’ndan döndükleri akşamlardaki güzelliğiyle hatırlamak istemişti. O akşamlarda onların, Haliç’te yüzen bir kayıkları vardı.</p><br class="chapter" />
    <br class="chapter" />

    <p class="h2baslik">Avram Efendi</p>

    <p class="normal1">O hem bir hayat adamı, hem de atelyesinden çıkan her parçanın bir sanat eseri olmasını düşleyen bir antika halı tamircisiydi. Tayyare Piyangosu biletlerinden, eski bir hikâye kahramanıyla, Mösyö Moiz’le birlikte, Sarıadam’ın Kahvesi’nde oturarak, ‘en büyük ikramiye’yi beklediği günler, o yangından çok sonra yaşanmıştı. Sokakta aniden ölme korkusu, o yangının ‘yaşattıklarına’ bağlanabilir miydi?</p><br class="chapter" />
    <br class="chapter" />

    <p class="h2baslik">Mimiko</p>

    <p class="normal1">Misketlerine bir dünyayı, dahası, farklı ışıkları saklamak istemişti. O adayı, bisikletiyle, baştan sona dolaşabilseydi, birçok ‘arkadaşı’ ona farklı bir gözle bakacaktı. Tepebaşı’ndaki o lokantada yediği yemekler, onun belki de bu yüzden ‘en gerçek’ yemekleriydi.</p><br class="chapter" />
    <br class="chapter" />

    <p class="h2baslik">Lena</p>

    <p class="normal1">O bildik filmlerin karelerinden kopmuş gibiydi. Uzun bir ağızlıktan sigara içiyor, hayatın kendisi için, ancak geceyarısından sonra başlayabileceğini söylüyordu.</p><br class="chapter" />
    <br class="chapter" />

    <p class="h2baslik">Nesim</p>

    <p class="normal1">Almanca’ya duyduğu hayranlık, Toplama Kampları’na gönderilmesini engellememişti. O, kimi ayrıntılar düşünüldüğünde, İstanbul’a bağlılığını yitirmemiş gerçek bir Osmanlıydı. Atlas Okyanusu’nun kıyısındaki o küçük şehirde, o ölüm yolculuğundan, Türklüğüne sığınarak kurtulabileceğine inanmıştı. Ne var ki o günlerin kahramanları, kimi ayrıntıları, her zamankinden çok önemsemek ve dikkate almak zorundaydı.</p><br class="chapter" />
    <br class="chapter" />

    <p class="h2baslik">Mösyö Jak</p>

    <p class="normal1">Büyük, uzun, farklı insanların gözünde, hem doğruları, hem de yanlışları barındıran bir mücadelenin insanıydı. O olmasaydı, bu uzun hikâye yazılamazdı. O olmasaydı, o uzun sorgulamalar da göze alınamazdı. Annesi ile babası için yazdığı o İspanya mektuplarında, hayatın inceliklerini de bilen bir insan kimliğiyle çıkmıştı birilerinin karşısına. Masallar da önemliydi onun için, son günlerinde deniz kıyısına gitmek de. Büyük bir bezik ustasıydı. Okka gülünün verdiği duyguya çok derinden bağlanmıştı. Tüm bunlar, onun, o yaz akşamında, Kireçburnu’ndaki o lokantada, o gemilerin önünden geçtiği anlarda duyduklarını daha iyi anlamamıza yetebilirdi.</p>
  </div>
</body>
</html>
