<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>22</title>
</head>

<body>
  <h2 class="h22"><a id="a106"></a>22</h2>

  <p class="p11">1991 yılı garip bir olayla başladı, gerisi çorap söküğü gibi geldi.</p>

  <p class="p11">Pertev&rsquo;in yerleştiği Çankaya Köşkü&rsquo;nün üzerine meçhul bir cami minaresinin gölgesi düşüyordu. Köşk 837 rakımlı bir tepenin üzerindeydi. Böyle olduğu için siyasete geri dönen Ali Çoban, Pertev&rsquo;in adını Cumhurbaşkanlığı sıfatı ile anmaz, &ldquo;837 rakımlı tepenin sakini&rdquo; der olmuştu. Özel ilgi alanı fizik olan Ali Çoban bile, kendisine bunu&rdquo; Hangi minarenin gölgesi, nasıl, nereden düşüyor Çankaya Köşkü&rsquo;nün üzerine?&rdquo; diye soran basın mensuplarını dudak bükerek cevapsız bırakmıştı. Cumhurbaşkanlığı Köşkü&rsquo;nün üzerine düşen meçhul cami minaresinin gölgesinin izini süren muhabirler ordusu oluşmuştu. Pertev köşkten çıkışında, minarenin ucunu aramaktan dönen, yanlış bir semt minaresine yönlenen, ertesi gün olmadık minarelere çıkıp görev başında şehit olacak gazetecilere rastlayıp &ldquo;Başka işiniz mi yok sizin?&rdquo; diye çıkışıp gidiyordu.</p>

  <p class="p11">Şermin&rsquo;in kullandığı makam otosunun arka penceresini açan düğme ise Pertev tarafından verilen bir talimatla özel olarak arızalandırılmıştı, pencere açılmıyor, Şermin ertesi gün gazetelerine manşet olacak küfrü basmaktan geri kalıyordu.</p>

  <p class="p11">Köşkün üzerine hangi minarenin gölgesi düşüyordu?</p>

  <p class="p11">Televizyonda düzenlenen açık oturumlar sonuçsuz kaldı:</p>

  <p class="p11">&ldquo;Olmayan bir minarenin gölgesidir bu! Bilin ki şuracıkta barınan fani benim korumam altındadır diyen Allahu Teala bir mağara ağzını örümcekle kapatıp iki üveyik kuşunu önünde nasıl yuva yaptırdıysa, şimdi de olmayan bir minarenin gölgesini düşürmektedir&rdquo; diyen din bilginini Gençlik ve Spor Bakanı İmam İmam bulmuştu. Kemalistler de evinin balkonunda aynalarla oynayan bir meczubu çıkardılar ortaya. Aynalarla gölge yaratılamayacağını ispatlayan Süleyman Tel&rsquo;in partilileri, minare gölgesinin bir vince ait olduğunu iddia ettiler. Büyük bir inşaatın yapımında kullanılan vincin bunu yaptığına inanmışken herkes ve üstelik vincin sahibinin albay emeklisi bir işadamı olduğu ortaya çıkarılıp halkı galeyana getirmekle suçlanmışken, gerçek sebep tanıklar huzurunda bulundu: Günün belli bir saatinde beliren bu gizemli gölge bir reklam zeplinine aitti. Şişkin gövdesinde &ldquo;Vergilendirilmiş Kazanç Kutsaldır&rdquo; yazan zeplinin sessiz gövdesi, ışığın marifeti, inanmak isteyenlerin göz yanılsamasıyla inceldi, uzadı, bir minare gölgesine dönüşüverdi. Makam otosunun arka pencere düğmesinin arızasına dayanamayıp kapıyı açan ve minare gölgesini takip eden gazetecilere ağzına ne geldiyse söyleyen Şermin&rsquo;in ses kaydıyla birlikte malzemesi bol olan bu haber ifşa edilemedi. Çünkü savaş çıkmıştı.</p>

  <p class="p11">Amerikan birliklerinin Kuveyt&rsquo;i işgal eden Irak birliklerine saldırması sonucu Körfez Savaşı başlamış oldu. Pertev, telefonların başına geçti, odasına bir lazımlık getirilmesini emretti ve kırk gün dışarı çıkmadı, bizzat Amerikan Başkanı&rsquo;na akıl verdi. Zavallıcık kırmızı hattın ucunda kendisine yöneltilen eleştirileri sıralıyordu;</p>

  <p class="p11">&ldquo;Pertev, diyorlar ki hani Amerika&rsquo;nın Bağdat Büyükelçisi &lsquo;Araplar arasındaki sorunlara karışmak istemeyiz&rsquo; deyip çekip gitmişti. Diyorlar ki, neden Irak, Kuveyt sınırına asker yığarken sessiz kaldınız?&rdquo;</p>

  <p class="p11">&ldquo;George onlara de ki, eski model silahlarımızı ne yapacağız, yeni model silahlarımızı nerede deneyeceğiz, Vietnam sendromundan nasıl kurtulacağız? Saddam&rsquo;ı devirir gibi yapıp Körfez ülkelerinin ondan daha fazla korkmasını sağlayamazsak nasıl daha fazla silah satacağız? Ortadoğu&rsquo;ya yerleşmenin yolunu nasıl bulacağız? İsrail&rsquo;i nasıl rahatlatıp, Filistin Kurtuluş Örgütü&rsquo;nü hangi ara bozguna uğratacağız? Yeni Dünya Düzeni&rsquo;ni nasıl kuracağız?&rdquo;</p>

  <p class="p11">Telefonda öyle uzun bir sessizlik olmuştu ki Pertev hattın kesildiğinden kuşkulanıp, &ldquo;Alo&rdquo; demiş, George&rsquo;un kesik kesik soluk alıp verişlerini duyduktan sonra &ldquo;Buradayım&rdquo; cevabını alıp arkasına yaslanmıştı.</p>

  <p class="p11">Ertesi gün Amerikan halkına &ldquo;Buradayız&rdquo; diye başlayan bir hitapta bulunmuştu Başkanları. Pertev kadar açık sözlü değil ama kötü niyeti, vicdanlı insanlar tarafından kolayca sezilebilecek ahmaklıkta kelimeler ve ifadeler kullanarak.</p>

  <p class="p11">Pertev de tek bir farkla aynısını yapmıştı. Banttan yayınlanan halka hitabının tam ortasında çalan telefonunu açmış,</p>

  <p class="p11">&ldquo;Hi, George&rdquo; demişti.</p>

  <p class="p11">Basın günlerce bunu tartıştı. Telefondaki gerçekten George muydu? Amerika ile saat farkı göz önüne alındığında o saatte ayakta olabilir miydi? İyi ama bu telefon konuşmasına halkın tanıklığı şart mıydı?</p>

  <p class="p11">Pertev&rsquo;in halka hitabından çok daha ilginçti bu telefon konuşması. Hele çevirisi yapılmayan bölümü: &ldquo;Biliyorsun&rdquo; diyordu o bölümde Pertev, &ldquo;Biliyorsun Genelkurmay Başkanımız bu savaştan kaçındığı için istifa etti. Yani ortada benim gibi savaşı makbul gören bir sivil ve savaştan kaçan bir asker var. Bu, bu işte bir keramet olduğunun işareti değildir de nedir George?&rdquo;</p>

  <h2 class="h22"><a id="ncx3703"></a><a id="a107"></a>23</h2>

  <p class="p11">&ldquo;Keramet beklerken, kıyameti göreceğiz.&rdquo;</p>

  <p class="p11">Süleyman Tel&rsquo;in konuşması alkışlarla kesiliyor ve şu sloganı atıyor partilileri:</p>

  <p class="p11">&ldquo;Şükür kavuşturana, Süleyman Tel&rsquo;i konuşturana!&rdquo;</p>

  <p class="p11">İçerdiği ifade bozukluğuna rağmen partililerinin heyecanını özetlemekteydi bu slogan. Yeni partisinin başına geçeli dört yıl olmuştu. İki yıl önceki yerel seçimlerde beş ilin belediye başkanlığını almayı başarmışlardı. Şimdi ülkenin en doğusuna teşekküre gelmişti. Urfa&rsquo;daydı Süleyman Tel. Erken genel seçimin yapılması bekleniyordu. O zaman inşallah kendisi de meclise girebilecekti.</p>

  <p class="p11">&ldquo;Bizi tarihin derinliklerine göndermişlerdi,&nbsp; akıllarınca. Ama adamakıllı gittik tarihin derinliklerine&rdquo; yaşlarla dolan gözlerinde bir damla cıva gibi hareket etti gözbebekleri. Her fani gibi ona da acı veriyordu hatırlamak: &ldquo;Bataklığa düşmüş balıklar gibi balçık çamurda çırpındık, nihayet gün yüzü gördük. Mübarek elleriniz mührü bize bastığı vakit o bataklıktan yükselip bereketli toprakların üzerine atacağız gövdemizi. Allah&rsquo;ın şefkatiyle sürünüp berrak sulara varacağız. O zaman görün siz bizi, o zaman görün siz bizi!&rdquo;</p>

  <p class="p11">Süleyman Tel&rsquo;i ve onun yeni partisini berrak sulara taşıyacak oylar ülkenin doğusundan çıkacaktı besbelli. Belediye başkanlıklarını onlara verenler, arkasından milletvekillerini göndereceklerdi. &ldquo;Yaradılanı severiz, yaradandan ötürü&rdquo; dediği anda salon cin basmasına uğramış gibi sesizleşti. Şuursuz bir kalabalıktan ibaret olan halkın, dalgalı tekinsiz bir deniz, sis altında yok olmuş uğursuz bir dağ başı gibi böyle aniden tepki verip sessizleşmesi, yüreğini ağzına getirirdi Süleyman Tel&rsquo;in. Cümlenin devamını bekliyorlardı. Kürtleri övecek, sevecek, kol kanat gerecek kelimeleri. Süleyman Tel&rsquo;in suskunluğunun anlaşılır bir nedeni vardı. Gözleri hemen yanı başında duran tekke adabı almış, partisinin şeyhülislamı kabul edilebilecek zata kaydı ki, daha kürsüye adımlarını atmazdan evvel aralarında konuşmuşlardı; &ldquo;Kürt kelimesini kullanmak fıkhen caizdir ama maslahat bakımından uygun değildir.&rdquo; Hüseyin Feyzullah&rsquo;ın Kurt Partisi ile ittifak yapmanın arifesindeydiler. Düşünüyorlardı. Ümmetle baktıkları Kürtlere, Türkçülükle bakmak söz konusu olacaktı. Cumhuriyet dönemi siyasal İslam hareketinin ilk lideri, siyaset yapmanın inceliklerini bilmekteydi. Yirmi iki yıl önce kürsüden &ldquo;Hilafetin gelmesinin büyük faydaları olabilir&rdquo; diye haykırmışlığı vardı, &ldquo;Ben illa gelsin iddiasında değilim&rdquo; işin cambazlığı, &ldquo;Ama millet isterse her şey olur, her şey olur&rdquo; deyişi damardan politikasının alameti farikası.</p>

  <p class="p11">Kürtlerden oy isteyeceklerdi ama nasıl?</p>

  <p class="p11">Bıçak sırtı bu sorunun verdiği azapla, &ldquo;Kurt, kuzu ve bir balya otu suyun karşı tarafına bir sandalla teker teker nasıl geçirirsin?&rdquo; sorusunu sordu. Zihnindeki, içinden çıkılmaz sorunun aksiydi bu naif problem. Şükür halk zihninden geçenleri hiçbir zaman bilemezdi. Oylarını bekledikleri Kürtler, Süleyman Tel&rsquo;in kuzuya imtina edeceğini düşünerek kestiler sözünü, bastılar alkışı. Burada konuşulanlar Kurt&rsquo;un, Hüseyin Feyzullah&rsquo;ın kulağına gidecekti, ama nasıl? Ticaret Odası Başkanlığı koltuğuna yapışıp da kalkmadığı günlerden bu yana politikada iyice pişmişti. Şimdi dağdan büyük bir taş yuvarlayacaktı ki herkes kaçsın:</p>

  <p class="p11">&ldquo;Ülkenin evlatları asırlar boyu mektebe başlarken besmeleyle başladığı halde siz geldiniz, bu besmeleyi kaldırdınız. Ne koydunuz yerine? &lsquo;Türk&rsquo;üm, doğruyum, çalışkanım.&rsquo; Eeee... Sen bunu söyleyince öbür taraftan da Kürt kökenli bir Müslüman evladı &lsquo;Ya öyle mi? Ben de Kürdüm, daha doğruyum, daha çalışkanım&rsquo; deme hakkını kazandı.&rdquo;</p>

  <p class="p11">&ldquo;Ben de Kürdüm, daha doğruyum, daha çalışkanım&rdquo; diyen kalabalıktan, söylediklerinin mükâfatını oy olarak alacaktı hiç kuşkusuz. Ceza olarak devlet tarafından dağdan yuvarladığı büyük taşın altına sürülecekti ama daha buna vardı. Çünkü bu toplantıda söylenen hiçbir sözü kaydedilmemişti ve birileri bu lakırdıyı bir kere daha etmesini sabırla bekleyecekti. Resmigeçitin o bölüğünün huzurumuzdan geçişi için daha var.</p>

  <p class="p11">Peki, kayıt cihazını devreden çıkaran parmak kime aitti?</p>

  <p class="p11">Şimdi siz belleğinizi yoklayacaksınız: Süleyman Tel&rsquo;in tutuklu kaldığı Dil Okulu Hapishanesi&rsquo;nde aynı koğuşu paylaştığı, &ldquo;Stat olayı vakası hadisesinden dolayı&rdquo; orada olan, billur bir havuzda yüzme ile raks arasında salınan su perilerini anlatan, &ldquo;Dua et de dışarıdakiler ya da senin gibi içeridekiler unutsun bu günleri. Yoksa bu memlekette bir gün bile siyaset yapamazsın&rdquo; diyen Pamukbaba. Size yıllar sonra karşılaşacaklarını söylemiştim. Kayıt cihazını devreden çıkaran Pamukbaba olmasaydı, Süleyman Tel&rsquo;in siyaset hayatı yeniden kesintiye uğrayabilirdi. Sivil polislerin çiş ve çay molasına çıktığının farkında olmayan Süleyman Tel&rsquo;e hisleri acilen konuyu dağıtması gerektiğini tembihliyordu:</p>

  <p class="p11">&ldquo;Salon maşallah kalabalık. Nefesiniz gül kokmasa alimallah soluduğumuz haram kokulu nefesler aptesimizi bozar, sarhoş eder, şeytanın koluna takıp götürürdü bizi. Allah korusun! Size bizim iktidarımızda da içkinizi içebileceksiniz değil, bizim iktidarımızda içki içmek zorunda kalmayacaksınız, diyorum.&rdquo;</p>

  <p class="p11">Süleyman Tel partisini nasıl yola koyacaktı? Bir tarafta İslamcı olarak kalmak isteyen &ldquo;gelenekçiler&rdquo; diğer tarafta libarelleşmekten yana olan &ldquo;yenilikçiler.&rdquo; Bu kadarla kalsa iyi; yeniden sağcılaşmalarını tabanına nasıl açıklayacaktı. Gördünüz, tanık oldunuz, partinin en önemli oy kaynaklarından ve kadrolarından olan Kürtleri, tekrar sağcılaşmaya, ırkçı şoven Kurt Partisi ile işbirliğine ikna etmek zordu. Karşı kıyıya birer birer geçirilmesi gereken, başıboş bırakıldıklarında birbirlerini yiyecek iki varlık; kurt ile kuzu. Kürsüde zihin bulanıklığından mustarip; &ldquo;İki tür insan vardır, bizim partimizde saf tutanlar, bizim partimizde saf tutmayı bekleyenler&rdquo; diye kendi kendine söylenir gibi mırıldandı.</p>

  <p class="p11">&ldquo;Kürt dostu&rdquo; yazılı bir pankart, geniş bir ovanın ucundan yükselen güneş gibi kendini gösterdi. Süleyman Tel&rsquo;in eli ayağı birbirine dolaştı. Derken salonda bir siren sesi yankılandı. Bunun gösterinin bir parçası olduğundan, ne Süleyman Tel&rsquo;in, ne onun kendilerine sırt çevirmeyeceğini umut eden Kürtlerin, ne de çişe çıkan sivil polislerin haberi vardı. Körfez Savaşı ertesi bu hiç hesapta olmayan siren sesi mutat etkisini yaptı: Amaçsızca salona dalmış bir fil sürüsü etkisi yarattı. Tuhaftı, Süleyman Tel bu suni arbedeyi seyre dalmış, belleğinin bir köşesindeki hatıralar, kozasını yırtmaya çalışan ipekböceği gibi kıpırdanmıştı. Partinin şeyhülislamı saydığımız kişi mikrofonu onun elinden kapıp şu uyarıyı yapmasaydı, &ldquo;Sirenleri çaldıran bizim arkadaşlarımızın beş vakit secdeye varan iman dolu elleridir. Gazamız mübarek olsun demektedirler bizlere. Bu sirenler Allah&rsquo;ın askerlerinin ayak sesidir, vs vs vs&rdquo; omuz çıkıkları, kaburga kırıkları, başlarına aldıkları darbelerden dolayı geçici hafıza kaybı gibi hasarların yerini ezilerek gerçekleşecek ölümler alabilirdi.</p>

  <p class="p11">Süleyman Tel, tepişen dinleyici grubunu seyretmeye devam ediyordu. Sirenler aklının frenk köşesini harekete geçirmişti. Almanya&rsquo;da öğrencilik yaptığı yıllarda, savaştan yeni çıkmış bu memleket savaş tatbikatı yapmaya doyamaz, ayda bir sirenler çalar, hayali bir tehlikeyi fazlasıyla ciddiye alıp sığınaklara koşarlardı. Hayali tehlikenin geçtiğini varsayan sirenler çalana kadar kucak kucağa sığınaklarda oturmak mecburiyetindeydiler. Kimseyle konuşmaz, ahbaplık etmezdi Süleyman Tel. Kendisi gibi Müslüman olan, böyle olduğu için aynı odayı paylaşmayı tercih ettiği Ürdünlü bir öğrenci daha vardı ama o da bizimkisini sevmezdi. Sevmemekten öte, Müslümanlığına şahit gereken oda arkadaşı, Süleyman Tel sabah namazına durduğunda körkütük sarhoş gelir, bu da yetmezmiş gibi Müslümanın Müslümana ettiği eziyetin emsali, seccadenin ortasına kusuverir, hatta oracıkta, bizimkinin secde edip yüz sürdüğü yerde sızıp kalırdı. O Müslüman çocuk bunu neden yapıyordu? Kendisi şimdi Kürtleri yüzüstü bırakıp Kurt Partisi&rsquo;nin peşine neden takılıyorsa ondan! Hatırlayışın kollarında bir beşik gibi sallanan belleği ikinci bir siren sesini duymayı beklediği köşeden bakın daha başka neler neler bulup çıkarıyor: Sığınakta, ellerinden bir dilim ekmek almadığı, domuz yağı sinmiştir diye çanaklarından nimet kaşıklamadığı gâvur öğrencilerle omuz omuza beklemek durumunda kalıyordu. Bu kadarla kalsa iyi; anlattıklarını dinlemek zorunda kalıyordu. Bu kadarla da kalsa iyi; o vakit anlattıkları, konu ettikleri, üzerine konuştukları şey iğrenç bir akrobasinin tasviriydi. En iyisi bu kadarla kalmasıydı ki; tartışma bitmiyordu. Mevzu, Oryantal erotik baskı bir koleksiyon parçasının tanımını içeriyordu. Hayır! Söz konusu koleksiyonun sanatsal olarak da jimnastik olarak da ikinci sınıf olduğundan konuşuyorlardı. Ah, aklının frenk köşesi! Konuşulanlara bakılırsa, &ndash;yalvarırım susun!&ndash; bu komik ve pahalı resimde, bön beyzi suratlı, kafasına iğrenç bir saç oturtulmuş Mongol karısının paravanalar, saksı bitkileri, ipekler, kâğıt yelpazeler ve tabak çanakla tıkış tıkış dolu, vitrine benzeyen bir yerde altı tane pek tombul, boş suratlı jimnastikçiyle cinsel irtibatta bulunduğu görülüyormuş. Zaman, şimdi kendisine zararı dokunan marifetini gösterip uzaktaki anıları yakına getiriyordu: Çapraşık, rahatsız pozisyonlarda yumulup kalmış üç erkek, orospunun deliklerinden üçünü aynı anda kullanmaktaymışlar; daha yaşlı iki müşteri onun tarafından elle muamele görmekteymiş, altıncısı, bir cüce ise kadının deforme ayağıyla yetinmek zorundaymış. Belleğinin günah, aklının frenk köşesi, selamını verip sahneden inmeye hazırlanan oyuncuları zorda bırakan tiyatro perdesi gibi kapanmak bilmiyordu! Diğer altı şehvet erbabı, kadının âşıklarına livata uygularken, bir diğerininki de koltuk altına sıkışmış kalmış. Gâvur öğrenciler soruyorlardı; &ldquo;Bu son derece sakin hanım elbiselerinin bir kısmının üzerinde olmasını nasıl beceriyordu?&rdquo; Acı gerçek, Süleyman Tel onların mevzu ettikleri şeyin ellerinde olduğunu hissetmişti. Dolaylı ya da doğrudan bu söz konusu hanımla bağlantılı olan bütün kolları, bacakları ve karın katlarını, bu Nabokovyen durumu sabırla çözen aralarındaki Rus olmuştu. Oryantal erotik baskının &ldquo;13 âşıklı Geyşa&rdquo; olarak tanımlandığını duymuştu Süleyman Tel. Birlikte aldıkları fizik derslerinde Süleyman Tel&rsquo;e bir deha olduğunu düşündüren, gâvur olmasa hayran olunacak olan &ndash;ileriki yıllarda Ay&rsquo;a giden ilk füzenin, telefon kablosuyla boğularak öldürüldüğü sırada evinden çalınan tasarımlardan hareketle yapıldığı iddia edilecekti&ndash; anatomik olarak hesabı verilemeyecek on beşinci bir göbek deliği saptamıştı.</p>

  <p class="p11">Sirenleri çalmanın ve susturmanın kendi ellerinde olduğunun ispatı olarak, sirenler tekrar çaldı. Hem başını secdeden kaldırmayacağı kırk gün kırk gecelik bir tövbe dönemine girmesine neden olan 13 âşıklı Geyşa hikâyesini dinlemek zorunda kaldığı belleğindeki sığınakta, hem Almanya&rsquo;da öğrencilik ettiği günlerin çok uzağında, bugün de.</p>

  <p class="p11">Hasarlı bellekler hatırlamanın tadını çıkarma özgürlüğüne sahip değildirler.</p>

  <p class="p11">&ldquo;Yönetimine talip olduğum, hayal kurduğum ülkem gibi, ben de arkama dönüp bakmamalıyım&rdquo; dedi Süleyman Tel. Bunun devamını getirmenin kendisini dinleyen kalabalık açısından faydalı olacağını düşündü:</p>

  <p class="p11">&ldquo;Hz. Lut&rsquo;un karısı gibi arkasına bakan yanar! Resmigeçit&rsquo;te gerisin geriye dönen bölük düzeni bozar. İleri bakan kazanır! Unutanlar kazanır!&rdquo;</p>

  <p class="p11">Herkes Süleyman Tel&rsquo;in, askere sevimli gözükmeye çalıştığını düşündü. Kürtlere &ldquo;Size ihanet edeceğim ama bunu unutun&rdquo; demek istediğini, Kurt Partisi ile ittifak kurmakta mutabık kaldığını.</p>

  <p class="p11">Yanılmıyorlardı.</p>

  <h2 class="h22"><a id="ncx3726"></a><a id="a108"></a>24</h2>

  <p class="p11">&ldquo;Tutamadım kendimi, siz Ay&rsquo;da mı yaşıyorsunuz kuzum, dedim onlara? Rasim Ötürü Paşa buradan taşınalı iki yıl oldu. Yurt dışından çıkıp gelen damadı Reis&rsquo;e ve o garip kızına söylüyordum bunları.&rdquo;</p>

  <p class="p11">Mösyö Kevork&rsquo;la birlikteyiz yine.</p>

  <p class="p11">Florya Deniz Köşkü&rsquo;nde, görevinin başında. Tek bir farkla, artık çevresinde hizmet edeceği hiç kimse yok. Sizin de bildiğiniz gibi Şermin bir ara buraya da el atacak oldu ama sensörlü lambalar taktırmaktan öte gidemeyen görkemli restorasyon projesi yarım kaldı. Pertevlerin tercihleri farklıydı, Florya Köşkü&rsquo;ne ilişmediler. Böylece Mösyö Kevork&rsquo;un köşkte yalnız kaldığı günler başlamış oldu.</p>

  <p class="p11">&ldquo;Küçük bir istisnayla, küçük bir istisnayla!&rdquo; diye sözümü kesiyor Mösyö Kevork: &ldquo;Arada sırada gelen giden olurdu.&rdquo;</p>

  <p class="p11">Doğru. Bundan sonra resmigeçite katacağı anlatı bölükleri gelen gidenden duyduklarıydı.</p>

  <p class="p11">&ldquo;Örnek vermem gerekirse, Reis&rsquo;in çok önceden yurda döndüğünü duymuştum ben. Ha bu arada, Rasim&rsquo;in ona Ülhak soyadını verdiğini hatırlayıp, başın sağ olsun, demiştim Reis&rsquo;e. Ziya Ülhak&rsquo;ın 1988&rsquo;de bir uçak kazasında öldüğünden de haberi yoktur diye. Başsağlığı dileğinde bulunmam bir şamar gibi kendine getirmişti onu. Ardından boncuk boncuk terlemeye başlamıştı. İsviçre&rsquo;den yaklaşık bir yıl önce geldi diye biliyordum. Gelir gelmez, eski bir MİT ajanını devirmiş. Tetiği çeken o değilmiş. Elinde bond çanta karşıdan karşıya geçmekteymiş. Önünden geçtiği araç ona yol vermiş. Sürücü onu tanımış. Hatta bu yüzden yavaşlamış. Bu sırada arkadan gelen tarafından vurulmuş. Gaipten haber almıyorum. Anlatayım: Bir gün Pertev, Köşk&rsquo;e uğramıştı. Burası uzun ama ilginç: Geçerken uğramıştı çünkü ağrıları tutmuş kalçadan bir iğne olması icap etmişti. İğnesini ben yapmıştım. Dönüp yanındakilere iltifat etmişti, &lsquo;Bakın, eski devlet görevlileri nasıl yetiştirilirmiş görün. Her şeyi yapar bunlar.&rsquo; Sonra korumalarının başı olana dönüp, &lsquo;Mesela sen Musa, kalbimin gövdemden sökülüşünü seyrettin de bir iğne yapmayı öğrenemedin gitti&rsquo; demişti. Bir dudağı yerde, bir dudağı gökte koruma müdürü de, &lsquo;Ben yapamam Sayın Cumhurbaşkanım&rsquo; demişti. Ben de o esnada yapıvermiştim iğneyi. Epeyce derine. Bu yüzden anasını anmış, &lsquo;Elin de pek ağırmış&rsquo; demişti. Ben de diyememiştim ki iğnenin ucu yağ tabakasını aşıp kasa değdiyse oh ne âlâ. Sonra, kullanılmış bir enjektörü kullandığım şüphesi cereyan etmişti. Kaldı ki öyleydi. Çünkü ayıptır söylemesi Pertev&rsquo;in önümde yayılan poposunun heybetini gördükten sonra elime tutuşturdukları ambalajı açılmamış iğnenin sinek ısırığı gibi kalıp bir işe yaramayacağını düşünmüştüm.&nbsp; Kendi iğnemi, enjektörümü teneke kutumdan çıkartmam bu sebepleydi. Güya, kaşla göz arasında yapmışım bunu. Zeballahlar üstüme yürüyüp, &lsquo;Ne vardı bu enjektörün içinde? Kime vurdun bu iğneyi daha önce?&rsquo; diye sormazlar mı? Bu kadarla kalsa iyi, Çırağan Sarayı&rsquo;nda yediği, şefin tavsiyesi; yerelmalı, fıstıklı, üzümlü bıldırcını fazla kaçıran Pertev&rsquo;e bir rehavet çökmesin mi? Buna sebebiyet verenin benim o kocaman iğnem olduğundan kuşkulanılmasın mı? Geçmiş zaman başbakanlık hayalleri kursağında kalan özel doktoru etrafı telaşlandırmasın mı?</p>

  <p class="p11">Beni yaka paça emniyete götürmeye karar verdi korumalar.</p>

  <p class="p11">Benim için garip hisler, tuhaf duygular bundan sonra başladı.</p>

  <p class="p11">Beyaz bir Renault 12&rsquo;nin &ndash;bu araba markasını da sonradan gazeteden intihar-cinayet karışımı bir olayın akabinde öğrendim ki onu da anlatacağım&ndash; içine tıkılmış köşkten uzaklaştırılıyordum. Sağımdaki hayalarımı sıkıyor, &lsquo;Söyle?&rsquo; diyordu, ama neyi? İğne yapmaktan aciz şefleri &lsquo;Tamam&rsquo; dedi durdular. Bunlar boş laf, en önemlisi, Köşk&rsquo;ten alınmış, götürülüyor olmaktan dolayı korkmaktaydım anlıyor musun? Beni Köşk&rsquo;e götürün diyordum. 1935 yılında Florya Deniz Köşkü mutfağında patates çuvalının içinden çıktığımdan beri ayrılmamıştım oradan. Ha bir kere şu &lsquo;Awara Hoon&rsquo; meselesinde tren istasyonuna kadar yürümüş, raylara bırakmam emredilen ut üstadını bir yük trenine bindirip geri dönmüştüm. Diş protezimi yapan doktora bile gitmemiştim, o gelmişti Cemal Günsel&rsquo;in ağrıyan dişini çekmek için. Dünya ne haldeydi bilmiyordum. Dünya köşkten göründüğü kadardı, bu kadarını biliyordum. Hayat ve ülke gerçeklerinin değişimini halk plajına gelip gidenlerden, denizin kıyıya getirdiği çöplerden, köşkün misafirlerinden takip ediyordum. Beni bilmediğim bir yere götürüyorlardı. Der Zor&rsquo;a, beni Der Zor&rsquo;a götürmeyin dedim onlara. Aç çakallar, aç kurtlar. Beni onlara yem etmeyin. &lsquo;Küçük bir çocuk oldu, ağlıyordu ihtiyar&rsquo; demişler benim için. Yine de o güne kadar görmediğim bir dünyanın içinde, radyoya benzeyen bir binaya götürdüler beni. Her yerden iniltiler geliyordu. Belki bu iniltiler benden geliyordu.</p>

  <p class="p11">Güzel olan bir kez daha annemin hayaliyle yüz yüze gelmemdi. &lsquo;Korkma&rsquo; diyordu bana, &lsquo;Unutma, sen patates çuvalının içinden çıktığın gün doğdun.&rsquo; Patates çuvalının öncesini unutuşum o ana denk düşer. Ne çakallardan, ne kurtlardan, ne çırılçıplak vurulduğum yollardan, ne ayağımın altından akan kandan dereciklerden, ne bir uçurumun başından yuvarlanan mamamla yayamdan, ne gözlerimin önünde kellesi uçurulan babamdan söz ettim onlara. Anlatsam inanmazlardı zaten. Bu, beş yaşında Kevork&rsquo;un tanık olduklarından daha fazla acı verirdi bana. Kötülüğün en büyüğünü o zaman yapmış olurlardı işte; yüz çevirerek, sırt dönerek, inanmayarak. Hep sustum ben.</p>

  <p class="p11">O iğnenin Atatürk&rsquo;e yapılan iğnelerden birisi olduğunu söyledim ama. En irisi oydu çünkü. Diğer ikisini Cemal Günsel ve Fahri Korutürk&rsquo;e yapmıştım. Milli Şef&rsquo;e kullandığımı da Rasim&rsquo;e. Atatürk üşütmüştü çünkü. Ayakları sıcak su dolu bir leğende, sırtını dinletiyordu doktoru Nazmi Bey&rsquo;e; &lsquo;Çocuk, çok hastayım&rsquo; diyordu ve büyük bir cesaretle bizzat iğne yapmayı öğrenip öğrenmediğimi imtihan etmek istiyordu, &lsquo;Elleri Anadolu&rsquo;da çok dert görmüş belli&rsquo; demişti, &lsquo;Bunu neden yapamasın doktor?&rsquo; Der Zor çöllerinde karnı yemekten şişmiş, ağzının kenarlarından kan damlayan çakalı boğan ellerim, bir iğneye niye söz geçiremesindi? Atatürk&rsquo;ün söylediklerini harfiyen anlattım anlatmasına da ellerimin daha önceden gördüğü işlerden söz etmedim. Ellerim, neler gördü, neler.</p>

  <p class="p11">Lavaboya götürdüler, ağzımı burnumu temizlememe izin verdiler. Geri getirdiklerinde bizim MİT&rsquo;çi Damat Mithat&rsquo;ın orada olduğunu gördüm. Daha önce kime kime iğne yaptığımı söylediğimden, hatta Florya Deniz Köşkü arşivinde, şimdi depo yaptığımız revirde elimde koca bir iğne sanki köşkün doktoru, hastabakıcısı, hemşiresiymiş gibi verdiğim pozların bulunduğunu söylediğimden, zararsız görmüşlerdi beni. Buna rağmen bizimki beni kendisi kurtarmış gibi davranıyordu: &lsquo;Geçmiş olsun Paşam&rsquo; diyordu, tetanos aşılayacak diğer paslı iğnemi batırmayı hak edecek laubalilikte, &lsquo;Özledim Schweepps votkalarının, ilaçlı gazozlarının, içine tükürdüğün kahvelerinin tadını, geleceğim ziyaretine.&rsquo;</p>

  <p class="p11">Köşke o götürmüştü beni. Ön koltukta oturuyordum, yanında. Ona bir arabanın çarptığı terrier cinsi köpeğini hatırlatır vaziyette. Bilinmez bir yere mi götürüyordu beni? &lsquo;Adın Mustafa değil, öyle değil mi?&rsquo; diye sordu. Bir parmak açıklığındaki pencereden içeri dolan rüzgâr dikişlenen yaralarımı sızlatıyordu. &lsquo;Şu işe bak, Florya Deniz Köşkü tarihinde iki Mustafa var. Nüfusun öbürüyle karışsaydı, hâlâ Cumhurbaşkanı&rsquo;ydın.&rsquo;</p>

  <p class="p11">Otomobile daha önce bir kere binmiştim. Dolmabahçe Sarayı&rsquo;ndan Çin porseleni yemek takımını almak icap ediyordu. Florya Meydanına varmadan o zamanki kâhya, Alman porselenlerini kullanmayı daha uygun bulmuş, biz de geri dönmüştük. Meğer otomobil böyle bir şeymiş, tekerleklerinin üstünde bu kadar hızlı gidebilirmiş. &lsquo;Ben istersem seni kimse bulamaz&rsquo; demişti de MİT&rsquo;çi Damat Mithat, gördüğüm otomobil rüyasından uyanmıştım. Çok uzun yaşamıştım. Belki bütün ailem ölmüş, ben hayatta kalmıştım. Onların katillerine hizmet ederek her gün ölmüştüm. Cesaretim beni Der Zor&rsquo;dan sağ çıkaracak, yıllar sonra bir patates çuvalının içine sokup buraya getirecek kadardı. Daha fazla cesaretim olsa Ulu Önder&rsquo;in piştovuyla kalbimi nişanlardım, köşkün en kuytu köşesinde kendimi asardım, yolunu kaybeden ve bu iç denizde aç kalan köpek balıklarının kıyıya yaklaştığı bir gece suya dalıverirdim. Hiçbirisini yapamadım. Damat Mithat, baktı gördü onun elinden gelecek ölümden korkum yok, bir teklifte bulundu bana, &lsquo;Köşkte olan biteni söyleyeceksin bana.&rsquo;</p>

  <p class="p11">Tuttu mu beni bir gülme? Tıpkı Milli Şef ve çocuklarının izlediği Laurel Hardy&rsquo;yi seyrederken olduğu gibi. Olmayan bir kimlikle yaşadığımı daha önce öğrenseydi kuşkusuz bu şantajı Rasim devrinde yapardı. Böyle bir teklifte bulunabilmesi için üzerinde tahrifat yapılmış bir kimlikle yaşadığımı tespit etmesine bile gerek yoktu. Onun da teşkilattaki devri bitmişti. Durduk. Köşkün önünde olduğumuzu anladım. Patates çuvalının altındaki delikten gördüğüm kumlu yol tıpkı elli altı yıl önce olduğu gibi ışıl ışıl göründü gözüme. Demek benim yuvam burasıymış. &lsquo;Bizim şu küçük damadı, Reis&rsquo;i hatırlıyor musun?&rsquo; dedi. &lsquo;Şahitsin değil mi o iti adam ettiğimin? O it şimdi ipini kopardı, bana havlıyor.&rsquo; Hiçbir şey demedim. Köşke geri dönmek istiyordum. Cezamı çekmeye, yaşamaya devam etmeye.</p>

  <p class="p11">Soranlara söyledim: Silah sesi duymamıştım. Arabasının içinde kendisini vurmuştu MİT&rsquo;çi Damat Mithat. Birileri daha fazlasını biliyor olmalıydı besbelli. Bana sadece silah sesi duyup duymadığım sorulmuştu. Yüce Tanrım öte dünyada yardımcısı olsun demiştim kendimi tutamayıp hatta votka Schweppes karışımı kokteyllerimi çok sevdiğini söylemiştim şaşkınlıktan ve bu münasebetsiz detay bile yazılmıştı geçirdiği sinir buhranı neticesinde intihar eden MİT&rsquo;çi Damat Mithat&rsquo;ın arkasından.</p>

  <p class="p11">Pertev yardımcı oldu, gazeteleri kâğıt vermemekle, kâğıda büyük zamlar yapmakla tehdit etti, Rasim Öter&rsquo;in damadının intiharı pul kadar bir haberle geçiştirildi. Benim nereden haberim olsun devlet içinde yeni bir düzenin kurulduğundan?</p>

  <p class="p11">Reis&rsquo;in elini kolunu sallayarak Florya Deniz Köşkü&rsquo;ne gelişine pek anlam verememiştim. O gitmiş, Pertev gelmişti. Ben götürülmüş, Damat Mithat tarafından geri getirilmiştim. Bana sadece silah sesi duyup duymadığım sorulmuştu. Duyamazmışım zaten çünkü kendisini vurduğu tabanca susturuculuymuş. Anlatmadığım başka ne kaldı? Reis&rsquo;in ziyareti. Rasim&rsquo;in artık orada oturmuyor olduğunu bilmiyor olmaktan öte bir gariplik yoktu.</p>

  <p class="p11">Benim evim burası diyecek oluyordum ya benim evim burası olamazdı. Katiller, faşistler, ağzı kanlı çakallar benim evimden içeri giremezlerdi. Ben de bunu sordum kendime:</p>

  <p class="p11">Dunıt ur e Kevork?&rdquo;<a id="a109"></a><a href="../Text/notes.html#a411"><span class="t11">{14}</span></a></p>

  <h2 class="h22"><a id="ncx3747"></a><a id="a110"></a>25</h2>

  <p class="p11">&ldquo;Tekrar secdeye var, bakalım.&rdquo;</p>

  <p class="p11">Baylar, bayanlar, merdivenden kayanlar! Birazdan siyaset sahnesine birkaç ay önce gökten zembille inen Şahika Ateş ile tanışacaksınız. Şu anda kendisine namaz kılmayı öğreten politikacı dostunun gözünde, yalısının günün son ışıklarıyla yanan cihannümasında, üzerindeki bembeyaz giysiler ve sarı saçlarıyla melek gibi görünmekte. Yeryüzüne inmiş, secdeye varmış bir melek!</p>

  <p class="p11">&ldquo;Bedri daha ne kadar böyle kalacağım?&rdquo;</p>

  <p class="p11">Şahika Ateş&rsquo;e namaz dualarını ve iki rekât namaz kılmayı öğretmeye çabalayan Bedri, gözü pek kıymet verdiği arkadaşının havaya dikilmiş poposunda, dalıp gittiği melek rüyalarından silkindi. Böyle olmayacak:</p>

  <p class="p11">&ldquo;Şahika, iyisi mi sen secdeye vardığında içinden 10&rsquo;a kadar say.&rdquo;</p>

  <p class="p11">&ldquo;Böyle durduğumda mı?&rdquo; diye sordu Şahika. Secdeler arası oturuşta ellerini tekbir sonrası kıyamda ayakta durur gibi bağlamış vaziyette. Yaptığı her şey yanlış. Bedri onun secde etmekten al basmış ay yüzüne, şişkin dudaklarına, iri bal rengi gözlerine bakıp içi titreyerek yanına çöktü. Şahika&rsquo;nın güzel kokusu. Kadın kokusu.</p>

  <p class="p11">&ldquo;Ben bu işi beceremeyeceğim Bedri&rdquo; diyor sonunda. &ldquo;Başbakan olduğumda kalabalığın önünde tek başıma namaz kıldırmam gerekir mi?&rdquo;</p>

  <p class="p11">Bedri şişkin burnunu Şahika Ateş&rsquo;in saçlarının arasına sokmak ve koklamak istiyordu. &ldquo;Ellerin&rdquo; dedi, bir nedenini bulup tutuverdiği ılık ılık, yumuşacık ellerini sıkıp okşayıp &ldquo;böyle oturduğunda dizlerinin üzerinde duracak.&rdquo; Dayanamayacaktı daha fazla. Şahika Ateş&rsquo;in yalısının cihannümasını dört dönen sedirlerin üzerinde dün doyasıya çalışmışlardı:</p>

  <p class="p11">Ali Çoban&rsquo;ın zaafları, Ali Çoban ile siyasete girmek, Ali Çoban bundan sonra siyasette gidip gelir miydi, birlikte siyaset yaparken yakalanması gereken uyum, halka gösterilecek sevgi, şefkat, sıcaklık, dün çalıştıkları konu başlıklarından bazılarıydı. Şahika Ateş&rsquo;in alanı olan ekonomi ve iktisadı ise altta kalanın canı çıksın türünden daha şakacı bir üslupla tartışmışlardı. Halka inmenin yollarını aramak için epey dil dökmüşlerdi. Kelimeler sedirlerin üzerinde yuvarlanmış, kan ter içinde kalmışlardı. Öğle ve akşam yemeklerini cihannümanın kapısına kadar getiren müşfik hizmetkâr içeriden gelen sesleri, Şahika&rsquo;nın &ldquo;Doğru noktaya parmak bastın&rdquo; diye yol gösteren yumuşacık sesini duymuş, konunun en can alıcı noktasında geldiğini idrak edip çalışmalarını bölmekten korkup tepsiyi oracığa bırakıp gitmişti.</p>

  <p class="p11">Şahika Ateş, ekonomi profesörüydü ve Pertev&rsquo;in partisinden aday olup hüsrana uğrayan Bedri&rsquo;nin desteğiyle siyasete hazırlanıyordu. Isınma turlarını Bedri&rsquo;nin kurduğu parti çalışmalarında atmıştı. Çevresindekiler kulağını büktü, Bedri&rsquo;nin partisinin uzun ömürlü olmayacağını söyleyenlerin sesi yükseldi, Şahika Ateş, Ali Çoban&rsquo;dan gelen birlikte politika yapma teklifini değerlendirmeye başladı.</p>

  <p class="p11">Kendisine bizzat Ali Çoban tarafından &ldquo;Gel bize katıl&rdquo; teklifi sunuldu. Şahika Ateş&rsquo;ten çok kocası bu teklif karşısında heyecanlandı. Kabul ettiler. Böylece basında Pertev aleyhine öğrencilerine hazırlattığı raporlarla dikkat çeken Profesör Kadın siyaset sahnesine çıktı. Ali Çoban&rsquo;ın nihayet başına geçebildiği partisinin geçen yıl sonu yapılan kurultayındaki tek kadındı. Amerikan Büyükelçiliği&rsquo;nin siyasi müsteşarı kürsüye çıkan Şahika Ateş&rsquo;i, kıl, tüy yumağının içine girmiş beyaz bir kelebek olarak tanımlamıştı. Bıyıklarının ucundan ter damlayan delegeler susmuş, kürsüde &ldquo;Hayallerim var benim!&rdquo; diyen kadını dinliyorlardı.</p>

  <p class="p11">Şahika Ateş kürsüye çıkarken o kadar çok şaş patlamıştı ki birilerinin gözüne sanki nurdan bir ışığın içinde gökten inmiş gibi görünmüştü. Flaşların kaynağını basının yoğun ilgisi olarak gerçekçi biçimde analiz eden Ali Çoban yanındakilere &ldquo;İyi oldu&rdquo; yorumunu yapmıştı. Basının ihtiyar heyeti adını taktığı yanındakilerse dudak bükmüş, sessiz kalmışlardı. &ldquo;İyi oldu&rdquo; demişti kendisini tutamayarak bir kez daha, on yıl boyunca Gürbüz Sokak&rsquo;taki evinin penceresinde bitli kumruları, katil kargaları birlikte seyrettiği kader arkadaşlarına. Nazlı Hanım&rsquo;ı ilk gördüğü günden bu yana baştan tırnağa beyazlar giymeyi alışkanlık edinmiş Şahika Ateş&rsquo;i sevmemişti. Delegelerin tamamına yakınının oylarını alan Şahika Ateş böylece partiye girmiş, Ali Çoban tarafından Genel Başkan Yardımcılığı&rsquo;na getirilmişti.</p>

  <p class="p11">Yalı kuvvetli dalgalarla titredi. İstanbul Boğazı&rsquo;ndan büyük bir gemi geçiyor olabilirdi. Lodos patlamış olabilirdi. Ama sadece kapı çalınıyordu. Bedri ile çalışmalarını bölmek istemeyen kocası kendisine büyük bir müjde vermek isteyen Ali Çoban tarafından telefonla arandığı haberini iletmek istiyordu. Şahika Ateş, yalısının göklere yükselmiş gibi duran cihannümasından inip siyaset dünyasına nasıl karışacaktı? Pencere önlerine dizili martılara öfkeyle baktı. Utanmadan durup seyretmişlerdi onları.</p>

  <p class="p11">&ldquo;Namaz kılmak, namaz dualarını bilmek siyaset yapmak için neden önemli olsun ki?&rdquo; dedi kendisini tutamayıp.</p>

  <p class="p11">&ldquo;Önemli&rdquo; dedi, hâlâ dizleri titreyen Bedri.</p>

  <p class="p11">&ldquo;Şu martılara atış talimi yaptırsan ya da onları partili, halk diye düşünüp beni konuştursan bu daha fazla işime yarayabilirdi.&rdquo;</p>

  <p class="p11">Bunları söyledi ve aşağı inip Ali Çoban&rsquo;ın telefonunu cevaplandırdı Şahika Ateş.</p>

  <p class="p11">&ldquo;Müjde, erken seçim yapılacaktı.&rdquo;</p>

  <p class="p11">Bu Şahika&rsquo;nın iktidara geleceğinin de müjdesiydi.</p>

  <p class="p11">O saatten sonra temmuz ateşiyle kavrulan cihannümaya çıkmadı. Anlatılan o ki Bedri günlerce aç susuz, celse pozisyonunda otura kalmış, Şahika Ateş&rsquo;i beklemiş. Yine anlatılan o ki, Ali Çoban&rsquo;ın ağzından beyaz güvercinin, Şahika Ateş&rsquo;in Başkent&rsquo;e gelmekte olduğunu duyan Nazlı Hanım&rsquo;ı, dünyanın en kısa yolunu alan asansöre atlayıp, kocasının çalışma makamını basmış.</p>

  <p class="p11">Böylece bunu ikinci ve son kez yapmış olmuştu Nazlı Hanım&rsquo;ı. İlki darbenin bir gün öncesi, Şermin ile berber dönüşündeydi hikâye ettiğimiz ülkenin halkı gibi balık hafızalı olup unutmadıysanız. Asansörün kurşun geçirmez kapısı dan diye açılmış, dun diye kapanmış, Nazlı Hanım&rsquo;ı üzerinde pembe naylon geceliği, ellerini beline dayamış: &ldquo;Çoban, Çoban!&rdquo; demiş, &ldquo;Beyaz bir güvercin değil, nasıl olduysa kadın, nasıl olduysa apak bir leş kargası o Şahika Ateş. Evlere, yuvalara ateş düşürmek istemiyorsan, uzak tut o kadını hem kendinden, hem milletten. Bu topraklara senin kötülüğün yeter de artar Çoban. Ardından zulmeden biri daha gelmesin yeter!&rdquo;</p>

  <p class="p11">Ali Çoban tırnaklarını koltuğunun kolçaklarına geçirmişti. Bu sayede dişlerini birbirine kenetlemeden sırıtmayı başarabiliyordu. Nazlı Hanım&rsquo;ı kehanette bulunup geldiği gibi gitti. Büyülü bir şey olsa, yatak odasıyla çalışma makamı arasındaki küçük asansör boşluğunda kaybolup gidiverseydi keşke. Sevgili karısı hakkında gözleri yaşlarla dolu böyle düşündü ve çevresindekilerin aklından geçirdiğini düşündüğü şeyleri şöyle cevaplandırdı Ali Çoban: &ldquo;Ne yapayım, akıl hastanesine mi kapattırayım? Lüzumu yok. İktidara gelince şifa bulur.&rdquo;</p>

  <p class="p11">Tıkır tıkır işleyen politik ev etten kemiktenmiş gibi titreyip, açıl susam açıl gibi açıldı gelene yol verildiği delegelerin sırtını duvara vurmasından belli, görenin görmekten dolayı bahtiyar olduğu bir ziyaretçi buyur ediliyordu besbelli. Tanık oldunuz, Şahika Ateş biraz evvel erken genel seçim müjdesini aldı. Telefonda. Yalısında. İstanbul&rsquo;da.</p>

  <p class="p11">&ldquo;Beyaz bir güvercin olsa bu kadar çabuk gelir konar mıydı genel başkanının dalına?&rdquo;</p>

  <p class="p11">Müjdeyi alır almaz atladığı özel bir helikopterle, Başkent semalarına süzülüveren Şahika Ateş bu sözlerle karşılandı. Nazlı Hanım&rsquo;ının beyaz güvercine tepkisi büyük oldu. Yukarı katta, yatak odasında şiddetli bir kristal yağmuru başlatıverdi; camdan olan her türlü eşya, cam şişelerdeki gülsuları, yirmi sekiz kutu parfüm, el aynaları, boy aynaları, kristal mücevher kutuları, cam-çerçeve, billur dolap kapakları, camdan ayakkabı çekecekleri, cam ve kristal eşyaya zaafı olduğunu düşündürecek kadar çok şey Nazlı Hanım tarafından kırıldı. Yatak odasının kapısında eli kapının kolunda son şangırtı olduğunu tahmin ettiği şeyin üzerinden beşe kadar sayıp içeri giren Kâhya Talat&rsquo;ın gözleri kamaştı. Etraf bir karış yüksekliğinde yumuşacık, bembeyaz, kar gibi kristal tozlarla kaplanmıştı.</p>

  <p class="p11">Şahika Ateş, eli hâlâ Ali Çoban&rsquo;ın avcunda, gözlerini tavana dikmiş sordu:</p>

  <p class="p11">&ldquo;Ne oluyor böyle? Burası sizin eviniz değil mi?&rdquo;</p>

  <h2 class="h22"><a id="ncx3775"></a><a id="a111"></a>27</h2>

  <p class="p11">&ldquo;Kurtların evi olmaz.&rdquo;</p>

  <p class="p11">&ldquo;Kuuuuurtlaaarın iiiiiiiini de miii oooolllmaz?&rdquo;</p>

  <p class="p11">Hüseyin Feyzullah&rsquo;ın söylediklerine, Betonkafabalyozayak soruyla karşılık vermişti. &ldquo;Reis döndü!&rdquo; müjdesinin üstüne, &ldquo;Reis neler yapıyor?&rdquo; havadisini almıştı Hüseyin Feyzullah.</p>

  <p class="p11">&ldquo;Bir evi varmış. Aile babası gibi yaşıyormuş. Bir büroya gidip geliyormuş. Etrafta dolaşırken çelik yelek giyiyor, büroda otururken çıkarıyormuş. Kılıktan kılığa girmekten vazgeçmiş. Eskisi gibiymiş.&rdquo;</p>

  <p class="p11">&ldquo;Bir fotoğrafı var mı?&rdquo; dedi Hüseyin Feyzullah.</p>

  <p class="p11">Onu son gördüğümüz, hapisten kaçak-izinli çıktığı günden bu yana yaşlanmıştı biraz. Saçlarını kuzgun kadar siyah bir renge boyamak kadar epeyce geriye yatıştırmayı da başarmış, dudağının üstü daha da genişlemiş ve yayılmış, kaşları budanmaktan vazgeçilmiş bir öbek çalı gibi dikilmiş, yanaklarına belirgin bir kat daha eklenmiş, en önemlisi sesi önünü koca bir kaya parçası tıkamış gibi boğulmuştu. Yine de o kayanın ardında gürül gürül çağlayan bir suyun gücünün inkârı imkânsız gibiydi; sesi, bir sağırın duymadığı halde çatlayan gökleri görüp şimşeklerden korkması gibi bir etki yaratıyordu.</p>

  <p class="p11">&ldquo;Bir fotoğrafı var mı?&rdquo; diye umutsuzca sordu tekrar, bir kez daha sormuş olduğunu unutarak. Partililerinin beyaz çoraplı ayakları yumuşak topraklardan başlarını çıkaran solucanlar gibi huzursuzca kıpırdandı. Kumrular guruldadı. Temmuz güneşinin kavurduğu pencere çerçeveleri esnedi. &ldquo;Bir dağ güneşe yüzünü nasıl dönerse&rdquo; diyecekti elinde büyüttüğü yavru kurtlarından birisi Hüseyin Feyzullah için, öyle döndü ve kendisine uzatılan fotoğrafı eline aldı. Fotoğrafı eline aldı ve güldü diyecekti ileride o partili. Kıs kıs güldü. Gözleri yaşarana değin güldü. Yaşaran gözlerinden şıpır şıpır gözyaşları dökülene değin güldü. Hüseyin Feyzullah&rsquo;ın neye güldüğünü bilemediler. Kahveleri getiren genç karısı bunun kana kana ağlamak manasına geldiğini biliyordu.</p>

  <p class="p11">&ldquo;Hiç değişmemiş&rdquo; dedi Hüseyin Feyzullah, &ldquo;Devletinin elinde oyuncak oluşuna gülüyorum. Onu buraya getirenler kimi vur derse gidip onu vuracak. Elinde silah, çocuk oyuncağı işlerin adamı olmasına gülüyorum. Bizimle meclise giremeyecek olmasına, yaptığı hataların bedelini böyle kimliksiz ve suretsiz kalıp ödeyecek olmasına gülüyorum.&rdquo; Gülmek gibi görünen hüngür hüngür ağlayışına, bir değil birkaç kulp birden bulmuştu.</p>

  <p class="p11">Elinde Reis&rsquo;in fotoğrafı geçti başköşeye oturdu. Partililer dudaklarının üzerinden sarkan hilal bıyıklarının ucunu titreten şiddette bir tartışmaya dalmışlardı, Hüseyin Feyzullah&rsquo;ın şişkin başparmağıyla elinde tuttuğu fotoğrafın yaprak gibi titrediğini görmediler. Sabretmeyi öğrenmek için tespih tanelerini bin bir kere döndürür gibi iş görüyordu başparmağı:</p>

  <p class="p11">&ldquo;O nurlu yüzünü niye çevirdin benden?&rdquo;</p>

  <p class="p11">&ldquo;Hayalperest olduğu kadar da temkinlidir Süleyman Tel. Parlamentoya girebilmek için seçim barajını bir başına geçebilecek güce sahip olmasına rağmen bizi ihtiyatla yanına alıyor bunu bilelim&rdquo; diyordu kendi aralarında açık sözlü olmalarının faydasına inanan, gözbebekleri fırlatılan bir topaç gibi dönüp duran partili. Tartışmanın konusu, genel seçimlerde Süleyman Tel ile yapılacak olan işbirliğiydi. Meclise Truva atının, Huzur Partisi&rsquo;nin içinde girip dışarı çıkacak, kendi gruplarını kuracaklardı. Betonkafabalyozayak&rsquo;ın konuşmak için ağzını açtığını gören partili,</p>

  <p class="p11">&ldquo;Bu herkesin aklının eremeyeceği önemli bir mesele&rdquo; diyerek onu susturdu. Hüseyin Feyzullah&rsquo;tan bir kelam bekleniyordu. O ise, sessizliğinin ardında büyüdüğünün farkında, susuyordu. Hazır başkanlarının yanındayken birilerinin ipini çekmek istedi partilileri. İşe kehanetle başladılar: Partiden ayrılanlar olabilirdi. Dedikoduyla sürdürdüler: Partiden ayrılmayı kafasına koyanlar diyorlarmış ki; &ldquo;Hüseyin Feyzullah vaktiyle ele geçirdiği Cumhuriyetçi Köylü Partisi&rsquo;nden, bir köpekten kurt yaratmasını başardı.&rdquo; Hüseyin Feyzullah üstün liderlik özelliğini ortaya çıkardı, elindeki fotoğrafı gizliden okşamayı kesti. &ldquo;Ama...&rdquo; diye devam etti bu partili, &ldquo;şimdi o kurt kocamış, köpeğin maskarası olmuş&rdquo; diyorlarmış.</p>

  <p class="p11">Öksürmeye başladı Hüseyin Feyzullah. Bu da asabiyeti arttığında hâsıl olan bir şey olmuştu. Gürül gürül sesini tıkayan o kaya parçasını un ufak etmek ister gibi öksürdü, öksürdü. Kendisini daha da sinirlendirecek şeyler sıradaydı:</p>

  <p class="p11">&ldquo;Avrupa&rsquo;dan gelen paraları soruyorlarmış. &lsquo;Hapistekileri, hapistekilerin ailelerini, hareketimizi beslemek için gönderilen paralara ne oldu?&rsquo; diyorlarmış. Hüseyin Feyzullah&rsquo;ın oğlu bütün paraları yedi diyorlarmış. İçeriden Müslüman olarak çıktık, diyorlarmış.&rdquo;</p>

  <p class="p11">Havada koca bir atsineği vızıldadı. Hüseyin Feyzullah sakalının bir telini yoldu attı. Sanki o bir tek tel, düşüncelerine ve niyetine agâh olmuştu. Reis&rsquo;i bu kadar çok sevmesinin biricik, çok masum bir nedeni vardı: Kendisi küçücük bir çocukken, Lefkoşa&rsquo;da, zatürreeden ölen ağabeyine öyle çok, öyle çok benziyordu ki bu nur yüzlü yiğit! Reis&rsquo;e her baktığında rahmetli ağabeyini hatırlıyordu.</p>

  <h2 class="h22"><a id="ncx3791"></a><a id="a112"></a>28</h2>

  <p class="p11">&ldquo;Ali Çoban olağandışı bir demokrasi savunucusu oldu. Öyle ki sosyal demokratların rüzgârından çalıyor. Yarattığı atmosfer bana İspanya ve Yunanistan&rsquo;ın faşizan askeri rejimden çıkışlarını hatırlatıyor.&rdquo;</p>

  <p class="p11">Cevdet Kara anlatılanı dinlemek yerine, Hizbullah satırının Büyükelçi Orlando&rsquo;nun gövdesinde çizdiği yolu takip ediyordu. Kendini tutamayıp dudaklarını kıpırdatarak, &ldquo;Frankeştayn&rdquo; dedi.</p>

  <p class="p11">Büyükelçi&rsquo;nin konuşması, Apocularla münasebeti dolayısıyla Hizbullah tarafından savrulan satırla tam ortadan ikiye ayrılan gövdesi gibi bölünmüştü. Diyarbakır Elmas Oteli&rsquo;nin çatı kiremitlerini tıngırdatan çığlığı bastığı anda bıraktığımız Büyükelçi Orlando kötü günler geçirmişti.</p>

  <p class="p11">&ldquo;Dilinize kadar kesilmiş ha!&rdquo; dedi Cevdet Kara eliyle kendi ağzını işaret ederek. Dili satır ucunda kıyma olmuş gibi başını sallayarak cevap verdi Büyükelçi Orlando.</p>

  <p class="p11">&ldquo;Gazetelerde bir resminiz ve kesiklerin en ince ayrıntısına kadar bir tarifi vardı&rdquo; dedi Cevdet Kara bu defa.</p>

  <p class="p11">&ldquo;Uzun uzun uyutmuşlar beni. Hatta doktorların dediği o ki bazen ilaç zerk etmelerine gerek olmaksızın ben kendim uyumuşum nasılsa&rdquo; kelimeler, sesler, parçalana bölüne çıkar olmuştu ağzından, dilinin birkaç parçaya bölünüp yeniden birleştirilmesinin akabinde.</p>

  <p class="p11">&ldquo;Öyle bir fotoğrafınız da çıkmıştı ecnebi basında. Kundaklanmış bir bebek gibi, mumya gibi sargılar içinde.&rdquo;</p>

  <p class="p11">Büyükelçi Orlando, Cevdet ve Reyhan Kara çiftinin durumunu basından takip ettiğine kanaat getirmişti. Gücenmedi. Büyük bir iyi niyetle kendisinin de buna benzer bir nezaketsizlikte bulunduğunu düşünüyordu. 1988 yılının ocak ayında partisinin başından istifa edip evine kapanan Cevdet Kara&rsquo;yı arayıp sormamıştı. Bu hiç hesapta olmayan istifayı erken genel seçimlerdeki başarısızlığına bağlayanlar kadar Cevdet Kara&rsquo;nın huyuna ve yaradılışına verenler de vardı. &ldquo;Kara bizi bırakma&rdquo; diye bağıran partililerden birisi kendisini balkondan atmış, diğerleri ölüm orucuna başlamıştı. Büyükelçi Orlando sadece bir kere telefon açmış, Reyhan Kara&rsquo;dan &ldquo;Şiir yazıyor&rdquo; cevabını alıp ziyarete gelmekten vazgeçmişti.</p>

  <p class="p11">Cevdet Kara &ldquo;En sıkıntılı gününüzde sizi yalnız bıraktım ama...&rdquo; diyen Büyükelçi Orlando&rsquo;nun dilinin sürçtüğünü düşündü. Neyse ki Büyükelçi Orlando, onun bir yıl bile geçmeden partisinin başına dönmesinden memnuniyet duyduğunu ifade etti, &ldquo;Yeni şiirler yazabildiniz mi?&rdquo; diye sordu.</p>

  <p class="p11">Hayır. Cevdet Kara yeni bir şiir yazamamıştı. Ama şimdi Büyükelçi Orlando&rsquo;nun gövdesinde satırın çizdiği yol ona yeni bir şiir için ilham vermişti. Büyükelçi Orlando kritik şeylerden söz ediyordu. Bütün eleştirilerini sessizce dinleyen Cevdet Kara&rsquo;nın, alnını ortalayan, burnunu hizalayan, sol yanağında geniş bir yay çizen ve şahdamarına paralel gidecek bir yola sapmasıyla hayatını bağışlayan satır izine dalıp gittiğinin farkında değildi:</p>

  <p class="p11">Cuntacılara yardım eden Halk Parti&rsquo;nin elini nasıl sıktınız? Kürt sorununu bölgenin feodal yapısından kaynaklanan geri kalmışlık sorunu olarak nasıl açıklarsınız? Sosyal Demokratların sizin için &lsquo;Bir bölen&rsquo; demesine şimdi inanacağım. Kürt kökenli milletvekilleriyle işbirliği yapmalarını neden teröristleri meclise taşımak olarak yorumluyorsunuz? Bu seçimde tek teselliniz meclise girmek olacak haberiniz olsun.&rdquo;</p>

  <p class="p11">Kürek kemiğini gövdesinden ayıran satır, yoluna karın boşluğunu deşip, bağırsaklarının yarısından çoğuna zarar vererek devam etmişti. Bu sayede yediği her şey midesinden itibaren ışık hızıyla yol alır olmuştu. Satır gövdesinin alt kısmında büyük bir sürprizi açık etmişti. Bu mahrem sırrı mezara kadar taşıyacağını söyleyen doktoru yanılmış ve yanıltmıştı. Başkent&rsquo;in iki hızlı gazetecisiyle meyhane arkadaşı olan doktor daha o akşam, &ldquo;Meğer&rdquo; demişti, &ldquo;meğer Büyükelçi&rsquo;nin...&rdquo; Gazeteler yazmış, İsveç hükümeti saygın bir diplomatını rencide edenler için gereğinin yapılmasını Dışişleri&rsquo;ne nota göndererek ifade etmişlerdi. Yine de Büyükelçi Orlando&rsquo;nun pantolon giymesinin tek nedeni gizliden gizliye taşıdığı sürpriz değil, dizkapaklarının nadide bir porselen gibi tuzla buz olması neticesinde eskisi gibi kıvrılıp bükülememesiydi. Ayaklarını uzatarak oturmak zorunda kalan bir hanımefendiye etek hiç yakışmıyordu.</p>

  <p class="p11">&ldquo;Allahu ekber!&rdquo; nidalarıyla gövdesinde aldığı uzun yolu tamamlayan satırlı el serbest savruluşlarla bir kulağını uçurmuş, kaba etlerinden yumruk büyüklüğünde yeri dolmaz parçalar koparmıştı. Satırın alameti farikası, gözlerini kırpmadan uyur olmuştu Büyükelçi Orlando. Yoksa Diyarbakır Elmas Otel&rsquo;de, duvarda satırlı el gölgesiyle baş başa kalıveriyordu.</p>

  <p class="p11">Cevdet Kara &ldquo;İz&rdquo; ismini verdiği şiirini bu ziyaretin akabinde yazmıştı. Şiir yanılmıyorsam şöyle bir şeydi: Derin kesileri birleştiren ette kaynayan ipler / Aramızdaki Kürt&rsquo;ü, Çerkez&rsquo;i, Alevi&rsquo;yi, Laz&rsquo;ı, Ermeni&rsquo;yi, Musevi&rsquo;yi, Süryani&rsquo;yi / Yetmiş iki buçuk parça milleti birbirine bağlayan görünmez bağlar.</p>

  <p class="p11">Şiirin son dizesi şöyle olmalıydı:</p>

  <p class="p11">&ldquo;Gövdeler bölünür, vatan bölünmez.&rdquo;</p>

  <p class="p11">Aralarındaki sessizliği çatı aralığına doğru pike yapan ve çok geçmeden vahşi bir güvercin çifti tarafından parçalanacak olan kırlangıç ailesinin cıvıltısı böldü. Büyükelçi Orlando&rsquo;ya dağları, doğayı hatırlatmıştı bu. Sol yanağındaki derin yay, sol gözünün altındaki deriyi katlamış, ebediyen &ldquo;pışık&rdquo; yapan bir haylaz gibi açıkta kalan kanlı göz çanağı gözyaşlarıyla dolmuştu. &ldquo;Ben sizden ayrılıyorum Sayın Cevdet Kara&rdquo; dedi Büyükelçi Orlando. Reyhan Kara topladığı çay bardaklarını devirdi. Apaçık bir aşk ilanına mı tanık oluyordu ne?</p>

  <p class="p11">&ldquo;Vatanıma, evime geri dönüyorum.&rdquo;</p>

  <p class="p11">&ldquo;Sizin vatanınız, eviniz burası değil miydi Sayın Büyükelçi?&rdquo; dedi Cevdet Kara da.</p>

  <p class="p11">Satırın gövdesinde çizdiği yol sızladı:</p>

  <p class="p11">&ldquo;Değilmiş&rdquo; dedi Büyükelçi Orlando, &ldquo;Değilmiş.&rdquo;</p>

  <h2 class="h22"><a id="ncx3813"></a><a id="a113"></a>29</h2>

  <p class="p11">&ldquo;Benim vatanım neresi? Benim vatanım burası. Kevork vatanını seviyor mu? Kevork vatanını çok seviyor. Kevork vatanının nesini seviyor? Aşını, çorbasını, rüzgârını, suyunu seviyor. Kevork senin evin nerede? Günlerdir bunu düşünüyor, kendi kendime konuşuyordum. Bildiğiniz gibi tek başına kalmıştım koca Köşk&rsquo;te. Günlerim ince temizlikler yaparak geçiyordu. Yer döşemelerini fırçalayıp, benim vatanım neresi, kapı kulplarını parlatarak, Kevork senin evin nerede? Temizlik bahaneydi. Ben düşünüyordum. Yine öyle hummalı bir temizlik sırasında &lsquo;Kendim için böyle bir ev istiyorum, yapamıyorlar&rsquo; diyerek Rasim çıktı geldi. Nereden çıkmıştı anlayamadım. MİT&rsquo;çi Damat Mithat&rsquo;ın cenazesine bile gelmemişti. Biliyorum çünkü, savcı gerekli incelemeleri yaptıktan sonra Mithat&rsquo;ın ölüsünü getirip Florya Deniz Köşkü&rsquo;nün odalarından birisine, bana bir muşamba sermemi söyledikleri yatağa bırakıp gidivermişlerdi. O saatten sonra o da köşkün hayaletleri arasına karıştı, kendi kendisine hazırlamayı becerdiği Schweeps votka bardaklarından izini sürer oldum. Neyse efendim, ölüsü içeride yatarken, Tanrı yardımcım oldu, Katakulli rüzgârı çıktı, köşkün belli pencere ve kapılarını açarak bu rüzgârın evin içinde yol almasını, rahmetli Mithat&rsquo;ın leş kokusunu alıp götürmesini sağlamıştım. Yine de Florya&rsquo;nın bütün köpekleri kokuyu alıp köşkün önüne toplaşmışlardı. Rasim&rsquo;in artık dul kalan büyük kızı belli ki iyice tuhaflaşmış, gazetelere &lsquo;El değmemiş bakire gibiyim, yeniden evlenebilirim&rsquo; gibi şeyler söylüyordu. Sanırım onun için evden çıkmasının yasak edildiği yeni bir hayat icat edildi. Dediğim gibi bütün bu karışıklıklar içinde görmediğim Rasim, kır gezisine çıkmış gibi gelivermişti. &lsquo;Bir kahve yap!&rsquo; dedi bana. Tekrar gelip köşke yerleşmesinden korkmuştum. Onun da istediği buymuş ama kimse &lsquo;Siz burasını çok sevdiniz alın sizin olsun&rsquo; demiyormuş. Emeklilik sonrası yerleştiği Marmaris&rsquo;te denizin üstünde bir köşk istemiş. &lsquo;Denizden size tehlike gelir&rsquo; demişler. Oysa siz de şahitsiniz denizin üstünde güvende hissediyordu kendisini.</p>

  <p class="p11">&lsquo;Büyük günahlarım varmış, herkes beni öldürmek istiyormuş.&rsquo; Bundan sonra neden denizin üzerinde oturamayacağını böyle açıklamışlar Rasim&rsquo;e. &lsquo;Herkes beni çok seviyor oysa&rsquo; dedi. &lsquo;Saygı gösteriyor, şarkıcılar kollarını boynuma dolayıp şarkılarını benimle birlikte söylüyor.&rsquo; Bunu söyleyerek vaktiyle Ziya Ülhak&rsquo;a bir şarkıcı tarafından mikrofonla yapılan başarısız suikast girişimini hatırlatmak istemişti. Emer Sultan&rsquo;ı sahneye çıkmadan evvel donuna kadar araması bu sebeptendi. &lsquo;Bütün şarkıcılarla aram iyi, Emer&rsquo;le kötü&rsquo; dedi. Ben de fırsat bu fırsat. &lsquo;Bu akşam da Şermin Hanımefendi geleceklermiş köşke&rsquo; dedim. Yalandı. Çengiler, köçekler gelecekmiş dedim. &lsquo;Şermin beğeniyor mu burayı, hayret!&rsquo; dedi. Çırağan&rsquo;ın suları kesikmiş, Dolmabahçe&rsquo;nin lağımı taşmış, dedim ben de. İnandı, kalktı gitti. Bu saf adam mı yapmıştı darbeyi? &lsquo;Bir pire kuştüyü yatağı cehenneme çevirir&rsquo; derdi babacığım.</p>

  <p class="p11">Baba, babacığım! Güzel bir sofranın başına oturmuştuk. Bulgurun buğusunu, kızılcık hoşafının şekerli kokusunu, dizlerimin üstüne dökülen örtünün yumuşaklığını hatırlıyorum. Kapıya Osmanlı&rsquo;nın askerleri geldi, &lsquo;Devlet sizi çağırıyor&rsquo; dediler, heyecanla yerinden fırladı babam. Bayramlıklarını giydi. &lsquo;Erkek evlatlarınızla birlikte&rsquo; emrine uyup beni de donattırdı mamacığıma. &lsquo;Maşalllah&rsquo; çektiler evin bütün kadınları bana. Aparım<a id="a114"></a><a href="../Text/notes.html#a412"><span class="t11">{15}</span></a> enseme vurdu. Gülüştük. Kapıya fayton gelmişti, kurulduk. Evin kadınları bize el salladılar. Babam onlara el salladı. Evin bütün erkekleri onlara el salladık. Yolda tekerleme söyledim, keyiflendik: Hey cıncuğgunk, cıncuğgunk, Ey serçecik serçecik / Osgu senun gıtgıdak, Altın senin gıtgıdak / Markarede tever unenak, İnciden kanatların</p>

  <p class="p11">/ Elimin sultan ıllak, Aleme sultan olsan / Hoğtari, hoğlat, Toprak toprak / Kılohıt dövlet, Başında devlet.</p>

  <p class="p11">Tekrar söylettirdiler, tekrar. Devletin çağırdığı yere geldik. Çocuk aklımla ne hatırlıyorum? Anılar bir elmanın içine yerleşen kurtçuklar gibi, pek çok. Suyun sesini duyuyorum çoğu zaman. Nehir kenarına dizilmiştik baba-oğul karşılıklı. Babamın sırtı suya dönük, gözümün içine bakıyordu. Suyun sesi geliyordu kulağıma. Çığlıklar suyun sesini boğdu.</p>

  <p class="p11">&ldquo;Bak!&rdquo; diyorlardı bana. &ldquo;Naye&rdquo;<a id="a115"></a><a href="../Text/notes.html#a415"><span class="t11">{16}</span></a> Çocukları bakmaya zorlayanlar az buçuk biliyorlardı demek ki benim dilimi. &lsquo;Naye!&rsquo;</p>

  <p class="p11">Mamaaaaaaa!</p>

  <p class="p11">Eve vardım. Kadınların yanına. Kötü günler başlamış oldu böylece.</p>

  <p class="p11">&ldquo;Mezara girerken yanınıza bir şey almanız icap eder mi?&rdquo; demişti uzun bir yürüyüşe çıkacağımızı söyleyenler. Hiçbir şey almadık yanımıza. Evimiz küçüldü, küçüldü yok oldu arkamızda. Ben hep evden uzaklaşmak isterdim, dere tepe düz gitmek. Ama dönüp geleceğim bir evimin var olduğunu bilerek yapmak isterdim bunu.</p>

  <p class="p11">Bir dut ağacı vardı benim uyuduğum pencerenin önünde. Saka kuşları dalında. Bal damlatan dutları koparıp avucumda beslerdim onları. Yayam benim yatağımın baş verdiği duvardaki nişe gaga gagaya vermiş iki saka kuşu çizmişti. İsim vermiştim onlara, Tamar ile Kevork. &lsquo;Tamar&rsquo;ı vove?&rsquo;<a id="a116"></a><a href="../Text/notes.html#a417"><span class="t11">{17}</span></a> Yayam bunu sorar sonra Kevork ile Tamar&rsquo;ı konuştururdu bana. Saka kuşu gibi öten bir düdüğüm vardı. &lsquo;Hade canigim, türkü söylet sakalarına&rsquo; derdi yayam. Saka kuşlarına baka baka çalardım düdüğümü.</p>

  <p class="p11">Saka kuşlarını saklayan evim duruyor mudur? Bekliyorlar mıdır yayamın çizdiği saka kuşları beni?</p>

  <p class="p11">Rasim&rsquo;i arkasından bin bir bela okuyarak gönderdikten sonra: Denizin üstünde değil altında olsun evin, evini denizin üstünde tutacak direklerin üstüne oturasın, cuntanın getirdiği acı, ölüm ve dertler sana kabir azabı olsun. Arkasından, okuduğum belaların tutması için ufukta kaybolana kadar baktıktan ve yalandan el salladıktan sonra kararımı vermiştim: Evimi arayacaktım.</p>

  <p class="p11">Ulu Önder&rsquo;in kâh Yalova Termal&rsquo;deki kaplıcalara kâh Savarona&rsquo;ya çıkarken ara sıra da &lsquo;Selanik&rsquo;e gideceğim anamın evine&rsquo; diye tutturduğunda eline aldığı küçük bir bavulu vardı. Golf pantolonları ve kasketleriyle birlikte Fransa&rsquo;dan alınıp gönderilen. Onu aldım. Havagazını, pencereleri kapadım. Buzdolabının fişini çektim, kapısını açık bıraktım. Seyahate çıkarken yapılması icap edenler başlıklı makalede okumuştum bunları 1952&rsquo;de Cumhurbaşkanı Celal Bayar iken başucunda bırakılmış bir mecmuada. Belleğim gibi bavulumu da ıvır zıvırla doldurmadım. Bir pijama, bir çift terlik, bir kalıp sabun, el havlusu. İçi tedavülden kalkmamış olduğunu umduğum banknotlarla dolu son maaşımın bulunduğu zarfı da aldım. Hazırdım. Gidip evimi bulacaktım. Florya eski bir mavna gibi kalmıştı denizin üstünde.</p>

  <h2 class="h22"><a id="ncx3827"></a><a id="a117"></a>30</h2>

  <p class="p11">Şahika Ateş&rsquo;in önüne yabancı basında kendisiyle ilgili yapılan bir analiz getirildi. O ise daha çok makaleyi süsleyen fotoğrafıyla ilgilendi. Günlerdir kalçalarını çevreleyen mor bir haleyle dolaşmasının müsebbibiydi bu fotoğraf. Seçim bölgesini ziyarete gittiğinde boncuk mavisi bir Mercedes&rsquo;in sunroof&lsquo;undan halkı selamlamak zorunda kalmıştı. Her zamanki gibi beyaz tayyörleri üzerinde, kadınlar arasında kısa zamanda moda olan bir omzunun üzerinden sallandırdığı eşarbıyla &ldquo;Türk siyasetine istiridyeden çıkan Venüs gibi doğdu&rdquo; başlığını hak etmişti. Ülkenin en önemli üniversitelerinden birisinde ekonomi profesörü olduğu, Pertev&rsquo;e ateş püsküren makaleleriyle dikkat çektiği, tepeden tırnağa beyaz giymeyi&nbsp; alışkanlık&nbsp; edindiği,&nbsp; oturmanın&nbsp; ayrıcalık&nbsp; sayıldığı İstanbul Boğazı kıyısında bir yalıda yaşadığı, iktidara gelmek için gün sayan Ali Çoban&rsquo;a demokratikleşme fikirlerini onun aşıladığı, normal doğumla iki erkek çocuk dünyaya getirdiği, kocasına soyadını veren bir feminist, ülkesini kalkındıracak ekonomik programı şimdiden hazırlamış bir deha, partisinin kurultayında oy birliğiyle seçilmesini sağlayan konuşmasında Luther King gibi &ldquo;Hayallerim var benim&rdquo; diye konuşmasından belli, ülkesindeki halkların eşitsizliğine deva olacak bir azize, dimdik yürüyen, merdivenleri tıkır tıkır çıkan, doğuştan sarışın, ayakkabıları Charles Jourdan, cildinin güzelliği Brezilyalı bir doktorun mucizesi, pek güzel gülen, samimi, İngilizce anadili, ikna kabiliyeti yüksek, apple pie ve yoğurt en sevdiği yiyecek. Şahsi özellikleri hariç, ayakkabı markası, doğumları, her bir satırın tersini düşünerek tanımlayabileceğiniz Şahika Ateş hakkındaki makale özetle buydu.</p>

  <p class="p11">İstiridyeden çıkan Venüs olmak hiç de kolay olmamıştı. Amerikan Time dergisinin muhabiri Şahika&rsquo;nın umut bağlanan poposunun Mercedes&rsquo;in sunroof&lsquo;una sıkıştığını nereden bilecekti. Milletvekili adayı olduğu İstanbul Avcılar&rsquo;daki parti binasının önünde toplanan kalabalığı selamlaması kâfiyken, malum aksilik neticesinde derdine çare olmayı vaat ettiği halkının arasında bu biçimde dolaşmak zorunda kalmıştı. Çalışmaktan nasır tutmuş, açlıktan kurumuş, yoksulluğun bir çiçek bile bitirmediği çevresinde dokunduğu tek şey kör duvar, taş toprak olan halk insanüstü bir varlığa dokunur gibi dokunmuştu ona. Esnada marka tayyörlerinin kumaşını, altındaki bedenini yumuşacık bulmuşlardı. O istemese de saçlarına, ellerine dokunanlar çıkmıştı. Beyaz saten bluzunun örttüğü göğsünü bir yunusun karnını okşar gibi okşayanlar, ah daha neler, neler!</p>

  <p class="p11">Açıkta kalmaktan yediği rüzgârın istem dışı ağlattığı sağ gözü, felç ettiği &ndash;geçici&ndash; suratıyla Yeniköy&rsquo;deki yalısının önüne geldiğinde ve garaja sokulduğunda boncuk mavisi Mercedes, müşfik hizmetkârı, hizmetkârdan öte yardımcısı, sırdaşı Suna Abla &ndash;kim?&ndash; sıkışan poposunu kurtarması için çağrıldığında ve Suna Abla &ndash;hangi Suna Abla?&ndash; ittirip durduğunda sunroof&rsquo;a sıkışan popoyu, Suna Abla bile, &ndash;Emer Sultan&rsquo;ın Suna Ablası mı bu yoksa?&ndash; yerinden oynatamayınca &ndash;burası çok komik&ndash; bir kaporta ustası çağrılmıştı.</p>

  <p class="p11">Cimri kocası <span class="t12">Time</span> dergisiyle beraber kaporta ustasının gönderdiği faturayı da Şahika Ateş&rsquo;in önüne koymuştu.</p>

  <p class="p11">&ldquo;El insaf, sıkışan kıçını kurtarmaya şimdiden bu kadar ödersek!&rdquo;</p>

  <p class="p11">Portakal sularını bardaklarına dolduran Suna Abla dudağını ısırmıştı utancından. Kocasının karısının yapacağı siyasetten büyük beklentileri vardı ama bu Şahika Ateş&rsquo;in umurunda değildi. Siyasete neden girmişti? Tesadüfen. Bir vakit belediye başkanı olan Bedri ile arkadaşlığı, kocasının İstanbul&rsquo;da pek çok kıymetli araziyi kapatmasına yaramıştı. Kendisinin de yalnızlığını avutmasına. Bedri memnun olsun diye Pertev karşıtı olmuştu. Siyaset hayatına Bedri&rsquo;nin içler acısı partisinde devam edip bir ömür boyu sürünebilirdi. Bedri&rsquo;nin ilgi ve alakasından başka hiçbir şey umurunda değildi. Ama poposunu sıkıştıran politika uğraşı Ali Çoban eliyle gelip kendisini bulmuştu. Üniversitede vermesi gereken derslere bile girmez, sınav kâğıtlarını okumaz iken nasıl olup da Bakan, Başbakan yardımcısı olacaktı?</p>

  <p class="p11">Suna Abla, bütün gün açıkta kalıp güneşte yanan yüzüne özel bir losyon sürüyordu, ellerine, ağrıyan şakaklarına masaj yapıyordu. Devletin hizmetine amade güzel kadınlara yardım etmeye bayılırdı Suna Abla. Bu defa daha kolaydı işi. Emer Sultan gibi hassas ve narin değildi Şahika. Tuhaf bir sertliği vardı. Bu sertliği besleyen şuursuzluğu. Mutsuzluktan kaynaklanan aksiliği. Emer Sultan sesinin güzelliğiyle, şarkı söylemesini bilmekle şöhreti hak etmişti. Şahika ise hiçbir şey bilmiyordu. Hiçbir şey.</p>

  <p class="p11">&ldquo;Uzaydan düşmüş bir meteor. Bazen onun öyle bir şey olduğunu düşünürüm&rdquo; diyecekti Amerikalı bir hocası.</p>

  <p class="p11">&ldquo;Siyaset yapmanın bedeli benim için bu kadar ağır mı olacak?&rdquo; diye sordu Şahika. Sunroof kötü ezmişti kalçalarını, günlerdir oturamıyordu, &ldquo;Kol-bacak olsa kangren olurdunuz maazallah&rdquo; demişti morartılara bakan doktor, uçakta hosteslerle ağız dalaşına girmek pahasına Ankara&rsquo;ya kadar ayakta yolculuk etmişti.</p>

  <p class="p11">Ali Çoban&rsquo;ın huzurundaysa elini masaya dayayarak ayakta konuşmuştu. Ellerini göğüslerinin üstünde birleştirip volta atarak anlatmıştı hayalindeki ekonomik düzeni, &ldquo;Ekonomiden Sorumlu Devlet Bakanlığı benim değil mi efendim?&rdquo; diye sormayı ihmal etmeden.</p>

  <p class="p11">Konuşup duruyordu Şahika Ateş:</p>

  <p class="p11">&ldquo;Her şey çok hızlı gelişecek, öyle hızlı gelişecek ki şaşacaksınız bu işe...&rdquo;</p>

  <p class="p11"><span class="t13">Ali Çoban keyiflendi</span><span class="t13">ğ</span><span class="t13">i zamanlarda koltu</span><span class="t13">ğ</span><span class="t13">una bir ya</span><span class="t13">ğ</span> <span class="t13">lekesi gibi yay</span><span class="t13">ı</span><span class="t13">l</span><span class="t13">ı</span><span class="t13">rd</span><span class="t13">ı</span>. <span class="t13">Ş</span><span class="t13">imdi, ya</span><span class="t13">ğ</span> <span class="t13">lekesi gibi yay</span><span class="t13">ı</span><span class="t13">lan sadece a</span><span class="t13">ğ</span><span class="t13">z</span><span class="t13">ı</span> <span class="t13">olsa bile keyifli olmas</span><span class="t13">ı</span><span class="t13">na keyifliydi</span> <span class="t13">de koca gövdesini küçültmesine bakacak olursak, bu i</span><span class="t13">ş</span><span class="t13">te bir i</span><span class="t13">ş</span> <span class="t13">vard</span><span class="t13">ı</span><span class="t13">. Bu i</span><span class="t13">ş</span><span class="t13">te bir i</span><span class="t13">ş</span> <span class="t13">vard</span><span class="t13">ı</span><span class="t13">; kollar</span><span class="t13">ı</span><span class="t13">n</span><span class="t13">ı</span> <span class="t13">koltu</span><span class="t13">ğ</span><span class="t13">unun kolçan</span><span class="t13">ı</span><span class="t13">na dayam</span><span class="t13">ı</span><span class="t13">ş</span><span class="t13">, bacaklar</span><span class="t13">ı</span><span class="t13">n</span><span class="t13">ı</span> birbirine dolamış, gövdesini öne eğmişti. Bu işte bir iş vardı; &ldquo;Kadın <span class="t13">ilaç zerk edilmi</span><span class="t13">ş</span> <span class="t13">gibi konu</span><span class="t13">ş</span><span class="t13">up duruyordu yahu!&rdquo; diyecekti o vakit orada</span> <span class="t13">bulunan eski bir emniyet görevlisi parlamenter. Birazdan</span> <span class="t13">Ş</span><span class="t13">ahika Ate</span><span class="t13">ş</span><span class="t13">&rsquo;in</span> ağzından duyacaklarına herkes gibi o da bıyık altından gülecekti:</p>

  <p class="p11">&ldquo;Siz Cumhurbaşkanı olacaksınız sözgelimi!&rdquo;</p>

  <p class="p11">&ldquo;Ne zaman olacak bu?&rdquo; diye sormuş bulundu Ali Çoban, gülerek &ldquo;He, he, he...&rdquo;</p>

  <p class="p11">&ldquo;In sixteen May ten thousands nine hundreds ninety three.&rdquo;</p>

  <p class="p11">Bunu söyledi ve durdu Şahika Ateş. Bal rengi gözlerinin irisi daha da büyümüş, yüzü dolunay safhasındaki ay gibi genişlemiş hatta tül bir perde gibi incecik görünmez bir bulut suratının önünden geçip gitmişti sanki.</p>

  <p class="p11">&ldquo;Ben bir şey anlamadım&rdquo; dedi odadaki öteki kişi, zevzek parlamenter. Yıllarca böylelerini taşımıştı parlamentoya. On yıl sonra yeniden dönecekti. On yıl sonra Şahika Ateş gibileriyle dönecekti.</p>

  <p class="p11"><span class="t13">&ldquo;Watch your step&rdquo; dedi ona. Bu tavsiyesini ilk defa orada yapt</span><span class="t13">ı</span> <span class="t13">Ali Çoban.</span></p>

  <p class="p11">Şahika Ateş bu görüşmeyi tamamlayıp yalısına döndü. Uçakta ve ayakta. Şimdi bıraktığımız yerde, havuz başındaydı Şahika. Genel Başkanının yanından bir de ödevle dönmüştü: &ldquo;Halkın ağzının suyunu akıtacak vaatler.&rdquo;</p>

  <p class="p11">&ldquo;Yoksullar ve halk ne ister?&rdquo; Böyle sordu Şahika Ateş, yüzükoyun uzandığı şezlongda mor halelerini Voltaren ile ovdururken Suna Ablasına.</p>

  <p class="p11">&ldquo;Ha, ha, ha&rdquo; dedi Suna Ablası da, &ldquo;Hıdrellezde çer çöpten bir ev, bir araba yapmıştım kendime. İki anahtardan başka insan ne ister hayatta...&rdquo;</p>

  <p class="p11">&ldquo;İki anahtar&rdquo; dedi o zamana kadar dikkatimizi çekmeyen bir köşecikte viskisini, viskisini, viskisini ve viskisini yudumlayan Şahika Ateş&rsquo;in kocası. Batık bankanın batık müdürü. 1980&rsquo;den 1991&rsquo;e ülkede nelerin öncelikli olduğunu iyi tespit etmişti.</p>

  <p class="p11">&ldquo;Her haneye iki anahtar&rdquo; onlara iktidar yolunu açacaktı.</p>

  <h2 class="h22"><a id="ncx3852"></a><a id="a118"></a>31</h2>

  <p class="p11">&ldquo;Gizli bir anahtarımız vardı. Mamam onu kapının sağ kenarından itibaren, bir yetişkinin diz hizasına, biz çocukların bel altına gelecek sıradan beş taş saydıktan, meg, yergu, yerek, çors, hink,*<a id="a119"></a><a href="../Text/notes.html#a418"><span class="t11">{18}</span></a> sonraya gelen taşın üstündeki taşın arkasına saklardı. O taş şimdi olduğu gibi yerinden çıkıverirdi. Anahtarı yosunlu bir oyukta bulurdum. Demek bahçenin suyu eksilmemiş, demek duvarın ardındaki kuyu kurumamış ki güneş almayan ıslak duvar dipleri yosunlu kalmış. Gözyaşları içinde anahtarı aldım elime.</p>

  <p class="p11">Doğduğum topraklara geldim biliyor musunuz? Soğuk çok soğuk havayı soludum.</p>

  <p class="p11">&lsquo;Kevork bu hava neden böyle soğuk bilir misin?&rsquo; derdi babam. Beydağ&rsquo;ını işaret ederdi. Başı karlı Beydağ&rsquo;ı.</p>

  <p class="p11">&lsquo;Beydağ&rsquo;ının gelin gibi beyaz başından rüzgâr yüklenip getirir karlı soğuk havayı.&rsquo;</p>

  <p class="p11">Babam bunu anlatırken kiliseden çıkıyor olurduk. Bu taze, soğuk, kar, taş ve odun kokulu havayı taşıyan rüzgârın bir saati vardı. Her gün öğle vakti esmeye başlardı. Pazar günü kilise çıkışı olurdu babamın yüzünü bu rüzgâra dönüp bize anlatması, anlatması. Bıyıklarına bakardım babamın. Rüzgârda ucu titreyen, iğneye batırıp kibrit alevinde kararttığı fındıkla boyadığı kara bıyıklarına. Kiliseden çıkışta, sağımızda kalırdı Beydağ. Beydağ&rsquo;ı sağımıza alıp yürürdük, Beydağ&rsquo;a baka baka yürürdüm. Sağ yanağımı okşayan rüzgâr bulutların arasından geçiyordu besbelli, hiç korkmadan bir kurdun tüylerinin arasından, kuyruğunun ucundan, en yüksek ağacın, en yüksek dalından, kanatlarını açtığında bir uçtan bir uca üç buçuk metre olan, gökte uçan halı gibi süzülen Kara Akbabaların pençelerinden…</p>

  <p class="p11">Kiliseyi bulmam, Beydağ&rsquo;ını sağıma almam ve dosdoğru yürümem gerekiyordu.</p>

  <p class="p11">İyi ama kilise neredeydi? Gâvur mahallesini bulmuştum. Bir iki evi tanımıştım. Kışın coşan, yazın içinde balıkların yüzdüğü dereyi, şimdi bambaşka bir şey olmuş köprüyü. Kilise bir meydandaydı. Döndüm dolandım. Kilise, dört toprak yolun kesiştiği genişçe bir meydandaydı. Tepesindeki gökyüzü aynıydı, tepesindeki bulutlar, bize bakan Beydağ&rsquo;ı aynıydı. Ama kilise yerin dibine batmıştı. Yükseltilen yollar bataklık gibi içine çekmişti bizim güzel kilisemizi. Yaklaştım. Pencereleri taşlarla örülmüştü. Şişkin bir karın gibi duran kubbesi yıkılmış. Kapısını buldum. Kapısında durdum.</p>

  <p class="p11">Ey Kevork, bu kapıdan girerken kalıp gibi duran kolalı gömleğini ikinci bir deri gibi okşardın. Saçlarından gelen limon kokusunu koklardın. Mamamın kırmızı arkhaluğuna bakardım. Arkhaluğ kadınlarda topuklara kadar inen, yakadan aşağı doğru küçülen düğmeleri olan, kuşaklı, gömlek üzerine giyilen dik ve kapalı yakalı bir giysiydi eğer o da ne diye soruyorsanız. Koni şeklinde bir başlığı vardı. Başlığının üzerinde gümüş, altın paralar, nazara karşı mercan süsler. Saçları ve yüzünün burnundan aşağısı örtülü olurdu. Mamamın arkhaluğunun eteklerine baka baka yürürdüm. Yolumu izimi sanki öyle bulurdum.</p>

  <p class="p11">Allah&rsquo;ın evini ahır yapmışlar.</p>

  <p class="p11">Kilise Allah&rsquo;ın evi değil miydi?</p>

  <p class="p11">Saygısızlık edersek mamamdan önce yayam kızardı:</p>

  <p class="p11">&ldquo;Nısde Kevork!&rdquo;<a id="a120"></a><a href="../Text/notes.html#a420"><span class="t11">{19}</span></a></p>

  <p class="p11">Herkes kaybolmuş, herkes gitmiş. Bir ben kalmış biçare dolanmaktayım. Bir kâbus olsa da bu hayat uyansam. Kafam kilisenin şu kubbesi gibi dağılsa da unutsam. Gözümün yaşıyla ağlamak isterdim ama için için ağlamayı öğretmişlerdi bize. Ah mamacığımın hayali yine belirdi. Arkhaluğunun etekliği bayrak gibi dalgalandı önümde, buldum evimin yolunu. Kederimi üfleyip uçurmak için yağmur yağdırma manisini bile söyledi bana: Allabidig ne ister / Çömlekten bulgur ister / Küpten kavurma ister / Tuzluktan tuz ister / Gökten de yağmur ister.</p>

  <p class="p11">Evimi buldum.</p>

  <p class="p11">Kapımızın üstündeki el biçimindeki tokmak bile duruyordu. O tokmağı kapıya vurmaya boyum hiçbir zaman yetişmedi. Kilise dönüşü mamam, babam ya da yayam beni kucağına alır tokmağı çaldırırlardı:</p>

  <p class="p11">&ldquo;Tok tok tok. Vov e? Oooo Mösyö Kevork&rsquo;e. Pari yegar. Parev. İnçbeses?&rdquo;<a id="a121"></a><a href="../Text/notes.html#a423"><span class="t11">{20}</span></a></p>

  <p class="p11">&ldquo;Lavçem!&rdquo;<a id="a122"></a><a href="../Text/notes.html#a425"><span class="t11">{21}</span></a></p>

  <p class="p11">&ldquo;Lavçem!&rdquo;</p>

  <p class="p11">Böyle söylersem kimin kucağındaysa yere atardı beni. Gülerdim.</p>

  <p class="p11">&ldquo;Lavçem!&rdquo; Çocukluk eğlencemi başlatan kelime: &ldquo;Lavçem.&rdquo; Şimdi, ne anamın, ne babamın ne de yayamın kucağındayım. Artık boyum kapı tokmağına yetişiyor. Elimde anahtar, önünde durduğum kapı çat diye açıldı. Evin yeni sahibi sordu:</p>

  <p class="p11">&ldquo;Sen de kimsin?&rdquo;</p>

  <p class="p11">Evin yeni sahibi akıllı. Bir anahtara, bir bana baktı ve gözünü benden ayırmadan içeri seslendi:</p>

  <p class="p11">&ldquo;Evin sahiplerinden birisi daha geldi.&rdquo;</p>

  <p class="p11">&ldquo;Evin sahibi biziz!&rdquo; diye gürledi bir adam.</p>

  <p class="p11">Sonra ayaklarını sürüyerek kapıya geldi. Ben de bu arada önümde ardına kadar açılan kapıdan baharda çiçeklenen dallarıyla bahçeyi kızıla boyayan kızılcık ağacının kesildiğini gördüm. Oğlanın belli ki babası olan adam geldi, kapıya dikildi, beni baştan aşağı süzdü ve sözünü tamamladı:</p>

  <p class="p11">&ldquo;Ama hoş gelmiş, sefalar getirmiş.&rdquo;</p>

  <h2 class="h22"><a id="ncx3879"></a><a id="a123"></a>32</h2>

  <p class="p11">Tek bir basın mensubu bile gelmemişti.</p>

  <p class="p11">Banu Ballı modası çoktan geçen kıyafetleriyle; kaplan deseni olmasa şaşardım bir tanga ve ayaklarının içinde kaybolduğu sütlü kahve... Şimdi hatırladınız mı? Banu Ballı bir zamanlar moda olan kıyafetleri gibi devrini tamamladı. 1980&rsquo;lerin sonunda oldu bu. Video filmleri furyası bitti, sahne gösterileri sinek avladı, gazinolar kapandı, Pertev&rsquo;in oğlu memleketin ilk özel televizyonunu kurdu, yeni yüzler şöhret oldu, kısaca Banu Ballı nakde sıkıştı.</p>

  <p class="p11">Önce güvelerin yediği kürklerini sattı. Buna rağmen besleyemediği ayı Remzi&rsquo;sinin ölümü skandal oldu. Yardım eli uzatacaklarını umduğu herkes hayvan sever kesildi. Açlıktan ölen ayı Remzi haberlerinin sonrasında doğum gününü kutlamak üzere bir kebapçıya giden Banu Ballı oradan kovuldu.</p>

  <p class="p11">BANA SAHİP OLAMAYANLARIN GAZABI başlığını taşıyordu kendisiyle ilgili yapılan bu son haber ve &ldquo;Video filmlerimi izleyip otuzbir çeken aç çocuklar büyüdü, para kazandı ve şimdi kendi kendilerini tatmin etmekten nasır tutmuş elleriyle beni yakamdan tutup müesseselerinden dışarı atıyorlar&rdquo; diye devam ediyordu. Nereden buluyordu bu lafları? Bunu geçelim, hayatında ilk defa gazetecilerin önünde ağlıyordu.</p>

  <p class="p11">Son kasetiyle şöhretin zirvesinde, gazino sahnelerini çıkmadan önce şampanya ile yıkattıran, kullanacağı kulisin duvarlarının ipek kaplanmasını, her biri ayrı bir cins orkideyle donatılmasını ve pislememek üzere terbiye edilmiş bülbüllerin etrafta uçmasını şart koşan Bülent Paye, kendisine eski dostunun çaresizliği sorulduğunda: &ldquo;Banu Ballı&rsquo;nın timsah gözyaşları&rdquo; yorumunu yapmıştı.</p>

  <p class="p11">Demek barışmayacaklardı. Eski arkadaşından da fayda yoktu. Arkasına bakmasını hiç sevmeyen Banu Ballı boş bulunmuş, Bülent Paye&rsquo;nin kendisine yardım edebileceğini düşünmüş ama yanılmıştı. Sonra, sonra İmam İmam&rsquo;ın devreye girebileceğini. Geçmiş gün, gazetecilerin gözleri önünde ayrılmışlardı. Yakın zaman, İmam İmam evlenmişti. Şermin ve Pertev&rsquo;in şahitliğinde, saten gelinliğinin turşu küpü gibi duran kalçalarını örttüğü, diş etlerinin uzunluğundan dişleri görünmeyen, bu kusuruna rağmen hep gülen bir aile kızıyla! Aile kızı deyip geçmeyelim; kız 1989 yılında Bulgaristan&rsquo;dan kaçırılarak yurda getirilen dünya şampiyonu Türk asıllı Bulgar haltercinin ablasıydı. Abla deyip geçmeyelim, kız &ldquo;Şampiyonum&rdquo; dediği kardeşini Türklere soykırım yapmakla suçlanan Bulgarların elinden kurtaran Cumhurbaşkanı Pertev&rsquo;in huzuruna kucağında taşımıştı.</p>

  <p class="p11">Düğün arifesi gazeteler çapkın Gençlik ve Spordan Sorumlu Devlet Bakanı&rsquo;nın, Banu Ballı&rsquo;lı geçmişini hatırlatmışlardı. İmam İmam ise &ldquo;Ayıp oluyor&rdquo; demek yerine yetkilerini kullanmış, aynı zamanda futbol kulübü sahibi olan söz konusu haberi yayınlayan gazetenin patronunu doğduğuna pişman etmiş, diğer futbol kulüplerini tehdit edip yine o kulüpleri bünyesinde barındıran şirketlerin verdiği, vereceği reklamları kestirip dört koldan hukuk dışı bir operasyon yürütmüştü. Tuhaftır, bunlar sökmemiş, gazeteler ısrarla geçmişte kalan Banu Ballı-İmam İmam ilişkisini hatırlatıp durmuşlardı. Ta ki gazetenin magazin servisi, hastanelik olan muhabirlerinin &ldquo;Sakalları var&rdquo; dediği müstakbel gelin hanım tarafından basılana kadar. Şimdi, üçüz doğuracağı kesinleşen, perde kumaşından yapılmış gibi duran tayyörler giyen ve her parti yemeğinde sahne alan şarkıcının elinden mikrofonu kapıp, &ldquo;Bir şarkısın sen ömür boyu sürecek...&rdquo; diye başlayan şarkıyı söylemeyi çok seven, şarkıcılar kadının şarkı söyleyişinin haber değeri olması açısından davetliler arasında onu arar, bulunca koşa koşa yanına gidip mikrofonu kendiliğinden uzatır hale gelmişlerdi, neyse işte böyle bir kadınla, karısıyla mutluluk tablosu çiziyordu İmam İmam. Isparta&rsquo;da, cami avlusunda timsahının hastalığına gözyaşı döken &ndash;Banu Ballı bunda da yanılmıştı&ndash; vakur İmam neredeydi? Çocukluk arzusu koşmak olan ve kalbinde açılan delik Allah tarafından bahşedilen şifayla kapanan İmam, neredeydi? Ne olmuştu ona? Asansörsüz mekânlarda merdivenleri dört bürokratının el çabukluğuyla oluşturduğu kollardan, omuzlardan bir tahtırevanın üzerinde çıkıyordu.</p>

  <p class="p11">Tek bir basın mensubu bile gelmemişti.</p>

  <p class="p11">Ayı Remzi&rsquo;sinin hayatta olduğu güzel günlerde, mutlaka hatırlayacaksınız, rahmetlinin sırtına uzanmış, jaguarının kuyruğunu mahrem bir şey gibi tutmuş, ağzını aralamış, gözlerini kısmış bir fotoğrafı yayınlanmıştı gazetelerde. Bu fotoğrafın yayınlanmasının üzerinden yıllar geçmesine rağmen, resim yapmaya merak saran Rasim Öbür&rsquo;ün fırçasında, geleceğiz oraya, yeniden hayat bulmuştu. Perspektifi hatalı, renkleri birbirine geçmiş, Ayı Remzi post gibi serilmiş, Banu Ballı&rsquo;nın bacakları, resmi yapan nasıl becerdiyse artık, çembere dönmüştü. Söz konusu resim o günün parasıyla beş yüz bin liraydı. Yıldızı yeni parlayan bir tekstilci tarafından satın alınmıştı. Parayı kimin verdiğinin önemi yoktu: Banu Ballı, Rasim Öter&rsquo;e fotoğrafını izinsiz kullanarak bir tabloya dönüştürmek ve bundan maddi menfaat sağlamak suçundan dava açacağını söyleyerek para kopartmaya çalışmıştı. Para kopartamamıştı. Dava açmıştı. Davayı kazanamamıştı. Tabloyu satın alana gitmişti, siyah bir pardösünün içine resmedilen kılığını kuşanarak. Sonuç; deli muamelesi yapılıp kapının önüne konulması olmuştu. Banu Ballı, hayvanat bahçesinde kalan timsah, zürafa, flamingo, jaguar ve Komünist Aslan&rsquo;ını &ndash;hatırlıyorsunuz değil mi o aslana nasıl sahip olduğunu?&ndash; satmaya, bütün bunların neticesinde karar vermişti. Özel hayvanat bahçesinin kuruluşu ve gelişimi nasıl haber olduysa, kapanışının da haber değeri olduğunu düşünüyordu. BANU BALLI HAYVANLARINI SATIYOR. Haberinin manşetlere çıkmasını istiyordu geçmiş güzel günlerdeki gibi.</p>

  <p class="p11">Tek bir basın mensubu gelmemişti.</p>

  <p class="p11">Banu Ballı avdan eli boş dönen, savaştan mağlup ve yaralı çıkan bir Amazon kadını gibi gözleri ufukta bekliyor bekliyordu. On bir yıl önce tanık olduğumuz pastırma sıcakları zamanı gelmişti. Banu Ballı&rsquo;nın güneşten yanan omuzları sızladı. Hayvanat bahçesinde kalan son hayvanlar kader birliği ettiklerinin farkında aynı kafesi paylaşmaktaydılar. Bir tek basın mensubu gelseydi, &ldquo;Bu hayvanların bile birbirilerini yemeyecek ve parçalamayacak kadar engin bir vicdanı var&rdquo; diyecekti Banu Ballı. &ldquo;Bu ülkede olmayan şey&rdquo; diyecekti sonra. Açlık ve sıcaktan yere serilmiş, yoluk postu göğüs kafesinin üzerine örtülen güve yeniği dolu battaniyeden farksız Aslan&rsquo;ının, Komünist Aslan olduğunu açıklayacaktı. 12 Eylül darbesinden onu nasıl kurtardığını anlatacaktı ve diyecekti ki, &ldquo;Demek o korkunç darbeden kaçış yokmuş. Demek dün olmasa bile bugün o cunta gelir...&rdquo;</p>

  <p class="p11">Ertesi gün boşaltması icap eden çiftliğine doğru gelen yolun ufkunda önce bir toz bulutu yükseldi. Sonra bir araba gözüktü. Bir araba daha, bir araba daha. Anlaşılan o ki bir konvoy geliyordu. Bir zamanlar tüyleri metalik mavi ışıltılar saçan bugün postu boz bir renk alan jaguarıyla göz göze geldi. &ldquo;Kurtulduk&rdquo; der gibi bakıyordu hayvancağız. Biz o kadar iyi niyetli olmayıp şöyle düşünebiliriz: &ldquo;Kurtuldular mı acaba?&rdquo;</p>

  <h2 class="h22"><a id="ncx3892"></a><a id="a124"></a>33</h2>

  <p class="p11">&ldquo;Otobüsün üstündeki kim?&rdquo;</p>

  <p class="p11">72 ekran renkli televizyonda apaçık görünen, kalabalığı serinletmek ister gibi şapkasını sallayan Ali Çoban&rsquo;dı ve Pertev&rsquo;in onu tanımamış olması imkânsızdı.</p>

  <p class="p11">&ldquo;Kim bu otobüsün üzerinde durmasını beceremeyen?&rdquo;</p>

  <p class="p11">Ağzı dolu dolu ısrarla soruyor, İzmit&rsquo;ten Buz Pateni Sahası&rsquo;nın açılışından gelen İmam İmam&rsquo;ın getirdiği pişmaniye paketi kucağında bir taraftan iştahla atıştırıyordu. Bilmeyenin, şeker ve suyun nasıl böyle tatlı yün topaklarına dönüştüğüne şaşacağı pişmaniyeler parmaklarının arasında yeni tüylenmiş kuş yavruları gibi görünüyorlardı. Belleğinin Ali Çoban&rsquo;ı silmiş olması mümkün olabilir miydi?</p>

  <p class="p11">&ldquo;Otobüsün üstündeki kim?&rdquo;</p>

  <p class="p11">Pertev&rsquo;in soru çengeli Şermin&rsquo;in yokluğunda Çankaya Köşkü&rsquo;ne doluşmuş bir grup Bakan ve bürokratın tepesine asıldı kaldı. Televizyon ekranındaki Ali Çoban gövdesini döndürdü, koca otobüsün sallandığı ekran başından bile hissedildi ve televizyon ekranını, &ldquo;Tarih bizi yazacak!&rdquo; diyen Şahika doldurdu. &ldquo;Otobüsün üstündeki kadın aslında kim biliyor musunuz?&rdquo;</p>

  <p class="p11">Anlaşıldı, Pertev bunu söylemek istiyordu:</p>

  <p class="p11">&ldquo;Şahika Ateş. Ali Çoban&rsquo;ın sonunu getirecek olan kadın. Cuntadan bile tehlikeli. Kemalistlerden, irticadan, faşistlerden, döneklerden, meczup solculardan, derin devletten, komplo teorilerinden. Aklınıza ne gelirse hepsinden daha tehlikeli bir kadın.&rdquo;</p>

  <p class="p11">&ldquo;Neden?&rdquo; diye sordu İmam İmam Efendi. Alacağı cevabın tarihe geçeceğini bildiğinden sordu bunu.</p>

  <p class="p11">&ldquo;Su yolunu bulur ama bir ülkenin tarihine yolu birileri tarif eder. Bu kadın bataklığı yürüyerek geçebileceğini düşünecek kadar şuursuz. Bunun tarifiyle tarihin yolu kim bilir nereye çıkar?&rdquo; Önemli bir tespitti. Kendi partisinin elinde dağılan pişmaniye topağına benzediğini düşünüp dertlendi Pertev.</p>

  <p class="p11">&ldquo;Ali Çoban&rdquo; dedi İmam İmam, &ldquo;Ali Çoban iktidar olabilecek mi?&rdquo;</p>

  <p class="p11">Doğrusunu söylemek gerekirse Pertev&rsquo;in çevresinde gerçekleri dillendirmek İmam&rsquo;dan başka kimsenin üzerine vazife değildi.</p>

  <p class="p11">&ldquo;Politika yapmayı poker oynamak gibi düşünen, az konuştuğu için akıllı sandığım, ah Dışişleri Bakanı iken defterini dürmem icap eden o, o, o, o. Elbette Ali Çoban onun elinden alacak iktidarımızı!&rdquo;</p>

  <p class="p11">Bu konuşma nasıl olduysa basına yansımıştı. Pertev&rsquo;in kendisini partiler üstü görmemesinin delili olarak. Muhalefet tarafından iktidarsız bir iktidarın sembolü ilan edilerek. Pertev&rsquo;in pişmaniye yiyerek tatlandırdığı güzel başlayan o pazar günü bir başka kötü haberle son bulmuştu:</p>

  <p class="p11">Skandal, skandal, skandal: Şermin, Banu Ballı&rsquo;nın hayvanat bahçesini başkanı olduğu Kadıncıklar Vakfı adına satın aldığını açıklamıştı. &ldquo;Televizyonu açın&rdquo; diyordu bu haberi veren. &ldquo;Oğlunuzun kanalında, canlı canlı yayında!&rdquo;</p>

  <p class="p11">Şermin, Pertev&rsquo;e hayvanlarla dolu gelen bir kafesin içinde, yanında Banu Ballı konuşuyordu:</p>

  <p class="p11">&ldquo;Bu hayvanat bahçesini yoksullara yardım amacıyla satın alıyoruz. Mamafih onlar bu hayvanları hayatlarında görmediler. Onları otobüslerle buraya getirip bu hayvanat bahçesini ücretsiz ziyaret etmelerini sağlayacağız.&rdquo;</p>

  <p class="p11">Pertev&rsquo;in tansiyonu önce düştü sonra nasıl olduysa fırladı. Şermin&rsquo;in, Ali Çoban&rsquo;a büyük bir koz verdiğini düşünüyordu. Tansiyonu tam normale dönmüş, kendine gelmişti ki,</p>

  <p class="p11">&ldquo;Hanımefendinin yaptığı devede kulak&rdquo; diyen İmam İmam sayesinde yine yoksullar için satın alınan hayvanat bahçesini hatırladı ve gizlice hastaneye götürülmesini gerektirecek, &ldquo;Bugünün tarihi ne?&rdquo; sorusunu soracak kadar etrafını telaşlandırdı.</p>

  <p class="p11">&ldquo;Bugün 20 kasım 1991 Sayın Cumhurbaşkanım&rdquo;&nbsp; dedi İmam İmam.</p>

  <p class="p11">&ldquo;Nasıl olur?&rdquo; diye yatırıldığı ve boyunun ancak yarısına kadar geldiği sedyenin üzerinde sıçradı Pertev. Yine de tedbiri elden bırakmayıp kendi kendisine hafıza kaybından şüphelenip sordu:</p>

  <p class="p11">&ldquo;Eğer öyleyse seçimler sonuçlanmış olmalı. Söyle bakalım, Ali Çoban iktidara geldi mi?&rdquo;</p>

  <p class="p11">İmam İmam derin bir soluk aldı:</p>

  <p class="p11">&ldquo;Şükür hiçbir şeyiniz yok sapasağlamsınız efendim&rdquo; dedi ona ve ekledi:</p>

  <p class="p11">&ldquo;Bugün 16 eylül 1991. Yani daha seçimlere var.&rdquo;</p>

  <h2 class="h22"><a id="ncx3918"></a><a id="a125"></a>34</h2>

  <p class="p11">Tembel atalarımız &ldquo;Sayılı gün çabuk geçer&rdquo; diye kendilerini avutmuş. Ali Çoban&rsquo;ı sürgüne götüren kırmızı Mercedes&rsquo;inin içinde gördük. Zincirbozan&rsquo;da gördük. Mösyö Kevork&rsquo;un hatıralarının arasında Florya Deniz Köşkü&rsquo;nün taraçasında gördük. Kendi belleğinin bir köşesinde çobanlık yaptığı günlerde. Pertev&rsquo;in gözünden televizyon ekranında, mitingde otobüs tepesinde pek tabii.</p>

  <p class="p11">Onu bir tek iktidarda görmedik.</p>

  <p class="p11">Onu bugün iktidarda göreceğiz.</p>

  <p class="p11">Birazdan on bir yıldır kendisini hapsettiği Gürbüz Sokak&rsquo;taki evinden, çalışma odasından çıkacak. İlk röportajını verdiği BBC muhabirinin &ldquo;Cumhurbaşkanı Pertev ile ilişkiniz nasıl olacak?&rdquo; sorusuna, &ldquo;Kardeşini evde bırakmış bir ağabey gibi sorumluluklarımın bilincinde olacağım&rdquo; cevabını verdi.</p>

  <p class="p11">20 kasım 1991 günü böylece başlamış oldu.</p>

  <p class="p11">Pertev BBC&rsquo;nin röportajını dinlediği radyoyu Çankaya Köşkü&rsquo;nün penceresinden attı. BBC muhabirinin &ldquo;Ali Çoban ile telefonda yaptığımız röportaj&rdquo; cümlesi köşkün bakımlı bahçesinin üzerinde uçtu, uçtu, uçtu.</p>

  <p class="p11">Ali Çoban&rsquo;ın Başbakanlık&rsquo;a gelmesi bekleniyordu. Çankaya&rsquo;ya Pertev&rsquo;in huzuruna çıkıp hükümeti kurma görevini alması. Bütün bunlardan önce herkes onun evinden çıkmasını bekliyordu. Kumrular, kargalar, yolunu şaşırmış güvercinler, sakalar, saksağanlar, kuzgunlar, sokağın biricik ağacının dallarını kuşatmış, bekliyorlardı.</p>

  <p class="p11">O ise odasından dışarı adımını atamıyordu. Kâhya Talat&rsquo;ın &ldquo;Yalnız kalmak istiyorum&rdquo; diye buyuran efendisinin arzusu üzerine tuttuğu çift kanatlı kapı, menteşelerinden esnedi: Gıcırt, gıcırt, gıcırt. Ali Çoban bu sesi başlangıç işareti kabul edip ayağa kalktı. Memleketin başına gelmeye istekliydi. İktidar olmaya istekliydi. Siyaset kanıydı canıydı, siyaset yapmaya istekliydi. Yatak odasıyla çalışma odası arasında iş gören asansörün kapısının kapandığını duydu. Nazlı Hanım&rsquo;ı geliyor olmalıydı. Nazlı Hanım&rsquo;ı geldi. Böylece hayatında üçüncü defa kocasının çalışma odasına ayak basmış oldu ama bu defa hiç konuşmadı, konuşmadılar.</p>

  <p class="p11">Ali Çoban evinin kapısından çıktı.</p>

  <p class="p11">Şapkasını kalabalığa doğru salladı. Kalabalık şapkanın estirdiği cılız bir rüzgârla huşu içinde bir o tarafa, bir bu tarafa sallandı. Dallardaki kuşlar halka olup uçtular. Ali Çoban&rsquo;a her şey düğün bayram yapıyormuş gibi geldi. Şapkasını nereye sallarsa o taraf ses verdi. Çocukken büyüdüğü köyde güttüğü sürünün içinde kendisini nasıl güvende hissettiyse, şimdi Başbakanlık&rsquo;a kadar birlikte yürüdüğü kalabalığın içerisinde de kendisini öyle hissediyordu. Milletin belleğine nakşettiği &ldquo;Yollar yürümekle aşınmaz&rdquo; sözünü doğrularcasına yürüyordu. Başbakanlık makamına kaç kere gelmiş, kaç kere gitmişti. BBC muhabiri &ldquo;Bunu saymaya bir elin parmakları yetmez&rdquo; diyordu.</p>

  <p class="p11">Herkes heyecanlıydı. Şahika Ateş hepsinden önce gelmiş, yanlış makamda bekliyordu. &ldquo;Sizin yeriniz Başbakanlık makamında değil&rdquo; uyarısıyla kendi bakanlığını, makamını, odasını aramaktaydı. Sonunda buldu. Odası öyle ücra, öyle gözden çıkarılmış bir köşedeydi ki yüzündeki kır çiçeği gülüşü soldu, beyaz tayyörleri kül rengi oldu.</p>

  <p class="p11">Ali Çoban dönmüştü, dönüyordu. Kâbuslarında bir türlü tırmanamayıp top gibi yuvarlandığı Başbakanlık merdivenlerini tıkır tıkır çıkacaktı biliyordu. Gürbüz Sokak&rsquo;taki evinden beri kendisine refakat eden kalabalığın tepesinde dönüp duran helikopterin sesiyle sarhoş olmuştu.</p>

  <p class="p11">Başbakanlık&rsquo;taki devir teslim töreninde, gök gürültüsü gibi çakıp duran flaşların eşliğinde Ali Çoban tarihe geçecek konuşmasını yaptı:</p>

  <p class="p11">&nbsp;&ldquo;On bir yıl boyunca aktif politika yapmaktan, bir hiç yüzünden ayrı kaldım. Bir hiç.&rdquo;</p>

  <p class="p11">Aynı saatlerde Çankaya Köşkü&rsquo;nde, ekranı bilinmedik bir nedenle içeri göçen televizyon tamircilerin kucağında götürülürken Pertev, Meclis açılışında yapacağı konuşmayı hazırlamak üzere Şermin&rsquo;in bir dikdörtgeni oval ofise dönüştürdüğü ofisine geçmekteydi. &ldquo;Döndüler&rdquo; diyordu böyle bir günde kendisini yalnız bırakmayan İmam İmam&rsquo;a.</p>

  <p class="p11">&ldquo;Konuşmam hazır bile&rdquo; dedi bir şişe sıvıyı midesine indirir gibi ses çıkaran bilgisayarını açarken.</p>

  <p class="p11">&ldquo;Suratlarınıza tüküreceğim!&rdquo;</p>

  <p class="p11">&ldquo;Böyle başlamak infial olur&rdquo; dedi İmam İmam. &ldquo;Onların yokluğunda memlekete neler kazandırdığınızı anlatmanız ise azap.&rdquo;</p>

  <p class="p11">Sonunda mutabık kaldılar.</p>

  <p class="p11">Pertev, Ali Çoban&rsquo;ın Milli Şef&rsquo;in fizikçi oğluyla birlikte kurduğu hükümeti onayladı. Rivayet o ki Ali Çoban ile bir araya gelmek mecburiyetinde kaldıklarında Pertev tek bir cümle etti: &ldquo;Kalemini versene ağabey.&rdquo;</p>

  <p class="p11">&ldquo;Ağabey&rdquo; ağız alışkanlığıyla söylenmişti. Gazeteler bir tek bunu yazdılar.</p>

  <p class="p11">Yeni meclisin ilk toplantı günü görülmeye değerdi. Pertev&rsquo;in dediği gibi dönmüşlerdi. Süleyman Tel, &ldquo;Her şey bıraktığımız gibi&rdquo; diyordu. Hüseyin Feyzullah sadece homurdanmıştı.</p>

  <p class="p11">Pertev&rsquo;in yaptığı uzun açılış konuşması boyunca Ali Çoban önündeki kâğıdı tuhaf mı tuhaf şekillerde katlayıp durdu. Hükümet ilk toplantısını ülkenin doğusunda, kanayan yaranın ortasında, Diyarbakır&rsquo;da yapacağını ilan etmişti. Ali Çoban şimdilik umut vaat ediyordu. Çok değil, yılın sonuna doğru elindeki şekerle halkı kandıran karikatürleri yayınlanacaktı.</p>
</body>
</html>
