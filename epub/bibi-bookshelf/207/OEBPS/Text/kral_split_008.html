<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kral</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_9">2. Sahne</h2>

  <p class="ortaitalik">(Gloucester Kontu'nun şatosu.)</p>

  <p class="normal1">(Edmund elinde bir mektupla girer.)</p>

  <p class="normal">EDMUND</p>

  <p class="normal1">Ey doğa, tanrıçam sensin benim:</p>

  <p class="normal1">Ben senin yasalarının kulu kölesiyim.</p>

  <p class="normal1">Bir kardeşten on, on beş ay sonra doğdum diye</p>

  <p class="normal1">Niçin göz yumayım o baş belası göreneklerin</p>

  <p class="normal1">bana kıymasına?</p>

  <p class="normal1">Niçin izin vereyim beni mirastan yoksun bırakan</p>

  <p class="normal1">İnsanların o eleştiren bakışlarına?<sup class="calibre2"><a href="../Text/kral_split_037.html#footnote-600-45" id="footnote-600-45-backlink">[45]</a></sup></p>

  <p class="normal1">Piçmişim, sefilin, alçağın biriymişim, ne hakla?</p>

  <p class="normal1">Ben de namuslu bir kadının evladı kadar</p>

  <p class="normal1">Boylu boslu, soylu ve düzgün değil miyim?</p>

  <p class="normal1">Niçin piçlik damgası vuruluyor bize?</p>

  <p class="normal1">Niçin alçaklık, niçin piçlik, niçin yasadışılık öyleyse?</p>

  <p class="normal1">Evliliğin bayat, soğuk ve bıkkınlık veren döşeğinde,</p>

  <p class="normal1">Uyku ile uyanıklık arasında peydahlanan o ahmaklar</p>

  <p class="normal1">sürüsünden,</p>

  <p class="normal1">Bizler kafaca ve bedenen daha dinç, daha özlü, daha</p>

  <p class="normal1">ateşli niteliklerle</p>

  <p class="normal1">Yoğrulmadık mı doğanın o gizli şehvet anlarında?</p>

  <p class="normal1">Meşru kardeşim Edgar: Benim olacak toprakların!</p>

  <p class="normal1">Babamız, piç oğlu Edmund'u da seviyor</p>

  <p class="normal1">Meşru oğlu Edgar'ı sevdiği kadar. "Meşru oğlu"</p>

  <p class="normal1">– esaslı laf!</p>

  <p class="normal1">Hele şu mektup istediğim etkiyi yapsın,</p>

  <p class="normal1">Hele yalanım başarıya ulaşsın,</p>

  <p class="normal1">O zaman görürüz, nasıl alt edermiş piç Edmund,</p>

  <p class="normal1">meşru Edgar'ı.</p>

  <p class="normal1">Büyüyorum artık, açılıyor yolum.</p>

  <p class="normal1">Hadi tanrılar, piçleri koruyun!</p>

  <p class="normal1">(Gloucester girer.)</p>

  <p class="normal">GLOUCESTER</p>

  <p class="normal1">Kent böyle sürgüne mi gönderilmeliydi?</p>

  <p class="normal1">Kalkıp gitmeli miydi Fransa Kralı böyle hiddetle?</p>

  <p class="normal1">Ya kral? Tacından, tahtından vazgeçip küçük bir ödenekle</p>

  <p class="normal1">Gece yarıları yollara mı düşmeliydi?</p>

  <p class="normal1">Ve bütün bunlar bir anda olup bitti!</p>

  <p class="normal1">Ee, sende ne haberler var bakalım, Edmund?</p>

  <p class="normal">EDMUND</p>

  <p class="normal1">Üzülecek bir şey yok, efendimiz.</p>

  <p class="normal1">(Mektubu saklar gibi yapar.)</p>

  <p class="normal">GLOUCESTER</p>

  <p class="normal1">Peki, ya o mektubu neden öyle saklamaya çalışıyorsun?</p>

  <p class="normal">EDMUND</p>

  <p class="normal1">Önemli bir şey değil, efendimiz.</p>

  <p class="normal">GLOUCESTER</p>

  <p class="normal1">Okuduğun neydi öyleyse?</p>

  <p class="normal">EDMUND</p>

  <p class="normal1">Hiç efendimiz.</p>

  <p class="normal">GLOUCESTER</p>

  <p class="normal1">Hiç mi? Peki, cebine sokuşturmak için o telaş neydi öyle? Hiçse eğer, saklamaya ne gerek var? Hadi, göster bana. Hiçbir şey yoksa gizliliğe de gerek yok.</p>

  <p class="normal">EDMUND</p>

  <p class="normal1">Beni bağışlayın, efendimiz. Kardeşim yazmış. Henüz tamamını okuyamadım. Okuduğum kadarıyla da, görmeniz pek uygun olmayacak efendim.</p>

  <p class="normal">GLOUCESTER</p>

  <p class="normal1">Ver o mektubu bana.</p>

  <p class="normal">EDMUND</p>

  <p class="normal1">Vermesem de kusur etmiş olacağım, versem de. Anladığım kadarıyla, yazılanlar efendim, yerilmesi gereken şeyler.</p>

  <p class="normal">GLOUCESTER</p>

  <p class="normal1">Ver diyorum sana, ver!</p>

  <p class="normal">EDMUND</p>

  <p class="normal1">Kardeşime haksızlık etmeyeyim, herhalde bu mektubu beni sınamak için yazmıştır diyorum.</p>

  <p class="normal">GLOUCESTER</p>

  <p class="normal1">(Okur.)</p>

  <p class="normal1">"Yaşlılar lehine kurnazca uydurulmuş bir töre olan yaşlılığa saygı, yaşamımızın en güzel yıllarında dünyayı bize zehir ediyor, bizim olması gereken nimetler de, biz ancak onlardan zevk alamayacağımız bir çağa gelince elimize geçiyor. Yaşlıların acımasız baskısı altında kalmanın hem bir zayıflık, hem de budalaca bir kötülükten başka bir şey olmadığını anlamaya başladım. Bunu bize, güçlü olduklarından değil, körü körüne boyun eğdiğimiz için yapabiliyorlar. Muhakkak görüşelim ve konu üzerinde enine boyuna konuşalım. Eğer babamız, ben uyandırıncaya kadar uyursa, gelirinin yarısı senin olacak, sen de benim soylu kardeşim olarak kalacaksın. – Edgar." Yaa! Demek bana kumpas kuruyor? "Ben uyandırıncaya kadar uyursa, gelirinin yarısı senin olacak..." Oğlum Edgar ha! Eli nasıl vardı bunu yazmaya? Böyle bir şey yüreğinde, kafasında nasıl yeşerdi? Mektubu ne zaman aldın? Kim getirdi sana?</p>

  <p class="normal">EDMUND</p>

  <p class="normal1">Kimse getirmedi efendim: İşin püf noktası da burada. Pencereden odama atmışlar.</p>

  <p class="normal">GLOUCESTER</p>

  <p class="normal1">Bu kardeşinin el yazısı değil mi?</p>

  <p class="normal">EDMUND</p>

  <p class="normal1">Yazılanlar iyi olsaydı efendimiz, onun olduğuna yemin edebilirdim, ama böyle olunca, onun olmadığına inanmayı yeğlerim.</p>

  <p class="normal">GLOUCESTER</p>

  <p class="normal1">Bu onun el yazısı!</p>

  <p class="normal">EDMUND</p>

  <p class="normal1">Evet, onun yazısı efendimiz, ama yüreğinde bu duyguları taşımadığını umarım.</p>

  <p class="normal">GLOUCESTER</p>

  <p class="normal1">Daha önce hiç açıldı mı sana?</p>

  <p class="normal">EDMUND</p>

  <p class="normal1">Hiçbir zaman efendimiz. Yalnız sık sık şöyle derdi: Oğullar olgun yaşa gelip de babalar güçten düşmeye başlayınca, babalar oğullarının vesayeti altına girmeliymiş, babanın gelirini de oğul yönetmeliymiş.</p>

  <p class="normal">GLOUCESTER</p>

  <p class="normal1">Ah, alçak, alçak! Mektupta söylediği de bu zaten! İğrenç yaratık! Canavar ruhlu hayvan! Hayvandan da aşağılık! Git, bul getir onu çabuk! Tutuklattıracağım onu. İğrenç serseri! Nerede şimdi?</p>

  <p class="normal">EDMUND</p>

  <p class="normal1">İyi bilmiyorum efendimiz. Ancak uygun görürseniz, kardeşimin niyeti hakkında kesin bir delil elde edinceye kadar öfkenizi kontrol ediniz. Böylece daha sağlıklı bir yol tutmuş olursunuz. Yoksa önce sert davranır, sonra hata ettiğiniz ortaya çıkarsa, onurunuz, saygınlığınız zedelenir, oğlunuzun da size karşı olan saygı ve bağlılık duyguları kökünden sarsılır. Hayatımı ortaya koyarım ki, mektubu, benim, siz saygıdeğer efendimize olan sevgimi sınamak için yazmıştır, kötü bir niyetle değil.</p>

  <p class="normal">GLOUCESTER</p>

  <p class="normal1">Sen böyle mi düşünüyorsun?</p>

  <p class="normal">EDMUND</p>

  <p class="normal1">Eğer efendimiz uygun bulurlarsa, sizi bir yere gizler, bu konu üzerinde onunla görüşürüm. Böylece kulaklarınızla işitir emin olursunuz, hatta hiç gecikmeden bu akşam olabilir.</p>

  <p class="normal">GLOUCESTER</p>

  <p class="normal1">Edgar böyle bir canavar olsun, imkânsız–</p>

  <p class="normal">EDMUND</p>

  <p class="normal1">Eminim, değildir de.</p>

  <p class="normal">GLOUCESTER</p>

  <p class="normal1">Hem de onu canı gibi seven babasına ha! Aman Tanrım!<sup class="calibre2"><a href="../Text/kral_split_037.html#footnote-600-46" id="footnote-600-46-backlink">[46]</a></sup> Edmund, onu ara ve bul, neler düşündüğünü anlamaya çalış. Rica ederim, aklını kullan, bu işi hallet. Kuşkudan kurtulmak için her şeyimi, mevkiimi, varımı yoğumu feda etmeye hazırım.</p>

  <p class="normal">EDMUND</p>

  <p class="normal1">Onu hemen arar bulurum efendim, durumu da gerektirdiği gibi ele alır, sonucu size bildiririm.</p>

  <p class="normal">GLOUCESTER</p>

  <p class="normal1">Şu son günlerdeki güneş ve ay tutulmaları hiç de hayra alamet değil.<sup class="calibre2"><a href="../Text/kral_split_037.html#footnote-600-47" id="footnote-600-47-backlink">[47]</a></sup> Gerçi bilimsel düşünce bu doğa olaylarını şu ya da bu nedene bağlıyor, ama insan doğası yine de bu tutulmaların ardı sıra gelen belalardan yakasını kurtaramıyor. Sevgiler soğuyor, dostluklar parçalanıyor, kardeşler bozuşuyor; kentlerde ayaklanmalar, ülkede anlaşmazlıklar çıkıyor; sarayda ihanet; baba ile evlat arasına kara kedi giriyor. Oğlum olacak o alçak da bu kehaneti doğrulamıyor mu? İşte babaya karşı duran bir evlat: Kral doğal yoldan çıkıyor, bu kez de evladına cephe alan bir baba. Hayatımızın o güzel günleri geçti artık... Hile, yalan dolan, ihanet ve her türlü yıkıcı düzenler peşimizi bırakmayacak artık... ta mezara kadar.<sup class="calibre2"><a href="../Text/kral_split_037.html#footnote-600-48" id="footnote-600-48-backlink">[48]</a></sup> O yılanın gerçek kimliğini ortaya çıkar, Edmund. Bir şey kaybetmezsin, ama dikkatli ol. Bak o soylu, sadık Kent nasıl da sürüldü! Suçu? Dürüstlük. Çok garip, çok garip.</p>

  <p class="normal1">(Çıkar.)</p>

  <p class="normal">EDMUND</p>

  <p class="normal1">İşte insanların sersemliğine güzel bir örnek: Çoğu kez kendi ektiğimizi biçtiğimiz halde, bahtımız kapandı mı, başımıza gelecek felaketlerin sorumluluğunu gider güneşe, aya ve yıldızlara yükleriz. Sanki zorunlu olduğumuz için kötülük yaparmışız gibi; sanki göklerin zoru ile budala, doğuşumuza egemen olan burcumuzun baskısı ile alçak, hırsız ve hain; sanki yıldızımızın etkisine boyun eğmek gerektiği için sarhoş, yalancı olur, zina ederiz. Yaptığımız bütün kötülükler kutsal bir gücün zoruyla olur. Orospu peşinde koşan bir zamparanın şehvetini bir yıldıza yüklemesi harika bir kaçamak doğrusu! Babam, annemle Ejder takımyıldızlarının kuyruğu altında birleşmiş, ben de Büyük Ayı'nın altında doğmuşum, huyum da ondan kaba saba ve şehvetli olmuş! Saçma! Ben piç olarak ana rahmine düşerken, en saf yıldız göklerde parlasaydı bile, ben neysem o olurdum yine. Edgar'a gelince–</p>

  <p class="normal1">(Edgar girer.)</p>

  <p class="normal1">Hah, işte birden çıkıverdi karşıma: Tıpkı eski komedyaların sonu gibi. Benim rolüm, yapmacık bir hüzne bürünüp tımarhane delisi gibi ahlar vahlar çekmek olmalı. Ah, bu ay ve güneş tutulmasının bir felakete yol açacağı belliydi! Fa sol la mi–<sup class="calibre2"><a href="../Text/kral_split_037.html#footnote-600-49" id="footnote-600-49-backlink">[49]</a></sup></p>

  <p class="normal">EDGAR</p>

  <p class="normal1">Ne var ne yok bakalım, kardeşim Edmund? Böyle dalmış, ciddi ciddi ne düşünüyorsun?</p>

  <p class="normal">EDMUND</p>

  <p class="normal1">Geçen gün bir yazı okumuştum, bu güneş ve ay tutulmasından sonra neler olacağını belirtiyordu, onu düşünüyorum.</p>

  <p class="normal">EDGAR</p>

  <p class="normal1">Böyle şeylere kafa yoruyorsun ha!</p>

  <p class="normal">EDMUND</p>

  <p class="normal1">İnan bana, yazıdaki kehanet ne yazık ki birer birer çıkıyor: Baba ile evlat arasından doğal olmayan durumlar, ölüm, kıtlık, eski dostlukların bitmesi, devlet içinde ikilik, anlaşmazlık, krala ve soylulara gözdağı, beddualar, gereksiz kuşkular, dostların sürgüne gönderilmesi, ordunun dağılması,<sup class="calibre2"><a href="../Text/kral_split_037.html#footnote-600-50" id="footnote-600-50-backlink">[50]</a></sup> evlilik bağlarının kopması, daha neler neler...</p>

  <p class="normal">EDGAR</p>

  <p class="normal1">Ne zamandan beri müneccimliğe merak sardın?<sup class="calibre2"><a href="../Text/kral_split_037.html#footnote-600-51" id="footnote-600-51-backlink">[51]</a></sup></p>

  <p class="normal">EDMUND</p>

  <p class="normal1">Öyle olmadığımı bilirsin!<sup class="calibre2"><a href="../Text/kral_split_037.html#footnote-600-52" id="footnote-600-52-backlink">[52]</a></sup> Babamı son ne zaman gördün?</p>

  <p class="normal">EDGAR</p>

  <p class="normal1">Dün gece.</p>

  <p class="normal">EDMUND</p>

  <p class="normal1">Konuştunuz mu?</p>

  <p class="normal">EDGAR</p>

  <p class="normal1">Hem de tam iki saat.</p>

  <p class="normal">EDMUND</p>

  <p class="normal1">Dostça mı ayrıldınız? Sözlerinde, tavrında bir memnuniyetsizlik sezdin mi?</p>

  <p class="normal">EDGAR</p>

  <p class="normal1">Hayır, asla.</p>

  <p class="normal">EDMUND</p>

  <p class="normal1">İyice düşün, babamı kızdıracak ne yapmış olabilirsin? N'olur öfkesi azalıncaya kadar onun gözüne görünmemeye bak. Çünkü öyle öfkeli ki, sana bir zarar verebilir, sana bir kötülük yaptıktan sonra bile hiddetinin yatışacağını sanmıyorum.</p>

  <p class="normal">EDGAR</p>

  <p class="normal1">Alçağın biri bana kara çalmış olmalı.</p>

  <p class="normal">EDMUND</p>

  <p class="normal1">Korkarım öyle. Yalvarırım sana, öfkesinin hızı geçinceye kadar gözüne pek görünme. Beni dinle, gel benim odamda kal. Daha sonra seni uygun bir yere gizler, efendimizin söylediklerini işitmeni sağlarım. Hadi yalvarırım, git şimdi! İşte anahtar. Dışarı çıkacak olursan silahını yanına al.</p>

  <p class="normal">EDGAR</p>

  <p class="normal1">Silah mı?<sup class="calibre2"><a href="../Text/kral_split_037.html#footnote-600-53" id="footnote-600-53-backlink">[53]</a></sup></p>

  <p class="normal">EDMUND</p>

  <p class="normal1">Senin iyiliğin için söylüyorum kardeşim. Silahla dolaş. Eğer çevrede senin iyiliğini isteyen bir tek kişi varsa şerefsizim. Ben sana gördüklerimi, işittiklerimi söyledim. Hem de bu sözlerim dehşet verici gerçek yanında hiç kalır. Hadi git, yalvarırım.</p>

  <p class="normal">EDGAR</p>

  <p class="normal1">Yakında senden haber alırım, değil mi?</p>

  <p class="normal">EDMUND</p>

  <p class="normal1">Elimden geleni yapacağım.</p>

  <p class="normal1">(Edgar çıkar.)</p>

  <p class="normal1">Saf bir baba! Kötülük nedir bilmediğinden kötülükten kuşku duymayan soylu bir kardeş! Onların bu ahmakça dürüstlüğü çevireceğim dolapları kolaylaştıracak! Artık yolum açık. Eğer doğumumla sağlayamıyorsam istediğim serveti, her türlü yol mubahtır elde etmek için isteklerimi.</p>

  <p class="normal1">(Çıkar.)</p>
</body>
</html>
