<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kral</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_23">7. Sahne<sup class="calibre2"><a href="../Text/kral_split_037.html#footnote-600-217" id="footnote-600-217-backlink">[217]</a></sup></h2>

  <p class="ortaitalik">(Gloucester'ın şatosu.)</p>

  <p class="normal1">(Cornwall, Regan, Goneril, Piç Edmund ve</p>

  <p class="normal1">hizmetliler girerler.)</p>

  <p class="normal">CORNWALL</p>

  <p class="normal1">(Goneril'e)</p>

  <p class="normal1">Vakit kaybetmeden kocanızın yanına dönün, ona şu mektubu verin. Fransa Kralı'nın ordusu karaya çıktı bile – Siz de o Gloucester hainini bulun!</p>

  <p class="normal1">(Birkaç hizmetli çıkar.)</p>

  <p class="normal">REGAN</p>

  <p class="normal1">Hemen asın!</p>

  <p class="normal">GONERIL</p>

  <p class="normal1">Gözlerini oyun!</p>

  <p class="normal">CORNWALL</p>

  <p class="normal1">Siz o işi bana bırakın. Edmund, baldızımıza refakat edeceksiniz! O vatan haini babanızdan alacağımız intikamı görmemeniz daha hayırlı olur. Albany'ye söyleyin, acele etsin, savaş hazırlıklarını en kısa sürede bitirsin. Biz de böyle hareket edeceğiz. Habercilerle postalar, bilgi alışverişi için mekik dokuyacaklar. İyi yolculuklar, sevgili baldızım, güle güle Gloucester Kontu!</p>

  <p class="normal1">(Kâhya Oswald girer.)</p>

  <p class="normal1">Eee, kral nerede?</p>

  <p class="normal">OSWALD</p>

  <p class="normal1">Kont Gloucester, efendim, onu buradan uzaklaştırmış. Atlılardan otuz-otuz beş kişi onu köşe bucak aradıktan sonra, içlerinde hızlı olanlar, onu kent kapısında bulmuşlar. Gloucester'ın bazı adamlarıyla birlikte onlara katılarak Dover'a yollanmışlar. Orada iyi silahlanmış dostlar bulacaklarını söyleyip duruyorlarmış, efendim.</p>

  <p class="normal">CORNWALL</p>

  <p class="normal1">Hanımının atlarını hazırlasınlar.</p>

  <p class="normal">GONERIL</p>

  <p class="normal1">Tanrı'ya emanet olun lordum, elveda kardeşim.</p>

  <p class="normal">CORNWALL</p>

  <p class="normal1">Güle güle Edmund!</p>

  <p class="normal1">(Goneril, Edmund, Oswald çıkarlar).</p>

  <p class="normal1">Hemen gidin, hain Gloucester'ı bulup getirin,</p>

  <p class="normal1">Adi bir haydut gibi bağlayın kollarını.</p>

  <p class="normal1">(Birkaç hizmetli çıkar.)</p>

  <p class="normal1">Gerçi mahkeme etmeden ölümüne karar veremeyiz,</p>

  <p class="normal1">Ancak bu kez, öfkemizin hizmetinde olacak kudretimiz,</p>

  <p class="normal1">Sorumlu tutulabiliriz bu hareketimiz yüzünden,</p>

  <p class="normal1">Ama kimse engelleyemez bunu artık.</p>

  <p class="normal1">(İki, üç kişi Gloucester'ı getirirler.)</p>

  <p class="normal1">Kim var orada? Hah, yakaladınız mı haini?</p>

  <p class="normal">REGAN</p>

  <p class="normal1">Yakalanmış ya. Nankör tilki!</p>

  <p class="normal">CORNWALL</p>

  <p class="normal1">Sımsıkı bağlayın o çelimsiz kollarını.</p>

  <p class="normal">GLOUCESTER</p>

  <p class="normal1">Bu ne demek oluyor, efendilerim?</p>

  <p class="normal1">Unutmayın, konuklarımsınız benim.</p>

  <p class="normal1">Böyle kötü şakalardan hoşlanmam.</p>

  <p class="normal">CORNWALL</p>

  <p class="normal1">Bağlayın, dedim size!</p>

  <p class="normal1">(Hizmetliler Gloucester'ın kollarını bağlarlar.)</p>

  <p class="normal">REGAN</p>

  <p class="normal1">Sımsıkı bağlayın. Alçak hain seni!</p>

  <p class="normal">GLOUCESTER</p>

  <p class="normal1">Sen acımasız bir kadınsın, ama ben hain değilim.</p>

  <p class="normal">CORNWALL</p>

  <p class="normal1">İskemleye bağlayın onu! Alçak, sen şimdi görürsün.</p>

  <p class="normal1">(Regan, Gloucester'ın sakalını çekip yolar.)</p>

  <p class="normal">GLOUCESTER</p>

  <p class="normal1">Bırak sakalımı, Tanrı hakkı için, bu bana hakarettir.</p>

  <p class="normal">REGAN</p>

  <p class="normal1">Sakalı ak pak, ama yine de hain!</p>

  <p class="normal">GLOUCESTER</p>

  <p class="normal1">İğrenç yaratık, çenemden yolduğun bu ak kıllar,</p>

  <p class="normal1">Elbet bir gün can bulup senden hesap sorarlar.</p>

  <p class="normal1">Ben sizin ev sahibinizim,</p>

  <p class="normal1">Evinde konuk olduğunuz adamın yüzüne</p>

  <p class="normal1">Nasıl böyle iğrenç bir biçimde saldırırsınız o haydut</p>

  <p class="normal1">ellerinizle!</p>

  <p class="normal1">Nedir benden istediğiniz?</p>

  <p class="normal">CORNWALL</p>

  <p class="normal1">Söyleyin bakalım, şu son günlerde</p>

  <p class="normal1">Fransa Kralı'ndan ne gibi mektuplar aldınız?</p>

  <p class="normal">REGAN</p>

  <p class="normal1">Kaçamak yok, biz her şeyi biliyoruz.</p>

  <p class="normal">CORNWALL</p>

  <p class="normal1">Yurdumuza saldıran o hainlerle birlikte</p>

  <p class="normal1">Ne gibi düzenler kurdunuz?</p>

  <p class="normal">REGAN</p>

  <p class="normal1">Kime gönderdiniz deli kralı? Konuş!</p>

  <p class="normal">GLOUCESTER</p>

  <p class="normal1">Evet, bir mektup aldım, birtakım tahminler yürütülüyordu. Yazan da düşman değil, tarafsız bir dosttu.</p>

  <p class="normal">CORNWALL</p>

  <p class="normal1">Düzenbaz!</p>

  <p class="normal">REGAN</p>

  <p class="normal1">Ve yalancı!</p>

  <p class="normal">CORNWALL</p>

  <p class="normal1">Nereye gönderdin kralı?</p>

  <p class="normal">GLOUCESTER</p>

  <p class="normal1">Dover'a.</p>

  <p class="normal">REGAN</p>

  <p class="normal1">Neden Dover'a? Sana emir verilmedi mi?</p>

  <p class="normal1">Bunun cezası–</p>

  <p class="normal">CORNWALL</p>

  <p class="normal1">Dur, neden Dover'a göndermiş, önce onu söylesin.</p>

  <p class="normal">GLOUCESTER</p>

  <p class="normal1">Beni böyle ayı gibi kazığa bağladığınıza<sup class="calibre2"><a href="../Text/kral_split_037.html#footnote-600-218" id="footnote-600-218-backlink">[218]</a></sup> göre,</p>

  <p class="normal1">Bu havlamalarınıza dayanmalıyım.</p>

  <p class="normal">REGAN</p>

  <p class="normal1">Söylesene! Onu niçin Dover'a gönderdin?</p>

  <p class="normal">GLOUCESTER</p>

  <p class="normal1">Niçin mi? Çünkü senin o zorba tırnaklarının</p>

  <p class="normal1">O ihtiyarın fersiz gözlerini oymasına razı olamazdım;</p>

  <p class="normal1">Çünkü senin o yırtıcı kardeşinin o domuz dişleriyle</p>

  <p class="normal1">Onun krallık yağıyla kutsanmış bedenini parçalamasına</p>

  <p class="normal1">Seyirci kalamazdım.</p>

  <p class="normal1">O cehennem karası gecede, başı açık göğüs gerdiği</p>

  <p class="normal1">fırtınada,</p>

  <p class="normal1">Denizler devleşip dalga dalga</p>

  <p class="normal1">Söndürebilirdi göklerdeki yıldızların ateşini.</p>

  <p class="normal1">Ama o zavallı, terk edilmiş ihtiyar,</p>

  <p class="normal1">Kudurup tepesine boşansın diye kışkırtıyordu gökleri.</p>

  <p class="normal1">Böyle korkunç bir gecede,</p>

  <p class="normal1">Kurtlar bile ulusaydı kapında,</p>

  <p class="normal1">Seslenirdin kapıcıya: "Bırak, içeri girsinler," diye.</p>

  <p class="normal1">Böyle davranırdı en acımasız yaratıklar bile.</p>

  <p class="normal1">Ama göklerdeki kanatlı intikamın</p>

  <p class="normal1">Sizin gibi evlatların üzerine çullanacağı günü</p>

  <p class="normal1">Görürüm elbette.</p>

  <p class="normal">CORNWALL</p>

  <p class="normal1">Asla göremeyeceksin! Tutun şu iskemleyi.</p>

  <p class="normal1">Ayaklarımla ezeceğim o gözlerini.</p>

  <p class="normal">GLOUCESTER</p>

  <p class="normal1">Tanrıya inananlar yardım edin bana!</p>

  <p class="normal1">Bu ne vahşet! Tanrılar! Aaaaaah!</p>

  <p class="normal">REGAN</p>

  <p class="normal1">Öbürünü de çıkart. Biri öbürüyle alay eder sonra.</p>

  <p class="normal">CORNWALL</p>

  <p class="normal1">Gör bakalım intikam tanrılarını–</p>

  <p class="normal1">BİRİNCİ HİZMETLİ</p>

  <p class="normal1">Durun! Yeter artık, efendim.</p>

  <p class="normal1">Çocukluğumdan beri hizmetinizdeyim,</p>

  <p class="normal1">Size en büyük hizmetimi</p>

  <p class="normal1">"Durun," diyerek şimdi yapıyorum.</p>

  <p class="normal">REGAN</p>

  <p class="normal1">Sana ne oluyor, köpek!</p>

  <p class="normal1">BİRİNCİ HİZMETLİ</p>

  <p class="normal1">Çenenizde sakalınız olsaydı eğer,</p>

  <p class="normal1">Yolardım bu yaptığınız için.</p>

  <p class="normal">REGAN</p>

  <p class="normal1">Ne demek oluyor bu?</p>

  <p class="normal">CORNWALL</p>

  <p class="normal1">Pis köle!</p>

  <p class="normal1">(Kılıcını çeker. Hizmetli de çeker.)</p>

  <p class="normal1">BİRİNCİ HİZMETLİ</p>

  <p class="normal1">Gel öyleyse, öfkeyle dövüşmenin neye mal olacağını gör.</p>

  <p class="normal1">(Dövüşürler. Hizmetli Cornwall'ı yaralar.)</p>

  <p class="normal">REGAN</p>

  <p class="normal1">Ver kılıcını! Bir köylü böyle başkaldırsın ha!</p>

  <p class="normal1">(Bir kılıç kapar ve hizmetliye arkadan saplar.)</p>

  <p class="normal1">BİRİNCİ HİZMETLİ</p>

  <p class="normal1">Aah, ölüyorum. Kontum, efendim,</p>

  <p class="normal1">Başlarına gelecek belaları görmen için</p>

  <p class="normal1">Hiç olmazsa bir gözün kaldı. Aah!</p>

  <p class="normal1">(Ölür.)</p>

  <p class="normal">CORNWALL</p>

  <p class="normal1">Daha fazlasını<sup class="calibre2"><a href="../Text/kral_split_037.html#footnote-600-219" id="footnote-600-219-backlink">[219]</a></sup> görmesin diye, engelleyeceğim</p>

  <p class="normal1">görmesini.</p>

  <p class="normal1">Al bakalım, aksın gözün! Hani ışığın nerede şimdi?</p>

  <p class="normal">GLOUCESTER</p>

  <p class="normal1">Aaah! Her şey karanlık, çok ıstıraplı.</p>

  <p class="normal1">Oğlum Edmund nerelerdesin?</p>

  <p class="normal1">Yüreğindeki evlat sevgisinin kıvılcımları canlansın,</p>

  <p class="normal1">Bu vahşetin intikamını mutlak almalısın.</p>

  <p class="normal">REGAN</p>

  <p class="normal1">Kes, alçak hain!</p>

  <p class="normal1">Senden nefret eden birinden medet umuyorsun.</p>

  <p class="normal1">O açığa çıkardı senin ihanetini,</p>

  <p class="normal1">Onun gibi dürüst kişiler acımaz senin gibi hainlere.</p>

  <p class="normal">GLOUCESTER</p>

  <p class="normal1">Ah budala, ahmak, nasıl da göremedim!</p>

  <p class="normal1">Demek iftiraya uğradı Edgar'ım.</p>

  <p class="normal1">Yüce Tanrılar, beni bağışlayın, koruyun evladımı.</p>

  <p class="normal">REGAN</p>

  <p class="normal1">Hadi, atın şunu dışarı,</p>

  <p class="normal1">Koklaya koklaya bulsun Dover yolunu.</p>

  <p class="normal1">(Biri Gloucester'ı dışarı çıkarır.)</p>

  <p class="normal1">Nasılsınız efendim, yüzünüz sapsarı.</p>

  <p class="normal">CORNWALL</p>

  <p class="normal1">Kötü yaralandım Regan, hemen benimle gel.</p>

  <p class="normal1">Kapı dışarı edin şu gözsüz alçağı,</p>

  <p class="normal1">Şu köleyi de gübreliğe atın.</p>

  <p class="normal1">Regan, çok kan kaybediyorum.</p>

  <p class="normal1">Çok zamansız oldu bu yara.</p>

  <p class="normal1">Kolunu ver bana.</p>

  <p class="normal1">(Cornwall, Regan'ın yardımıyla çıkar.)</p>

  <p class="normal1">İKİNCİ HİZMETLİ</p>

  <p class="normal1">Bu adamın sonu iyiye varırsa,</p>

  <p class="normal1">Ben de gözümü kırpmadan adam öldürebilirim.</p>

  <p class="normal1">ÜÇÜNCÜ HİZMETLİ</p>

  <p class="normal1">Şayet bu kadın da uzun yaşayıp eceliyle ölürse,</p>

  <p class="normal1">Bütün kadınların canavar kesilmesini önleyecek bir şey</p>

  <p class="normal1">kalmadı demektir.</p>

  <p class="normal1">İKİNCİ HİZMETLİ</p>

  <p class="normal1">Gel, yaşlı kontun peşinden gidelim.</p>

  <p class="normal1">O deli dilenciyi buluruz, ona yol gösterir.</p>

  <p class="normal1">Hem serseri, hem deli olduğu için</p>

  <p class="normal1">Ona kimse dokunmaz. O istediğini yapabilir.</p>

  <p class="normal1">ÜÇÜNCÜ HİZMETLİ</p>

  <p class="normal1">Sen önden git. Ben sargı ve yumurta akı getireyim de</p>

  <p class="normal1">O kan içinde kalan yüzünü saralım.</p>

  <p class="normal1">Tanrı yardımcısı olsun!<sup class="calibre2"><a href="../Text/kral_split_037.html#footnote-600-220" id="footnote-600-220-backlink">[220]</a></sup></p>

  <p class="normal1">(Çıkarlar.)</p>
</body>
</html>
