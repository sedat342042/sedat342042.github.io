<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>MALAFA.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak2" id="calibre_toc_2"><br class="calibre3" />
  Tanışma</h1>

  <p><br class="chapter" />
  <br class="chapter" />
  <br class="chapter" />
  <br class="chapter" /></p>

  <p class="normal1">Topaz <span class="ideitalik">Jewellery Center</span> evrenin en büyük kuyumcusudur. Temeli Kapalıçarşı’da, çatısı Antalya’dadır. Çatının altında dört kat yatar. Her biri yedi yüz metrekaredir. Topaz’ın penceresi yoktur. Havalandırma sistemi eşsizdir. Bina, var olmayan bir ülkenin büyükelçiliğine benzer. İçine adım atıldığında Türkiye’den çıkılır. Dışarıdan Kâbe’ye, içeriden ana rahmine benzer. Topaz, üç delikli bir kasadır. Her deliğin şifresi farklıdır. Birinci delik ana giriştir. Ön cephenin balina grisi rengindeki duvarı, hayat geçirmez camdan üretilmiş kapılar taşır. Girerken yüksek, çıkarken alçak görünmesinler diye doğu cephesinde ikizleri vardır. Topaz’ın ikinci deliği doğu cephesindeki siyah camdan kapılardır. Binanın bağırsağına denk düşen arka cephedeyse duvarla aynı renkte tokmak taşıyan balina grisi demir bir kapı vardır. Topaz’a giren birinci deliği, çıkan ikincisini kullanır. Çünkü Topaz’a girmiş olan turistle, girecek olan turist karşılaşmamalıdır. Topaz’da çalışansa girip çıkmak için, duvara gömülmüş, görünmez delikten geçer. Topaz <span class="ideitalik">Jewellery Center</span>, evrenin en büyük kuyusudur.</p>

  <p class="normal1">Antalya, dünya üzerinde kendine ait güneşi olan tek kenttir. Bu güneş ısıtmaz ama ıslatır. Kanser yapmaz ama kan kusturur. Irkçı bir orospu çocuğudur. Turisti bronzlaştırırken, çalışanı buharlaştırır. O kadar erken doğar ki geceyi kimse anımsamaz. Güneş Antalya’ya, Isparta’dan yakındır. Kirpik terletir, dudak yapıştırır. Tatil köyüne doğuyorsa, kahvaltı sonrası için havuz kenarındaki şezlonga havlu atma, Topaz’ın bahçe girişindeki güvenlik kulübesine doğuyorsa beyin kanaması zamanıdır.</p>

  <p class="normal1">“Dünden daha sıcak.”</p>

  <p class="normal1">Dilaver konuşmamış, dişleri kelime sızdırmıştı. Sağ elinin tersindeki tüylerden alın teri damlıyordu. Topaz’ın güvenlik müdürüydü. Serik adında, pehlivanıyla ünlü, karanlık bir kasabada doğmuş, on dokuz yıl sonra da Polis Akademisi’nden kovulmuştu. Serik’te Polis Dilo, Topaz’da Polidilo diye çağırılıyordu. Elli yedi yaşında, devrik adımlar atan, sadece esmer güvenlik çocuklarını korkutan bir korkuluktu. Serik kurtluğundan Antalya köpekliğine sadece dört saniyede geçebiliyor çünkü herhangi bir Çınarcıyan’ın yaklaştığını fark etmesi bu kadar sürüyordu. Dişleriyse kelime sızdırmaya devam ediyordu:</p>

  <p class="normal1">“Fırat aradı mı?”</p>

  <p class="normal1">Kulübenin kare camından sıyrılan bir ağız: “Yok ağabey” dedi.</p>

  <p class="normal1">“Aramadı.”</p>

  <p class="normal1">“Nerede kaldı bu herif? Bak bakalım, listede ne var.”</p>

  <p class="normal1">Fırat koruma, şoför ve katildi. Süryani toptancıların, Sami Çınarcıyan’a verdikleri bir eşantiyon. Topaz’da Fırat diye bilinirdi çünkü kimse onunla göz göze gelemez ve adını uzatıp kısaltamazdı.</p>

  <p class="normal1">“Asiltur. On bir çeyrek. Birazdan gelirler.”</p>

  <p class="normal1">“Gözünü ayırma yoldan, bugün dükkân kalabalık.”</p>

  <p class="normal1">“Peki ağabey.”</p>

  <p class="normal1">Kulübenin camından sarkan ağzın sahibi başını içeri çekti ve beyni, kaldığı yerden kanamaya devam etti. Polidilo, binanın arkasına doğru devrildi. Pafküf içen tezgâhtarları dağıtacak, geçmişini bildiği birini yakalarsa payına düşen nefesi içine çekecekti.</p>

  <p><br class="chapter" />
  <br class="chapter" />
  <br class="chapter" /></p>

  <p class="normal1">Topaz’ın arka cephesinde bir otopark, arabaların arka cephesindeyse pafküf vardır.</p>

  <p><br class="chapter" />
  <br class="chapter" />
  <br class="chapter" /></p>

  <p class="normal1">“Papi, ahçik hakimmiş. Öyle tokar çekmişim ki hamur gibi olmuş. Ne dayasam alıyor. Önce bir yüzük. Sonra bileklik. Sonra da bütün set. Hepsi de pırlı, en takozundan. Tabiî bir de martı var. Bizim Davut bakıyor. Martın kafa krem gibi. Piyzden ne yaptığını bilmiyor. Tam yetmiş bin yumoş saymış. Platin kart. Davut tutturdu, marta da bir Vacheron sokalım, diye. Bir ara odadan çıktım. Saati getirmek için. Fazla değil, on dakika sonra döndüm. Kapıyı bir açtım, Davut ahçiği soymuş, tetaslarını okşuyor, mart da salyası akmış, miralıyor!”</p>

  <p class="normal1">“Pörç müymüş?”</p>

  <p class="normal1">“Ne bileyim, mart miralamaktan hoşlanıyormuş. Yüz bine tamamlayıp saldık vazyoları.”</p>

  <p class="normal1">“Papi, öldür de camperleyelim. Pafküf çok cevizmiş.”</p>

  <p class="normal1">Dilinden tütün toplayan ve akla karışan pafküfün kalitesini aşağılayan Kozan’dı. Otuz üç yaşındaydı ve yılda elli beş bin yumoş kazanıyordu. Yüz bin yumoşluk satış anısını anlatan Hicret’in anlattıklarının tek kelimesine bile inanmıyordu çünkü onun yıllık gelirinin sadece yirmi beş bin olduğunu biliyordu. Hicret’in esrarengiz izmariti topuğuyla çiğnemesini izledi ve duydu:</p>

  <p class="normal1">“Beyler, burası yasak.”</p>

  <p class="normal1">“Tamam” dedi Kozan.</p>

  <p class="normal1">Serikli pehlivan çok zeki değildi ama hayvanlara özgü bir yeteneğe sahipti. Güçlü olanı hissederdi. Gelecek sezon Kozan’ın Topaz’da yönetici olacağından emindi. Üstelemedi. Sadece hayattayken yetişemediği için yoksun kaldığı pafküf nefesine iç geçirdi. Kozan’ın “Camper!” demesiyle yürümeye başlayan Hicret’in arkasından seslendi.</p>

  <p class="normal1">“Hicro, akşam görüşelim.”</p>

  <p class="normal1">Hicret duydu ama durmadı. Yanıt da vermedi. Çünkü Polidilo’yla görüşmenin ne demek olduğunu biliyordu. İki ay önce yirmi dört gramlık, on sekiz ayar, panzer zincir çalarken yakalanmıştı. Sessizliği karşılığında Serikliye kadın teklif etmişti. Polidilo tereddütsüz “Tamam!” demişti çünkü hayvanlara özgü bir meter hayatı vardı. Hicret, borcunun kaçıncı taksitini ödeyeceğini anımsamıyordu. Ama dört yıl önce Side’de Polonyalı bir martı meterlediği için ölen ahpariğini unutmamıştı. Polidilo’ya Örnekköy’ün en zehirli Rus ahçiğini ayarlayacaktı. Hepatit, AIDS, ne olursa. “Gebersin!” dedi. Olabildiğince içinden. Ancak pafküf, içten söylenenleri tersyüz ederdi.</p>

  <p class="normal1">“Efendim?” dedi Kozan.</p>

  <p class="normal1">Hicret ağzından döküleni toparladı.</p>

  <p class="normal1">“Turistler, diyorum. Hepsi gebersin!”</p>

  <p><br class="chapter" />
  <br class="chapter" />
  <br class="chapter" /></p>

  <p class="normal1">Tatil yapan insanlara hizmet edenin laneti, hizmet ettiği her kişinin tatilde olmasıdır.</p>

  <p><br class="chapter" />
  <br class="chapter" />
  <br class="chapter" /></p>

  <p class="normal1">Kozan, manikürlü tırnaklarına bakarak konuştu:</p>

  <p class="normal1">“Ama yavaş yavaş gebersinler.”</p>

  <p class="normal1">Topaz’ın üçüncü deliğinden içeri kayıp, gözden ve hayattan kayboldular.</p>

  <p class="normal1">“Kozan, grup geldi.”</p>

  <p class="normal1">Balina grisi kapının ardında duran Selim’di. Duvara yaslanmış ve titreyen eli tüten bir fumar tutuyordu. Ama içmiyordu çünkü parmaklarının arasındakinin ne olduğunu fark edemeyecek kadar nefesleri birbirini kovalıyordu. Gözbebekleri büyüyüp adam olmuşlardı. Kozan sorusunun yanıtını bile bile sordu:</p>

  <p class="normal1">“Pıtlandın mı?”</p>

  <p class="normal1">“Yok papi, bıraktım. Ataka yok, neyle alacağız? Ben de toptan deşaladım. Artık sadece fumar!”</p>

  <p class="normal1">Selim, halı kökenliydi. Trama, ataka derdi. Sıradan bir kuyum tezgâhtarının hayatı boyunca söylediğinden fazla yalanı bir haftada harcardı. Pıt attığını inkâr ederken herhangi bir amacı yoktu, sadece alışkanlıktı. Ama Kozan’ın sormasının bir amacı vardı.</p>

  <p><br class="chapter" />
  <br class="chapter" />
  <br class="chapter" /></p>

  <p class="normal1">Herkesin günahını bildiğini belli etmek, <span class="ideitalik">center</span>’larda yükselmenin temel şartıdır.</p>

  <p><br class="chapter" />
  <br class="chapter" />
  <br class="chapter" /></p>

  <p class="normal1">“Pıta bu kadar harcamasan pıtlanacak tramın olur!” diyen Kozan’la gülüşen Selim, yirmi yedi yıl Hollanda’da yaşamıştı. Kardeşini öldürdüğü için yedi yıl boyunca gün saymış, sonra da dilini bilmediği Türkiye’ye fırlatılmıştı. Vana Selim. Bütün haplarını <span class="ideitalik">One-A-Day</span> kutusunda taşıdığı için. Dayandığı duvarın serinliğinden yararlanmak istese de terliyordu. Maddenin, insanlık dışı herhangi bir haline geçiyordu. Kırk bir yaşındaydı ancak yirmisinde ölmüş sayılırdı. Vana Selim’in öldürdüğü kardeşi, tek yumurta ikiziydi. Kozan, bunu da biliyordu.</p>

  <p class="normal1">Hicret üçüncü kata çıkmak üzere merdivene yüklenmiş, Kozan’sa ana girişe ulaşmak için ilk adımını atmıştı. Geçtiği koridorun genişliği iki insan omzu kadardı. Duvarlar aynayla kaplıydı. Belki de duvarları aynadan yapmışlardır, diye düşündü Kozan. Koridorun sonundaki kapının tokmağına uzanırken duvarda yüzüne baktı. Gülümsedi. Kendini beğendi. Kozan’ın ruhsal gelişime yönelik hiçbir umudu ve Topaz’ın duvarları dışındaki hayatla hiçbir alışverişi yoktu. Antalya’nın en iyi tezgâhtarı olacağından emindi çünkü gerçek hayatı ancak bir ölü kadar umursuyor ve her turistin anadiline babalık yapacak kadar kelime biliyordu.</p>

  <p class="normal1">Hipermarket büyüklüğündeki salona girip güneşin halılara dokunmasına izin verecek kadar açılmış olan cam kapılara doğru yürüdü. Topaz’a grup giriyordu. İçeri adımını atan her turistin yakasına, üzerinde numaralar olan ve grupları birbirinden ayırmaya yarayan renkli kartlar takılıyordu. Bu görev, resepsiyonist ahçiklere aitti. Hosteslerinkine benzeyen üniformalar giyiyorlar ve yaşları nadiren yirmi beşin üzerinde oluyordu. Topaz, uslu ahçiklere göre bir yer değildi. Asgari ücret civarına çalışıyor ve tezgâhtarların ellerini üzerlerinden topluyorlardı. Yarısı iki hafta dayandıktan sonra ağlayarak istifa ediyor, kalanlarsa bir <span class="ideitalik">center</span>’dan diğerine tezgâhtar patalarının üzerinde savruluyordu.</p>

  <p class="normal1">Kozan, gruba yaklaştı ve beklediği aileyi gördü. Bir mart, üç ahçik.</p>

  <p><br class="chapter" />
  <br class="chapter" />
  <br class="chapter" /></p>

  <p class="normal1">Turizmde yetişkinliğe erişme yaşı kesinlikle on sekiz değildir, dolayısıyla on dört yaşından büyük bütün dişiler ahçiktir. Anadolu köylerinde zifaf odasına giren çocuklar, Avrupa köylerinde ilk kez cinsel ilişkiye giren çocuklarla yaşıttır.</p>

  <p><br class="chapter" />
  <br class="chapter" />
  <br class="chapter" /></p>

  <p class="normal1">Aile, bir arada duruyor ve gösterişli dekorasyonla ilgileniyordu. Varaklı mobilyalara, tavandaki fresklere, kristal avizelere bakıyorlardı. Bilemezlerdi. Posta kutularında bedava Türkiye tatili davetiyesi bulmalarının nedeninin Brico-Géant adındaki marketten her ay beş bin İsviçre frangı değerinde alışveriş yapmaları olduğunu bilemezlerdi. Market, yapı malzemeleri satıyordu. Böylesi bir yerden alışveriş yapması için, kişinin kendine ait bir ev, villa ya da çiftlikte yaşaması gerektiğinden ve bu da ortanın üstü bir refah düzeyine ait olduğuna işaret ettiğinden, Asiltur’un yöneticileri Brico-Géant’ın yöneticileriyle anlaşmış ve bazı adresler elde etmişlerdi. Küçük kasaba postacılarıysa Türkiye’ye bedava tatil kazandıklarını belirten mektupları o adreslere dağıtmıştı. Açıklanan kazanma nedenleri, telefon rehberinden yapılan bir çekilişte adlarına denk düşülmesiydi. Oysa Asiltur’un yöneticileri hayatları boyunca İsviçre’nin yerel telefon rehberlerinden birini görmemişlerdi.</p>

  <p><br class="chapter" />
  <br class="chapter" />
  <br class="chapter" /></p>

  <p class="normal1">İsviçreli zengin çiftçileri Türkiye’ye taşıyan sadece Asiltur değildir. Başka tezgâhlar uygulayan başka acenteler de vardır. Örneğin, ortopedik yatak satan yan kuruluşlara sahip acenteler. Aslında onların tezgâhı çok daha işlevseldir. Kapı önü pazarlaması yapan küçük bir orduyla ülkenin altını üstüne getirir ve ortopedik yatak satmaya çalışırlar. Orta yaşın üstü ve böylesi bir konforu kendilerine ısmarlama rahatlığına sahip olanları belirleyip gruplar oluştururlar. Çoğu yalnız yaşayan birçok insana, yatakları aldıkları ve sahte bir çekilişte kazandıkları için Türkiye’ye indirimli fiyatlarla tatile gelebileceklerini açıklar ve İstanbul-Ankara, gidiş-dönüş uçak bileti fiyatına bir haftalık tatil satarlar. Sezonun gidişine göre tatil, yarım pansiyondan “her şey dahil” deliliğine kadar gider.</p>

  <p class="normal1">Hiçbir tüccar, iflas etmek istemediği sürece böyle girişimlerde bulunmaz. Ama turizm de hiçbir ticarete benzemez. Kozan gibi binlerce insan, ortopedik yatak satın aldıkları için kazandıklarını sandıkları ucuz Türkiye tatiline gelmiş olan turistleri bekler. Kozan gibi binlerce insan, turistlere hiçbir zaman ihtiyaç duymayacakları mallar satar. Ve turizmde kar marjı ortalaması bire yedidir. Bir yumoşluk mal en az yedi yumoşa satılmalıdır. Yoksa her şey zararınadır. Bir yumoşluk malı yedi yumoşa satabilmek için şanslı, daha üstüne satabilmek içinse tezgâhtar olmak gerekir.</p>

  <p><br class="chapter" />
  <br class="chapter" />
  <br class="chapter" /></p>

  <p class="normal1">“Yemekte cacık var!”</p>

  <p class="normal1">Büyük salondaki uğultuya rağmen sesini duyurmaya çalışan esmer adam rehberdi. Fransızca konuşan aileden arındırdığı yirmi üç pakslık grubun önünde duruyor ve bağırmaya devam ediyordu:</p>

  <p class="normal1">“Cacık var!”</p>

  <p class="normal1">Her ne kadar mesleği deliliği teğet geçmesine neden olsa da delirmemiş ve herhangi bir lokantanın herhangi bir mönüsünü açıklamaya başlamamıştı. Görevini yapıyordu.</p>

  <p><br class="chapter" />
  <br class="chapter" />
  <br class="chapter" /></p>

  <p class="normal1">Antalya’da rehber hem turiste hem de tezgâhtara yol gösterir. Cacık, dacik demektir. Grupta dacik varsa, tezgâhtar Türkçe konuşurken dikkatli olması gerektiğini bilir. Çünkü gurbetçi dacik uydular sayesinde izlediği Türkiye’de tedirgindir. Ancak tezgâhtar da, İnsan Hakları Evrensel Beyannamesi gibidir. Irk, din, dil, cinsiyet ve yaş ayırımı yapmaz. Her ne kadar daciklerin çoğu tezgâhtarların, kovuldukları ülkelerden ya da Türkiye’den hemşehrileri çıksa da <span class="ideitalik">center</span>’da herkese hak ettiği ceza verilir. Çünkü tezgâhtar olmayan herkes turisttir ve en kolay kazıklananlar hemşehrilerdir.</p>

  <p><br class="chapter" />
  <br class="chapter" />
  <br class="chapter" /></p>

  <p class="normal1">Rehbere yaklaşan Saim, kısık sesle “Tamam” dedi. “Onlarla Mustafa ilgilenecek. Hoş geldin.” Tokalaşmaları uzun sürdü çünkü rehber işini çok iyi yapıyordu. Sırtı gruba, yüzü Saim’e dönüktü.</p>

  <p class="normal1">“Altı ailem var. Gerisi ceviz. Hasır şapkalı kadın meraklı, kocası da sağlam. Halıda yedi bin çikolata yaptılar. Daha da olurdu ama halıcılar kadını delirtti. Kırmızı gözlüklü, sakallı adamı görüyor musun? O herif tam köpekbalığı. Ne yapacağı belli değil. Halıda iki yüz binlik mala baktı. Şişko çifti de güvendiğin birine ver. Evlenme yıldönümleri iki gün sonra. Siyahlı çift de onların akrabası. Hafif bozucular. Dikkat et.”</p>

  <p class="normal1">Saim, grubun üzerinde gezdirdiği gözlerini, rehberin verdiği bilgiler doğrultusunda, sözü geçen insanlarda dinlendiriyor ve duyduğu her kelimeyi belleğinin duvarlarına yapıştırıyordu. Bir yandan da gülümsemeyi unutmuyordu. Saim sarışındı, uzun boylu ve uzun saçlıydı. Kadınların rüyasına her pozisyonda girip çıkabilecek kadar yakışıklıydı. Yakışıklı olduğunun farkında olması Saim’i daha da yakışıklı yapıyordu. Doğuştan sahip olduğu üstünlüğe, sonradan edindiği Alman ve beden dilini de ekleyebildiği için Antalya’nın en iyi Almanca infocusu olmuştu. Kozan’dan daha çok kazanıyordu çünkü Sami Çınarcıyan’ın en küçük oğlu Jojo’yla birlikte Topaz’ı soyuyordu. Satılmalarına ramak kalmış malların aynılarını Jojo’nun gizli ortağı olduğu bir atölyede yaptırıp, daha ucuza alabileceklerini söyledikleri müşterilere randevular verip tramı bölüşüyorlardı.</p>

  <p class="normal1">Üç metre uzaklıktaki insanlar hakkında tek kelimelik tanımlamalar yaparak grup girişini tamamlamış olan rehber turistlere dönüp sol eliyle Saim’i gösterdi:</p>

  <p class="normal1">“Evet, gördüğünüz bu yakışıklı adamın adı Saim. Size, Türk mücevher sanatını, mücevher üretimini ve Topaz’ı anlatacak. Ben de bu arada bir kahve içeceğim. Yukarıda görüşürüz.”</p>

  <p class="normal1">ARTE spikeri aksanıyla konuşan Saim, gösterisine başlamak üzere grubu toparlarken Kozan da köylü aileye yaklaşmıştı. Rehber, Kozan’ı aileye tanıttı ve tezgâhtar üç ahçiğin de elini öptü. Martla sadece tokalaştı.</p>

  <p class="normal1">Kozan’ın Fransızcası sertti. Farklı aksanlara hakimdi. Dili, karşısındakinin ırkına göre dönerdi.</p>

  <p><br class="chapter" />
  <br class="chapter" />
  <br class="chapter" /></p>

  <p class="normal1">Asfalta benzeyen Cenevre aksanı, el yapımı saat sesini, patikaya benzeyen Romanş aksanıysa inek böğürmesini anımsatır. Böğürenler, deniz düzeyine indikçe zekâ düzeyleri düşen dağlılardır. Kayaksız ayakları İsviçre’de karın içine gömülürken, yün çoraplı, sandaletli ayakları Türkiye’de sahil kumlarına batar. Güneşin ilk yaktıkları ve tramın ilk şımarttıkları onlardır. Rousseau ya da Antik Yunan demokrasisiyle hiçbir ilgileri yoktur. Türkiye’yi tanımadıkları için korkak, Türkiye’yi tanımadıkları için cahildirler. Tezgâhtarın en küçük yanlış hareketi, dışarıda bekleyen tur otobüsüne kaçmalarına neden olur. Güneşin üzerinde tepindiği bir tavanın altında, özellikle çalıştırılmayan klimalardan ötürü havası boğaz yakan otobüste saatlerce beklerler. Kentte yaşamayan bir İsviçreli, kentte yaşayan bir Rus’a benzer. Görgüsüzlüğü hoş görülmeli, zenginliği yüzüne vurulmamalıdır. İsviçreliye vergilerin, Rus’a votkanın ağırlığından yakınılmalıdır. Turizm, ulus stereotipleri üzerine inşa edilmiştir. Temeli çok sağlamdır.</p>

  <p class="normal1">“Öncelikle, Topaz’a hoş geldiniz. Evet, benim adım Kozan. Türkçe’de bütün adların bir anlamı vardır. Benimki de tevazu demek.”</p>

  <p class="normal1">Yalan söylüyordu. Adının ne anlama geldiğini bilmiyordu. Hatta ne İsviçreli aile, ne de Kozan, Adana civarındaki köyün kurşun delikli, paslı tabelasının üzerindeki Kozan kelimesini okumuşlardı. Ailenin martı ahçiğine bakarak konuştu.</p>

  <p class="normal1">“Tevazu! Duydun mu sevgilim?”</p>

  <p class="normal1">Kozan nazikçe gülümsedi. Dört yıldır, günde en az iki kez tekrarladığı cümlelerin ağzından saçılmasına izin verdi.</p>

  <p class="normal1">“Tevazu, iki kez iltifat almanın yoludur. Örnek: Ne kadar güzelsiniz! Hayır, değilim. Evet, öylesiniz. Etti iki!”</p>

  <p><br class="chapter" />
  <br class="chapter" />
  <br class="chapter" /></p>

  <p class="normal1">Tezgâhtarlığın zorluklarından biri tekrardır. İnsanın en zor dayanabildiği çalışma koşulu olan tekrar, sağlıklı bir aklın ani ölümüne neden olur. Aynı cümleleri aynı mimikler eşliğinde iki bin kez söylemiş olan tezgâhtar, artık ne dediğini duymuyordur. Başka konular üzerinde yoğunlaşıyor, müşterisinin banka hesabında ne kadar tramı olduğunu ya da yanındaki ahçiğin vardik rengini tahmin etmeye çalışıyordur. Kendisini duymayan tezgâhtar, konuşmasının hangi bölümünde olduğunu karşısındakinin yüz ifadesinden anlar.</p>

  <p><br class="chapter" />
  <br class="chapter" />
  <br class="chapter" /></p>

  <p class="normal1">Bir an için aklı ölmüş olan Kozan’ın yardımına koşan elektroşok karşısında gülen dört ağızdı. Aklı hayata döndü. Söylediği anda unuttuğu cümlelerin ne olduğunu anımsayıp, durumun gerektirdiği beden dilini konuşturdu. Sırrını paylaşmış yaramaz bir çocuk ifadesiyle, sağında duran on dört yaşındaki baldızın omzuna dokundu. Sıkmadı. Sadece parmaklarını bastırdı. Parmak izlerini bırakmak ister gibi. Kozan, nadir bulunan bir tokarcıydı. Baldızın boynu, yanakları ve alnı utancın rengine boyandı. Sağ elinin başparmağının tırnağını dişlerinin arasında sıkıştırıp gözlerini kıstı. Jacques Dutronc’un tevazu üzerine söylediği sözü yıllardır kendisine aitmiş gibi kullanan Kozan infosuna devam etti.</p>

  <p class="normal1">“İsterseniz, önce burada neler olup bittiğini anlatayım.”</p>

  <p class="normal1">Saim, yirmi üç pakslık grubu, atölyenin camlarına sürte sürte ilerletiyordu. Değerli taşlardan, altının eritilip dökülmesinden, ayarlardan, Sanayi ve Ticaret Bakanlığı’nın denetimlerinden söz ediyordu.</p>

  <p class="normal1">Topaz’ın giriş katında camlarla kuşatılmış bir kuyum atölyesi vardı. Atölyede, on bir yaşından altmış iki yaşına kadar çocuklar çalışıyordu. Altmış iki yaşındaki çocuğun adı İshak’tı. Filika İshak, Çınarcıyan ailesini meterlemek için elinden geleni yapıyor ve sekiz ayar mücevherler üretip üzerlerine on dört damgası vuruyordu. Emrinde mıhlamacılar, cilacılar, sadekarlar, tasarımcı ahçikler ve çıraklar vardı. Sürekli küfreder, bağırarak konuşur, Ermenilerden, Türklerden ve herkesten nefret ederdi. Sadece Atatürk’ü severdi. Kendisini onunla kıyaslar, çok sinirlendiğinde de “Antalya’da Atatürk’ü tanımayan Filika İshak’ı tanır!” derdi. Yeni tanıştığı insanlara bile doğduğundan beri adam gibi yemek yiyemediğini, yoksulluğu yüzünden akşam yemeklerini misafirliğe gittiği komşularda geçiştirdiğini anlatırdı. Filika İshak’ın yirmi bir kilo hası ve Bedesten’de yedi dükkânı vardı. İnsanları kazıklamak için bulduğu tezgâh, deliyi oynamaktı. Sami Çınarcıyan’ın bir türlü kovamadığı ve atölyesine girmeden önce tereddüt ettiği bir marttı. Bütün sırları öldüğü gün ortaya çıkacak insanlardan olan Filika İshak, evli, dört çocuk babası ve oğlancıydı. Lakabının fonetik olarak fiili livatayı çağrıştırması tesadüf değildi.</p>

  <p class="normal1">Saim, grubun özellikle ahçik üyelerini hipnotize etmiş, atölyenin etrafındaki turunu hızlandırmıştı. Kozan, grubu ceviz bulduğu için infosunu kısa tuttuğunu düşündü. Oysa Saim’in başka planları vardı. Bir an önce grubu üçüncü kata çıkarıp köpekbalığına tezgâh atmak istiyordu. Kırmızı gözlüklü, sakallı adama bakarak anlattığı hikayeleriyle herkesi güldürüyordu. Kozan, bir an için Saim’i kıskandı. Ama sonra Saim’in koks ve potpot yüzünden herkese borcu olduğunu anımsayıp sakinleşti. Grup ve uzun boylu infocunun gür sesi yeterince uzaklaştığı için konuşmasına rahatça devam etti.</p>

  <p class="normal1">“Topaz, bir mücevher toptancısıdır. Yedi nesildir mücevher üreten Çınarcıyan ailesinin Türkiye’ye bir armağanıdır. İki bin metrekarelik satış alanında misafirlerimize altmış bin parça mücevher sunulmuştur. Yılda dört ton altın ve yüz yirmi bin karat değerli taş işleriz. Ve yılda ortalama elli bin parça mücevher üretiriz. Tabiî, bu çok büyük bir rakam. Ama bu denli büyük olmasının da bir nedeni var: ihracat. Chopard, Bucherer, Bulgari, Cartier gibi markalarla ortak çalışır ve onlar için üretiriz. Çünkü Türkiye’de çalışan bir mücevher ustasının aldığı günlük yevmiyeyi İsviçreli bir usta saat başına alır. Ve bu atölyede gördüğünüz ustalar günde on iki saat çalışır. Avrupa Birliği’ne dahil olmayan Türkiye’de çalışma koşullarına dair bir standart oluşmadığı için durum şimdilik böyledir. Dolayısıyla büyük markaların tercihi Türkiye, yani Topaz’dır. Biz üretir ve üretimin yüzde doksanını çeşitli ülkelere, özellikle de İsviçre’ye yollarız. Kalanını da bu binanın üst katlarında satışa sunarız. Chopard için üretilmiş bir saat, Chopard tarafından seri numarası verilip Place Vendôme’daki vitrininde satılmadığı sürece bizim için sadece altın, değerli taş ve işçiliktir. Topaz bir marka değildir ve Chopard’ın vitrininde gördüğünüz beş bin franklık saati burada bin franga bulabilirsiniz çünkü burada marka için ödemezsiniz. Aslında konu son derece basit. Nike spor ayakkabılarının Uzakdoğu’da üretilmesi gibi bir durum.”</p>

  <p class="normal1">Söylediklerinin hepsi yalandı. Topaz bir toptancı değildi. Aksine, toptancıları zengin eden ve giriş katında göstermelik bir atölye barındıran, ölçüsüzce büyük bir kuyumcuydu. Dünyaca tanınmış hiçbir marka, mücevherlerini Topaz’a yaptırmıyordu. Son olarak, değil yedi nesil öncesini, Sami Çınarcıyan biyolojik babasını bile tanımıyordu. Kapalıçarşı mazgallarının sokağa taştığı balçıklarda büyümüştü. Ama Kozan, dudaklarından sıyrılan her kelimeye öyle biçimler veriyordu ki cümleleri bir heykel, İsviçreli aile de küçük bir heykelsever topluluğu oluyordu.</p>

  <p><br class="chapter" />
  <br class="chapter" />
  <br class="chapter" /></p>

  <p class="normal1">Yalan, turizmin doğasında vardır. Broşürlerde başlar. Selin Antalya’yı boğduğu, caddelerde gecekonduların yüzdüğü mevsimlerde bile dağıtılmasına devam edilen ve üzerinde daima güneşin parladığı broşürlerde. Tezgâhtarın nadir de olsa kapıldığı korku yalan bilincinden kaynaklanır. Yalan o kadar ortadadır ki turistin hiçbir şeye inanmadığını düşünür. Geçici bir krizdir. Oysa turistler her şeye inanmak için valizlerini toplamış olan insanlardır. Bunu anımsayan tezgâhtar rahatlar ve gösterisine devam eder.</p>

  <p><br class="chapter" />
  <br class="chapter" />
  <br class="chapter" /></p>

  <p class="normal1">“Özür dilerim, adınızı duyamamıştım.”</p>

  <p class="normal1">Mart adını söylememişti ancak bunu anımsamıyordu.</p>

  <p class="normal1">“Gerard Jouvet.”</p>

  <p class="normal1">“Siz de Bay Jouvet’nin kızları olmalısınız.”</p>

  <p class="normal1">Gerard’ın eşi, gözlerinin içine bakılarak edilen iltifattan hoşlanmış, başını sallıyordu.</p>

  <p class="normal1">“Bazen öyle oluyor ama şu an eşiyim!”</p>

  <p class="normal1">“Bay ve Bayan Jouvet, Türkiye mücevher üretiminde dünya ikincisidir. Birinciyse İtalya’dır. Kökenlerinizde İtalyanlık var mı?”</p>

  <p class="normal1">Gerard sorunun nedenini anlamadı ama gülümseyerek yanıtladı.</p>

  <p class="normal1">“Kesinlikle yok.”</p>

  <p class="normal1">“Tamam o zaman. İtalya hakkında biraz ileri geri konuşabilirim. Bakın, mücevher üretimi Türkiye’de elişçiliğiyle gerçekleştirilir. İtalya’daysa makine üretimi vardır. Onlar için iki saatte iki metrelik zincir yapmak olanaklıdır ama bu atölyede bir yüzük için iki hafta ter dökülür. Tabiî elişçiliğiyle yapılmış bir mücevher, eksiği ve fazlasıyla benzersiz bir parçadır. Tarihinde imparatorluk olan her coğrafyada gösteriş, önemli bir yere sahip olmuştur. Dolayısıyla Türkiye, altın ve değerli taşlarla oynadığı bu oyunu, Osmanlı İmparatorluğu geleneğiyle devam ettirmektedir. Şimdi, dilerseniz atölyemizi gezelim. Bu arada, üretimin yüzde yirmisinin burada, yüzde sekseninin İstanbul’da, Kapalıçarşı’daki atölyelerimizde gerçekleştiğini belirtmeliyim. Ayrıca bodrum katımızda da bu atölyenin devamı var ancak bazı güvenlik nedenlerinden ve oradaki üretim aşaması için belirli bir ısı, aydınlık derecesi gerekmesinden ötürü, ne yazık ki gezilemiyor. Bu katta otuz iki, aşağıdaysa yüz dört kişi çalışıyor. Bu katta çalışanların sayısı altının toptan geldiği günlerde üç katına çıkar. Dolayısıyla buradaki üretimde çalışanların sayısının iki yüz kişi olduğunu söylemek yanlış olmaz.”</p>

  <p class="normal1">Çok ama çok yanlış olur, dedi içinden. Atölyenin altına denk düşen bodrumda tezgâhtarların yemekhanesi ve <span class="ideitalik">staff</span> adı verilmiş olan dinlenme odası vardı. Atölyede görülen insan sayısı en fazla yirmiydi ve çalışanların hepsi o kadardı. Sami Çınarcıyan’ın Kapalıçarşı’yla hiçbir ilgisi kalmamıştı çünkü İstanbul’a adım attığı anda vurulacağını biliyordu. Bu yüzden koruması Fırat’ı karısından fazla görüyordu. Sami, Antalya’ya ilk ayak basanlardandı. Bastığı ayağın izleri sonradan altına dönüşmüş ve İstanbul’da sıradan bir tezgâhtarken, Antalya’da bir turizm canavarı olmuştu. Yaptığı iş, trolle balık avlamaya benziyordu. Turistlerin köklerini kazıyarak servet kazanıyordu. Kozan’ın ona duyduğu hayranlık bir peygambere duyulan aşk gibiydi. Bu yüzden, karşısına çıkan müşterilerin hiçbirini kanını çıkarmadan bırakmıyordu. Baldızın omzuna tekrar dokundu ve aileyi atölyenin cilalama bölümüne doğru çekti.</p>

  <p class="normal1">“Üretimin son aşaması olan cilalama burada gerçekleşir. Mücevherler, satışa sunulmadan önce buhar, kimyasal maddeler ve özel fırçalarla parlatılıp yıkanır. Dikkat edilmesi gereken nokta fırçalardır. Düşük kaliteli metal fırça kullanımı altın gramajının kaybına neden olur. Ne yazık ki bölgemizdeki bazı büyük kuyumcular müşterilerinin mücevherlerini cilalamak üzere alır ve cila artığı altın tozlarından, bir yılda kilolarca altın elde ederler. Tabiî ki Topaz’da böyle bir suçun işlenmesi olanaksızdır çünkü Topaz, Sanayi ve Ticaret Bakanlığı tarafından düzenli olarak denetlenir. Buna daha sonra da değineceğim.”</p>

  <p><br class="chapter" />
  <br class="chapter" />
  <br class="chapter" /></p>

  <p class="normal1">Cila artığı altın tozuna ramat denir. Ramat, atölyenin başındaki ustaya kalır ve bir <span class="ideitalik">center</span>’ın yıllık ramatının, bir kuyumcu açmaya yetecek olan yedi kilo hası bulduğu olur. Böylece turist, hiçbir şey satın almasa bile alyansını cilalatırken center’a tram bırakır. Antalya’nın yirmi iki <span class="ideitalik">center</span>’ında da durum aynıdır. Ama utangaç bir ifadeyle diğer <span class="ideitalik">center</span>’ları kötülemek tezgâhtarlık kurallarından biridir. Son olarak hiçbir <span class="ideitalik">center</span>, hiçbir bakanlık tarafından denetlenmez. Bağlı oldukları belediyelerin seçmenleri, güvenlik görevlisi, garson, temizlikçi, şoför, çırak olarak işe alınır ve konu kapanır.</p>

  <p class="normal1">“Dilerseniz, üzerinizdeki altınları cilalatabilirim. Herhangi bir ücret ödemeniz gerekmez. Özellikle küçükhanımın boynundaki madalyon gibi geniş yüzeylerde fark çok büyük olur.”</p>

  <p class="normal1">Kozan müşterilerine hakimdi. Sorusunu sorarken baldızın arkasına geçmiş ve herhangi bir yanıt beklemeden genç ahçiğin boynundaki zincirin kilidini sökmüştü. Verdiği her bilgi karşısında başlarını ilgiyle sallayan ve Kozan’ın elleriyle gösterdiği her yöne bakan aile üyeleri birbirlerini soymaya başlamışlardı. Toprak ve çiftlik hayvanlarıyla uğraşmaktan parmakları bir tırmığın dişlerine dönüşmüş olan mart, şişmiş parmağından çekip çıkaramadığı alyansını gösterdi.</p>

  <p class="normal1">“On dört yıldır çıkarmıyorum. Herhalde bununla öleceğim.”</p>

  <p class="normal1">“Havadaki nem oranından kaynaklanıyor,” dedi Kozan.</p>

  <p class="normal1">“Parmaklar sıcaktan şişer. Bu yüzden müşterilerimize satın aldıkları yüzüğü hangi coğrafyada takacaklarını sorar, ölçüsünü ona göre yaptırırız.”</p>

  <p class="normal1">Hemen sağındaki cama, işaret parmağının bükülen noktasıyla iki kez vurdu. İlk bakan cila makinesinin başındaki Ferhat oldu. Ferhat, kadife tablada kolyeler taşıyan çırağa seslenip çenesiyle Kozan’ı gösterdi. Çırak, tablayı yanındaki tezgâha koyup atölyenin çıkışına doğru koştu. Cam kapıdan geçmeden önce boş bir tabla yakalayıp Kozan’ın yanına geldi. On üç yaşındaydı ama dokuz gösteriyordu. Dişleri sigara sarısındaydı. Ama utanmıyordu. Gülüyordu. Dokuz yaşındaki kızının ensesini tutan ahçik, buruşuk yüzüyle sordu.</p>

  <p class="normal1">“Bu yaşta nasıl çalışabiliyorlar?”</p>

  <p><br class="chapter" />
  <br class="chapter" />
  <br class="chapter" /></p>

  <p class="normal1">Bir tezgâhtarın, bütün cehaletine rağmen her soruya yanıtı vardır ve Türkiye’de sadece şanslı çocuklar çalışır. Şanssız olanlar av hayvanlarınınkine benzeyen hayatlar yaşar ve kaçarlar. Etleri haşlanır. Buna, sokak çocuğu söğüşü denir. Yeterince haşlandıklarında kovalamaya başlarlar ve avlanma sırası onlara gelir. Buna, sokak çocuğu dövüşü denir.</p>

  <p><br class="chapter" />
  <br class="chapter" />
  <br class="chapter" /></p>

  <p class="normal1">“Hayır Bayan Jouvet, çalışmıyorlar. Meslek öğreniyorlar. Topaz’ın atölyeleri, Milli Eğitim Bakanlığı’yla ortaklaşa gerçekleştirilen bir projenin parçasıdır. İlköğretimdeki çocuklar on iki yaşından sonra meslek eğitimi görebilirler ve bu eğitim dört yıl sürer. Daha sonra, dilerlerse mücevher üretiminin herhangi bir branşında uzmanlaşır ve bir atölyeye usta olurlar. Elişçiliği bütün dünyada olduğu gibi Türkiye’de de geriliyor ve devlet, aileleri teşvik etmek için böyle bir proje geliştirdi. Tatillerde, hafta sonlarında ve hafta içi, okul saatleri dışında buraya gelen çocuklar dört yıllık stajlarını tamamlıyor ve sertifikalarını alıyorlar. Bu arada sembolik bir ücret bile alıyorlar.”</p>

  <p class="normal1">Altın sarısı dişlerini gösteren ve elindeki tablayı gümüş bir tepsi gibi tutan Bahadır, altı yaşından beri işkence gördüğü evinden kaçıp Aksu Belediyesi’ne sığındığı için Topaz’da çıraklığa başlayabilmiş bir çocuktu. Pafküf ve Roche kullanıyordu. Bu yüzden cilanın başındaki Mevlüt’ten durmadan dayak yiyordu. Bahadır’ın tek eksiği Almanca’ydı. İleride çok iyi bir tezgâhtar olabilirdi. Çünkü hala gülebiliyor ve sırtında kibrit söndüren üvey babasının sağ bacağına tornavida sapladığından beri Mevlüt’ün Kalekapısı’ndaki kuyum atölyesinde yatıp kalkıyordu. İshak, Bahadır’ı umursamıyordu çünkü yaşlı oğlancının estetik anlayışında kırık kemikler yoktu.</p>

  <p class="normal1">İsviçreli ahçik, kızının boyundaki çocuğu büzülmüş gözleriyle süzerken, Kozan’ı dinledikçe rahatladı ve yoksul bir ülkenin çalışkan öğrencisine hayranlıkla bakmaya başladı. Topaz’a olan güveni arttı ve görünmez bir el tarafından kafasına bastırıldığı için kısa kalmış gibi duran Bahadır’ın sembolik ücretine katkıda bulunmak için küçük de olsa bir mücevher almaya karar verdi.</p>

  <p class="normal1">Ailenin az sayıdaki altın mücevheri Bahadır’ın tablasına yerleştirildi ve cilalanmak üzere atölyeye girdi. Aile, infosuna devam eden Kozan’a bakarak yürüdü.</p>

  <p class="normal1">“Bu noktadan itibaren üretim başlar. Önce size biraz altından söz edeyim. Topaz, altını toptan olarak Türkiye Merkez Bankası’ndan alır. Ancak altının fiyatı bellidir. Alındığında yirmi dört ayardır. Normalde milyemle ifade edilen bir hesabı, ben size yüzdeyle anlatacağım. Yirmi dört ayar, yüzde doksan dokuz buçuk altın içerir. Yüzde sıfır virgül beşse çeşitli minerallerdir. Bu mineraller altının bir arada durmasını sağlar çünkü altın olağanüstü yumuşak bir maddedir. Bir gram yirmi dört ayar altınla bir metrekareyi kaplayabilirsiniz. Ya da uzunluğu bir kilometre, eni iki milimetre olan bir tel yapabilirsiniz. Tabiî, yeterince sabırlıysanız. Ancak sonuçta bu olanaklıdır. Tarihte yirmi dört ayar mücevher kullanmış olan kadınlardan biri de Kleopatra’dır. Ancak o zamanlar karışım elde etme teknolojisi olmadığı için Kleopatra’nın büyük bir sorunu vardı. Gece bilezikle yatar, sabah kolyeyle uyanırdı. Dikkat ederseniz, hiçbir Kleopatra figüründe kadının yüzü gülmez çünkü aklı hep mücevherlerindedir. Ayrıca aynı nedenden dolayı <span class="ideitalik">western</span>’lerde, buldukları sarı taşları, altın olup olmadıklarını anlamak için ısıran kovboylar görürsünüz. Dolayısıyla yirmi dört ayar, yatırım dışında işe yaramaz. Onu bir mücevhere dönüştürmek için altın yüzdesini azaltmak ve başka metallerle karıştırmak gerekir. Ne yazık ki bu işlemde her türlü metal kullanılabilir. Nikel, çinko, ne olursa. Çünkü bu metaller ucuzdur. Siz de gider, bir kolye satın alırsınız. Mutlusunuzdur çünkü çok uygun bir fiyata almışsınızdır. İki saat geçer. Aynaya bir bakarsınız ve boynunuzun etrafında kırmızı noktalar ve kabartılar görürsünüz. Ucuza aldığınız kolyede nikel vardır. Ve sizin nikele alerjiniz vardır. Ancak Topaz’da böylesi bir uygulama olamaz. Çünkü öncelikle bakanlık denetimi, sonrasında da ortaklaşa çalışılan büyük markalar açısından ticari güvenilirlik söz konusudur. Atölyelerimizdeki karışımlarımızda gümüş, bakır ve paladyum kullanırız. Bunların karışımdaki oranlarıysa altına vermek istediğimiz renge göre değişir. Bakır artarsa kırmızı, paladyum artarsa beyaz, gümüş, bakır ve paladyum dengesindeyse yeşil altın elde edilir. Ayrıca bu metallerin seçilmiş olmalarının diğer bir nedeni de uluslararası değerli metal borsasındaki değerleridir. Örneğin paladyum, altından bir virgül altı kez pahalıdır. Biz, on dört ve on sekiz ayar altınla çalışırız. On dört ayar yüzde elli sekiz buçuk, on sekiz ayar yüzde yetmiş beş altın içerir. Topaz’da kalite, altınla başlar. Değerli taşlarla devam eder.”</p>

  <p><br class="chapter" />
  <br class="chapter" />
  <br class="chapter" /></p>

  <p class="normal1">İnfo, bir <span class="ideitalik">center</span>’ın “hoş geldin” konuşmasıdır. İnfocular, info verdikleri dili ısırıp koparacak kadar iyi konuşurlar. O dilin konuşulduğu topraklara hakim devletin vatandaşıymış gibi davranır ve ülkelerinden binlerce kilometre uzaklıktaki turistleri şaşırtırlar. Benzer info metinleri elden ele dolaşır ve hemen hemen her <span class="ideitalik">center</span>’da aynı açılış konuşması yapılır. Metnin içeriğini bilen rehberler de, otobüs <span class="ideitalik">center</span>’a yaklaşırken yaptıkları konuşmalarda aynı kelimeleri kullanırlar. İnfocu, karşısındaki turist grubunu müşteri grubuna dönüştüren kişidir. İnfo bitene kadar, infocu, <span class="ideitalik">center</span>’ın sahibi sayılır. İnfo metnindeki sayıların ve bilgilerin yarısı yanlıştır. Zaten turist de sayıları değil, büyüklüklerini aklında tutar. Bu da etkilenmesi için yeterlidir. Bir zamanlar İstanbul vapurlarında kellere tarak ya da köselere tıraş bıçağı satanlar en başarılı infocu profilidir. Ellerinde görülen her şey vazgeçilmez ve ucuzdur. Elleri dahil.</p>

  <p><br class="chapter" />
  <br class="chapter" />
  <br class="chapter" /></p>

  <p class="normal1">Kozan, aileyi mıhlama bölümüne yöneltti.</p>

  <p class="normal1">“Dünya üzerinde dört değerli ve yüzlerce yarı değerli taş vardır. Dört taşın değerli olmasının nedeni tabiî ki nadir oluşlarıdır. Sertlik oranı ve nadirlik açısından sıralarsak önce elmas gelir. Elması Güney Afrika’dan alır ve kesilmesi için Anvers’e yollarız. Dünyanın en iyi elmas kesim atölyeleri Anvers’tedir. Atölyelerimizde kullanılan taşların hepsini aracısız olarak madenlerden alırız. Dolayısıyla fiyat düşer. Kesilmiş taşlar buraya gelir ve önceden hazırlanmış modellerin üzerine mıhlanır. Kırmızı taş yakut Burma’dan, mavi taş safir Kaşmir’den, yeşil taş zümrütse Kolombiya’dan gelir.”</p>

  <p class="normal1">Elmaslar kesilmiş olarak Hong Kong’dan bir dolara alındığı ve renkli taşların yarısı da lazerle renklendirilmiş cam olduğu için Kozan’ın o an bir Tanrı iradesiyle maymuna dönüştürülmüş olması gerekirdi ama mitolojide bile turisti koruyan bir Tanrı yoktu.</p>

  <p class="normal1">Aile, burunlarını yasladıkları camın ardındaki mıhlamacıya bakıyorlardı. Mıhlamacı aynı taşı söküp mıhlayarak zaman geçiriyordu çünkü Topaz’ın atölyesi bir seraptı.</p>

  <p><br class="chapter" />
  <br class="chapter" />
  <br class="chapter" /></p>

  <p class="normal1">Turizm, bir serabı tram karşılığı izletmektir.</p>

  <p><br class="chapter" />
  <br class="chapter" />
  <br class="chapter" /></p>

  <p class="normal1">Kozan, infoyu uzun tutuyordu. Çünkü rehberle önceden anlaşmışlardı. Grup, Topaz’dan sonra bir deri <span class="ideitalik">center</span>’ına gidecekti ama Kozan İşviçreli aileyi, ancak tezgâh bittiğinde gönderecekti. Rehberin böyle davranmasının nedeni Topaz’dan aldığı kuyum hanutunun deri hanutundan yüksek olması ve en pahalı kürkün on bin yumoş olmasıydı. Topaz’ın en ağır malı üç yüz bin yumoştu ve turizm, üzerinde sadece hayalperestlerin dans edebileceği bir pistti.</p>

  <p class="normal1">“Şimdi, tekrar İtalya’ya dönüyorum. Makineyle yapılan bir üretimde bu taşlar altına yapıştırılır. Kimyevi maddelerle yapıştırılan taşların düşme riski çok fazladır. Oysa burada bir elması altının üzerinde tutan fizik yasalarıdır. Dört tırnaklı bir tek taş yüzük düşünün. Pırlanta, üç yüz kiloluk bir basınçla altından yapılmış tırnakların arasında durur. Elişçiliği bu yüzden önemlidir çünkü uzun yıllara dayanan tecrübemle söyleyebilirim ki, bir karat pırlanta kaybolduğunda boşanma ihtimali de artmaktadır.”</p>

  <p class="normal1">Gerard gülüyordu. Sıkıcı olacağını düşündüğü bir gezi ilginç hale geliyordu çünkü karşısında Kozan vardı. Aklına gelen ilk cümleyi söyledi.</p>

  <p class="normal1">“Elmas ile pırlanta arasındaki fark nedir?”</p>

  <p class="normal1">“Elmas, taşın doğadaki adı, pırlantaysa işlenmiş halinin adıdır. Ayrıca pırlanta kesimi olarak adlandırılan bir kesim biçimi de vardır. Bunun dışında baget, prenses, markiz, damla, oval, kalp, zümrüt kesimler de vardır. Ancak en çok bilinen, pırlanta kesimdir. Kesimin mükemmel olması şarttır. Çünkü bir pırlantanın değeri, ışığı yansıtma oranıyla da ilgilidir. Işık, yüzeylerin mükemmel yerleştirilmesi sayesinde taşa girdiği dereceyle çıkmalıdır. Eğer pırlanta parlamıyorsa, nedenlerinden biri, iyi kesilmemiş olmasıdır. Biz buna meslekte, ışığın kaçması deriz. Anvers’de taş kesenler, bu işi elleriyle yaparlar. Bugün Lüksemburg’da, Almanya’da bilgisayar destekli makinelerle taş kesmeye çalışıyorlar ancak sonuç, on parmağın verdiği kadar mükemmel değil. Çünkü hiçbir makine insan kadar mükemmel değil.”</p>

  <p class="normal1">Kozan içinden “Evet!” dedi.</p>

  <p class="normal1">Gerard, “Evet!” dedi.</p>

  <p class="normal1">Kozan, bir çiftçinin makineye karşı insanı destekleyeceğini biliyor ama Gerard, Kozan’ı bilmiyordu.</p>

  <p class="normal1">Tezgâhtar, yanıtı sadece ”evet” olan sorular soran kişidir.</p>

  <p><br class="chapter" />
  <br class="chapter" />
  <br class="chapter" /></p>

  <p class="normal1">Kozan’ın bilgileri kulaktan dolma ve yanlıştı. Kozan’ın tekniği ağızdan boşaltma ve doğruydu.</p>

  <p class="normal1">“Yeri gelmişken anlatayım: pırlantanın değerini belirleyen dört unsur vardır. Bunlardan ilki karattır. Karat, ağırlık birimidir. Bir karat, sıfır nokta iki gramdır. Bir karat pırlanta çıkarmak için iki yüz elli bin ton toprak kazmak gerekir. İkinci unsur taşın temizliğidir. Birçok temizlik kategorisi bulunur. Üçüncü unsur taşın rengidir. En değerlisi beyaz olandır. Dördüncüsüyse taşın kesimidir. Bir pırlanta, bu dört unsura bakılarak satın alınmalıdır. Ancak kesim dışındaki unsurları belirleyen doğadır. Pırlanta insana benzer. İki pırlanta asla aynı değildir ve mükemmel pırlanta yoktur. Mükemmel insan olmadığı gibi.”</p>

  <p class="normal1">Kozan içinden “Evet!” dedi.</p>

  <p class="normal1">Gerard, “Evet!” dedi.</p>

  <p class="normal1">“Şimdi dilerseniz denetim bölümüne geçelim.”</p>

  <p class="normal1">Kozan’ın denetim bölümü adını verdiği yer bomboştu. Sadece uzun ve dar bir masa vardı. Ama Kozan orada o kadar çok şey görüyordu ki konuşmasına devam etti.</p>

  <p class="normal1">“Burası, cilası yapılmış ve işlemi tamamlanmış mücevherlerin tek tek incelendiği yerdir. Her ay, bilinmeyen tarihlerde Sanayi ve Ticaret Bakanlığı’nın müfettişleri gelir ve tesadüfen seçtikleri mücevherleri burada eritip içeriğini denetlerler. Ayarların doğru oranda yapılıp yapılmadığına bakarlar. Bu denetim sayesinde biz de, satın alınan her mücevherle birlikte bir sertifika veririz.”</p>

  <p class="normal1">Verilen sertifikanın hiçbir geçerliliği yoktu. Ne bir bakanlık ne de başka bir kurum tarafından onaylanmıştı. Sertifika verilmesinin tek bir nedeni vardı. Etiket fiyatı üzerinden değişim yapıldığını söylemek ve elindeki malı bir başkasıyla değiştirmeye gelmiş turisti yeniden kazıklamak. Kozan, bu ayrıntıları üçüncü katta anlatacaktı. Aile, şimdilik yeterince dinlemişti.</p>

  <p class="normal1">“Evet, size üretimle ilgili verebileceğim bilgiler bu kadar. Şimdi, yukarı çıkalım ve bu ustaların ellerinden çıkmış mucizevi mücevherleri yakından görelim.”</p>

  <p class="normal1">Bayan Jouvet bir an için heyecanlandı.</p>

  <p class="normal1">“Mücevherlerimiz ne olacak?”</p>

  <p class="normal1">Kozan kollarını açıp güldü.</p>

  <p class="normal1">“Onları eritip bir Buda heykeli yaptıracağım. Böylece herkes zen olur. Çünkü yukarıda ödeme biçimlerinden söz edeceğim.”</p>

  <p class="normal1">Gerard’a göz kırptı.</p>

  <p class="normal1">“Hepsi cilalandığında yukarı getirilecekler. Merak etmeyin, Bayan Jouvet. Burada yeterince altınımız var.”</p>

  <p class="normal1">Geniş basamaklara adımlarını attıkları anda Kozan sordu:</p>

  <p class="normal1">“Türkiye’ye ilk gelişiniz mi?”</p>

  <p class="normal1">Baldızın sesi ilk kez duyuldu.</p>

  <p class="normal1">“Evet.”</p>

  <p class="normal1">“Umarım, hayal kırıklığına uğramamışsınızdır. Umarım, her şey broşürlerdeki gibidir.”</p>

  <p class="normal1">Gerard yine güldü.</p>

  <p class="normal1">“Mükemmel! Böyle bir ülkeyle karşılaşmayı beklemiyorduk. İnsanlar çok sıcak. Şimdilik her şey güzel gidiyor.”</p>

  <p class="normal1">“Sevindim” dedi Kozan. “Genelde Türkiye hakkında yanlış bir kanı vardır.”</p>

  <p class="normal1">Kırmızı halıyla kaplı merdiveni tırmanırken, Kozan birkaç basamak ileride olmaya özen gösteriyor ancak aileyle konuşmayı sürdürmesi gerektiğini de biliyordu. Çünkü görevi, karşısındakinin düşünmesini engellemekti. Düşünen kişi çıkarını hesaplayabilir ve Topaz’dan alışveriş yapmak kimsenin çıkarına olamazdı. Kozan şanslıydı çünkü Gerard konuşan bir çiftçiydi.</p>

  <p class="normal1">“Evet. İsviçre’deki Türklerle buradakiler arasında çok fark var. Buradakiler çok güler yüzlü ve modern.”</p>

  <p class="normal1">Kozan’ın en sevdiği konuydu. Birinci kata varmışlar, bankoların arasından geçiyorlardı. Üç yanı siyah mermerle kaplı asansör kapısını gösterirken Kozan, düşüncesini değil, ama düşünmesi gerekeni söyledi.</p>

  <p class="normal1">“Avrupa’ya ilk giden Türklerin çoğu köylüydü ve herhangi bir kenti bile görmemişlerdi. Köyde at arabası kullanırken Avrupa’da Mercedes’e bindiler. Ama Mercedes’i de at arabası gibi kullandılar. Ancak onların çocukları, çevrelerine daha kolay uyum sağlayabildiler. Onların en büyük sorunuysa evlerinin Türkiye, sokağınsa Avrupa olmasıydı. Her Türk evi, Türk toprağı gibiydi. Çok büyük zorluklar da yaşandı ama şimdi Türkiye, Avrupa’nın bir parçası. Lütfen buyurun.”</p>

  <p class="normal1">Asansöre girdiler ve Kozan, üzerinde üç yazan düğmeye bastı. Ellerini belinde kavuşturdu ve üçüncü kata kadar sessiz kalmanın sorun çıkarmayacağını düşündü. Herkes sustu. Kozan, üç yanı aynalarla kaplı asansörde baldızın üzerindeki eteğin kumaşının türünü anlamaya çalıştı. Krep, koton, likra ve saten tokara uygundu ama kanvas, kot ya da kadife vorun patayı hissetmesini engelliyordu. Hele ahçiğin üzerinde pantolon varsa her şey zorlaşıyordu. Tabiî, bu zorlaşma Kozan gibi ince tokarcılar içindi. Ağır bir tokarcı için ahçiğin ya da martın üzerinde çelikten bir zırh olması bile fark etmezdi. Kozan’ın aklına safir odasındaki yirmi dört bin yumoşluk set geldiği an asansörde tek notalık bir melodi duyuldu. Kapılar iki yana açıldı ve Kozan’ın krallığına girildi.</p>

  <p><br class="chapter" />
  <br class="chapter" />
  <br class="chapter" /></p>

  <p class="normal1">Tezgâhtarlar, hayatlarındaki disiplinsizliği işlerine nadiren yansıtırlar. Bir planları vardır. Ancak planlarının tek kötü yanı kendi hayatlarına dair olmamasıdır. Müşteriyi görür ve tezgâhı kurarlar. Müşteri gittiğindeyse, hayatsız kalırlar. Çünkü tezgâhtar tezgâhsız yaşayamaz. Tezgâhtar başka hiçbir iş yapamaz. Bu yüzden Antalya, işsiz tezgâhtarlarla dolu bir kenttir. Tezgâhtarlık ilk değil, son iştir. Herkesin tezgâhtar olduğu bir dünyada hiçbir şeye şaşırmamak gerekir çünkü üreticilik dönemi sona ermiş, aracılık dönemi başlamıştır. Ancak aracılığın yan etkisiyse deliliktir.</p>
</body>
</html>
