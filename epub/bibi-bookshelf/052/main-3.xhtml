<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p>İçerisi bir anda kavrulmuş un, tahin ve yumurta kokmuştu. Mavi kahvaltısını herkesten önce bitirmiş şimdi avluda talaşların üzerinde&#160;hapşura hapşura uyuyordu.</p>
<p>Marika boyozu sevmişti, İsrafil'e gülümseyerek,</p>
<p>&quot;Efkharisto&quot;* dedi.</p>
<p>* Teşekkürler</p>
<p>Dudaklarının kıpırdanışı tatlı bir öpücük kondurmuştu adeta yanaklarına İsrafil'in; yüzü kıpkırmızı olmuş başı iyice eğilmişti sağ yanına.</p>
<p>&quot;Nasıl anlaşıyorsunuz delikanlıyla? Tuhaf, sanki söylenenleri duyuyor gibi.&quot; dedi Papaz.</p>
<p>&quot;Hiçbir lisan yabancı değil ona, kulağı da dili de yüreğinde bu çocuğun, senin anlaşmak dediğin nedir ki, her bizi duyan anlıyor mu ki ne dediğimizi...&#160;ben bu oğlanın ne sözlerini işittim bir bilsen Papaz Efendi, bilmem din kitaplarında yazar mı öylesi.&quot;</p>
<p>Papaz kendinden emin kaldırmıştı kaşını,</p>
<p>&quot;Tanrı bizim kusur sandıklarımızı seçtiklerine dağıtmıştır; taşıyabileceklere, kendi çarmıhını sırtlanan Mesih gibi.&quot;</p>
<p>Yusuf elindeki çay bardağını sofraya bırakıp gülümsedi, içtendi alaycı değil, elini İsrafil'in kısacık saçlı kafasına götürdü:</p>
<p>&quot;Tanrı bu çocuğu görüyor mu dersin? Doğumundan haberli mi?&quot;</p>
<p>Utanmış, bir kez daha kızarmıştı İsrafil, sırtı sırılsıklam olmuştu. Marika'nm yüzünü okşayan bakışlarıyla başa çıkması imkânsızdı bu&#160;anda.</p>
<p>&quot;Görmez olur mu hiç, görür de duyar da.&quot; diye cevaplayınca Papaz, Yusuf bir kez daha sordu:</p>
<p>&quot;Ya Tanrı da ahrazsa?&quot;</p>
<p>Bu sözleri İsrafil'in kulağına fısıldamışta;</p>
<p>&quot;Öyleyse içimizden geçenleri duyuyordur demek.&quot;</p>
<p>Boş bardakları, kirli çatalları Marika ve İsrafil birlikte topladılar; İsrafil sabunladı, Marika, tıpkı onun yüreğine yaptığı gibi suyun altına tutup duruladı her birini.</p>
<p>Üzerindeki elbiseyi herkes yattıktan sonra sobaya tutarak kuruturken, eteğinde küçücük bir yanık deliği açılmıştı. İsrafil'in gözü bu deliğe takılıyordu durmadan, hoşlanmamıştı bu delikten, huzursuz olmuştu. Bebekken böyle yanıkları olan sert tüylü bir battaniyeye sa-rıldığmdandı belki de.</p>
<p>Bulaşıkları bitirince bahçeye çıktılar birlikte. Burası arka kısımda, tuvaletin, bir lavabo ve mutfak niyetine kullanılan dar bir tezgâhın bulunduğu duvarlarla çevrili, üstü açık küçücük bir iç avluydu aslında.&#160;Yoncaların açtığı sarı çiçeklerle piknik örtüsünü andırıyordu bu öğle&#160;vakti. Rüzgâra tamamen kapalıydı, yazın tam bir cehenneme dönüyordu lâkin kışın Yusuf un peynir tenekelerindeki fullerini donmaktan&#160;kurtarıyordu. Marika fulleri koklamak için eğilince İsrafil hemen koluna sarıldı ama hiç istemediği halde onu gücendirdi.</p>
<p>Kolunu onun elinden kurtarıp dudağını büzerek geri çekildi Marika. Bu ifadeyi görmesiyle İsrafil'in dünyası da başına yıkılmışü. Her şey yamulmuş, anlam bozulmuştu. Ona fulün büyüsünü gösterecekti&#160;oysa. Uzaktan birbirlerini süzüyorlardı. Her ikisi de temkinliydi. Birbirlerini anlayamıyorlardı, İsrafil bir adım atacak olduğunda, Marika&#160;hızla içeriye babasının yamna koştu. Onu küstürmüştü ve belki de kendini affettirmesi için bir çiçeği soldurması gerekiyordu.</p>
<p>Bir müddet kararsız, çaresiz düşüncelere daldı ve gidip suntaların arkasına gizlediği arabasını çıkardı. Mavi onun hareketlendiğini görünce, önündeki sahandan biraz su içip bacaklarını uzatarak iyice esnedi. Alışılmışın dışında bir saatte çıkıyorlardı bugün, rüzgâr&#160;hafiflemiş bahar güneşi yakıcı olmaya başlamıştı. Hafta sonu oluşunu,&#160;meydana yaklaştıklarında her yeri dolduran park halindeki arabalardan anladılar.</p>
<p>Şehirliler güneşin ısısını hissetmek için konforlu binaların gölgesinden çıkmak zorundaydılar. Deniz kenarındaki masalar, kıyıdaki banklar çeşit çeşit insanla doluydu. Hepsi de dışarıdan gelmişti. Garip&#160;ama hiçbir kasabalı güneşin tadını çıkarmak için bu banklardan birine&#160;oturmayı akimdan geçirmezdi. Kıyıdaki tekneler, üstünde tuzu kurumuş rengârenk ağlar, masaların altında dolaşan kediler, yabancılara&#160;verdiği işveli pozu kasabalılardan sakımrdı sanki.</p>
<p>Diğer günler bu insanların arkasmdan yürüttüğü işi, bugün ilk kez gözlerinin önünde yapıyordu İsrafil. Cips paketleri, parlak ambalajlar,&#160;pipetler, meblağına şöyle bir göz gezdirdikten sonra alışılmış bir çabuklukla rüzgâra bırakılan fişler, önemli adamlarm yaldızlı kartvizitleri, kuru, ıslak, alkollü, kremli, hassas ciltler için özel formüllü&#160;mendiller, rüzgârın suçuyla elden kaçan ne varsa hepsi, teker teker İsrafil'in arabasında toplanıyordu.</p>
<p>Yalanları örtmek için içli bir köy kahvaltısı, aç gözlülüğü yatıştırmak için sakızlı kahve, ilişkilerdeki buzu eritmek için dondurma, bir de bunca uğraşa değdiğini hissetmek için tok kamına oturulan bir rakı&#160;sofrası; dikkatleri dağılırsa sıra bozulabilirdi.</p>
<p>Belki sessizliğinden belki su gibi saydam oluşundan kimse İsrafil'i fark etmiyordu da çuval kaplı koca arabasını, peşinden ayrılmayan&#160;mavi tüylü köpeği de mi görmüyor, üstündeki yük arttıkça gıcırdayan&#160;tekerleklerin sesini de gerçekten işitmiyorlar mıydı acaba?</p>
<p>Zaman kısaydı, mutluluksa onlara tatil cenneti olarak görülen bu yitik kasabanın güneşinde, kıyılarında asılıydı, biraz yüksekteydi; alabilmek için zıplamak gerekliydi. Onu kapmalı, herkesten çok nasip-lenmeliydiler, şimdi sırası değildi; bir toplayıcının varlığı belki her&#160;şeyden daha önemli ancak onu fark etmenin yeri ve zamam değildi.</p>
<p>Toplayıcının ahraz oluşunaysa şükredilmeliydi; nasıl da muazzam bir dengeydi bu böyle. Sessizce kalkıyordu yerden artıklar ve asla birikmiyor, onları yutacak bir tehlikeye dönüşmüyordu kirleri;&#160;günah defterleri temize çekiliyordu.</p>
<p>* * *</p>
<p>Araba çarçabuk dolunca, akşamüzeri çakılların üzerinde uzamp gözlerini yummaya vakit bulabilmişti. Uyumak için değil, avuçlarım&#160;taşların yuvarlağında gezdirirken karışan duygularını ayırabilmek&#160;içindi bu. Korkuyordu, çünkü içinde bir şey fazla hızlı hareket ediyordu. Koşmayı, yuvarlanmayı, yüksek kayalıklardan sulara atlamayı,&#160;bedenini bir kâğıt sayıp rüzgâra bırakmayı, şuursuzca salınmayı severdi, hatta uçabilmeyi çok isterdi ama hız başkaydı; kibirli, küstah bir&#160;hırs barındırıyordu ve ona kapılmaktan korkuyordu işte.</p>
<p>Marika'nın kalbini kazanmak için bir kanca aramaya çıkmayacaktı asla. Bir kez yapmış, kuyunun dibini görmüştü; yine düşerse ne&#160;Yusuf'un ne de bir başkasının uzattığı ipi tutabilirdi. Ne yapacağım&#160;değil ama ne yapmayacağını biliyordu. Gözlerini açtığında gökyüzü&#160;pembe bulutlarla kaplanmıştı, kalkü, ayakkabılarını ve giysilerini çıkardı ve mor ışık kuşanmış suya yavaşça bıraktı kendini. İçindeki her&#160;şey şeffaflaşana, durulana kadar bekledi dipte, Tortular çöküp de tek&#160;başına kalınca derin bir nefes için telaşsız çıktı yüzeye.</p>
<p>Eve kadar yalınayak yürüdü, arabalar azalmış, kalabalık çekilmişti. Bakkala uğradı, dört ekmek aldı birini ayırdı; bir başka poşete dört yumurta koyup tezgâhın arkasında asılı suculdan işaret etti.</p>
<p>&quot;Sucuk mu istiyorsun,</p>
<p>Keseyim mi? Kangal mı olsun?</p>
<p>Yarısını veriyorum bak...”</p>
<p>Parçalardan diğerini de koymasını işaret etti ısrarla;</p>
<p>&quot;Diğerini de istiyorsun madem ne diye ikiye böldürüyorsun, sen dalga mı geçiyorsun benle?&quot;</p>
<p>Bakkal onu anlamamışta, arkasından söylendi durdu.</p>
<p>Dükkândan çıkınca kesik sucuğun birini diğer poşete ayırdı İsrafil; bu Adile içindi.</p>
<p>Kapıyı ayağıyla ittirdi, poşetleri kenara koyup arabayı içeriye merdiven altına çekti. Adile yukarda yine aym yerde, aynı kayıtsızlıkla oturuyordu. İsrafil hemen içeri geçip bir sahan aldı, sucukları dilimleyip küçük tüpte kızarttı ve üstüne yumurtaları kırıp pişirdi. Tekrar&#160;odaya dönüp Adile'nin oturduğu divana birkaç gazete sayfası serdi.&#160;Ekmeği ve sahanda fokurdayan yumurtayı getirip karşısına oturdu.&#160;Adile'nin ondan kaçırdığı gözlerini zorla tuttu çekti kendine ilk kez,&#160;gülümsedi ve büyük bir lokma koparıp yumurtaya daldırdı.</p>
<p>Adile onun gülümseyen yüzüne, şişkin yanaklarındaki yara izlerine daldı ve sonra ekmeğin diğer ucundan bir parça da o kopardı. Sahana bandırıp atta ağzma, çıplak damağmda yavaş yavaş ezdi; koku almadığı gibi artık tat da alamıyordu yine de bu am uzatmak için ağır&#160;ağır çiğnedi lokmaları. Küçücük bir sofraya böylesi bir nasibi nasıl sığdırabilmişti bu ahraz oğlan.</p>
<p>Yüzünü, yaralarını, iş yapan ellerini izliyordu şimdi onun. Sessizce, kör karanlıkta yolunu buluşuna aklı ermiyordu bir türlü, gözlerindeki&#160;parıltıyı bu pustan nasıl korumuş, damarlarındaki İfrit kamm hangi&#160;yılanın ağzma sağmıştı acaba.</p>
<p>O, bunları düşünürken İsrafil sofrayı kaldırdı. Saham yıkarken tezgâhın üzerindeki kıvrılmış gazetede bir fotoğraf ilgisini çekti. Islak elleriyle uzandı ve buruşukluğunu açtı; yüksek bir kuleydi fotoğraftaki. Üstünde fotoğrafçıya el sallayan adamlar vardı.</p>
<p>'Nasıl çıkmışlardı oraya? Merdivenle mi?'</p>
<p>Fotoğrafı kenarlarından özenle yırtıp cebine attı. Tüpü kapattı, çaydanlığı alarak Adile'nin dışarıyı seyrettiği pencerenin önüne&#160;koydu. Bir bardağa demli bir çay döküp Adile'ye uzattı; onun bardağın diğer yarısına uzanan kabuğuna kısacık bir an dokundu; eli yanmıştı.</p>
<p>Gitmeden evvel arkadaki odaya yürüdü, içeri girer girmez önce duvardaki resmi aradı gözleri. Karanlıktı, perdeyi araladı, içeri sızan&#160;lambalarla aydınlandı duvardaki boyalar. Resme yaklaşıp hâlâ orada&#160;olduğunu görmek istedi.</p>
<p>Kucağındaki çocuğu kendi doğurmuşa benzemiyordu; bu haliyle Adile'yi andıran bir şey vardı onda. Yüzü pürüzsüzdü, kilisedeki resminde olduğu gibi, elleri düzgün ve kirden uzak ama çocuğu tutuşunda Adile'nin gizlediği türden bir şey gizliydi sanki. Bulmak&#160;arzusuyla yaklaştı iyice, sonra vazgeçti, arkasına dönüp dolaba yürüdü, kapısını açıp giysilerin arasında ellerini dolaştırdı. Sonra gözlerini kapayıp bir daha gezindi içlerinde ve elini okşayan en uysal&#160;kumaşı ayırıp çıkardı askısından. Bir kâğıda sarıp yarana aldı. Girişte&#160;bıraktığı diğer poşeti de alıp dışarı çıktı ve hemen pencereye kaldırdı&#160;başını; Adile ağzını çay bardağına dayamış cama vuran buğunun ardında kör bir sokak kedisi gibi oturuyordu. Fazla uzun bakamadı&#160;onun bu resmine, başını eğdi ve Yusuf'un yerine varıncaya dek hiç&#160;kaldırmadan, tırnaklarını avucunun içine batırarak, ağır ağır yürüdü.</p>
<p>O aniden ortadan kaybolduktan az sonra Yusuf kasabayı dolanıp dönmüştü. Haberler karışıktı; savaş diğer adalara da sıçramıştı.&#160;Henüz bir bombardıman yoktu fakat büyük bir sefalet savaş gemileriyle bir adadan bir başka adaya taşınıyordu. İnsanlar haftalardır sığınaklarda yaşıyorlardı, bazıları tıpkı Papaz ve Marika gibi yurtlarını&#160;terk ederek komşu topraklara çekilmişlerdi.</p>
<p>Karşıdan gelenlere sığınma hakkı tanınmışü sonunda. Papaz ve Marika da artık kaçak sayılmıyorlardı böylece. Sokağa çıkabilir, alışveriş yapabilir isterlerse bir oda bile kiralayabilirlerdi. Ortada tek bir&#160;sorun vardı ki o da Papaz'm yanında getirdiği emanetlerdi. Kasabada&#160;duymayan kalmamıştı ve adalardaki karışıklıktan kaçanların bir zamanlar bıraktıkları evlerini geri isteyeceklerinden, kiliseleri yeniden&#160;ayağa kaldıracaklarından korkuyorlardı.</p>
<p>Yusuf bu haberleri getirdiğinde Papaz da radyodan dinliyordu gelişmeleri, defalarca anons etmişlerdi; savaştan kaçanların kendi can güvenlikleri için bulundukları yerin emniyet güçlerine mutlaka adlarını kaydettirtmeleri söyleniyordu. Kimseyi dönüşe zorlamayacaklarını, adalarm en kısa zamanda işgalden kurtulacağım duyuruyorlardı.&#160;Papaz kuşkuluydu, sevinmek için henüz erken olabilirdi. Yusuf'un&#160;anlattıklarıyla birlikte en azından kayıt yapürmaya karar verdiler.</p>
<p>İsrafil geldiğinde evde kimsenin olmayışı da bundandı. Onların yakalandığım zannetmiş ve deliye dönmüştü. Her yere bakmış, oradan oraya çılgınca koştururken elindeki paketleri hüsran içinde ortalığa saçmıştı. Eğer yakalandılarsa nerede olabileceklerini biliyordu,&#160;gözyaşları içinde koşmaya başladı. Karakolun önüne geldiğinde bahçede alışılmışın dışında bir kalabalık çekti dikkatini. Bir yığın insan,&#160;ağaç diplerine çömelmiş bekliyorlardı, içeriye durmadan birileri girip&#160;çıkıyordu. Onu fark edince girişte nöbet tutan erlerden biri tüfeğine&#160;davrandı.</p>
<p>&quot;Hop hemşerim baksana sen bir buraya}.&quot;</p>
<p>İsrafil onu görmüyordu bile, kalabalığın içinde Marika ve diğerlerini arıyordu.</p>
<p>'Yoksa burada değiller miydi?'</p>
<p>'Ah kim bilir nasıl korkmuş, ne çok ağlamıştı Marika'.</p>
<p>&quot;Sana diyorum sana, sağır mısın, gelsene sen böylel&quot;</p>
<p>Bahçeden kıdemli bir asker onun sesini duyunca kafasım uzattı, İsrafil'i görünce diğer askere alaycı bir tonda seslendi:</p>
<p>&quot;Sağır ya ne sandın, buranın delisi o, fazla yaklaştırmadan bak bakalım neymiş derdi.”</p>
<p>Nöbetteki asker bozulmuştu, ağzını açıp bağıracakken birdenbire kendine geldi. İsrafil ona doğru yürürken daha fazla yaklaşmasın diye&#160;tüfeğini uzatıp ona olduğu yerde kalmasını işaret etti. Başım iki yana&#160;sallayıp ne aradığını sormaya çalıştı; kılığı ve tavırları hiç güven vermemişti ona. Garip görünüyordu; kısacık saçları tuzla kaplıydı, elleri&#160;ayakları kapkara fakat yüzü şaşılacak derecede aydınlıktı.</p>
<p>Asker kasabada yeniydi, birkaç gün önce babası getirmiş, teslim etmişti birliğine. İlk başta dağıtımının batıda, bir tatil kasabasına çıktığım duyunca sevinmişti, fakat ikinci akşam olağan bir fırtınada gece&#160;nöbetine kalmca şafak saymaya başlamıştı bile. Rüzgânn soluğundan&#160;başka hiçbir şey olmayan bu yeri kimden, neyden koruyordu?</p>
<p>Terkedilmiş bir ada gibi, fırtınaya batmaktan, izinin kaybolmasından korkarken buluyordu kendini durmadan. Bu ada onu tam bir korkak yapmıştı, ya tüfeği de olmasaydı.</p>
<p>&quot;Nasıl soracağım ben şimdi buna ya, maymun gibi kıvranacak mıyım?&quot; durmadan söyleniyordu. İsrafil'in ona baktığı da yoktu zaten, gözü&#160;bahçede, karakolun kapısındaydı. Etrafta toplanan kasaba gençlerinden biri yaklaşarak,</p>
<p>&quot;Papaz'a bakmaya gelmiştir kesin, yanlarındaki adam bunun ahbabı, birlikte takılıyorlar kaç zamandır, meğer bunlar saklıyormuş gâvurları.&quot;</p>
<p>&quot;Valla bilmem de söyle ona fazla yaklaşmasın, zaten deli deli bakıyor.&quot;</p>
<p>&quot;Ben ne söyleyeceğim ya, yaklaşırsa vurursun olur biter.&quot;</p>
<p>Nöbetçinin iyice asabı bozulmuştu, kafasındaki kepi terden ıslanmaya başlamıştı. Aniden İsrafil'in ileri doğru atılmasıyla paniğe kapılmış tüfeğinin dipçiğiyle kamına sert bir darbe indirivermişti.</p>
<p>İsrafil yere düşerken Yusuf ve Marika karakolun bahçesinden koşarak ona doğru geliyorlardı. Er, baştan aşağı titriyordu; gerçek bir korku nöbetine tutulmuştu. Bir karşılık gelir mi diye tetikteydi ancak&#160;İsrafil, nefes almaya çabalarken ona bakmıyordu bile. Askerin beklenmedik hareketiyle, az evvel karşısında sırıtan gençler hızla oradan&#160;uzaklaşmışlardı.</p>
<p>&quot;Sen ne yaptın delikanlı, bu oğlan ne yapmış ki?&quot;</p>
<p>Yusuf soluk soluğa İsrafil'in üzerine eğilmiş, ağaç gövdesini ona kalkan etmişti.</p>
<p>&quot;Karakol burası, tımarhane değil, ne belli birine saldırmayacağı... manyak manyak bakıyor etrafa kaç saattir.&quot;</p>
<p>Titremesi geçmiş, omurgası nasılsa dikleşmişti, ta ki çavuşun sesini duyuncaya kadar.</p>
<p>&quot;Ne var, ne oluyor?&quot;</p>
<p>&quot;Yapılır mı bu yetime, belli ki meraklanmış, bize bakmaya gelmiş, derdini anlatamamış, vurmak mı lazım illa?&quot;</p>
<p>“Tamam, Yusuf Usta, yok bir şey, emri ben verdim, müneccim mi bu adam niyetini okusun, tekin olmayanı yaklaştırmasın diye dikiyoruz onu buraya.''</p>
<p>&quot;Nesi tekin değilmiş İsrafil'in? O da vatandaş değil mi? Başına bir iş gelse size koşmasın mı?&quot;</p>
<p>&quot;Yahu git işine, uzatma dedik, zaten karışmış ortalık başımda bir dolu gâvur, hem dur bakalım bugün onları misafir etmen kanuna uygunsa da daha&#160;dün evinde kaçak sakladığın için seni içeri tıkmadığıma dua et.&quot;</p>
<p>Papaz sonunda dayanamamış Yusuf'la komutanın arasına girmişti;</p>
<p>“Masum bir çocuk o, dilsiz yavrucak, hem hepsi bizim yüzümüzden...&quot;</p>
<p>&quot;Hoppala, sen niye karışıyorsun Papaz Efendi. Şeytan nedir yazmaz mı sizin kitapta? Öyleyse bak şu yerdeki yılana.&quot;</p>
<p>Papaz şaşkındı, fazla üstelemenin yarar sağlamayacağını anlamıştı.</p>
<p>&quot;Hem sana tavsiyem ne yap et bir an önce dönmeye bak kilisene, gencecik kızın var yanında, bu berduşlara güveneceğine düşman askerlerine güven&#160;daha iyi.&quot;</p>
<p>Yusuf dişlerini birbirine sımsıkı kenetlemişti, şakaklarındaki şişkin damarlar dışardan ne de denli bir cinnet sınırında olduğunu ele veriyordu. Destek olup İsrafil'in kalkmasına yardım etti.</p>
<p>Marika, İsrafil'i gözyaşları içinde izliyordu; dudakları titriyor, gözlerinden pişmanlık damlaları kayıyordu. Onu görünce acıyı unutmuştu İsrafil, her ne kadar dik durmakta zorlanıyor, her nefes alışında karnına derin bir sancı saplanıyorsa da hep birlikte yürümeye başladıklarında her şeyin yolunda olduğunu anlamış, yanaklarına ılık bir&#160;gülümseme yayılmıştı.</p>
<p>&quot;Vuran da çocuk, emir kulu yoksa diyecek çok söz var aslında ya.&quot;</p>
<p>Yusuf sakinleşemiyordu bir türlü,</p>
<p>&quot;Bir de tutturmuşlar altın diye, sanki babalarının malıydı.&quot;</p>
<p>“Yusuf Efendi, onların altın dediği tam otuz yıldır bana emanet, onlar para değil kutsaldır, bana hırsız muamelesi yapamazlar, buraya sırf onları&#160;korumak için kaçtım, gemiler çekilsin getirdiğim gibi götüreceğim de.&quot;</p>
<p>&quot;Sıkma canını, dua edelim de bu iş fazla dillenmesin, altın duydular mı gözü döner bu şerefsizlerin&quot;</p>
<p>Papaz sadece iç çekmekle yetindi, bu hale düşeceği hiç akima gelmezdi.</p>
<p>&quot;Neyse her şeyin bir çaresi vardır, artık saklanmak zorunda değilsiniz ya, bekleyelim bakalım, zaman her şeyi önümüze getirecektir.&quot;</p>
<p>&quot;Biz size daha fazla yük olmasak, bir pansiyona falan çıksak&quot;</p>
<p>&quot;Bak, Papaz Efendi! Rahatımız huzurumuz yok diyorsan sözüm olmaz, hemen temiz bir oda bulur, yerleşirsiniz ama bana yük olduğunuz falan yok,&#160;ne kadar isterseniz o kadar kalın evimde, benim sözüm sözdür, süsü püsü&#160;yoksa da diyeceğim budur.&quot;</p>
<p>&quot;O nasıl söz, elbette minnettarız, kimiz neyiz sormadan açtınız kapınızı, siz bize giivendiyseniz biz de size güvendik ama bizim yüzümüzden başınız&#160;yeterince ağrıdı, şu masum delikanlı boş yere yedi o sopayı.&quot;</p>
<p>&quot;Ona bir şeycik olmaz, ben bu çocuğu nasıl buldum bir bilsen, bir balığın canını aldı diye aklını yitirecekti az kalsın, insan darbesi koymaz ona, kafasındaki haritayı görmez misin?&quot;</p>
<p>İsrafil'in kafası Yusuf'un ellerinin içinde daha da küçük görünüyordu, yol boyunca yüzündeki tebessüm hiç kaybolmadı. Marika hemen yanında yürüyordu. Aralarında bir oyun kurmuşlardı, adımlarını bir atmak için birbirlerini kolluyorlardı. Yusuf Papaz'la konuşurken bazen duraklıyor, koluna sımsıkı yapıştığı İsrafil'in adımlarım&#160;alıkoyuyordu. Onlar da oldukları yerde ayak değiştirerek oyunlarına&#160;devam ediyorlardı. Yol boyunca bunu sürdürdüler ve bu oyun onların ilk mahremi oldu.</p>
<p>Yürümek ona iyi gelmişti, daha az acı hissediyordu, eve vardıklarında Yusuf'a direnemeyip divana uzanmak zorunda kalmıştı. Oysa kendisini hiç bu kadar iyi hissettiği bir zaman yoktu gerilerde.&#160;Marika bir an olsun başından ayrılmıyordu, kalbini geri kazanmak&#160;için bir çiçeği soldurması gerekmemişti ya yediği tekmeye şükretme-liydi belki de. Yattığı yerden onu mutlulukla seyrediyordu sonra aniden anımsadığı şeyle sıçradı.</p>
<p>&quot;Ne oluyor oğlum, yat azcık, helaya mı? Nereye?&quot;</p>
<p>İsrafil iyi olduğunu işaret edip arka bahçeye çıktı, fırlattığı paket oradaydı. Hemen kucaklayıp odaya geri döndü fakat kapıdan girdiğinde ne yapacağım bilemedi. Hem Papaz'dan hem de Yusuf'tan çe-kirliyordu. Utangaç bir adım attı, yırtılmış gazete paketini Marika'nın&#160;kucağına bıraktı.</p>
<p>&quot;Se emena?”*</p>
<p>Marika şaşkındı, diğerlerinin meraklı bakışları arasında kâğıdı açtı ve hiç beklemediği bir şeyle karşılaştı; ipek bir elbiseydi bu kucağındaki. Gazete kâğıtlarını kenara ayırıp elbiseyi omuzlarından tutarak havaya kaldırdı. Hünerli bir terzinin elinden çıktığı belliydi. Bu&#160;güzellik karşısında adeta büyülenmişti.</p>
<p>&quot;Nerderı baksan altmış yıl olmuştur bu elbiseler ortadan kalkalı, rıerden buldun çıkardın kim bilir?&quot; diye mırıldandı Yusuf; İsrafil'in gözlerindeki kaygılı beklentiyi görünce elleriyle yüzünü ovuşturdu, destek&#160;çıkmalıydı,</p>
<p>&quot;Annesi vermiş olmalı&quot;, dedi bir anda.</p>
<p>&quot;Ah demek bir annesi var, tüh, kadıncağıza nasıl açıklayacağız durumu?&quot;</p>
<p>&quot;Dert etme sen şimdi onu, bak ben düşünemedim ama İsrafil düşünmüş, biraz büyük gibi duruyor ya, neyse giyip baksın bakalım, olmadı pazara iner&#160;gönlüne göre bir şeyler bakarız.&quot; Marika babasından bir onay bekliyordu, Papaz'm başını sallayışıyla koşarak çıktı odadan. &quot;Sizden&#160;büyük dostluk gördüm, bir gün adaya dönebilirsek şayet, bunu asla unutmayacağız bilesiniz... Fakat belki de savaş hiç bitmeyecek, yurt acısı bizi&#160;terk etmeyecek.&quot;</p>
<p>Sözlerinin İsrafil ve Marika tarafından anlaşılamayacağını bilmesine rağmen fısıldıyordu Papaz ve yüzündeki kederi elleriyle örtmeye çalışıyordu.</p>
<p>&quot;Bugün karakolda bekleyenlerin içinde sizin oradan kimseler yok muydu?&quot;</p>
<p>&quot;Yoktu onlar diğer adalardan olmalı, bizden birkaç gün önce ayrılanlar olmuştu gerçi anıa demek ki başka yere sığınmışlar ya da.. .&quot;</p>
<p>Marika elbiseyi giyinip gelmiş, kapının ağzında ayak parmaklarının ucunda bekliyordu. Zamanın ötesinden çıkıp gelmiş gibiydi. Elbisenin nerde bitip teninin nerde başladığı belirsizdi. Pencere&#160;açılsa, rüzgâr içeri girse onu da önüne katıp ahenkle uçurabilirdi; tüy&#160;gibi hafif, orada öylece duruyordu işte.</p>
<p>* Bana mı?</p>
<p>İsrafil'se gözlerini ondan alamıyordu; bu yazın müjdesi olmalıydı, kuruyan otların kokusunu, ikindilerin tatlı ışığını, denizin tazeliğiyle&#160;avluları yıkayan imbatı anımsatıyordu.</p>
<p>&quot;Senin kız elbiseyi sevdi galiba.&quot;</p>
<p>&quot;Su aresei?&quot;*</p>
<p>Ondan önce ağzından uçan küçük gülücük balonları cevabını gösteriyordu aslında &quot;Exairetiki... borei na eine diko mou?&quot;**</p>
<p>Papaz başını sallayarak olur verdi.</p>
<p>&quot;Küçücük şeylerden mutlu olmasını lıep bildi Marika'm... Fakat çok garip ne zaman böyle büyüdü, genç kız oldu da annesine böylesi çok benzedi,&#160;anlamıyorum.&quot;</p>
<p>Oda, Marika'mn şeffaf balonlarıyla doluyordu durmadan, İsrafil'in başım döndürüyorlardı. Bazısı oraya buraya çarpıp patlıyor, geriye neşeden çok hüzün bırakıyorlardı. Marika o gece elbiseyi üzerinden çıkarmamış, onunla uyumuştu. Rüyasında adayı görmüştü, boş odasım, yatağım... Üzerindeki elbise yatağa seriliydi. İçeriye girip yatağa doğru yürümeye başladı, çıplak ayaklarımn altında&#160;bir serinlik hissetti, başım eğdi, yerler ful çiçekleriyle kaplıydı. Onların üzerinde yürürken ağlamaklı oldu, uzanıp elbiseye dokunacakken arkasından biri adını seslendi, döndüğünde kapının önünde&#160;İsrafil'i buldu. Bilmediği bir dilde ona bir şeyler söylüyordu. Sesi tuhaftı ve söylediği hiçbir şeyi anlamıyordu Marika, yalmzca ismini tanıyordu sözlerin arasında. O da bir şey söylemek için dudaklarını&#160;araladı fakat kendi sesini duyamadı. Bir daha denedi ama odada İs-rafil'inkinden başka bir ses yoktu ve o ses de gittikçe kendi sesine dönüşüyordu. Kıpırdayan dudaklar İsrafil'e, ses Marika'ya aitti. Bu sesi&#160;kendisi çıkarmıyordu, duyduğu dil de ona yabancıydı. Bitkin bir&#160;halde yerdeki ful çiçeklerinin üzerine yığıldı ve iniltisini duyamadan&#160;hüngür hüngür ağlamaya başladı.</p>
<p>Uyandığında hâlâ ağlıyordu ve dışarıda yağmur yağıyordu, yattığı yerden perdeyi araladı, camdan kayan damlaları izleyerek sessizce iç dökmeyi sürdürdü.</p>
<p>* * *</p>
<p>* Beğendin mi?</p>
<p>** Çok beğendim.. .benim olabilir mi?</p>
<p>ıoo</p>
<p>Papaz ve kızının Yusuf'un marangozhanesinde kaldığı duyulunca kasabalının dilindeki pas çözülmüştü. Kimisi altınlarla, pek çoğu da Marika'yla ilgiliydi. Adalardan gelenlere kucak açılması bazılarının canım fena sıkmıştı; dedelerinin, babalarının mülkünü soruşturmaya kalkmayacakları ne malumdu? Geçmişte gidenlerin&#160;yanlarında götüremedikleri altınları küplere saklayıp gömdükleri&#160;hep söylenir dururdu, ya şimdi toprağı kazmak için dönmeye kalk-salardı.</p>
<p>Kasabada sığınmacıların sayısı fazla değildi, Papaz ve kızı haricinde birkaç aile daha vardı, onlar da kayıt yaptırdıktan sonra ilk feribotla çoktan geri dönmüşlerdi. Fakat Papaz'm hâlâ buralarda olmasına kimse anlam veremiyordu; üstelik ne diye Yusuf'un evinde&#160;kaldığını ve İfrit'in oğlunun bu işle ne alakası olduğunu da merak&#160;ediyorlardı.</p>
<p>İçlerinden birisi,</p>
<p>&quot;Gâvur da olsa adam din adamı, olmaz öyle şey.&quot; diye itiraz edecek olsa hemen üç beş kişi başına üşüşüp başlıyorlardı söylenmeye:</p>
<p>&quot;Niye olmayacakmış be yav, bal gibi de oluyor besbelli, sen olsan gencecik kızını o berduşlara güvenir misin?&quot;</p>
<p>&quot;Hem karakoldan çıkarken görmüşler, o lanetli oğlanla kız oynaşıyor-larmış, işi pişirmişler anlayacağın.&quot;</p>
<p>&quot;İşin ucunda bir tek kız olsa neyse bir de altın var tabii.&quot;</p>
<p>&quot;Ne malum marangozla oğlanın altınlara el koyup adamı tehdit etmediği, belki sesini çıkarmaya korkuyordur adamcağız.&quot;</p>
<p>&quot;Komutan 'güvenme bunlara, kal sana biz yer verelim' demiş oralı olmamış bizimkisi, hiç de öyle zorla kalır gibi bir hali yok yani.&quot;</p>
<p>&quot;Bu oğlanla anası yüzünden kasabadan lanet çıkmaz oldu, bizi de yakacak Allahsızlar.&quot;</p>
<p>&quot;Hepimizin karısı, kızı var, göz mü yumacağız yani bu pisliğe?&quot;</p>
<p>&quot;Ya ne yapacağız?&quot;</p>
<p>&quot;Rahat yüzü göstermeyeceğiz, kovalayacağız namussuzları.&quot;</p>
<p>Her şey bu sözlerle başladı, söylenenlere kendileri de inandılar sonunda. Yusuf'un marangozhanesinin olduğu, o güne dek kimsenin&#160;yolunun geçmediği sokaktan akşamları kasaba delikanlılarının sesleri yükselmeye başladı. Üçerli beşerli gruplar halinde sözde yürüyüş</p>
<p>ıoı</p>
<p>yapıyorlardı. Yusuf'tan çekinmeseler belki çok daha yüksek çıkacaktı sesleri ama onun deli damarının tutmasından korkarlardı.</p>
<p>Yusuf da Papaz'a bunu anlatıyordu avluda otururlarken,</p>
<p>&quot;Benden ürker bu kasabalı, göze alamayacağım delilik yok zannederler. Bu bir yerde iyi bir şey aslında... Deli olduğunu kabullenirlerse sana fazla&#160;bulaşamazlar, kurtulursun.&quot;</p>
<p>&quot;Ben senin bir deliliğini göremedim Yusuf Efendi, ne diye korkarlar ki senden.&quot;</p>
<p>&quot;Eskihikâye, doğuştan geliyor benim noksanım... Anamı sütüyle beraber gömmüşler kara toprağa, hakkım olan sütü çıyanlar emmiş. Akrabalardan yeni doğum yapmış olanlar varmış ama hiçbiri sütünü vermek istememiş; anam beni doğururken ölmüş ya lanet kaparız diye kaçınmışlar. Babamın ailesi de istememiş tabii beni, babam desen halalarımın dırdırından aklını üşüttü üşütecek, bir kez olsun beni şöyle kucağına oturttuğunu, onu bırak uzanıp yanağımdan makas aldığını bilmem. Zaten bayramdan bayrama o da kapının ağzından öyle baktuularsa görürdüm yüzünü. Karısı,&#160;kızlarıyla gelirdi dedemin elini öpmeye, işte anca o zaman. Hemen bir kız&#160;bulup evlendirmişler ben daha bebeyken, anamın toprak olmasını bile beklemeden.</p>
<p>İlk ne zaman kimden duymuştum bilmem, benim bir ağaç kökünün dölünden geldiğimi söylemişlerdi. Toprağın içinde kollu bacaklı bir bitki köküymüş yani babam. Ondan sonra ağaçlara, bitkilere yakın durdum hep. Okul yerine, yaşlı bir tekne ustasının yanına çırak verdiler beni. Gaddarlığın&#160;hasını da ondan öğrendim, ağaca şekil vermenin inceliğini de. Sedirden düzdüğü sopayla döverdi beni ustam, ağaçların en sağlamını da böylece belledim, o bırakıncaya, sinirini çıkarıncaya kadar başımı eğer, sessiz soluksuz&#160;beklerdim. Bak şu parmağa, o günlerden hatıra kaldı, öyle kırılmış ben de&#160;ses etmeyince eğri büğrü kaynamış işte. Bükülmez etmez ama işime de engel&#160;olmaz. Çocukluğum da delikanlılığım da o bir lokma tersanede geçti, kasabada hiç kimseyle gerektiğinden fazla münasebete girmedim...</p>
<p>Dedemin evineyse bir daha hiç uğramadım, inanır mısın o gün bugündür şu küçücük kasabada o evden bir kişinin yüzünü dahi görmedim. Sanki toprak yuttu topunu birden. Ustam ölünce oğulları beni kovalayıp tersaneyi&#160;de müteahhide verdiler, şimdi yat limanı olan yerdeydi, ben de geldim burayı&#160;yaptım, iyi kötü müşterim de oldu, aç kalmadım şükür. Birkaç defa belediyeden gelenler oldu, yıkarız ederiz diye korkutmaya kalktılar, falçatayı kaptığım gibi dayadım gırtlağına şeflerinin. Ondan sonra benim sokak hepten&#160;kervan geçmez oldu işte...</p>
<p>Bunların böyle salya akıttıklarına bakma sen, kavgadan köpek gibi korkarlar. Hemen kepenkleri örter, sesi keserler, dövüşmeyi değil laf atıp kaçmayı bilirler daha çok.&quot;</p>
<p>&quot;Hiç mi iyi kimse yoktur burada.&quot;</p>
<p>&quot; Olmaz mı, herkes kendine göre iyi, zannedersin ki kötülük kapının dışındadır, örtesin yüzüne orda kalır. Bir suç işlense önce yetimleri işaret ederler, onların örtecek kapısı yok ya o hesap...</p>
<p>Kötülük böyle kasabalara bayılır; köylere, başka yerlerle bağlantısı uzak olan yerlere ama ada olmaz, gelen giden bol olacak, öyle frrtına çıktı yol kapandı mı planı aksar. İşte bu kasabayı bu yüzden pek seviyor bana kalırsa.&#160;Tabii bir de neredeyse herkes akrabadır burada. Herkesin bir diğeriyle kan&#160;bağını bulup çıkarırsın muhakkak. Doğru yönde ilerliyor yani; aile aile, ev&#160;ev kuşatıyor biz yetimleri.&quot;</p>
<p>Yusuf'un anlattıkları Papaz'ı gülümsetiyordu, eğlenceli bulduğu için değil tam anlayamadığı bir suçluluk hissi yüzünden. Yabancı bir&#160;evde sakarlıkla bir şey kırmış gibi mahcuptu.</p>
<p>&quot;Bana Vasil de.&quot;</p>
<p>&quot;Buyur?”</p>
<p>&quot;Adım Vasil, seninki nasıl Yusuf sa öyle.&quot;</p>
<p>“Ha! Anladım Vasil, vallahi ne yalan söyleyeyim merak etmiyor değildim ama şimdi koskoca papaza ismi de sorulur mu diye vazgeçtiydim.&quot;</p>
<p>&quot;Papaz olsam ne çıkar ben sana marangoz diye mi sesleniyorum?”</p>
<p>Yusuf kahkahayı patlatmıştı,</p>
<p>&quot;Haklısın, hiç papaz görmeyişimize, cahilliğimize ver artık Vasil Efendi.&quot;</p>
<p>Dışarıda şişe kırıyordu birileri, çok yakınlarda bir yerlerde, bilerek yapıyorlardı; Yusuf çıkıp bağırmak için yerinden kalkacakken</p>
<p>Papaz kolundan yakalayıp oturttu onu. Yüzleri asılmıştı, sessizce yere bakıyorlardı fakat ikisinin de kulağı dışarıdaydı. Yusuf'un genişleyen çenesi Papaz'ı kaygılandırmışü.</p>
<p>&quot;Tufan hikâyesini bilimisin, sizin kitabınızda da vardır?&quot;</p>
<p>&quot;Bilirim.” dedi Yusuf, kulağı hâlâ dışarıdan gelen küfürlerdeydi.</p>
<p>&quot;Nuh peygamber, onları ne kadar uğraşsa da inandıramamış. Bir tufan nasıl olur hayal edememişler, ‘sular gelse ne olur ki, bizim boyumuz uzun,&#160;çıksa çıksa boynumuza dek çıkar' diyerek onunla alay etmişler. Nuh yine de&#160;vazgeçmemiş hiç durmadan onları kötülükten çeldirmeye çalışmış, hatta bir&#160;ara o bile Tanrı'nın böyle bir ceza göndereceğine inanmaz olmuş. Gemiyi&#160;yapmış ama sular paçalarını ıslatıp da yükselmeye başlayıncaya dek içine&#160;binmemiş. Geminin içi karanlıkmış tabii, yolculuksa epey uzun, o günleri&#160;nasıl atlatmış dersin?&quot;</p>
<p>Yusuf ilgiyle dinliyordu yine de yanıt vermekten geri durdu.</p>
<p>&quot;Dünyadaki her şeyin bilgisine ona verilen çok değerli bir kitap sayesinde ulaşmış, bu yolculukta irfan sahibi olmuş. Bu kitap ona İsrafil'in verdiği,&#160;ışık yayan efsunlu bir bilgi deryasıymış.”</p>
<p>Yusuf şaşkındı;</p>
<p>&quot;Bizim İsrafil mi? Gördün mü bak ben boşa demiyorum bu çocuğun dili bize ağır diye.&quot;</p>
<p>&quot;Diriliş meleği İsrafil, aslında başlangıçta Cehenneme bakmakla görevliymiş ama olmamış, yapamamış, oradakilerin haline o kadar çok gözyaşı dökmüş ki yeryüzü onun yaşlarıyla neredeyse tufana boğulacakmış, Tanrı&#160;onu oradan almış, eline bir boru vermiş, diriliş günü çalsın, herkesi uyandırsın diye.”</p>
<p>&quot;Aynı bizim İsrafil'i anlatıyorsun ama sen, o da merhametlidir çok, kıyamaz kimseye, gördün sen de, karakolda dönüp de kimseye ters bir hareket yapmadı, korktuğundan değil de ne bileyim işte herkesi en başından bağışlamış gibi neredeyse.&quot;</p>
<p>&quot;Doğuştan beri midir bu suskunluğu?&quot;</p>
<p>“Öyledir herhalde, bilinmez ki be Vasil, belki de onunki daha iyidir... Hani duymayınca... Ne bileyim işte... Şu kasabada aynı dili konuşuyoruz&#160;da ne oluyor herkes düşman ötekine.&quot;</p>
<p>&quot;Öyle tabii, düşün bir de tüm dünyada aynı dil konuşulsun, kimsenin rengi, dini bir ötekinden farklı olmasın... dünya üzerinde insan kalmazdı&quot;</p>
<p>&quot;Nasıl yani?&quot;</p>
<p>&quot;Bir vakitler öyleymiş ya, Nemrut'un zamanında her insan aynı dili konuşurmuş; tufandan az sonrasıymış fakat insanlar tufan cezasından hiç ibret almamışlar, günahları, rezillikleri öncesinden de beter haldeymiş.</p>
<p>Nemrut adamlarını toplamış göğe, tanrı katına değecek bir kule yapmaya kalkışmış, hani bir daha tufan gelse bile hiç istifini bozmadan, kulenin tepesinde keyfini sürecekmiş. Bir de planı varmış tabii zalimin, o kuleye okçularını çıkaracak cennettekileri tek tek vurdurtacakmış ki cennete kendi taptığı&#160;putları yerleştirsin.&quot;</p>
<p>&quot;İyi de o kadar yüksek kuleyi yapmak kolay mı?&quot;</p>
<p>&quot;Kölen bolsa niye olmasın; aynı dili konuşuyorlarmış ama diğer insanların Nemrut'un gözünde zerre kadar değeri yokmuş. Kulenin tepesine harç götüren adamlardan olur da biri düşüp ölecek olsa Nemrut adamın canına&#160;değil de ziyan olan malzemeye açıyormuş. Neyse, kule epey yükseldiğinde,&#160;okçular tepeye çıkıp cennete nişan almışlar. Lâkin cennet melekleri burada&#160;hazırlıklıymış; adamların kafasını karıştırmak için, okları yakalayıp uçlarına&#160;kan bulayarak tekrar aşağıya geri göndermişler. Nemrut'un adanılan da bu&#160;kanlı okları görüp cennetteki herkesi öldürdük diye zafer çığlıkları atıyor-larmış. İşte insanlar böyle zıvanadan çıkınca, Tanrı meleklerini toplayıp&#160;‘hadi şunların dillerini karıştıralım da birbirlerini anlamasınlar, her biri yeryüzünün başka bir yerine dağılsın’ diye emretmiş ve aşağıdakileri yetmiş&#160;ayrı dile bölmüş. Bir anda kimse kimseyi anlamaz, ustalar işçilere emir geçiremez olmuş, ortalık karışmış, anlaşamayınca, herkes birbirinin üzerine&#160;saldırmış, inşaat da böylece yarım kalmış. Bu pek meşhur Babil kulesinin&#160;bir yarısını yer yarılıp içine almış, zirvesini de cennetin alevleri yutmuş.&quot;</p>
<p>&quot;Yani günaha karışmayanlar da ahraz mı olmuş?&quot;</p>
<p>&quot;Bilmem belki de.&quot;</p>
<p>İsrafil hemen yan odalarındaydı, Marika'nın tedirginliğini dağıtmak için bir oyun icat etmişti. Topladığı eski gazetelerden, ders kitaplarından bir kısmını kucaklayıp odaya yığmış, içlerindeki resimleri kesip ayırmıştı. İkisi yere oturmuş bu resimlere bakıyorlardı, her şey vardı üstlerinde; insanlar, evler, arabalar, hayvanlar ve&#160;daha bir sürü şey. Marika, resimlerin arasında bir deniz feneri görünce çok heyecanlandı. Adada hep gittiği bir fener vardı. Merdivenlerini tırmanır tepesine çıkardı ve orada saatlerce oturarak denizi&#160;seyrederdi, kendi kendine şarkılar mırıldanırdı balkonunda. Şimdi&#160;geride bıraktığı bu hayatı İsrafil'e de anlatabilir miydi?</p>
<p>Fener resmini alıp İsrafil'in dizinin önüne koydu, içinde deniz olan bir resim aramaya başladı ve kocaman bir tane buldu; tıpkı onun&#160;istediği gibi köpüklü dalgalar vardı üzerinde, onu da fenerin altına&#160;yerleştirdi. Birkaç ev resmini uzağa koydu ki fenerin ıssızlıkta olduğu&#160;anlaşılsın. Bitirince ayağa kalkıp yukardan seyretti bir kez de ve hızla&#160;dağıldı yüzündeki tebessüm yerini hasrete bıraktı...</p>
<p>Ayağının ucuyla denizi, fenerin üzerine kapattı, gözyaşlarıyla boğdu düşünü. Hemen uzandı İsrafil onun kederli ayak bileğine,&#160;avucuyla ısıttı pürüzsüz tenini, sonra avluya çıkıp Yusuf'un çalışırken işaretlemek için kullandığı kurşun kalemlerden aradı, ucu falça-tayla iyice sivriltilmiş bir tane bulup döndü.</p>
<p>Denizin altından çıkartıp feneri, Marika'mn ayağının dibine koydu, denizi de karşısına iliştirdi ve fenerin içine uzun saçlarıyla&#160;çizgiden bir Marika yapü, gözyaşları aşağıya denize damlıyordu. Bu&#160;yaşlarda yüzen küçük kederli balıklar çizdi sonra ve fenerin etrafını&#160;saran güçlü bir sarmaşık, her dalında tomurcuklar patlayan...</p>
<p>Marika'mn gözyaşları dinmişti, dizlerinin üzerine çöktü ve uzun uzun baktı kendi resmine. Sonra eğildi, burnunu değdirmeden kokladı sarmaşığı ve İsrafil'in kalem tutan eline küçücük bir öpücük bıraktı. Her ikisi de titriyordu, odanın duvarları hızla dönüyor, yer&#160;altlarından çekiliyordu; deniz tutmuştu onları.</p>
<p>Bundan böyle İsrafil kalemini yanından hiç ayırmadı, Marika'yla dolaşırken veya bir duvar dibinde otururlarken ufak bir taşın üzerine, kapı kulplanna, su içtiği bardağa küçük resimler çizerek gitgide&#160;daralan dünyalarımn sınırlarını genişletiyordu.</p>
<p>O yaz Marika'mn varlığıyla otlar hiç kurumadı, çiçekler meyveye dönmedi sanki. Güneşin sarısı artsa da baharın kokusu Marika'mn&#160;boynunun kuytusundan yükseliyordu hâlâ.</p>
<p>İsrafil bu kokunun müptelası olmuş, saklı cennetini bulmuştu.</p>
<p>Yaz geceleri bambaşkaydı ve hiç olmadığı kadar kısa. Akşamları ışıkları söndürüp küçük bahçeye çıkıyorlardı. İsrafil güneş batar batmaz, buz gibi kuyu suyuyla bütün bahçeyi serinletiyor, onu çevreleyen duvarların hararetini alıyordu. Gece boyunca buharlaşan nem&#160;melisa çiçeklerinin baş döndürücü kokusunu bahçeye hapsederdi.&#160;Bu denli akim uzağında bir koku, gündüze yakışmayacağından yalnızca gece bırakıyordu kokusunu melisa da. Nem ve karanlık istiyordu ortaya çıkmak için, rüzgârın sustuğu usul saatlerde adımları&#160;zilli bir esmer gibi salmıyordu ortalıkta; kapılmamak zordu büyüsüne.</p>
<p>Papaz Vasil ve Yusuf eski yazlardan, o yazlarda yaşamış insanlardan başlarlardı söze, onlar susunca Marika kısacık bir şarkı mırıldanırdı kendi dilinde.</p>
<p>Dudaklarından titreyerek dökülen dizeleri onlar dinler, İsrafil seyreylerdi.</p>
<p>Her şarkının berisinde bir dert saklıydı muhakkak, şarkı bitince Papaz tercüme ederdi, Yusuf'un daha evvel bir ağaçtan dinlediği hikâyeleri. Marika, hemen her gece büyük bir yıldız görürdü kayarken,&#160;diğerleri onun işaretiyle göğe bakar, ardında bıraktığı izi yakalarlardı&#160;ancak; Marika'nm dileğinin son harfini belki.</p>
<p>Dışarıda onları istemeyenler vardı, durmadan şer sayfaları yalayan, nasıl acıtacaklarını hatmedenler. Onlar da akşamları kendi bahçelerinde toplanıyorlardı artık, birbirlerini kolluyor, safları sıklaştırıyorlardı. Hani bir türlü kök salamamışlardı ya bu bir fırsattı belki de; şeytana atacakları taşları eteklerinden topluyorlardı hevesle. Bu&#160;vesileye sarılmalı, her şeyi, en eskileri bile bulup çıkarmalı yükleme-liydi keçiye.</p>
<p>Yusuf'un arka bahçesindeki birlik de bu tür bir ortaklıktan mı geliyordu?</p>
<p>Onların da bölüşecekleri inkârları var mıydı?</p>
<p>İsrafil'i Mavi'yle ve her ikisini de Yusuf'la karşılaşüran yarayı Marika ve Vasilde taşıyorlar mıydı? Doğum yarasını.</p>
<p>Belki de hiçbirinin bir aile ağaçları olmayışındandı tüm bunlar. Vasil'in beklediği bir Mesih vardı, Yusuf'un kökünü aradığı ağaçları,</p>
<p>Marika'nın sakinlikle nemlenmiş mevsimsiz çiçekleri ve İsrafil'in içinde boğulmaktan kaçınmayacağı düşleri.</p>
<p>Bu bahçeye Adile'yi almayan şeyler bunlardı.</p>
<p>&quot;Ben de annemi hiç görmedim, ince hastalıktan ölmüş, ben ve kardeşim küçükken.&quot;</p>
<p>Rüzgârın tamamen durduğu bir akşam kokuların bastırdığı esnada bu sözlerle başladı Vasil kendi hikâyesini anlatmaya.</p>
<p>&quot;Kız kardeşim Yiana'yla aramızda bir yaş var yok, ikimiz de küçüğüz, babam bir başına bize bakacak durumda değil tabii, yakın akrabalar, konu&#160;komşu ona uygun bir kız aramaya başlamışlar. Fakat kim ki babamın iki çocuklu bir dul olduğunu duysa razı gelmeyip o anda işi bozuyormuş. Sonunda uzak akrabalarımızdan hiç evlenmemiş yaşı biraz geçkince bir kızı&#160;ikna etmiş babamla evlendirmişler.</p>
<p>Gel gör ki kızdan babamın çocuklu olduğunu saklamışlar. Nasılsa yaşı geçmiş, çocuk doğuramaz, gül gibi iki çocuğu kim olsa kabul eder diye düşünüp emri vaki yapmışlar.</p>
<p>Fakat bizim analık ya çocuklar, ya nikâh demiş, bizi istememiş... safi inat.</p>
<p>Olurdu olmazdı derken babam bizi bir süreliğine İstanbul'a büyük halamızın yanına göndermiş, dilinizi bilmem de buradan gelir.&quot;</p>
<p>&quot;Sonra gelip almadı mı babanız?&quot;</p>
<p>&quot;Sonra ne arayan ne de soran. Bir duyduk bir oğulları olmuş yani sandıkları gibi kadın analıktan geçmemiş, mali durumları da hayli iyiymiş... Derken bir gün, belki üç, belki beş yıl sonra halam ağlayarak babamızın bir&#160;tren kazasında öldüğünü fisıldadı kulağımıza...</p>
<p>Nasıl desem... o gece kız kardeşim bana sordu babamızın yüzünü hatırlıyor muyum diye.</p>
<p>'Yok!' dedim 'gelmiyor önüme' öyle bilsin istedim.</p>
<p>İste sonra da halam iyice ihtiyarladı, bize bakamaz oldu, beni ruhban okuluna, kız kardeşimi de zengin bir aileye evlatlık verdi. Çok aradım, sordum, soruşturdum ama bunca yıl hiçbir ize rastlayamadım...&quot;</p>
<p>&quot;Nasıl evlendin?&quot;</p>
<p>&quot;Genç bir papazdım, görev yaptığım bölge manastırına çocuk denilecek yaşta bir kız sığınmıştı. Tecavüze uğramış sonra da ailesi sokağa atmış. Yü-</p>
<p>Zünde doğuştan bir hastalığın soğukluğunu taşıyordu. Ona baktım şöyle, ölümü düşünmemeye çalıştım, yüzü ceset gibiydi. ‘Adın ne?' dedim,</p>
<p>‘Peni’ dedi, ‘Penopoli’, nefesi de o kadarına yetti.</p>
<p>Evlendim onunla, karnındaki bebeği de kendi kızım bildim. Marika, ağustosta Meryem Ana yortusunda dünyaya geldi, ona bu adı bundan verdim. Doğum Peni'yi hepten güçsüz kıldı, doktorlar hastalığını hiç bilemedi.&#160;Bana kalırsa küskünlüktü illeti, çok örselenmişti. Bebeğini bile görmüyordu&#160;gözü. Marika, annesini hep hasta bildi tıpkı benim gibi. Gitgide durumu&#160;daha da kötüledi, kan tükürmeye, sık nöbet geçirmeye başladı. Hastalığı bulaşıcı dediler, onu kapatmak istediler, ne söyledimse dinletemedim...</p>
<p>Götürdüler Peni'yi, herkesten uzak bir odada ölüme terk ettiler. Mari-ka'ya dua etmeyi öğrettim, her gün zavallı Peni'nin özgürlüğe kavuşması için Tanrı’ya beraber yalvardık ve bir gece yapayalnız öldü Peni.</p>
<p>‘İçi çürümüş' dediler, cenazesini de vermediler...</p>
<p>Marika’yı bu kâbustan uzak tutamadım, her şeyi hissedecek kadar büyük, baş edemeyecek kadar da küçüktü o zamanlar&quot;</p>
<p>Aniden çöken sessizlik, rüzgârı çağırmıştı. Yaprakların üzerine sinen kasveti yutup geçti hızla. Marika ahşap iskemlenin üzerinde&#160;yavru bir kuş gibi büzüşmüştü iyice.</p>
<p>Bu an, esip geçen şu rüzgâr, geceyi tazeleyen serinlik, Yusuf ve Vasil'in bakışlarını duvardaki sarmaşıkta buluşturan keder, bir mevsimi diğerlerinden daha çok sevmeye sebep kokular İsrafil'i bu yaz&#160;gecesinde alıkoyuyordu; uçup gidecek diye gözlerini kırpmaktan bile&#160;çekiniyordu. Saatler sonra karanlık çözülmeye başlayacak ve o yine&#160;kanunda düğümlenen sancıyla baş başa kalacak, işlemediği bir suçun&#160;ağır günahını çürük bir leş gibi sürüyecekti. Bu boşluğu ortadan kaldıracak kadar uzun sürmeyecekti hiçbir gece, ışık sanılanın aksine&#160;renklerin katiliydi sadece; fazla keskin ve ısrarcı.</p>
<p>* * *</p>
<p>Herkes safını belirlemiş, bahçeler, sokaklar görünmez çizgilerle bölünmüştü, tüm bu şeylerin ve kavganın ortasındaydı Adile. O ve&#160;içine saklandığı yorgun ev suyunu çekmiş, iç içe büzüşmüşlerdi. Bir&#160;ev, içinde yaşam olmazsa hızla çöker derler, duvarları nefessiz kalırsa&#160;çatlar, ahşap organları çürür. O ve taş ev, bir hayattan yoksun oldukları için gitgide dünya üzerinde daha az hacim kaplıyorlardı. Birbirlerine dayanabilirlerdi belki, fakat ikisi de geçmişini köklemişti.&#160;Şimdi oldukları yerde öylece yitip gitmeyi bekliyorlardı sadece, ön-cesiz ve sonrasızdılar; bu yüzden edecek bir vedaları da yoktu.</p>
<p>Bir süredir İsrafil de geceleri evde kalmıyordu. Uykularım ayırmışlardı. Sıradan bir anne oğul kopuşu değildi bu.</p>
<p>Onları zıt yönlere savuran dildi, Adile'de eksik İsrafilde tamam olan hayat çeşmesi.</p>
<p>Birini boşluğa, diğerini varlığa yaklaştıran bir anahtar.</p>
<p>Adile doğduğunda hayat kapısı üstüne kilitlenmişti; anahtarı aramayı bir kez bile aklından geçirmedi.</p>
<p>İsrafil bunu yaptı, gök renkli bir yoldaş ve ağaç elli bir rehber buldu; kapının karşısına, duvara çizdiği pencereden atlayarak bir&#160;bahçeye kavuştu.</p>
<p>Düşlerle kendi oyununu kurdu.</p>
<p>Her çocuk bir düşün tohumudur, Adile de öyleydi. Annesinin rahminde o da her bebek gibi saf sularda çözünmüştü kandan. Dünyası diğer bebekler kadar bulanıktı onun da. Ne olduysa büyürken&#160;oldu, çiçeğinin tozunu ölümüne emdi kış arıları. Mevsimsiz geldiler,&#160;sivri iğnelerini uç uca verip uzattılar en derine, ta ki öz suyunu gizleyen incisine varıncaya dek batırdılar. Tüm cevherini bir olup emdiler, kimse görmeden, bahar gelmeden çok önce geceye karışıp&#160;izlerini kaybettiler.</p>
<p>Garip olan ve Adile'yi hayatı boyunca şaşırtan yegâne şey, İsrafil'in nasıl olup da onun rahminden bir düş deryasına damlayarak, küçük bir balığa dönüştüğüydü.</p>
<p>Uzun zaman olmuştu. İsrafil'in bir bilye yüzünden, çocuk tekmeleriyle incindiği günden bu yana, birbirlerine neredeyse hiç dokun-mamışlardı.</p>
<p>O gün onu kucağında sallayışını hatırlıyordu, göğsüne bastırışını, içinin öfkeyle, isyanla yanışım, üpkı bebekken ateşlendiği o geceki&#160;kadar çaresizliğini, yalnızca kurumuş memelerinin saklı kokusuyla&#160;af dileyebileceğini düşünmüştü ondan.</p>
<p>no</p>
<p>Bir daha da hiç denemedi bunu, sonrasında İsrafil onun yakalayamayacağı bir hızla büyüdü ve bu her şeyi tersine çevirdi.</p>
<p>O büyüdükçe, Adile küçülüyordu.</p>
<p>Çöplerin içinden her gün yeni bir buluntuyla dönüyordu İsrafil, bunlardan biri de Yusuf'tu işte. İsrafil'in onun heybetli gövdesine&#160;yaslanarak eve geldiği gün, Adile kıyıya vuran dalgalar gibi peş peşe&#160;sanrılara kapılmıştı.</p>
<p>Birbirlerini çoğaltıyorlardı. Çekilebilir miydi sonunda?</p>
<p>Günden güne ufalıyor, teni gittikçe duvarlarla denk hale dönüşüyordu. Sanki elleri ve ayakları etten değil taştan yapılmıştı, göz kapaklarını oynattıkça tıpkı duvarlar gibi o da kireçlerini döküyordu toz toz. Onun da odaları soğuk ve karanlıktı. Ara sıra İsrafil kapıyı&#160;açıp girmese ne Adile ne de bu ev dayanmayı sürdüreceklerdi. İsrafil&#160;gelir, sessiz gülümseyişiyle duvarlara ellerini sürte sürte merdivenleri tırmanır, camları açıp denizi içeri alır, odasındaki mağaranın resimlerine unutmamacasma bakar dururdu.</p>
<p>O geldikçe karıncalar, örümcekler hatta kuşlar da gelmeyi sürdürürdü; İsrafil'in torbasından yerlere dökülen kırıntılar yaşamı çağırırdı; hem evi hem de Adile'yi sürüklerdi peşinde.</p>
<p>Oysa İfrit'in adaleti yerini bulmamıştı henüz, lanet çekip gitmemiş, Adile'nin yıllar önce ana diliyle ettiği küfrün kam soğumamıştı.</p>
<p>Her şey yeni başlıyordu belki de. Kundaktaki bir meleği görmezden gelenlerin bugün altlarında kaynayan sulardan haberleri yoktu.</p>
<p>Her belayı, her aksiliği içlerinde ağ örmüş kemden değil de yapayalnız bir İfrit'ten bildiler ve onu da bu toprakların geçmişi gibi, çökmekte olan bir evin içine hapsettiler. Her sabah kanatlarıyla kasabayı süpüren Ahraz'ıysa isteseler de ezemediler çöpleriyle.</p>
<p>Her gün aynı tepeye boşaltıyordu arabasını İsrafil ve çöp yığınlarından dev kuleler dikiyordu aslında; uygarlık kuleleri. Küçücük bir kasabanın dev posası...</p>
<p>Peki ya şehirler ve ülkeler, geriye nasıl bir kule bırakıyorlardı her sabah?</p>
<p>Bu yükü nasıl taşıyordu dünya?</p>
<p>Bunca kâğıt, plastik, cam, teneke nerede toplanıyor ve neye dönüşüyordu sonunda?</p>
<p>Bazen bunu düşündüğü de oluyordu; ya aslında topladıkları hep aynı şeylerse...</p>
<p>O topluyor, tepeye yığıyor kamyonlar gelip ne varsa yüklenip götürüyor sonra nerde ne oluyorsa artık, aynıları cilalamp paketlenip geri dönüyorsa ya.</p>
<p>Adile'nin çocuk ellerinin topladığı atıklarla İsrafil'inkiler aynıysa.</p>
<p>Eğer öyleyse, belki de zamanla değişmeyen çöplerdi sadece.</p>
<p>* * *</p>
<p>Artık sabahları sokakları toplarken aklında hep Marika vardı. Onun için Yusuf'un marangozhanesindeki her taşı küçük resimlerle&#160;beziyordu. Marika'nm evine duyduğu özlemi dindirmek, onu bu&#160;kara kasabada biraz daha tutabilmek için çırpınıyordu İsrafil. Birlikte&#160;gülüyor, şaşırıyor, heyecanlanıyorlardı ama Marika'nm burukluğu&#160;dudaklarının kıvrımından hiç çekilmiyor, kocaman dalgalı kahkahalarının altından bile yine keder çıkıyordu. Belli ki su perisi masmavi&#160;suların kucağındaki yuvasını özlüyordu...</p>
<p>Oysa orada yaşıtı bir arkadaşı yoktu, çevresindekiler ya ondan hayli büyük rahibeler ya da manastırdaki kimsesiz küçük çocuklardan ibaretti. Nadiren yine rahibeler eşliğinde adada gezintiye, alışverişe çıkardı, oradaki yaşantısı şimdi Yusuf'un marangozhanesinde&#160;olduğundan çok daha sıkışıktı hatta.</p>
<p>Fakat bildiği bir koku vardı orada, duyduğu şarkılar tanıdıktı, sabahı, gecesi, yazı ve yağmuru bile kendi dilindeydi. Bu sıcak günlerinde adada olsaydı şayet, tüm gün manastırın arka bahçesindeki büyük havuzda sırtüstü uzanıp suya şarkılar mırıldanacaktı.</p>
<p>Gün batana dek suda bir yaprak gibi yatar, elleri parmakları bembeyaz kabarıp soyuluncaya kadar çıkmazdı. Gün boyu tenine çektiği güneşi, bütün gece koklar dururdu. Yemekten sonra sessizce odasına&#160;çıkar, pencereye oturur, bacaklarını aşağıya sallar, karşıda pırıldayan&#160;denizi ve ona sık sık göz kırpan deniz fenerini seyrederdi ve yine&#160;durmadan şarkılar söylerdi, fakat bu defa içinden sessiz sessiz yapardı bunu.</p>
<p>Bir gece geceliğinin düğmelerini çözüp yeni olgunlaşan memelerini göstermişti fenerin ışığına, kıskanç bir baykuş, koca zeytinin içinim den aniden kanat çırparak fenere doğru uçmaya kalkınca yakalandıklarım sanıp korkuyla içeri kaçmıştı Marika.</p>
<p>Şimdi en çok fenerinin ışığım özlüyordu. Bunu bir tek İsrafil'e anlatabilmişti, birlikte kocaman bir deniz feneri çizmişlerdi avludaki taşlara.</p>
<p>Bir gece, geç vakitte, arka bahçede, karanlıkta otururlarken, küçük bir ateş böceği konmuştu avludaki bu fenerin üstüne, orda öylece&#160;yanıp sönmüştü. Onu ürkütüp kaçırmaktan ölesiye korkmuş, oturdukları sedirde donup kalmışlardı. Bu işaret onları o kadar heyecanlandırmıştı ki beraberce sallandıklarının bile farkına varmamışlardı.</p>
<p>Yürekleri bir kova suda kenetlenmiş, çalkalanan elleri köpürerek iç içe geçmişti. Marika o gece İsrafil'i elinden tutmuş, sularla çevrili&#160;yurduna götürmüştü. Birlikte fenerin merdivenlerini koşarak tırmanmış, kasabayı tuz ötesinden seyretmişlerdi...</p>
<p>Rüzgâr arkalarından hafifçe eserken, taptaze bir lavanta yağmuru çiseliyordu. Gözlerini yummuş, sımsıkı tutunmuşlardı yıldızlardan&#160;örülmüş duvarına yaşlı deniz fenerinin.</p>
<p>Böylesi yüksekte olmak, boşluğun bir uçurtmanınki gibi kırpılmış kuyruğunda asılmak korkuya, sularda olmaya benzemiyordu.</p>
<p>İçi çekiliyordu İsrafil'in, dengesini koruyamıyordu bu muğlâk salıncakta; gidip geliyor, gidip geliyordu.</p>
<p>Ateş böceği uçup otların arasında gözden yittiğinde, tek damla halinde düşmüşlerdi sedire; çıplak tenleri birbirine karışmıştı, Mari-ka'mn gözlerinde tutuşan ateş, İsrafil'in toyluğunu sarmış yakıyordu.&#160;Marika'nm pembe teninde tatlılıkla içine çeken sayısız süt girdabı&#160;saklıydı. Birinden kurtulsa bir diğerine yakalanıyordu İsrafil ve balık&#160;da olsa fark etmiyordu; aşkın süt deryası her düşeni önce boğup&#160;sonra doğuruyordu yeniden.</p>
<p>Ölüm beyaz değildi, çıplak ya da giyinik; tenden kana, karanlığın göbek bağına gözlerin olmadan ansızın düşmekti.</p>
<p>Marika'nın bahçesinde tatlı incirler patlıyordu bir bir. Mevsimi beklemeden, henüz olgunlaşmadan belki, düşerken toprağa çatlıyordu yaş derisi; pembe etlerinden uzayan ipler kımıl kımıldı, uçlarına değince zehir misali ballı süt fışkırıyordu içlerinden. Ahrazlığın&#160;fark etmediği tek yer burasıydı belki de.</p>
<p>Saçlarının arasında dolaşan yaz güneşi ve burnuna gelen çay kokusuyla açtı gözlerini. Sırılsıklamdı, sedire gömülü yüzünü çevirince tornanın başında işleyen Yusuf'u gördü. Bacaklarının arasına sıkıştırdığı ellerini çözdü yavaşça; feci halde tutulmuşlardı.</p>
<p>Sabah sabah nasıl da bir sıcak düşmüştü böyle avluya. Doğrulup oturdu, tuhaf hissediyordu, hiçbir ağırlığı yokmuş, bir rüzgâr üflese&#160;uçacakmış gibi...</p>
<p>Altında yalnızca külotu vardı. Sedirin ucunda toplanan pikeyi çekip belden aşağısını örttü. Başı ellerinin arasında, tepesindeki güneşin inatçı ısrarıyla daha da terlerken ağzındaki ve ellerindeki tadı&#160;sorguluyordu. Hatırladıkları belki gerçeğe ait değildi ama rüya olmadığından da emindi.</p>
<p>Kuşkuyla parmaklarını koklarken önünden elinde çay tepsisiyle Marika geçiyordu; başım çevirip ona gülümsedi ve yoluna devam etti.</p>
<p>Bir çiy damlasını andırıyordu; erken vakti ve hareketsizliği. Yüzünde hiçbir ima yoktu, yalmzca her zamankinden daha neşeliydi.</p>
<p>İsrafil kalkıp musluğa sarılı hortumu çözdü, güneşten ısınmış, gevşemiş, içinde biriken su iyice kaynamıştı, birazım yere akıttıktan&#160;sonra başını altına sokup buz gibi kuyu suyuyla geceye karışanları&#160;geri getirmeyi denedi. Kulakları donsa da bir şey değişmedi her şey&#160;hâlâ muğlâklığım koruyordu. Daha en başında onu bir siste bulmamış mıydı zaten.</p>
<p>O sabah, vaktinde uyanamadığı için toplamaya çıkamamıştı, bo-yozları da Yusuf almıştı. Bahçe güneşli olduğundan kahvaltıyı odada yapıyorlardı. Marika pencere önüne küçük bir sofra hazırlamıştı.</p>
<p>İsrafil sofraya oturur oturmaz gözüne bir çay bardağında suyun içindeki eflatun lavanta çiçekleri takıldı. Birkaç küçük dal mahmurluğunu hızla dağıtmıştı. Bu kez içeriyi serinleten denizden gelen&#160;esinti değil, lavantaların sakinliğiydi.</p>
<p>Acaba adadayken üstlerine çiseleyen yağmur tanelerinden miydi bu çiçekler, saçlarımn arasında mı saklamıştı onları Marika?</p>
<p>Bütün ürkütücü varlıkların gece geleceğine inanan, sabahın ışığıyla uykusu rahatlayan çocuklar gibi onlar da bu güzel yaz günlerinin savaşı bitireceğine ve denizin iki tarafında da kötülüklerin en azından bir mevsimlik kenara çekileceğine inanıyorlardı.</p>
<p>Melisa kokusuyla mest olmuş bahçelerde geceler kanamaz, lavan-talı kahvaltılarda kötü haber gelmez sanıyorlardı.</p>
<p>Yusuf'un radyoda misafirlerini neşelendirecek bir şarkı bulma gayreti, böylesi ışıltılı bir sabahın ona verdiği iyimserlikten kaynaklanıyordu. Oysa radyodan gelen buğulu kadın sesi, bir yaz gecesi yaseminler arasında tüten sıla hasretini dile döküyordu.</p>
<p>O buzukiyle birlikte ah çektikçe, Marika'mn gözlerine dizilen yaşlar sessizce damlıyordu önündeki çay bardağına.</p>
<p>Yıllar boyu, güzel kokulu bu topraklarda, aynı suyun çocukları, hiç durmadan, oradan oraya taşmmak zorunda bırakılmış, yerleri değiştirilmiş, kötü kadere inandırılmışlardı. Mevsim fark etmeksizin,&#160;yağmur hüznü taşıyan şarkılar, geçmiş ve gelecek ayrılıklardan doğuyordu. Yusuf'un parmakları radyo düğmesinde asılı kalmıştı, iyi&#160;bir söz bulmaya uğraşıyordu; bazı sözcükler vardır ilaç gibi örter yarayı, sızıyı dindirir bir an için. İşte o sihirli sözcüğü arıyordu fakat&#160;Mavi'nin dışarıdan gelen havlamasıyla artık buna imkân yoktu. Kalkıp pencereden kafasını uzatıncaya kadar Mavi'nin acı çığlığı ve ardından da dış kapının gürültüyle çalmışı duyuldu. Marika ve Papaz&#160;tedirginlikle ayaklandılar,</p>
<p>&quot;Sakin olun!&quot; dedi Yusuf,</p>
<p>&quot;Ben bakarım&quot;, baba kızın omuzlarına yumuşakça dokunup kapıyı açmaya gitti. İsrafil de hemen arkasından fırlamıştı.</p>
<p>İki asker duruyordu karşılarında, gözleri hariç birbirlerinin üpa tıp aynısıydılar, arkalarında askeri bir cip vardı, arka koltuğunda oturan da komutandı. Kapıyı açar açmaz Mavi kuyruğunu bacaklarının&#160;arasına kıstırarak koşup İsrafil'in arkasına saklandı. Yusuf öfkeden&#160;kıpkırmızı olmuştu, tam ağzını açacakken askerlerden biri öne çıktı:</p>
<p>&quot;Bu evde bir papaz ve kız varmış.&quot;</p>
<p>&quot;Varsa ne olmuş?&quot;</p>
<p>&quot;Komutan 'onları bundan sonra daha fazla koruyamam, olacaklardan mesul değilim adalarda işgal kalktı, son kalan kuşatma gemileri bu sabah&#160;suları terk etti artık evlerine geri dönsünler' diyor.&quot;</p>
<p>Yusuf, İsrafil'i içeriye ittirip kapıyı çekti, eşiğin önünde durmuş, aracın içindeki komutanın gözlerini yakalamaya çalışıyordu, erin yüzüne hiç bakmadan,</p>
<p>&quot;Devlet öyle demiyor ama, ajanslarda kimsenin geri gönderileceğinden falan bahsedilmiyor.&quot;</p>
<p>&quot;Bu komutanımın emri, yarın sabah saat altıda karşıya bir feribot kalkacak, misafirlerinize söyleyin vaktinde yetişmeye baksınlar, aksi takdirde yarın gece burada neler olacağı belli olmaz.&quot;</p>
<p>Yusuf eşikten öteye geçerek, iki erin arasından hızla sıyrılıp araca doğru ilerledi. Camın önünde durup bağırdı:</p>
<p>&quot;Neyle tehdit ediyorsun sen bizi?&quot;</p>
<p>İki asker arkasından yetişmiş, telaşla önüne geçmişlerdi. Bu beklenmedik çıkış onları fazlasıyla heyecanlandırmışa benziyordu. İkisinin de namlusu şimdi Yusuf'a çevriliydi, konuşmayan diğer asker ona adeta yalvarırcasına bakıyordu. Komutan camı indirip onlara çekilmelerini işaret etti ve kafasını bir akbaba gibi öne çıkararak hırıltıyla konuşmaya başladı, &quot;Aptalll! Günlerdir şu hurdalığın ateşe&#160;verilmediyse, o kendini babası sandığın çıyanın kemikleri hâlâ sağlamsa bu&#160;benim sayemdedir. Kasabanın gözü dönmüş delikanlılarını dizginlemesem,&#160;gelen şikâyetleri ciddiye alsam hepinizin çırası çoktan yanmıştı. Ya bu adamları defeder odunlarınla mesut yaşamına dönersin, ya da eline bir daha bir&#160;kıymık bile alamazsın.&quot;</p>
<p>&quot;Senin korumana mı muhtacım ben be, kim gelip de yakacakmış evimi, hadi gelsin yaksınlar bakam, bu kasabayı başlarına yıkarım.&quot;</p>
<p>&quot;Dene bakalım Yusuf usta, dene de gör, madem benim korumama ihtiyacın yok, bundan sonra burada tek asker göremeyeceksin.&quot;</p>
<p>Yusuf terden sırılsıklamdı, yalınayak bastığı çakıllar altında kora dönüşmüştü adeta. Nefesini toplayıp konuşamıyordu bir türlü,&#160;önünü dahi göremiyordu arük, kulaklarındaki çınlamayla yere serildiğinde jandarma aracımn geride bıraktığı toz haricinde sokak tamamen kıpırtısızdı. İsrafil olanları göremediği için kapının ardında&#160;sabırsızlıkla Yusuf'u bekliyordu. Fakat Vasil ve Marika aracın uzaklaşan motor sesiyle pencereye koşmuş, Yusuf'un yerde uzandığını görünce de hemen dışarı fırlamışlardı. Destek olup onu kaldırdılar ve&#160;içeriye divana yatırdılar. Marika, mutfağa koşup su getirdi, Vasil'se&#160;durmadan,</p>
<p>&quot;Ah Yusuf Usta ah!&quot; diye söyleniyordu, kaygı yüzündeki çizgileri biraz daha derinleştirmişti. Yusuf'un nabzı yavaş yavaş düzeliyordu.</p>
<p>Marika ve İsrafil onu rahatlatmak için bileklerine ve başına ıslak tülbent koyuyorlardı. Elleri titriyordu İsrafil'in, dudaklarını kemiriyordu çaresizlikle, neler olduğunu ve ne yapacağım kestiremiyordu. Ağaçadamlar yıkılmaz sanıyordu, biriktirdiği onca hikâyeden biri&#160;mutlaka işe yarar gibi geliyordu ona.</p>
<p>Az sonra Yusuf gözlerini açtı, Marika'nın yardımıyla biraz su içti. İyi görünmeye gayret ediyordu:</p>
<p>&quot;Yaşlılık zor... insan kocayınca pek çekilir yanı kalmıyor ha Vasil ?&quot;</p>
<p>&quot;Ah Yusuf usta, ben ne diyeyim sana bilmem ki, bizler kavga edecek yaşı çoktan geçmedik mi?&quot;</p>
<p>Yusuf yalnızca tebessümle karşılık verdi bu sözlere. Kafasındaki-ler çok başkaydı; gerçekten yapabilirler mi diye soruyordu kendisine, bu kadar mesnetsiz bir cinnete kapılırlar mı? Nasıl bir karar alacağını&#160;bilemiyordu, düşünmek için fazla zamanı yoktu; ne olursa olsun onlara gitmeleri gerektiğini söylemeyecekti asla.</p>
<p>Yanında kocaman kaygılı gözlerle kendisini seyreden Marika ve İsrafil'e baktı. Önce Marika'nın küçük çenesini sonra da İsrafil'in&#160;tuzlu saçlarını okşadı.</p>
<p>&quot;İyiyim ben... Bakmayın öyle ölüyornıuşum gibi... bir şeyim yok... sıcak dokundu azcık.&quot;</p>
<p>&quot;Korkuttun ama bizi, ne diye atlarsın silahlı adamların önüne... bizim için gelmişler değil mi?&quot;</p>
<p>Gözlerini ondan hızla kaçırmış, bir cevap arıyordu Yusuf.</p>
<p>&quot;Gitmemizi istiyorlar, günlerdir her gece kapıda nöbet tutuyorlar, sokaktan küfürlerle geçiyorlar, sizin derdiniz zaten büyük, bir de biz... ne zaman kalkacakmış şu feribot?&quot;</p>
<p>Yusuf ağzım açmak niyetinde görünmüyordu, her şeyi saklı tutmak ne mümkündü, gözlerini kapadı ve uykunun dokunulmazlığına sığındı.</p>
<p>Pencere önündeki sofrada çaylar bardaklarında soğumuş, lokmalar yarım bırakılmıştı. Sofranın bu hali her şeyin bir anda nasıl dağıldığını resmeder gibiydi. Yaz kahvaltılarından alınan neşe, sadece turistlere nasip oluyordu, bazı insanlar dünyaya turist olarak geliyor&#160;ve yaşam onların memnuniyeti için debeleniyordu, hassas bir ev sahibi gibi varım yoğunu önlerine döküyordu adeta.</p>
<p>Oysa dünyaya yetim olarak doğanlar ve bazı başkaları ki bunlar çoğunluktu, yeryüzünün yerlileriydiler. Bir yerli bir başka yerlinin&#160;sofrasını işte böyle dağıtır. Turistlerse evlerinden uzakta olan her&#160;türlü dağınıklığın üzerinden rahatlıkla atlayıp geçerler.</p>
<p>Marika kalkıp sofrayı toplamaya başlayınca İsrafil de ona katıldı.</p>
<p>Uzaktan çocuk sesleri işitiliyordu.</p>
<p>Vasil başını duvara dayayıp gözlerini yumdu, bu sesler eşliğinde kendisini adadaymış gibi hissetti. Sanki hiç bir şey değişmemiş de&#160;kilisenin avlusunda bir öğle vakti tatlı tatlı kestiriyordu. Gözlerini açtığında her şeyin düşleriyle taşınan aşinalıklardan ibaret olduğunu&#160;anladı ve belki de adaya geri döndüğünde de savaşın eşkâlini dağıttığı yurdunu teşhis etmek için yine gözlerini yummaya zorlayacaktı&#160;kendini.</p>
<p>Saatler sonra Yusuf uyandı, İsrafil'i, Marika'yı ve Vasil'i karşıdaki divanda yan yana oturmuş derin bir hüzünle dışarıyı izlerken buldu.&#160;Oda garip bir grilikte göründü gözüne; çocukluğundaki can sıkıntısına eş bir soğukluktaydı. O günlerdekine benzer bir usançla iç geçirince, Vasil ona döndü,</p>
<p>&quot;Nasıl iyisin ya?&quot;</p>
<p>&quot;iyiyim, iyiyim amma uyumuşum, akşam mı oldu?&quot;</p>
<p>&quot;Neredeyse... Yusuf Usta... biz...&quot;</p>
<p>Yusuf yerinden doğruldu ve işaret parmağını dudaklarına götürerek ona susmasını işaret etti. &quot;Bir şey yapamazlar, buraya düşen tek kıvılcım bütün kasabayı küle çevirir. Onlar bunu bilirler... Meraklanma.&quot;</p>
<p>&quot;Eninde sonunda gideceğiz ama, bu savaş bitse de gün gelir bir yenisi başlar, hem burası da ...&quot;</p>
<p>&quot;Cehennemden farksız dimi... bak o konuda haklısın işte. Biz daha en baştan analarımızdan ötürü onların kurduğu her oyundan dışlandık, korkma&#160;bir bok yapamazlar, biz onların kötülüğüne karşı aşılıyızdır.&quot;</p>
<p>Vasil ne diyeceğini bilemiyordu, yüzünü yemden dışarıya çevirdi, sokağın kararışını seyrederek düşüncelere daldı.</p>
<p>Evvel zaman önce delinin biri bir kuyuya taş atmış su bulanmıştı. İç içe büyüyen halkalar tek bir taşın yaratışıydılar, en geniş halkadan&#160;en darına kadar hepsinin kaynağı birdi. Savaşlar da böyleydi; kocaman ülkelerdekiyle bir kasabadakinin, küçük bir evin içindekiyle tek&#160;bir kimseninkinin yoktu birbirinden farkı. Su bulansa ya da kurusa&#160;bile değişmeyecekti; elbet her canlı düşecekti kendi kuyusuna.</p>
<p>Marika, İsrafil'i elinden yakalayıp kaldırdı, beraber avluya çıktılar. Asmanın altına oturup havayı kokladılar. Islak toprak, midye tava ve iplerde buharlaşan plaj havlularının kokusu dolaşıyordu akşamda. Marika saçlarını eliyle bir tarafa toplayarak ensesini açtı. İsrafil'in cebine uzandı, içindeki kalemi çekip aldı ve ona verdi.</p>
<p>İsrafil dün gecenin bir düş olmadığını artık biliyordu, kalemi ağzına götürüp tükürüğüyle ucunu ıslattı ve Marika'nm tenine düşünde gördüklerini çizmeye başladı, böylece süt denizi çiçek açtı.</p>
<p>Marika, gözlerini yumarak ensesindeki dokunuşları içten takip ediyordu. İsrafil bitirince, saçlarını dağıtarak örttü bahçesinin gizini&#160;ve sıra ona geçti, İsrafil'in güne âşık ensesine, orada gördüğü harikuladeyi; kanatlı rüzgâr gülünü çizdi.</p>
<p>Gece boyunca esti rüzgâr ve döndürdü İsrafil'in çarkını, savurdu Marika'mn çiçeklerinin rayihasını.</p>
<p>Vasil'le Yusuf da avluya çıktılar, iskemlelerine oturup başlarını göğe kaldırdılar, o gece kimse hikâye anlatmadı, Marika her zamanki&#160;şarkılarından birini söylemedi.</p>
<p>İsrafil'in dönencesinden başka bir ses yoktu; yaz geçiyordu belki de.</p>
<p>O gece rüyasında, tıpkı Marika'mn ensesine çizdiklerine benzeyen badem çiçeklerinin arasındaydı İsrafil. Önü çiçekli dallarla öylesine kapanmıştı ki ne hareket edebiliyor ne de onlardan başka bir şey görebiliyordu. Tenini saran güçlü koku, başını döndürüyordu, yoğun&#160;ve sarsıcıydı. Kollarım dallardan öteye geçirmeye çalışsa da yine parmakları taze çiçeklere değiyordu. Neredeyse nefes alamıyor, güzelin&#160;içinde boğuluyordu. Eliyle önünü açarak biraz hava alabilmek umuduyla nafile çabalıyordu. Dallar sarmaşık gibi kollarına sarılmış onu&#160;sarsıyorlardı.</p>
<p>Gözlerini açtığında yüzünde beyaz bir ipek eşarp örtülüydü ve Yusuf'un karalüsı tepesindeydi. Eşarbı açıp etrafına şaşkınca bakındı,&#160;Yusuf bir felaketi haber verir gibiydi.</p>
<p>&quot;Kalk be oğlum kalk, içeri bir şey attılar, atölye ateş aldı... koş hortumu getir.&quot;</p>
<p>Yerinden sıçrayarak ön kısımdan gelen alevlere doğru koştu. Hızla geri dönüp hortumu çözdü, Yusuf içeriye girmiş, bir battaniyeyle ateşi boğmaya çalışıyordu. İsrafil'in sıktığı sular alevlerin yayılmasını engellemişti ve içerisi dumana boğulmuştu. Kısa süre&#160;içinde yangın tamamen söndü. İsrafil ve Yusuf oldukları yere çökmüş is içinde ve nefes nefeseydiler; her şey çok büyük bir hızla olup&#160;bitmişti.</p>
<p>Çömeldikleri yerde az sonra göz göze geldiler ve aynı anda bu kez içlerine düşen bir kıvılcımla yerlerinden fırladılar, Marika ve Va-sil'in yattığı odaya koştular; oda boştu, yataklar bozulmamıştı bile,&#160;Yusuf eğilip divanın alüna baktı; eşyaları da yoktu. Duvardaki saat&#160;ahiyi gösteriyordu. İsrafil'i kolundan tutup dışarı sürükledi, üstleri&#160;başları is içinde koşar adım limana doğru yürümeye başladılar.</p>
<p>İsrafil onun gitmiş olabileceğine inanmıyordu. Kam çekilmişti, o yolu nasıl aldıklarım, limana ne kadar zamanda geldiklerini, o anda&#160;önüne biri çıksa ona ne yapardı, hiç bilmiyordu. Vardıklarında limanda kimse yoktu, bekleyen bir gemi de görünmüyordu. Burnun&#160;ucuna çıküklarmda bir feribotun dalgaların köpüğünü yararak adaya&#160;doğru ilerlediğini gördüler.</p>
<p>Yoksa uyanmamış mıydı? Bu baş dönmesi, içini yakan bu zehir, iyi şeyleri hızla yutan gri bulutlar gerçek olamazdı.</p>
<p>Yusuf, ona sımsıkı sarılmasa, kolları şimdi hiç olmadığı kadar güçlü bir budağa dönüşmese, İsrafil'in kendini sulara atması işten&#160;bile değildi.</p>
<p>Ufukta küçücük bir noktaydı şimdi Marika'yı götüren gemi, İsrafil onun kendi ayaklarıyla çekip gittiğine inanmıyordu, önce uykusunu zehirlemiş sonra da Marika'yı koynundan zorla çekip almış olmalılardı. Gözleri kan çanağına dönmüştü, uçsuz bucaksız bir kuraklığın içinde ağlayamıyordu bile.</p>
<p>Güneş arkalarında çoktan yükselmişti fakat önünde biriken yüklü bulutlar günü aydınlatmasına engel oluyorlardı. Denizin üzerindeki&#160;grilik de çözülmüyordu bu yüzden.</p>
<p>Tıpkı yaz gibi, renkler de Marika'yla beraber gitmişti.</p>
<p>Ta içinden üşüyordu, onunla birlikte titrerken,</p>
<p>“Hadi&quot; dedi Yusuf kederle,</p>
<p>&quot; Yetişemedik... dönelim artık&quot;, öfkesi un ufak olmuştu, sesi isteksiz ve bitkindi.</p>
<p>Ağır ağır yürümeye zorladı onu, çok değil birkaç adım sonra durdular, bir kez daha dönüp baktı İsrafil, güze boğulmuştu geride kalan her şey, üstlerinden kuşlar geçiyordu sürü sürü. Onlar da terk ediyorlardı kasabayı, Marika bir ilkbaharda kırlangıçlarla gelmemiş&#160;miydi, işte yine birlikte çıkıyorlardı yola, onun ballı kokusunun, yaşamı müjdeleyen çiçeklerinin peşinden gidiyordu göçmen kuşlar da.</p>
<p>Nasıl da üşüyordu İsrafil ve denize sırtını dönmek öylesine zor...</p>
<p>Yusuf onun buz kesmiş yanaklarını ellerinin kovuğuna aldı, yere düşen gözlerini toplayıp yüzüne yerleştirdi.</p>
<p>&quot;İnan bana bu kasaba çok daha kanlı bir savaş yeri... bırakalım gitsinler, hiç değilse bir yurtları var.&quot;</p>
<p>Limandan uzaklaşmışlardı; rüzgâr Marika'nın kokusunu savuruyordu. Az sonra gök de onlar yerine ağlamaya başladı, bu kez gözyaşları saf değildi; insan mayası çamur damlıyordu aşağıya. İkisinin de içinden eve gitmek gelmiyordu, yollarım değiştirdiler, saçları, yanakları, çıplak tenleri uzak diyarların çiçek tozlarıyla, çöl tozu ve&#160;güney ormanlarının tohumlarıyla sıvanmıştı.</p>
<p>Ayakları içindeki çağrıya uyuyordu yalnızca; uzun zaman olmuştu bu sokaktan geçmeyeli, hatırladığı koku yoktu bu sabah, evlerde kimse yaşamıyor gibiydi.</p>
<p>Asıl şaşkınlığıysa o büyük boşluğun önüne geldiklerinde yaşadı. Bir gün gizlice Marika'yı getirmeyi hayal ettiği, kendi kuyusunu bulduğu kilise artık yerinde değildi, yalnızca taşlar vardı geride kalan.&#160;Sonunda bunu da yapmışlardı, kasabada ne kadar kilise ve şapel&#160;varsa hepsini bir gecede un ufak etmişlerdi.</p>
<p>Olur da adalardan kaçanlar bir daha buraya yerleşmeye kalkacak olurlarsa, geride sahiplenecek bir şey bulamasmlardı.</p>
<p>Bir günde ne çok şeyi yitirmişti İsrafil ya da hepsi birdi aslında. Hissettiği bir boşlukla eli boynuna gitti; kokmaz balığı da yoktu.</p>
<p>Gece, Vasil ve Yusuf kalktıktan soma Marika'yla avluda yalmz kalmışlardı. Saklı resimlerini açmışlardı birbirlerine son defa. Ağzının içi damla sakızı tadıyordu, ah bilseydi bunlar olacağını o kör aydınlıktan&#160;ürkmez daha derine inerdi. Fakat büyülenmişti, hareketlerine hükmeden kendi değildi ki. Marika ensesindeki rüzgâr gülünü tüy hafifliğinde elleriyle döndürdükçe bir dairenin merkezine hızla çekiliyordu&#160;İsrafil. Döne döne yutuluyordu.</p>
<p>Ne zaman çekmişti ellerini üzerinden, gözlerini bağlayan saçları ne vakit çözülmüştü, en son kulağına eğilip tatlı su serinliğinde üfle-yişini hatırlıyordu; yalmzca o ürperişi, sonrasını zehirli bir rüyanın&#160;yuttuğu veda öpücüğünü.</p>
<p>Kalıntılarının üzerinde çaresizce dolaştığı bu kilisede erginlenmişti İsrafil, içinin kiri, pası ilk burada çıkmıştı ortaya. Kendi uydurduğu bir hurafeye inanmış, huzuru ararken hayat boyu başından atamayacağı bir dipsizliğin içine düşmüştü. Ellerine bakıyordu da, o&#160;gün onların yapabileceklerini gördüğünde ne büyük bir korkuya kapıldığını anımsıyordu şimdi.</p>
<p>Yusuf'un boynuna taktığı balık belki de Araf'ın inceliğini anımsatmak içindi.</p>
<p>İyilik ve kötülüğün arası, cinnetle makullüğünki kadardı; incecik bir hat.</p>
<p>Dengeyi sonsuza dek korumak için usta olmak yetmiyordu, ancak âşık bir cambaz aşağıdaki kalabalığı, alkışları, ışığı ve zaferi&#160;hiçe sayabilirdi. O gün kancanın peşine düşen, onu bulan, misinaya&#160;bağlayan ve oltaya gözünden takılan balığm içindeki canın sönüşünü&#160;hisseden elleri, yine zonklayarak büyümeye başlamıştı işte.</p>
<p>Bu hissi unutmuştu ne zamandır, fakat şimdi belki de ayaklarının altında bir meleği çiğnerken elleri hiç olmadığı kadar büyük geldi&#160;gözüne. Utançla cebine soktu onları ve o anda bir cebinde kalemi,&#160;öbüründeyse bir kâğıdı kavradı içerde. Kullanılmaktan epey ufalmış,&#160;ucunda Marika'nm ağzının izini taşıyan kalemi çıkardı önce, kemi-rilmiş ucuna bakü içi sızlayarak. Diğer elindeyse buruşmuş bir gazete&#160;kupürü vardı. İlk anda bunun nereden geldiğini hatırlayamadı,&#160;açınca bir kule resmiyle karşılaştı.</p>
<p>Bunu Adile'yle üstünde yemek yedikleri bir gazeteden yırtıp almıştı. Zirvesinde bir terası olan taştan yapılmış bu kule o gün onu etkilemiş fakat o zamandan bu yana cebinde buruşup kalmıştı.</p>
<p>Şimdi onu tutan elleri acı bir sevinçle titriyordu. Marika'mn adasını, onun fenerinin ışığım, böyle bir taş kule yaparak sonsuza dek seyredebilirdi.</p>
<p>Gözyaşları böylece sökülüp aktı nihayet, Yusuf'la buluştu bakışları, sanki onun da planları vardı, acıları yerli yerinde fakat sıkıntıları dağılmış gibiydi. Yağmur hızını arttırırken yavaş yavaş yürümeye&#160;başladılar.</p>
<p>Uzun sokağa döndüklerinde Mavi dört ayağı yere basmadan onlara doğru uçarak koşuyordu. En son Yusuf'un kapısına dayanan askerlerden yediği tekmeyle fena incinmişti. Korkup kaçtığından değil de garip bir hissiyat onu birkaç gecedir Adile'nin yakınlarında dolaşmaya itiyordu. Gece yarısından sonra sokağın bir ucunda ufacık&#160;bir kıpırtı olsa sabaha kadar havlayıp duruyordu. Belki de orada olsaydı yangını da Marika'mn gidişini de haber verecekti onlara ve&#160;böylece yaz bitmeyecek, kırlangıçlar da göçmeyeceklerdi.</p>
<p>Yine de Adile'nin bir yaşam desteğine herkesten daha çok ihtiyacı olduğu kesindi. Evin önüne geldiklerinde ayaklarının altında cıyır&#160;cıyır eden cam kırıklarını fark ettiler, başlarını yukarı kaldırınca Adile'nin hep önünde oturduğu pencerenin camının artık olmadığını&#160;gördüler. Demek buraya da uğramışlardı.</p>
<p>Adile'yi göremeyince İsrafil'in içi ürperdi, telaşla içeri girip merdivenleri hızla çıktı, Yusuf da arkasındaydı. Adile orta odada yoktu, mutfakta ya da koridorun diğer kısmında da değildi. İsrafil kafasını&#160;duvara dayamış damarlarından akan sıcaklığın geçmesini bekliyordu. Yusuf etrafa bakınmaya devam etti ve kapalı bir kapıya yöneldi. Bu İsrafil'in mağarasına açılan kapıydı, onu yavaşça ittirince&#160;Adile'yi içerde, yerdeki yatakta bir cenin gibi kıvrılmış yatarken&#160;buldu ve hemen İsrafil'e el etti. Adile'nin sırtı onlara dönük, yüzü&#160;duvardaki karmaşık resimlere, İsrafil'in iç haritasma bakıyordu.</p>
<p>Önceki gün, pencerenin önünde bakışları boşlukta asılı oturuyordu yine. İyice kamburu çıkmış, boyu hepten ufalmışü. Kıvırcık saçlarının örttüğü yüzünde gözleri gece gibi parlıyordu. Sokaktan&#160;pek çoğunu Yamuk Hatice'nin doğurttuğu çocuklar geçiyordu. İçlerinden bir tanesi tam aşağıdayken kafasını kaldırınca göz göze geldiler, o cüretli bakışlar karşısında olduğu yerde iyice çöktü Adile.</p>
<p>O kısacık anda, onu ürkütebilmenin hazzıyla irkilmişti aşağıdaki.</p>
<p>Sonra zaman hızla geriye kaydı, birdenbire Gerence'deki çocuk Adile'ye dönüşmüştü, üzerine taş yağıyor fakat o sesini çıkaramı-yordu. Yalnızca dizlerini karnına, başım da dizlerinin arasına gömmüş olabildiğince yok olmaya çabalıyordu.</p>
<p>Ondan korkmuyorlardı artık, zaman değişmiş gazoz kapakları atan çocukların devri kapanmıştı çoktan.</p>
<p>Yazlan dışardan gelen arabalar, o arabalardan inenlerin gözlerindeki koyu camlı gözlükler ve artlarında bıraktıkları çöpler gibi çocukların kinleri de büyüyordu.</p>
<p>Dünya büyüdükçe kasaba da Adile gibi ufalıyor ve kabına sığmayan çocukların sayısı her geçen gün katlanarak arüyordu. Yeni nesil lanetli İfritlere inanmıyordu.</p>
<p>Onu böyle görmek İsrafil'i parçalara ayırmıştı, bir gün Adile'nin de bu mağaraya sığınacağını asla düşünemezdi. Diğer yandan kendisini çırılçıplak hissediyordu. Mağarası keşfedilmiş, gizi çözülmüştü&#160;ya da hepten bir sırra dönüşmüştü. İç içe geçmiş çizgiler; bundan&#160;böyle onlara bakınca göreceği şeylerden şüphe duyacakta. Yine sarsıcı&#160;bir huzursuzluk dolaşmaya başladı içinde, o oda, hatta ev ve içine&#160;doğduğu ekşi koku sıkıntı veriyordu ona.</p>
<p>Odadan çıkmaya kalkarken Yusuf'un kaygılı bakışlarının omuzlarında asıldığını hissediyordu, belki de doğru olan onunla kalması, en azından bu geceyi yanında geçirmesiydi ama kalırsa o kuleyi bir&#160;daha asla yapamayacağım biliyordu. Birkaç adım durakladı ve sonra&#160;odadan çıktı. Aşağıda merdivenlerin ilk basamağında oturup uzun&#160;uzun Mavi'nin solmuş tüylerini okşadı. Çok sonra Yusuf asık suratıyla yanında belirene kadar olabildiğince hiçbir şey düşünmemeye&#160;zorladı zihnini. Onunla göz göze gelmek niyetinde değildi, öne çıkıp&#160;yürümeye başladı. Peşlerinden gelen Mavi'ye geri dönmesini işaret&#160;etti ve tam o anda kendinde değişen bir şeyler olduğunu buz gibi hissetti; neredeyse kabuk bağlıyordu.</p>
<p>Yağmur tamamen dinmiş rüzgâr yön değiştirmişti, eve kadar yollarına çıkan kimse olmamıştı. Ne uzun bir gündü, sanki tüm bu yaşananlar yıllar önceydi. Oysa daha dün gece Marika'mn kuytusunda kaybetmişti yolunu ve bu sabah onun yokluğuna ve ateşe uyanmıştı.</p><div><div><img src="main-7.jpg" alt=""/></div></div>
<p>Geri döndükleri marangozhanede her şey bambaşkaydı şimdi. Yusuf yangının çıktığı işlik kısmında kömüre dönüşmüş eşyalar arasında kederle dolaşıyordu. Ateşin torna tezgâhına sıçramaması tesellisi olmuştu fakat o tornadan çıkan, Yusuf'un ellerinde dert atan pek&#160;çok ağaç parçası, küle dönüşmüştü. Geriye geniz yakan bir tütsü kokusundan başka hiçbir iz kalmamıştı.</p>
<p>İsrafil iç bahçeye çıktı, duvarlarda, pencere pervazlarında Ma-rika'mn masalını anlatan resimler solgundu. Gece uykuya daldığı sedire yaklaştı ve üzerindeki beyaz kumaş parçasını fark etti. Bu Marika'mn eşarbıydı, tüm gün tüten dumana, üzerine yağan çamura&#160;rağmen hâlâ taptaze çiçek kokuyordu. Şimdi hatırlıyordu da uyandığında yüzünde bu eşarp örtülüydü. Rüyasında Marika'mn çiçeklerinde boğuluşu, uykudan öte bir büyüye kapılışı bundandı demek.&#160;Gitmeden evvel yüzünü bununla örtmüş ve karşılığında kokmaz balığı almış olmalıydı Marika. Bu muazzam armağana sevinemiyordu&#160;bile, bu kokuyla şimdi nasıl devam edecekti.</p>
<p>* * *</p>
<p>Kalmak, sinsi bir kaderin sahibinin eline tutuşturduğu intihar silahı gibidir; âciziyyetin doruklara ulaştığı bir hiçlik hali. Rüyasmda koşan bir kötürümün uyamşı kadar ağır ve kaçışı imkânsızdır. Zaman büyüteç merceğinden görünür kalanlara, her şey ağırlaşır, buharlaşır ve dolaşır. Yorganın altındaki karanlık gibi sınırsızdır kalma&#160;hali, bir adım dahi ilerlemeden içinde öylece duran, geceyi uzatan&#160;uykusuzdur kalan.</p>
<p>Adile iflah olmaz bir kalamydı bu kasabanın ve hatta yaşamın, kıpırtısız yol almayı en iyi bileniydi belki dünyanın. Yusuf'sa kendi&#160;halinden çoktan geçmiş, ağaçların kalıcılığında gezinmeyi seçmişti.&#160;Fakat İsrafil gitsin, kanatlarınca uçsun, daha fazla bu kuru topraklarda ayakları incinmesin, sessizliğince yüzsün istiyordu.</p>
<p>Yeni günü bu sayede doğurmuştu. Uyandığında İsrafil yoktu; toplamaya çıkmış olmalı diye düşündü. Önceki günden kalan izleri&#160;süpürmeli, işinin başına geçmeliydi, kalkıp etrafı toparladı, atölyede&#160;kendine genişçe bir yer açtı, sonra yıllardır avluda duvar dibinde dizili duran uzun kalasları tek tek içeriye taşıdı. Büyük bir işe kalkışıyordu, çok çalışmalı, kış sona ermeden bitirmeliydi.</p>
<p>O böylesi bir hazırlık halindeyken İsrafil birkaç sokak ötede, kilise yıkıntısının üzerinde, bambaşka bir uğraş içerisindeydi. Büyük taşları&#160;kenarda bir yerde topluyor, boyalıları ve köşelileri ayırıp farklı bir&#160;yere taşıyordu. Sokaktan gelip geçenlerden onu görenler olmuş&#160;ancak kimse ne yapmaya çalıştığına anlam verememişti.</p>
<p>Günler geçtikçe İsrafil'in yapısı da yavaş yavaş kendini göstermeye başladı. Gündüzler kısalmıştı, akşam çok daha erken iniyordu epeydir. İsrafil Marika'mn gittiği günden beri toplamayı bırakmıştı,&#160;günü yapacağı iş için gerekli malzemeleri sağdan soldan devşirmekle&#160;geçiriyordu. Hava kararınca işe koyuluyor, taşları üst üste yerleştirirken hatıraları yıkanıyordu. Marika karşısına çıkmadan evvel de&#160;yalnızdı ve sorularla doluydu belki, şimdi onun yokluğunda, yalnızlığı hiçbir zaman eskisine benzemeyecekti. Bir defa dokunmuştu, ne&#160;yapsa silemezdi ellerinden kokusunu. İç sularım buzula çeviren yalnızlığı, bu kokuyu her içine çekişinde, katlanarak artıyordu.</p>
<p>Vaktiyle çatısının altında sorularına baktığı, bağını, kökünü arayışa çıktığı, şimdi ufalanmış bu yapının duvarlarında tutunan meleğin ve resimlerdeki mağrur kadının, zamanın tozuyla kaplanmış isimlerinin bir önemi yoktu artık.</p>
<p>O burada sorularını bırakmıştı; şimdi onlan topluyordu.</p>
<p>Kollarındaki dermanı son zerresine dek harcıyordu, tuhaf ama yoruldukça içindeki acıyı ne için duyduğunu unutmuş, öfkesinin&#160;kaynağı silikleşmişti. Nerdeyse Marika'yı düşünmüyordu artık, yalnızca yaklaşmaktı arzusu fakat neye ve niye, sormuyordu kendine?</p>
<p>Onun kulesi yükselirken Yusuf'un da gemisi bir iskelet kazanmıştı nihayet. Birbirlerinin işlerini görmüyor belki de görmezden geliyorlardı.</p>
<p>Ve bir toplayıcı olmayınca, kasabanın atıkları da sokaklarda birikiyordu gün be gün.</p>
<p>İsrafil geceleri sıklıkla Adile'nin yanında kalıyordu artık, epeydir sabah kahvaltılarına da son vermişlerdi. Akşamları Yusuf yorgunluktan kendini sedire zor atıyordu, İsrafil'se nadiren marangozhaneye uğruyor; etrafa hiç bakmadan, anılarda boğulmadan sadece&#160;Yusuf'u görüp gidiyordu.</p>
<p>Kışla birlikte kasabayı sessizlik ele geçirmişti, sokaklar tenha ve nifaktan uzaktı şimdilik.</p>
<p>Adile, İsrafil ve Yusuf her biri de farklı yollarla kaçışa hazırlanıyorlardı ya da büsbütün devirmeye geçmişi...</p>
<p>Pencerenin alünda toplanan çocuklar çığlık çığlığa bağırıyorlardı:</p>
<p>&quot;İfriiiit, ifriiit, böceeeek ifriiit...&quot;</p>
<p>O ise İsrafil'in mağarasında gözleri yumulu, bedeni tortop olmuş üşüyor ve &quot;Bir son istiyorum&quot; diye fısıldıyordu göğsünden içeriye.</p>
<p>İçinde bir damla sıvı dahi kalmamış gibiydi, azıcık kımıldasa ça-tırdayışından rahatsız olup öylece donakalıyordu. Geceleri İsrafil'in yukarıya tırmanan adımlarını duyduğunda ilk anda sol memesine&#160;hızla girip çıkan bir sancı hissediyordu; yılanın dişinin hatırası sızlıyordu belki de.</p>
<p>Onun odaya girişini, yere çöküşünü gözleri yumulu, sırtı dönük seslerinden takip ediyordu. Yavaş yavaş sakinleşen nefesini dinlerken, bebek İsrafil'in yüzü canlanıyordu karanlığında.</p>
<p>Öylece oturuyordu İsrafil arkasında; ölüm döşeğindeki bir hastanın başını bekler ve sanki ışık Azrail'e kapı açmazmış gibi. Yeni gün belli belirsiz düşerken iç duvarlarına mağaranın, usulca kalkıp&#160;gidiyordu. Böylece derin bir uykunun altına saklanıyordu Adile ta&#160;ki gecenin bir yarısı aşağıdaki demir kapımn sesini bir kez daha du-yuncaya dek.</p>
<p>Adile'nin takvimindeki tek mevsim zemheriydi, onun nisan yağmurları olmadı hiç ya da ağustos güneşi, İsrafil'in aksine eylül hüznünü hiç tatmadı, üzerine çamur yağmadı gözyaşlarının; hasretini çektiği bir ten, kokusunu sakladığı biri, açışım taşıdığı bir ayrılık, herhangi bir anı yoktu tarihinde.</p>
<p>Başlı başına bir kayıptı; listelerde adı olmayan bir hüviyetsiz. Ölümü en sessiz olacaklardan, mezarı belirsiz yoklardan biri. Ömrü&#160;boyunca hiç sıraya girmemiş, herhangi bir şeyi canı çekmemiş, aklına&#160;bir kez olsun aniden bir şey düşmemiş, aynaya hiç bakmamış; yalnızca canını bölerek bir İsrafil'e yol açmıştı.</p>
<p>Bir tek ona yetmişti nefesi, canı bir ondan yana yanmıştı. Şimdi onun mağarasında onun yokluğundaki gündüzlerde, yeni bir ömür&#160;gibi uzun rüyalar görüyordu Adile. Daha önce hiç görmediği şeyler</p>
<p>sığıyordu bu ömrün içine; yemyeşil bir çayırda çıplak ayakları taze suları sıçratarak koşuyor, saçlarının kollarında, sırtının çukurunda&#160;oynaştığını hissediyordu. Oysa hiçbir zaman o kadar uzamışlığı&#160;yoktu saçlarının, taze ot kokusunun neye benzediğini hatırlamıyordu&#160;bile yine de bütün kadınlar gibi düşünde saçlarıyla oynuyordu.</p>
<p>Bir de İsrafil'in yüzünü görüyordu rüyalarında daima.</p>
<p>Bazen de köpükleniyordu rüyaları, tuzla coşuyor, belki Gerence günlerine uzanacakken tam orta yerinde kesiliyordu. Hiç ekşimeden,&#160;tadı bozulmadan bitiyor oluşu niyeydi? Adile'yle ilgisi yok muydu&#160;bu sakinliğin ya da ölüm yaklaştıkça her şeyi yeni baştan mı düşlerdi&#160;insan illa?</p>
<p>Adile'ninkinden farklı da olsa Yusuf da kendi düşlerini temize çekiyordu; rüzgâra evlatlık edecek, yelkeni kabarık, omurgası sağlam&#160;bir gemi yapıyordu. Elindeki zımpara yüzeyine sürtündükçe ahşap&#160;ısınıyor, kanla canla doluyordu. Elleri yanana ve o acı içerdekini his-sizleştirene dek, ahşabın teri çıkana, kokusu duyulana kadar yılmadan geçiyordu üstünden. Tıpkı Adile gibi o da yeni düşler görüyordu&#160;gemisini işlerken. Esnetmek için uğraşırken bir parçayı, cennet bahçesini buluyordu önünde, dört farklı su sesi duyuyordu; biri usulca&#160;sığlıkta akan, diğeri taşların üzerinden atlayan, bir başkası yükseklerden sertçe düşen ve sonraki azar azar damlayan.</p>
<p>Cennetin ortasında gövdesi çetin, boyu aşkın, heybetli bir ağaç görüyordu ve ne kadar yaklaşsa da ona, uzaklığın önüne geçemiyordu. Nasıl bir ağaçtı ki o, dilinden bir şey anlayamıyordu Yusuf.&#160;İlk kez bir ağacın özündeki sırra varamıyor, hem ak hem kara duygulara kapılıyordu ona bakarken. Heybeti, bir pusun ardındaki dokunulmazlığı, bilge ve kudretli olduğunu düşündürtüyordu, belki&#160;bir o kadar da tehlikeli ve tehditkâr. Diğer yandan cennet bahçesinin&#160;tam orta yerindeydi; sanki bir aracı, göğe çıkan bir merdiven misali&#160;elçilikti görevi. Belki de gidip kafayı vurmak gerekiyordu gövdesine&#160;ve yaralı tırmanmak.</p>
<p>Bir gemi yapıp suya salmakla, kötülüğün terk edilemeyeceğini bilmek...</p>
<p>Bir gece avludaki sedire oturmuş hafifçe çiseleyen yağmur altında demli bir yorgunluk çayı yudumluyorken, İsrafil kir toz içinde kapıda göründü, bir kütük yuvarlayıp karşısına geçti. Yusuf ona rüyasında gördüğü bu ağacı anlatmak niyetindeydi fakat nasıl olduysa&#160;bambaşka bir hikâye canlandı dilinde:</p>
<p>&quot;Beş yaşında ya varım ya yoğum, ninem ne içindi hatırlamıyorum evde mevlit okutuyordu. Küçüğüm diye aralarında olmama ses çıkarmıyorlarsa&#160;da babaannemin delici bakışları divanla duvar arasındaki daracık boşlukta&#160;kıpırdamama imkân vermiyordu. Bir ara herkese şekerli bulanık bir su dağıttılar ve bütün kadınlar hep bir ağızdan konuşmaya başladılar. Ben içlerinde bir tek babaannemin sesini duyuyordum:</p>
<p>'Ağzına yılan kaçmış körpenin, hoca efendi baş aşağı çevirmiş, okumuş üflemiş de öyle kurtulmuş illetten.'</p>
<p>Duyduklarım beni öyle şaşırtmış ve bir o kadar da korkutmuştu ki elimdeki bardağı çoktan unutmuştum. Şerbeti üzerime dökünce babaannemin zeytin boyasıyla mora çalmış elinden sağlam bir tokat sağ kulağıma indi.&#160;Elimden tutmuş beni sıkıştığım delikten çekmeye çalışıyordu. Bense etrafımı&#160;saran kadınların sağ kulağımda küle dönüşen seslerini ağzım sımsıkı kapalı&#160;dinliyordum.</p>
<p>O günden sonra uzunca bir süre ağzımı hiç açmadım desem yeridir; ancak mecbur kaldığım durumlarda yemek yerken ya da su içerken azcık&#160;aralayıp kapıyordum. Yılan kaçacak diye ödüm kopuyordu. Geceleri iki elimi&#160;ağzımın üstüne örtüp yastığa yüzükoyun yatıyordum. Derken bir gece rüyamda kıl kadar ince bir yılanın hızla bana doğru geldiğini ve ben daha ne&#160;olduğunu bile anlayamadan ağzımdan içeri kaydığını gördüm. Uyandığımda ter kan içinde kalmışım, babaannem yatağımın başında bir tepiniyor&#160;ki görme, zannedersin zelzele oluyor. Meğer korkudan küçük abdestimi bırakıvermişim. Çocukluk işte nerden bilecen... Ben içimdeki yılanın derdinde,&#160;babaannem başına açılan işin, bağrınıp duruyoruz. Görsen nasıl ağlıyorum&#160;gudikler gibi.</p>
<p>Günlerce tepe aşağı, duvara yaslanıp yılanın çıkmasını bekledim, yürek atışım iki misline çıkmış, durmadan terliyor, öğürüyorum. Çocuğuz ya, her&#160;söyleneni gerçek sanıyoruz, zehirden değil ama ha gayret bit kadar boyumla&#160;evhamdan öleceğim. Sonunda dayanamayıp koştum denize, popom tutuşmuş da ölecekmişim gibi atladım kayalıktan aşağıya. İçtim içtim öğürdüm&#160;tuzlu suyu, ee günlerdir bir şey de yemiyorum korkudan, yuttuğum deniz&#160;kustuğum da yine aynı deniz. Öylece rahatladım saldım korkuyu.</p>
<p>Epey sonra çıraklık günlerimde ustama soracak oldum, 'hani' dedim ‘bir kadıncağız varmış yılan yutmuş ne oldu ki ona?' Der demez bildi ustam,</p>
<p>'O' dedi;</p>
<p>‘Çok oldu öleli, arka arkaya üç kız doğurdu dördüncüye gebeyken kocası tilki Sabri döve döve canını aldı. Tilki dediysem bakma, o lakabı, hapisteyken&#160;almış, acayip bir adamdı kahveye oyuna gelir durmadan kaybeder yine de gıkı&#160;çıkmazdı, insan bir küfür kaçırır ağzından, bir şey der di mi? Yok, bizim Sabri&#160;ses etmezdi. Küçük bir balıkçı kayığı vardı akşamdan akşama sırtı çekerdi; o&#160;kayığın başına gelenleri bir Allah bilir, kaç defa battı çıktı. Talihsizdi yani&#160;Sabri, ama ses etmez yazgısına boyun eğerdi ya da öyle görünürdü diyelim.&#160;Sonunda beter patladı belki de o da yılan yuttu da çıkaran olmadı'.</p>
<p>Ustamın anlattığı hikâye canımı fena sıkmıştı, ben ki o küçücük yaşımda kadıncağızın ağzına kaçan yılandan çekeceğine dertlenirken meğer engereğin&#160;beteri koynunda saklıymış nerden bilecektim.&quot;</p>
<p>Hatırladıklarıyla uykusu hepten kaçmıştı daha anlatası varsa da sustu. Biliyordu ki İsrafil kalkmak için onun dudaklarının kapanacağı&#160;anı kolluyordu. Öyle de oldu, Yusuf sözlerini bitirir bitirmez İsrafil&#160;kalktı, yaklaştı, omzuna bir gece duası bırakıp ayrıldı yanından. O&#160;gider gitmez Yusuf da gemisinin başında aldı soluğu, gözleri kapanana&#160;kadar işledi çekici, cennet ağacını görmeyi umdu her vuruşta. Bu kez&#160;gövdesine sarılmış bir yılanla gördü onu, yılgınlıkla gülümsedi kendi&#160;kendine, &quot;içime yılan kaçarsa kötülerden olurum sandıydım, zehri kusarsam&#160;içime işlemez, kana karışmaz... Ya diğerleri, tilki Sabri, babaannem ve tüm&#160;can yakıcılar, durduk yere evimi ateşe verenler, ahraz bir meleğin aşkına üşüşen alıcılar, onların zehri de dışardan mı sızmıştı içlerine?&quot;</p>
<p>Ağaçlarıyla ve kendiyle konuşmak Yusuf'un hep yaptığı bir şeydi belki de bu yüzden İsrafil'e anlatmaktan hiç çekinmemiş, onunla konuşmayı her şeyden çok sevmişti.</p>
<p>O gece İsrafil Yusuf'tan ayrılır ayrılmaz yine kulesinin başına gitti, yükseldikçe yükü de artıyordu, taşların ağırlığım daha güçlü hissediyordu epeydir. Dolunay henüz doğmuştu ve rüzgâr yağmur taşıyan&#160;bulutları güneye sürüklemişti, gökyüzü gecenin geç vaktiyle örtüşme-yecek denli açık seçikti.</p>
<p>İsrafil'in ayırdığı taşların üzerindeki çizgiler, gün ortasındaymışçasına rahat seçilebiliyordu. Bir müddet bu soğuk aydınlığın altındaki yarım kulesini seyre daldı. Az kalmıştı ve bu sevinçten çok içinde bir&#160;ürpertiyi yayıyordu.</p>
<p>İlk gün kupürdeki kule resmini uzun uzun incelemiş, yapılacakları kafasında sıraya dizmişti. Önce, Yusuf'un malzemeleri arasından seçtiklerini sabahın köründe el arabasıyla azar azar taşımıştı. Sonra ayırdığı taşların en büyüklerinden boyu kadar bir temel örmüştü. Taşıdığı&#160;ahşap malzemeyi bu temele dayandırarak içten bir iskelet dikmiş, iskeletin içine de tırmanmasmı kolaylaştıracak bir iskele kurmuştu. Kademe kademe, dıştan içe yükseliyordu kule böylece. İskeletin en&#160;tepesine, balyozla sağlam bir demir kanca çakmıştı. Hatta karşı evlerden gürültüsünü duyanlar olmuş, böylece kulesi görünür olmuştu.</p>
<p>İsrafil ona bir merdiven yapmamıştı, tersanenin oradan işini görecek dayanıklılığa sahip kalın bir halat bulmuş, onu tepedeki kancadan geçirmişti. Her şey bittiğinde içteki iskeleyi yıkacak ve yukarıya bu ha-laü kullanarak tırmanacaktı, isterse tepedeyken halatı toplayabilir kulenin zirvesini ulaşılmaz kılabilirdi.</p>
<p>Önce hayal ediyor sonra yapıyordu ve aslında o taşları taşırken, sabırla ve ölçüyle örerken duvarmı, yapının direncini sağlayacak dengeyi kurarken, zirveyi unutuyordu, oysa her şey bunun için değil&#160;miydi?</p>
<p>Badem çiçeklerinin kokusu bumundaydı hâlâ ve Marika'nın eşarbı boynunda sarılıydı; uyumadan önce çözüp yüzüne örtüyor yine de rüyasında onu göremiyordu. Dokunduğu yerler hâlâ yamyordu, kokusu&#160;boynuna uzanmışçasına burnunun uçundaydı, saçlarının esintisiyle&#160;savruluyordu boşluğa fakat yüzünü göremiyordu hiçbir yerde. O gece&#160;ayın yanılgısı ona uykuyu erteletmişti, seher vaktine değin Adile'nin&#160;kendisini beklediğini bildiği ve ona uykuyu teslim etmeyi çok istediği&#160;halde ayrılamamıştı oradan.</p>
<p>Kuleyle birlikte içerdeki iskele de gitgide yükseliyor, İsrafil'i üzerinde göğe taşıyordu. Rüzgârı daha sert, denizi daha yakın hissediyordu buradan. Üstelik sıra meleğin yüzüne gelmişti, onu Marika'mn fenerinin tam aksine yerleştirecekti. Henüz kafasını çıkarıp karşıya&#160;bakmamıştı bunu sona saklıyordu ama biliyordu sıranın ona geldiğini.&#160;Günlerce kanatlarını arayıp durmuştu, ne bir toz ne de tüy kalmıştı&#160;geriye; kim bilir belki de asıl onlarsız uçacaktı.</p>
<p>Mahalleli bir süre önce yıkıntıların oradan gelen sesleri duymuş sonra da İsrafil'i molozlann üzerinde bir şeyler aranırken görmüştü.&#160;Önce hiç kimse bunu garipsememişti ne de olsa o bir çöpçüydü ve hep&#160;olduğu gibi yine onların tükürüp attıklarını, döküp yıktıklarını toplamaya çıkmış olmalıydı. Ancak yıkıntıların arasında günden güne&#160;yükselen bir yapı çok geçmeden gözlerine batmıştı. İfrit'in oğlu artık&#160;her gün oradaydı ve belli ki bir planı vardı. Bir müddet daha kimse&#160;sesini çıkarmadı, gördüklerinden birbirlerine söz etmediler fakat İsrafil'in yapısının boyu insanı aştıkça onu görmezden gelmek de im-kânsızlaşmıştı.</p>
<p>* * *</p>
<p>Yıkıntıya tam karşıdan bakan evde, üçüncü çocuğuna gebe, genç bir kadın oturuyordu; adı Zehra'ydı. Kocasının kasabadaki çoğu erkek&#160;gibi boş zamanı boldu, öğle vakti evden çıkar yarım adım bir yürüyüşle kahveye giden yolu normalden iki misli zamanda ancak kat&#160;ederdi. Kafasında hangi arsayı satılığa çıkaracağını ya da kiracılardan&#160;toplanacak parayı hesap eder, varacağı yere kadar hesabını belki yüz&#160;defa karıştırırdı. Kahvenin önünde oturan sülale büyükleriyle hoş beş&#160;eder, onların hastalıklarını dinler sonra içerde akranlarıyla nargile tüttürür, pişpirik oynardı. Akşama doğru limanda demirli Elisabet I, Eli-sabet II, Elisabet Lüks, isimli tur teknelerini yoklamaya çıkar, çalışanlarına biraz fırça kayınca günü anlam kazanır böylece eve, işten&#160;dönmüş olurdu.</p>
<p>Zehra, yorgun kocasını sofra hazır karşılardı. Çocukları önceden doyururdu ki yemekte babalarının kafasını şişirmesinler. İsrafil'i başlarda bu sokağa bağlayan kokuda her öğlen Zehra'nın kızarttığı biberlerin payı büyüktü. Sofranın olmazsa olmazıydı sarımsaklı yoğurtlu&#160;biber kızartması, fava ve patlıcan ezmesi, kocası bunlar olmadan rakıdan tat alamazdı çünkü. Bu üçüncü gebelik Zehra'ya zor günler geçirtiyordu, gece yatağa yatar yatmaz gırtlağında yanma ve gıcıklanma&#160;hissediyor, ağzına ekşi su çıkıyordu. Büyükleri,</p>
<p>&quot;Çocuğun saçlı olacak&quot; diyorlardı Zehra'mn yakınmalarını dinlerken.</p>
<p>Rahmindeki saçlar uykuyu haram etmişti ona.</p>
<p>Bir gece yine uykusu kaçmış, rahatsız bir halde evin içinde dolaşırken dışardan gelen gürültüyü işitmiş ve karşıdaki harabede İsrafil'i görmüştü. Hakkında çok şey duymuştu onun, deli diyen de vardı, İblis&#160;olduğunu düşünen de. Bir defasında kadınlardan birinin onun yüzünün güzelliğinden söz ederken nasıl da kendinden geçtiğini, gözlerinin&#160;yaşardığım ve bağrının kabardığım görmüştü. Kadın halinin tuhaflığım fark eder etmez suçüstü yakalanmış bir günahkârm utancıyla irkilmiş, benzi sararıp solmuştu. Bu yüzden çok konuşulmazdı İsrafil&#160;hakkında, daha çok anasının lanetinden, kasabanın üzerine yıktığı&#160;günah tohumundan söz edilirdi sessizce.</p>
<p>Zehra bu eve gelin olarak geldiğinde, karşıdaki yıkık binamn bir kilise olduğundan habersizdi, bir gece tuhaf sesler duyup pencereye&#160;çıktığında iki beyaz baykuşu bu metruk binanın çatısında kur yaparlarken görmüştü birbirlerine. İlk kez gece kuşunun beyazını görüyordu, uğursuz olduklarını duymuştu hep, fakat o gece karşısında&#160;oynaşan çift, yüreğine taze bir his kondurmuştu. Çok sonra öğrendi ki&#160;bu yıkıntı çok önceleri gidenlerden geriye kalan bir ibadethaneydi.&#160;Kısa süre evvel içinde kocasının da olduğu kasaba ahalisinden bir grup&#160;erkeğin onu yıkmak için toplandıklarını görünce içi sıkılmıştı; diğerlerine ses çıkaramazdı, gidip kocasına,</p>
<p>&quot;Etme&quot; diyebildi telaşla,</p>
<p>&quot;Etme bey, o da bir yerde Allah'ın evi.&quot;</p>
<p>Adam kadının diğerlerinin önünde böylesi bir çıkışta bulunmasından rahatsız olmuştu: &quot;Durma burada, eve gir hadi, sen anlamazsın ne işler döndüğünü.&quot;</p>
<p>Bir daha bu konuda ağzını bile açmadı Zehra, kilisenin dümdüz edilmiş haliyle karşı karşıya gelmekten kaçındı mümkün olduğunca,&#160;o beyaz baykuşların bir daha gelmeyeceklerim biliyordu.</p>
<p>İşte o gece sesleri işitince çıkıp bakmaktan kendim alamamış ve İsrafil'i kiliseden geriye kalan taşları ayırırken görmüştü. Pencerenin önünde soğuktan titreyerek seyretti onu epeyce, korkutucu bir hali&#160;yoktu, tıpkı baykuşlar gibi onun da üzerinde uğursuzluğuna işaret&#160;eden tek bir iz göremedi, aksine karanlıkta bir müziğe eşlik eder gibiydi hareketleri; öylesi hafif ve zararsız.</p>
<p>Neredeyse her gece onu izlemek için uykusunu bölecek bir rahatsızlığı kendi bulup çıkarıyordu artık Zehra. Kulenin yapılışının tek güçlü tanığıydı o ve sezgileri kulenin sırrım ona nasılsa fısıldıyordu;&#160;Zehra ya göre İsrafil in kutsal taşlarla yaptığı bu şey 'sevda kulesi'ydi.&#160;Ancak kasabalı onunla aynı fikirde değildi; onlar ne o taşların kutsal&#160;olduğunu düşünüyor, ne de Ahraz'm işinde bir sevda izi görüyorlardı.&#160;Günlerdir kulaktan kulağa yıkılan kilisenin üstüne İfrit'in oğlunun&#160;bir isyan kulesi dikmekte olduğu yayılıyordu. Söylentiler bir anda öylesine almış yürümüştü ki anlamını ve gerçekle bağım yitirmişti. Böy-lesi bir kule dikmek 'şeytani bir kibirden' başka bir şey olamazdı onlara&#160;göre. Kim bilir belki de karşıdakilerle haberleşmek için yükselen bir&#160;'ihanet kulesi'ydi bu.</p>
<p>'Ya topladığı çöpleri bir gün bu kulenin içine doldurup ateşe verirse' diye düşünenler de oluyordu;</p>
<p>&quot;Bu ucubenin derdi bizi ispiyonlamak.&quot; diyenlerin sayısı hiç de az değildi.</p>
<p>Bunlar belki de her şeyin farkında olanlardı, kendini bilenler... Öyle ya da böyle, bu kulenin yükselişi kasaba halkı için büyük bir tehditti.&#160;Kiliseyi yıkmış, Papaz ve kızım kovalamış, Yusuf'u da küstürmüşlerdi,&#160;İfrit'se belli ki son günlerini yaşıyor gittikçe kuru bir böceğe dönüşüyordu. Nihayetinde çocukların çomağının ucunda can verecekti nasılsa.&#160;Ahraz'a gelince belki de onun sessiz sessiz sokakları toplaması, birikenleri gözden uzağa yığması iyi bile oluyordu, birinin bunu yapması&#160;lazımdı ve bu en çok bir sağır dilsize yaraşırdı; görse de duymayacak&#160;ve söyleyemeyecekti. Fakat bir kule yapmasına izin çıkmayacaktı yine&#160;de. Karar bir sabah mezat için toplanıldığında verildi, gençler kuleyi&#160;yıkacaklardı, böylece ortada sorun da kalmayacaktı.</p>
<p>Bir gece öncesinde İsrafil, karşı pencereden kendisini izleyen gebe Zehra'nın varlığından habersiz, son taşı oturtmuştu yerine. Garip bir&#160;sıkıntı çöreklenmişti göğsüne,</p>
<p>&quot;Daha değil&quot; diye geçirdi içinden ve yine adadan tarafa dönüp bakmadan indi aşağıya; göreceklerinden değil de göremeyeceklerinden korkuyordu belki de.</p>
<p>Sabaha bıraktı vuslatı ve yorgun ayaklarım kâğıt yığınlarının arasında sessizce sürüyerek eve vardı.</p>
<p>Zehra onun gittikçe gözden yiten siluetini son ana kadar takip etmişti, o da sabahı bekliyordu, onun sabah kuleye çıkıp sevdiği kıza işaret vereceğini biliyordu. Parmaklarının ucunda yatak odasına geri&#160;döndü ve horultular içinde uyuyan kocasına duyurmadan usulca yorganın altına ilişti.</p>
<p>Tatlı bir rüya görüyordu, vakitsiz uyanılırsa en etkili rüyalar bile hatırlanmayacağından, o da rüyasındaki büyüyü asla bilemedi; işittiği&#160;gürültüyle gözlerini açtı, kocası pencerede sigara içiyor, aşağıdaki binleriyle laflıyordu.</p>
<p>&quot;Ne oluyor öyle, bu gürültü ne ki?&quot;</p>
<p>&quot;Korkma kız, yok bir şey, bizimkiler, yabana değil.&quot;</p>
<p>&quot;Kimmiş onlar?&quot;</p>
<p>Zehra yürek çarpıntısıyla yataktan güç bela çıkabilmişti, yükü her sabah biraz daha ağırlaşıyordu. Pencereden bakınca İsrafil'in kulesinin&#160;tepesinden aşağıya düşen taşlan gördü, sapsarı bir toz kaplamışta etrafı. Kocası aşağıdakilere bağırıp duruyordu,</p>
<p>&quot;Lan oğlum tepenize yıkılacak... öyle yıkamazsınız yukarıya tırmanıp üstten indirin aşağıya&quot;</p>
<p>&quot;Niye yıkıyorlar ki... kime ne zararı varmış, ben seviyordum... güzeldi böyle karşımda&quot;</p>
<p>Sanki içine konuşuyordu Zehra, kocası onu duymuyordu bile. İçinden hüngür hüngür ağlamak geliyordu; hep yıkmayı mı bilirdi bunlar? Ya az sonra gelip görürse kulesinin halini, dayanırsa boğazlarına? Kalabalık olan diğerleriydi, Zehra'nın tamdığı kim varsa hepsi o çokluğun bir parçası değil miydi? Fakat İsrafil ve beyaz baykuş çiftinden bu&#160;dünyada başka örnek yoktu, buna emindi Zehra; bir daha onlar gibisini göremeyecekti. Kocası ona bakıp kıkırdamaya başladı:</p>
<p>&quot;Zaten oldum olası tuhaftın, bu gebelik seni hepten bir hoş etti, ne var şimdi ağlayacak, uğursuz bir kuleyi yıkıyoruz diye günah mı işledik... kalk&#160;hadi kalk, bir çay yap da şu bizim oğlanlara indireyim az iş değil yüklendikleri. .. nasıl da sağlam yaptıysa, İblis, vur vur yıkılmıyor.&quot;</p>
<p>Kulaklarım tıkayabilseydi keşke, karnındaki bebeğin bu adamın dölünden geldiğini düşündükçe içi bulanmasa, oracıkta bir anda soluğu kesilip ölebilseydi keşke. Gözyaşlarını silip sırtına kalın yünden&#160;bir hırka geçirdi, mutfağa gidip ocağı yaktı. Gözü dışarıdaydı, 'ne olur,&#160;şimdi gelmesin' diye dua ediyordu içinden durmadan.</p>
<p>Onun daha en başından bir duvarın arkasına saklanıp olanları izlediğinden habersizdi elbette.</p>
<p>İsrafil gece eve varınca yorgunluktan titrediği halde bir türlü uykuya dalamamışü, bitirdiğine inanmak gelmiyordu içinden, düşündüğünden de hızlı ilerlemişti her şey; sonunu görmek bu kadar kolay olmaz samyordu. Rahatlayacağı yerde içinde bir sıkıntıyı çoğaltıyordu.&#160;Sabah tuhaf duygularla çıkmıştı evden, yukarı tırmanacak, yüzünü denize dönecek ve sonra o gittiğinden beri ilk kez adayı görüp Mari-ka'nm fenerinden yansıyan güneşin ışığını yakalayacaktı, peki ya&#160;sonra? Bu işe başlarken ne umduğunu hatırlamıyordu ve hissettiği bu&#160;hayal kırıklığının anlamını çözemiyordu, ta ki sokağa yaklaştığında&#160;sarı bir toz kütlesi yolunu kesip onu durduruncaya kadar. Hemen yanındaki duvarın arkasına geçip olanları görmeye çalıştı ve o anda kulesinden düşen taşların farkına vardı.</p>
<p>Ilık bir keder acıtmadan nerdeyse kayarak geçti kursağından, yüzüne bir gülümseme yayıldı, derin bir nefes aldı ve yuvarlanan, yere düştükçe patlayıp parçalara ayrılan taşları tatlı tatlı seyre daldı, yıkım&#160;bitinceye, herkes çekilinceye kadar. Ne bir kırgınlık, ne de öfke duyuyordu, yalnızca sırasını bekliyordu.</p>
<p>Gittikçe yıkımı seyre gelenlerin sayısı da artıyordu, onları böyle uzaktan gözetlemek garip hissettiriyordu kendisini, hele kulesine inen&#160;balyozların bir vuruşla taşları birbirinden ayırmaya yetmeyişini gördükçe, alışkın olmadığı bir gurur duygusu kaplıyordu içini.</p>
<p>Kalabalık artmıştı ve oradaki varlığı şimdilik anlamsızdı. Duvarlardan atlaya atlaya hiç yola çıkmadan, evlerin bahçeleri arasından geçerek, kimselere görünmeden denize çıktı. Hava güneşliydi fakat rüzgârın kabarttığı soğuk, kış ortasında olunduğunu hatırlatmaya yetiyordu. Aldırmadan soyundu ve berrak suların kucağına yavaşça&#160;oturdu. Serin kokuları çekti içine ve bir an ağzından içeri bir su yılanı&#160;kaçabilir endişesiyle yumdu dudaklarım da tıpkı gözleri gibi. Nerden&#160;biliyordu bunu?</p>
<p>Bu hikâyeye, kilisenin duvarlarında mı rastlamıştı; öyle olsa resmini de anımsardı. Fakat o yalnızca hikâyenin kendisini ve ona eşlik eden ağaçların kokusunu canlandırabiliyordu zihninde.</p>
<p>O kadar üşümüştü ki derisi yamyordu, sudan çıkıp elbiselerini giyindi, pantolonunun cebinden Marika'mn eşarbım çıkarıp kokladı derince ve yapacağı ikinci kule için yeni malzemeler toplamaya çıkü, her yam kâğıt ve poşetlerle kaplanmış sokaklarda. Hava tamamen kara-rıncaya kadar halat, tahta ve demir parçalarıyla doldurdu arabasını.</p>
<p>Zehra gün boyu onu bekledi ve gelmeyişine, onları görmeyişine içten içe sevindiyse de yokluğunun nedenini merak ediyordu. Vazgeçsin istemiyordu hiç. Gece yatağa girdiğinde son bir kez dışarıya kulak&#160;kabartmış, rüzgârdan başka bir ses duymayınca umudunu kesmişti İsrafil'den. Uykunun tam ortasmda bir çıtırdama gözlerini açmasına yetmişti, yine de bekliyordu demek ki. Hemen, kocasına hiç dokunmadan&#160;yorgam kaldırdı, terliklerini eline alıp parmak uçlarında mutfağa gitti.&#160;Lambayı yakmadan pencereyi açtı, kafasını çıkarıp sağa sola bakındı,&#160;bir şey göremedi. Belki de yalmzca rüzgârdır diye düşünmüştü ki İsrafil'in sokağa dönen arabasım gördü heyecanla.</p>
<p>Geliyordu işte...</p>
<p>İsrafil, sokağı dolduran atıkların üzerinde sakince ve önündeki boşluk karşısında hiç şaşırmadan, öfkeye kapılmadan arabasındakileri indirmeye başlamış, her şeye yeni baştan girişmişti ya, Zehra bunu görünce,</p>
<p>'O bizlerden biri olamaz, dünyası başka besbelli' diye ürpererek geçirdi içinden.</p>
<p>* * *</p>
<p>İlk günün sabahı hiç kimse bir öncekinde olduğu gibi yıkıntıların üzerinde başlayan inşaatı fark etmedi, fakat birkaç gün sonra orada&#160;yeni bir kule yükseldiği büsbütün belli olunca yine koptu bir yaygara.&#160;Önceki kuleyi yıkanlardan bir genç,</p>
<p>&quot;Manyak bu şerefsizim, bu defa gidip onun boyunu devirelim, bitsin bu iş&quot; diye kabardı kahvehanede, toplanan kalabalığın uğultusu büyüyordu.</p>
<p>&quot;Dayaktan da anlamaz bu, çocukluğundan beri kaç defa çektirmedik mi karakola?&quot;</p>
<p>Sonunda içlerinden en sözü geçeni hem de kahvehanenin sahibi Pala sözü aldı,</p>
<p>&quot;Boş verin, bırakın yapsın, soytarı aklınca bizle dalga geçecek, uğraşsın dursun, bir müddet sonra nasılsa yıkarız&quot; diyerek tartışmaya noktayı koyuverdi.</p>
<p>&quot;Yıkarız tabii yal&quot;</p>
<p>&quot;Yapması zor ama yıkması kolay, bir günlük iş&quot; diye onaylıyordu başkaları da.</p>
<p>Aslında İsrafil için yapması sandıkları kadar zor değildi ama o bu ikinci kuleyi daha zor yoldan yapmayı özellikle seçmişti, işi biraz daha&#160;uzatmak niyetindeydi hatta çabucak bitirmemek için koyacağı her taşa&#160;Marika için yeni rüyalar çiziyordu bu defa. Rengârenk bir kule olacaktı&#160;bu yenisi,</p>
<p>&quot;Deli çıktısı” demişti Zehra'nın kocası,</p>
<p>&quot;Bana bak, sakın ondan yana çevirmeyesin karnını ha, gündüzleri ört perdeleri otur içerde, Al Karısı bunun peşine takılıp sokağımıza düşmüştür çoktan bilesin, sakla yavrumu bu lanetliden&quot; diye de eklemişti.</p>
<p>Ödü kopmuştu Zehra'nın, iki doğumu da beter olmuştu, çok sancı çekmiş İkinciyi evde ebelerin uğraşıyla doğuramaymca hastaneye zor&#160;yetişmişti.</p>
<p>&quot;Rahmin ters&quot; demişti doktorlar,</p>
<p>&quot;Bu son olsun.&quot;</p>
<p>Kocası ortalığı dağıtıp taburcu vaktini beklemeden tutup çıkarmışta onu oradan;</p>
<p>&quot;Uçkurumun hesabını kimseye sordurtmam&quot; diyerek Zehra'yı azarlamıştı üstüne bir de.</p>
<p>Şimdi doğum yaklaştıkça içine bir korku yayılıyordu yine, bu bebeği hiç istemediğinden olsa gerek, yükünü yılgınlıkla taşıyordu. Korkunun ve isteksizliğin doğumda başına neler açacağını düşünüp suçluluk duyuyor, durmadan akimdan geçenler için tövbe ederken buluyordu kendim ve merak ediyordu 'Al Karısı' gerçekten onu bulur&#160;mu diye.</p>
<p>Elbette kocasının sözlerine inanmıyordu, tıpkı baykuşların uğursuzluğuna inanmadığı gibi, ahraz bir meleğin diktiği sevda kulesinin bir ecinniyi barındırmayacağım da biliyordu. Al Karısı'nı ilk duyduğunda daha çocuktu, annesiyle beraber mahalledeki bir yeni doğan&#160;mevlidine gitmişlerdi. Yaşlılardan biri loğusa kadının sofraya koyduğu&#160;meyve tabağına bakarak,</p>
<p>&quot;Aman kızım sakın ha bu elmalardan portakallardan yemeyesin” demişti bilmişçe.</p>
<p>&quot;Top gibi yuvarlak meyvelerden sakın ha yeme... odanın eşiğinden atlayarak geç... alyansından başka bir ziynet takma... başındaki kurdeleyi kırk gün çıkarma...&quot;</p>
<p>Sohbete katılan kadınlar genç anneyi ibretlik misallerle uyarıyor, bunları yapmazsa ona ve bebeğine al basacağını söylüyorlardı.</p>
<p>&quot;Al basması ne anne?&quot; diye dayanamayıp sormuştu Zehra, annesi önce kaşlarını çatmış sonra yüzüne eğilip sessizce oturmasını, yoksa&#160;yaramazlık yaptı diye Al Kansı'nın gelip onu yiyeceğini söylemişti.</p>
<p>Ondan sonra ne konuşulanları duydu Zehra ne de önüne gelen kurabiyelerin tadına bakabildi. Merakı ve korkusu kat be kat artmıştı, günlerce içinde tuhaf sorularla kıvrandı durdu, sonra bir gün ondan&#160;cevapları esirgemeyeceğine emin olduğu kişinin yanında aldı soluğu,&#160;dizlerinin dibine oturdu ve</p>
<p>&quot;Sen hiç Al Karısı gördün mü Dudu?&quot; diye aceleyle sordu.</p>
<p>Dudu kimine göre doksan kimine göreyse yüz yaşını çoktan geçmiş küçücük, kar tanesi gibi bir kadındı. Mezarlığın arkasında, bahçesinde yatır olan tek göz bir evde yaşardı. Yaşma rağmen her işini kendi görür, geçimini yatırı ziyarete gelenlerin üç beş kuruş bağışıyla sağlardı. Çocukları da kediler gibi pek sever, bahçeyi hiç boş bırakmasınlar, durmadan etrafında dolansınlar isterdi. Dudu'nun hikâyesi çoktu,&#160;sık sık çocukları başına toplar onları cezbedecek bol sürprizli masallar&#160;anlatırdı.</p>
<p>Zehra'nın sorusunu duyunca da avucundaki gülfatma tohumlarım duvar dibine bir sıra düzgünce serpip uzun bir şey anlatmaya başlayacağı zamanlarda yaptığı gibi, minderini güneş gören bir yere atıp&#160;üzerine çöktü. Ağzmda hiç diş yoktu, bu yüzden konuşurken kelimeleri emerek çıkarırdı şeker misali.</p>
<p>&quot;Demek zamanın geldi senin de ha Zehra, bicikler büyüyünce Al Karı-sı'yla mı korkuttular seni de?&quot;</p>
<p>Zehra etrafında dönen yavru bir kara kediyi okşuyor, fakat gözlerini Dudu'nun toz pembe yüzünden bir an olsun ayırmıyordu.</p>
<p>“Al Karısı, kimi der İblis'in ikiz kardeşi kimi der karısı, velâkin evi gök katlarda değil de yer hizasında yani aramızdadır. Yüzünü sorsan kimse bilemez çünkü ona bakma gafletinde bulunanlar akıllarını yitirmiştir, öyle çirkin,&#160;irin kusan gözleri, çatallı kara bir dili var derler. Hem biz gibi kadın hem de&#160;İblis soyundan bir yılandır. Göbeğinden aşağısı nah böyle yılan kuyruğu, yukarısı bildiğin koca karıdır. Memelerini yürürken taşıyamaz da omuzlarından&#160;geriye atar yoluna öyle gider. Asıl fenası da biz gibi ekmekle değil de ancak&#160;kız bebeklerin ciğeriyle doyar karnı. Tanımak için ayaklarına baksan anlarsın&#160;kolayca, bunun ayakları hem eğri hem de bütün üç harfliler gibi terstir. Niye&#160;yumulmuş dersen onu sen kocaya vardıktan sonra ölmemiş olursam, gelirsin&#160;anlatırım, şimdi sübyansın, bilemezsin. Al Karısı yalnızca bebek yamyamı&#160;değil, hem de iffetsiz nalet bir İfrittir. Adamların rüyasına girip onları baştan&#160;çıkarır, nefsine sahip çıkamayanlarının tohumlarını alıp şeytan toprağına serper ki solucan, çıyan kılıklı çocukları olsun. Al Karısı'nın burnu tazıdan da&#160;iyi koku alır derler, hangi evde doğum oldu, bebek kız mı oğlan mı daha oraya&#160;varmadan önce kokusundan anlar. Loğusayı evde yalnız bulursa hemen önüne&#160;çıkar iğrenç yüzünü gösterip kadıncağızı delirtir sonra da bebeğinin ciğerini&#160;söker midesine indirir. Takarlar ya yeni ana olmuşlar böyle başlarına al bir&#160;yazma, işte Al Karısı bir o al rengi görünce korkup kaçar diye. Ama sen korkmayasın boşuna, senin kızın değil oğlun olacak, Dudu demişti dersin bak.&quot;</p>
<p>Dudu haklı çıkmıştı, Zehra'nın iki oğlu olmuştu, kocası bu sonuncuya kız diyordu illa, öyle doğmuş içine;</p>
<p>&quot;Bir de kız lazım, kocadığımız vakit bize kim bakacak Zehra hanım.&quot;</p>
<p>Zehra ne ihtiyarlığı düşünüyordu ne de karnındaki bebeğin cinsiyetini, tek bildiği bu son gebeliğin ona ağır geldiğiydi, her doğumda biraz daha eksilmiş sanki canından parça kopmuştu. Henüz çok genç&#160;yaşta olmasına karşın kendini üç çocuğu büyütecek hele ki onların yetişkinliğini görecek güçte hissedemiyordu.</p>
<p>'Ben bu yolu yarım bırakırım' diye geçiriyordu içinden durmadan.</p>
<p>Böylesi yılgın hissederken ve gücünün gitgide tükendiği şu günlerde, geceleri onu neredeyse tutkuyla pencerenin başına çeken sevda kulesi, bildiğini sandığı her şeyi ters yüz etmişti. Yıkacaklarını bile bile&#160;hiç yılmadan, kırılmadan, yeniden ve incelikle ikinci bir kule dikmeye&#160;kalkışan İsrafil'in bu gücü nereden bulduğunu anlamakta zorlanıyordu. Yerine yerleştirmeden önce her bir taşı kucağına sıkıştırıp üzerine uzun uzun bir şeyler çizişini yukarıdan merak içinde&#160;seyrediyordu Zehra. O taşlara neler sığdırdığım yakından görebilmeyi&#160;çok istiyordu ama bunu yapamazdı; kocası öğrenirse canına okur, kıyameti koparırdı ve uzaktan da olsa seyredecek bir kulesi de kalmazdı&#160;o zaman.</p>
<p>İsrafil'in tek seyircisi Zehra değildi elbette, kuleyi bir kez daha yapmaya başladığı duyulunca gidişatı gizli gizli kontrol etmeye çıkanlar yollarım bu sokaktan geçiriyorlardı. Onlar da taşların üzerindeki resimleri fark etmiş, İsrafil'in bu resimlerde neyi anlattığını çözememişlerdi; kulenin şeytan işi olduğunda artık tüm kasaba hemfikirdi.</p>
<p>Kötüler bile şeytan avına çıkmışken, dillerin bir olduğu yerde kimse bir diğerini duymazken İsrafil kim bilir kaçıncı defa etrafa dağılan taşlar arasında meleğin izini sürüyordu. Bir bütünden dağılan&#160;kırıntılarda saklı, tek bir parçanın peşindeydi. Biliyordu, yaptığı bu&#160;kuleyi de elbet yıkacaklardı ve taşların üzerine çizdiği resimler de tıpkı&#160;kokmaz balık gibi, peşinde olduğu melek gibi, sarı bir toza dönüşecekti&#160;sonunda. Belki de böylesi daha kıymetliydi; havada uçuşan tozların&#160;aslında bir meleğin zerresi olduğundan kimse şüphe etmezdi ki. Belki&#160;o melek tozu birisinin içine çektiği havaya karışır, günlerce onu içinde&#160;taşır da anlamazdı o kişi; bir hal gelirdi üstüne, yürüyüşü değişir, karınca yollarından atlayarak geçer, yağmurdan kaçmaz, rüzgâr da üşümez, karanlığı şerre yormazdı ta ki öksürünceye, yüreğindeki melek&#160;tozunu söküp atıncaya dek. Bu kasabada insanların içi ter temizdir, ne&#160;bir toz ne de leke taşır yürekleri.</p>
<p>İsrafil aradığı taşı buldu sonunda; biraz küçülmüş, ufalanmıştı, meleğin tümü değil ama gözleri üstündeydi hâlâ ve bu kadarı bile yeter-liydi aslında. Onu bu defa kulenin zirvesine değil girişteki eşiğe yerleştirdi ve iki yarana kalemiyle birer yılan çizdi; yapısını takdis ediyordu adeta. Ne kadar ağırdan da alsa işin sonuna gelmişti yine, huzursuzluğunun gitgide tırmanan ivmesi yükseklik korkusu depreşen,&#160;fakat intihar etmek için önündeki tek yol atlamak olan bir ödleğe benziyordu. Oturduğu yerde gözlerini yumdu ve Marika'nm yüzünü düşünmeye çabaladı fakat gözlerinin önünde Adile'ninkiyle, kilise&#160;duvarındaki kadının yüzü yer değiştiriyordu durmadan ve bu görüntüye Marika'mn taze kokusu, geçmiş bir mevsimi haürlatırcasına eşlik&#160;ediyordu.</p>
<p>Onun dudaklarını öpmüş, gözlerini gözlerine dayamış, yanaklarının ateşine dokunmuş, burnunun üstüne yağan çiy damlalarını defalarca toplamıştı elleriyle; öyleyse yüzünün bu muğlâklığı niyeydi?</p>
<p>Ona bir kez olsun anımsamak için bakmamıştı belki de, Mari-ka'nın bahçesinde ölümsüzlüğü arşınlamıştı ve ona özlemini çekmeyecek kadar âşıktı.</p>
<p>Kulenin açıklığından üzerine ince kar yaprakları yağıyordu. Kalkıp dışarı çıkü, gece simsiyah sarmışü zamam. Karşı binamn ikinci katanda&#160;yanan cılız ışığa kaldırdı başını ve dökülen kar yapraklarının arasında&#160;göz göze geldi penceredeki Zehra'yla. Ağır ağır yürümeye başladı ve&#160;sırtındaki bakışlardan gitgide uzaklaştı.</p>
<p>Bir gece kuşu hızla gelip geçti üzerinden, onun yürüdüğü yolun tam aksine doğru çırptı kanatlarını ve Zehra'nın evinin karşısındaki&#160;kuleye kondu ürkek bir edayla.</p>
<p>Kuşu fark ettiği ilk anda Zehra'nın kasıklarına saplanan bir sancı, dizlerindeki bağı çözüp atta. Önce iki oğlu duydu annelerinin feryadım&#160;ve hemen koşup babalarını uyandırdılar. Hiç doktora görünmediği&#160;için tam gününü bilmiyordu ama dokuz ayı doldurduğuna emindi,&#160;yine de bu gece doğuracağım ummuyordu ve belli ki yine zor olacaktı.</p>
<p>&quot;Emin misin, gaz sıkıştırmış olmasın?”</p>
<p>“Eminim&quot; dedi Zehra dişleriyle dudaklarını kemirirken, adam onu kucaklayıp yatağa taşıdı.</p>
<p>Olanları korkuyla seyreden oğlanların üzerinde, önünde korkunç yüzlü bir çizgi kahraman baskısı olan birbirinin aynısı pijamalar vardı.&#160;Babaları söyleyince, el ele verip yan komşunun kapısına koştular; çok&#160;geçmeden evin içi kadınlarla doldu, su kaynatıldı, bezler hazırlandı.</p>
<p>İsrafil eve girmeden az önce yanından tozu dumana katarak geçen arabayı Zehra'nın kocası kullanıyordu; ebe hemşireyi evinden almaya&#160;gidiyordu. İsrafil onun gelişini fark etmemişti çünkü farları yanmıyordu, son anda ısınmış lastik kokusuyla arkasına döndüğünde gördü&#160;onu ve kendini kenara zor attı. Arabadakiyse onun varlığından büsbütün habersizdi.</p>
<p>Adile önce sokaktan geçen arabanın sesini işitti yattığı yerden, bir müddet sonra demir kapı gıcırtıyla açıldı ve İsrafil'in adımları ağır ağır&#160;tırmandı. Odaya girdi ve avucunda biriktirdiği kar yapraklarıyla Adi-le'nin uykuya aç gözlerini yıkadı ve sonra yanma uzanıp birlikte bembeyaz bir rüya görmek için yumdu gözlerini.</p>
<p>* * *</p>
<p>Sabaha karşı Zehra'nın rahminden ölü bir bebek çekip çıkardı ebe hemşire, kilosu boyu yeterinceydi hatta eti sıcak ve pembe, yüzündeki&#160;boşluk olmasaydı ve taş kesmiş gözleri ölüm kusmasaydı, onu Zehra'nın kucağına yatırmakta hiç tereddüt etmezdi, fakat o kısacık sessizlik anında belki bir soluk alıp verme vaktinde, cansız bebeği bir&#160;kundak beziyle sarıp sarmaladı. Odadaki herkes şaşkındı, uzun süren&#160;sessizliği Zehra bozdu ve yataktan aşağı düşen başım hiç kaldırmadan,&#160;yüzünü ondan yana çevirmeden bacaklarının arasında mesleğinin en&#160;çaresiz anım yaşayan genç kadına sordu:</p>
<p>&quot;Kız mıydı?&quot;</p>
<p>Ebe hemşire bu hiç beklemediği soruyu kundak bezinin altından elleri titreyerek, göbek bağını bir an önce kesmeye çabalarken yanıtladı:</p>
<p>&quot;Öyleydi&quot;</p>
<p>Vakit öğle olduğunda ezandan önce, hoca sala verdi; Zehra'nın ölü bir kız doğurduğunu duymayan kalmadı. O gün insanın üzerine&#160;yapışan nemli bir soğuk vardı, sokaklar tenhaydı. Haberi duyanlar soğuğa aldırış etmeden soluğu cenaze evinde almışlardı. Ev meraklı bir&#160;kalabalıkla dolmuştu. Zehra'nın kocası saatlerdir, evlerinin salonunda&#160;başını kabuğuna çekmiş bir kaplumbağa gibi oturuyordu; ne etrafta&#160;olup bitenlerle ne de durmadan yanma uğrayan yakınlarının teselli çabasıyla ilgiliydi. Ardı ardına yaktığı sigaraların dumanı evdeki kasvetin etrafını kara bir bulut gibi sarmıştı.</p>
<p>Zehra epeydir uyuyordu ya da öyleymiş gibi yaparak etraftakiler-den kaçıyordu. Kocası sabahleyin bir an için yanma uğradığında da donuk bakışlarını yanındaki pencereye kilitlemiş nefes alıp vermek dışında herhangi bir yaşam belirtisi göstermemişti. Adam şaşkın ve kederliydi fakat bir o kadar da vakur duruyordu karşısında, soğuk bir&#160;sesle beklenen kısa sözleri sarf etti:</p>
<p>&quot;Başımız sağ olsun, Allah sana ve iki oğlumuza uzun ömür versin&quot; ve odadaki hiçbir ayrıntıya dağılmadan, başı önünde çıkıp gitti.</p>
<p>Komşular ve akrabalar durmadan eve tencere ve tepsilerle yiyecek bir şeyler taşıyorlardı. Buralarda adettendi; cenaze evine de doğum&#160;evine de yemek yapılıp götürülür, ev sahibine bir iş yaptırılmazdı.&#160;Zehra'mn evinde bu her iki durum birden yaşanıyordu. Belki de bu&#160;kez ölenin bir kimliği ve geçmişi olmadığından acısı da yüzeyden gelip&#160;geçmiş gibiydi. Eğer ki beşiğin içinde, kefeninin üzerinde keskin parlak&#160;bir bıçak duran ölü bir bebek yatıyor olmasa, misafirler kendilerim bir&#160;cenaze evinde hissetmeyeceklerdi bile.</p>
</body>
</html>