<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h6>Şeytan yükümüzü sırtlanan günah keçisi değilse nedir?</h6>
<p>...Rab, ateşe uzandı ve kor halindeki alevlerden şeytanı yarattı. Onun ateş kızılı saçları, alnının ortasından çıkmış boğum boğum bir boynuzu, kıvrak ve dalgalı bir kuyruğu vardı; nefesi küf kokardı ki onun burun deliklerinden biri kapalıydı. Bu haliyle tüm meleklerden farklıydı ve ayrıcalığının&#160;farkındaydı. Kendinden üstün bir tek Rabbi bilirdi; O ki yaratıcıya sonsuz&#160;bir aşkla bağlıydı, varlığını Rabbin hizmetine adamıştı. Ve gün geldi Rab,&#160;suyla karılmış topraktan insanı yarattı. Bu ilk insanın adı Âdem’di; O Yaradan’in suretinden gelendi. Ve Rab, melekleri bu yeni gelenin önünde secdeye çağırdı. Şeytan haricinde tüm melekler Rabbin emrine boyun eğdiler;&#160;Âdem'in önünde secdeye vardılar. Oysa şeytan buna itiraz etti, ilk kez Rabbin buyruğuna karşı geldi:</p>
<p>&quot;Çamurdan olma bir varlığa secde etmeyi önce senin kudretine sonra kendi haysiyetime küfür sayarım” dedi.</p>
<p>O vakit Rab onu cennetinden kovdu.</p>
<p>“Çık dışarı ve bir daha dönme” diye gürledi.</p>
<p>Bu sözleri gururuna yediremedi Şeytan;</p>
<p>&quot;Seni özgür irademle sonsuz bir bağlılıkla sevdim, seni her şeyden öte ve tek belledim. Şu çamurdan Adam için beni incitmektesin. İzin ver de beni&#160;önünde secdeye zorladığın bu mahlûkatın kaypak ruhunu sana ispatlayayım.&#160;O hiçbir zaman seni benim gibi sevmeyecek ve and olsun ki ilk fırsatta sana&#160;ihanet edecek.&quot;</p>
<p>İşte böylece Rab şeytana kıyamet gününe değin müddet tanıdı ve onu huzurundan kovdu. O günden sonra Şeytan iyi meleklerden ayrıldı ve kötülük onun ismiyle anıldı...</p>
<p>Ağır bir karanlık göğü örtmeye hazırlanıyordu. İskeleden kopup gelen tuzlu bir esinti sokakları ıslıklarla dolaşıyor, etrafı saran yosun&#160;kokusuyla deniz kasabanın içlerine dek sokuluyordu. Denize batmış&#160;bir kasaba oluyordu bu vakitler; tuz içinde bir yaşam. Usul usul gezen&#160;serinlik, sokakları ve evleri iyotla kutsuyordu adeta. Evler, dükkânlar,&#160;kapıların önündeki tabureler, kepenkler ve saksılar bulutların gölgesinde gitgide soluklaşırken, toprak an be an kızarıyor, asırlık zeytin&#160;ağaçlarının gövdelerinde açılmış kocaman gözler ve kurşuni yeşil&#160;yapraklar parıldıyordu. Taş mezarlığını andıran tepeleri örten mor çiçekli kekikler, o bilindik baharlı kokularını bir yana bırakıp çiseleyen&#160;yağmurun burukluğuyla, çok evvelden içlerinde sakladıkları ekşi&#160;üzüm kokusunu, çorak yamaçlardaki teras kalıntılarının üzerine salıyordu. Güz zamanı düşen bu ince yağmurlar kasabanın şimdisini&#160;kısa süreliğine uykuda tutarken, geçmişin nasırları çatlıyor ve tanıkları ıslak bir duayı hep bir ağızdan fısıldıyorlardı; eski kilise kalıntıları,&#160;susuz çeşmeler, bronz kapı tokmakları ve üst üste sıvaların altında&#160;nefessiz kalan freskleriyle taş evler, kalın gövdesi sarmaş dolaş incir&#160;ağaçları, kökleriyle asfaltı kırarak boy atan kasaba meydanındaki dev&#160;çitlembik, yerin metrelerce altındaki mezarlar, her şeyden önce orada&#160;olan deniz ve onun içinde kaynayan sıcak sular.</p>
<p>Kasabanın geçmiş sakinleri, şimdi karşı kıyıda, etrafsız bir toprak üzerinde, pencereleri hep bu yana açılmış cumbalı taş evlerde yaşıyorlardı. Yaşları geçkin olan ve halen eli ayağı tutanlar gençliklerinde&#160;denizin diğer yarısında vira derken güne, şimdi aynı denizin başka&#160;ülke sulannda çıkıyorlardı balığa. Ve yazık ki rüzgâr hep arkalarından&#160;esiyor, özlemini çektikleri anakaranın kokusunu onlardan esirgiyordu. Rüzgârın üzerlerinden geçerken alıp kasabaya sürüklediklerinde, bağların ve tatlı şarabın, toprak küplerde dinlenen zeytinyağlarının, yastık altlarındaki lavanta keselerinin ve yeni sıvanmış çivitin&#160;denizle karılmış çeşnisi duyuluyordu. Kasabanın şimdiki sakinleri&#160;alıştıklarından olsa gerek bu hazin kokuyu duymazlardı, fakat yaz&#160;aylarında kıyıları dolduran tatilciler belki de burunlarına çalman bu&#160;tentürden ötürü adanın üzerinden batan güneşi ansızın içlerini kaplayan bir hüzünle seyrederlerdi.</p>
<p>Uzun zaman önce denizsiz topraklardan gelenler, gidenlerin boşalttığı evlere, onların terk ettiği bahçelere yerleştirilmişlerdi; kurak bir çölden sökülüp getirilmiş, suyunu kökünde taşıyan bir bitki gibi&#160;denizin üstüne dikilmişlerdi. Kavruk kumlardan yoksunken ve alıştıkları kuru rüzgârların aksine burada üzerlerine hiç durmadan deniz&#160;esiyorken, köklerindeki suyu harcayıp bitirememiş, özleriyle yetinmişlerdi. Onca zaman geçtikten, bu topraklarda nice nesiller doğduktan sonra bile buraların havasında hep üşümüşlerdi. Cumbalı taş&#160;evlerin kapı büyüklüğündeki pencerelerini tuğlalarla örüp küçültmüş, evlerin alt katlarma hayvanlarını yatırmış, fakat yine de içlerindeki ürpertiyi dindirememişlerdi. Önceleri rüzgârın neminin bir&#160;uğursuzluktan geldiğini düşünmüş, evlerin kilerlerinde buldukları&#160;dev boyutlu toprak küpleri içlerinde cinler saklanıyor diye kırmış,&#160;yerlere saçılan parılülı yeşil suyu İblis'in kanı sanmışlardı. Ayaklarını&#160;denize, ondan çıkanları da dillerine değdirmemiş yine de kemiklerini&#160;zangırdatan tuzlu rüzgâra söz geçirememişlerdi.</p>
<p>Su buralarda kolay kolay durulmaz, rüzgârın soluğunu ensesinde duymaya alışkın deniz kıvrılarak kıyıya akardı. Denizden çıkarak kıyı&#160;boyunca sularını damlatan, sokak içlerinden ıslıklarla geçip tepeleri&#160;arşınlayan ve ihtiyar yel değirmenlerinin etrafında derinden gelen bir&#160;uğultuyla tavaf eden gezgin bir ruh, buradaki suların gelgitiydi.</p>
<p>Bu kasabada rüzgâr kuzey demekti, kuzey ise açık deniz. Uzak diyarlardan söküp kopardıklarını derin sularına yutan ve safrasım kasabanın koylarına kusan deniz, rüzgârın kâbuslarla bezeli uykusuy-du. Ondandır ki hep hırçındı uyanışları, değip geçtiği yerlerde ter zerrecikleri, havada asılı kalan iğneli bir koku...</p>
<p>Günün kaderi rüzgârın bileğinde asılıydı, ne kadar şıngırdıyorsa o kadar yavaşlardı an. Biri hızlandıkça diğeri durma noktasına gelen&#160;kuma gömülü bir tahterevalli gibi, aksi iki uç ve ağır gelen daima rüzgâr, ayakları kuma sürtense zaman olurdu.</p>
<p>Mevsim dönümlerinde güçlü fırtınalar tüm yarımadayı vurur, kıyı boyunca çelik halatlarla tutturulmaya çalışılan palmiyeler buğday başakları misali sallanır, tekneler daracık limanda birbirlerine&#160;sokularak batıp çıkarlardı suya. Bu fırtınalar günlerce dinmek bilmez,&#160;gece boyu tuzlu su yutmuş tepelerin öğürtüsü gün ışığını beklemeden uykudakileri dürterdi. Fırtına gelmeden çok önce kokusu duyulur, iplerdeki çamaşırlar toplanır, saksıdaki sardunyalar ahşap panjurların kuytusuna saklanır, küçük sandallar babalara çifte halatlarla&#160;düğümlenirdi. Bu günlerde zorunda olmadıkça kimse kapı önüne&#160;çıkmaz, böyle havalara denk gelen misafirler içten içe uğursuz kabul&#160;edilirdi. İşte O da böyle bir gecede açmıştı gözlerini dünyaya; uğursuz bir misafir misali.</p>
<p>* * *</p>
<p>Dört gün önce başlayan rüzgâr, o gece şiddetini hepten artürmışü. Açık denizden gelen kuvvetli uğultu dar sokakların arasında savruluyordu. Dışarıda öyle büyük bir gürültü vardı ki limandaki teknelerin&#160;direklerinde çalan ziller duyulmaz olmuştu. Evlerin sımsıkı kapanmış&#160;kapı ve panjurları kuzeyli bir istilacı tarafından zorlamyordu. Yosun&#160;kaplı çatı kiremitleri üzerinde, rüzgârın atlan yine ve yeniden dörtnala&#160;koşuyorlardı. Bütün fırtınalı gecelerde olduğu gibi elektrikler kesilmiş,&#160;karanlık, rüzgânn uğultusunu daha da duyulur kılmışta; keyfi kaçanlar&#160;erkenden yataklarına girmişlerdi. Henüz uyku gözlerine çökmezden&#160;evvel beklenmedik bir şey oldu ve aniden her şey durdu; kesif bir sessizlik sindi geceye. Pencere ve kapı aralıklarından sokulan bir koku&#160;evlere ve yataklarında kaskatı kesilmiş insanların duyularına sızıyordu. Deniz kabuklularının çürük iç kokusu, kadın kuytusundan&#160;yükselen kükürde ve paslı demirin iç bulandıran tatlılığına karışıyordu. Onlar bu kokuyu da diğer tüm kokular gibi duymadıklarım sanarak ağır bir uykuya onun tesirinde dalmışlardı.</p>
<p>Bir kadın, rüyasında bacak arasından çıkan tüylü, kara ve çok bacaklı bir hayvanın, çıplak teninde yürüdüğünü ve iğneli bacaklarıyla geçtiği yerleri ezip çürüttüğünü görüyordu.</p>
<p>Hayli genç bir adamın rüyasında alev kızılı topraktan irinler fışkırıyordu; cerahatli akıntı toprağı balçığa dönüştürüyor ve bu balçık genç adamı içine çekip boğuyordu.</p>
<p>Evlere sinen koku solundukça gece uzuyor, karanlık gitgide koyuluyor, rüyalar çürüyordu.</p>
<p>Tüyleri tütsülenmiş kuyruksuz kediler, güz yoncalanm ezen kara pabuçlu ayaklar, giderlerde biriken iç içe kabarcıklar, bir ağaç dibinde&#160;ıo</p>
<p>kırılmış yumurtalar, üstüne basılmış salyangozlar, sımsıkı yumulan gözler, tıkanan kulaklar, telveli fısıltılar, küf kokulu ağızlar, kahkahalar&#160;ve yüzlerle bulutlandı uykuları, çünkü fark etmeksizin duydukları bu&#160;koku, günahın kokuşuydu; kirleri kabartan lanetli bir buhur.</p>
<p>Vakit epeyce ilerlemişti ki, ansızm geceyi delen bir çığlık kasabayı derin uykudan ve puslu rüyalardan çekip çıkardı. Bir insandan mı&#160;yoksa hayvandan mı koptuğu belirsiz feryatlar sessizliğin içinde bin&#160;parçaya bölünürken, ağır yorganlanmn altında pusmuş insanlardan&#160;hiçbiri, dışarıda olanları görmek için perdesini aralamadı. Havada salman kokuyu hâlâ duymuyorlardı ama geceyi yırtan bu sesin sahibini&#160;iyi tanıyorlardı; onların gözünde ne bir hayvan ne de bir insandı, olsa&#160;olsa lanetli bir ruh, ecinni bir yaratıktı.</p>
<p>Çığlıkların sahibi çok uzakta değil, kasabamn orta yerinde, baykuşların yuva yaptığı metruk bir taş evin yıkık dökük bir odasında, yeryüzünde konuşulmayan bir dilde küfür kusuyordu. Sıvası dökülmüş iki duvarın kesiştiği köşeye sırtını dayamış, çıplak, tüylü bacaklarını açarak çömelmişti. Kasıklarından aşağıya ilerleyen yumruyu&#160;söküp atmak için içgüdüsel bir dürtüyle ıkınıyor ve çıkardığı inilti yaralı bir hayvamnkini andırıyordu. Gökyüzünde yankılanan sesler gece&#160;gezenleri dahi ürpertecek bir isyan yüklüydü. Sancı ıslak bacaklarının&#160;arasından yumuşak bir parçanın kayışıyla sona erdiğinde, içinden sarkan bağın ardından o da yere bıraktı nihayet kendini. Hemen önünde&#160;kıpırdanan küçük ve buruşuk yavruya şaşkınlıkla bakıyor neredeyse&#160;ondan ürküyordu. Onun nemli derisini, küçük ellerini, incecik parmaklarının ucuna konmuş çiy tanesini andıran tırnaklarını, kımıl kımıl&#160;dudakları ve pembe minik dilini hayretle seyrediyordu.</p>
<p>Dışarıda usul bir yağmur başlamıştı. Odanın karanlığı yanıp sönen beyaz şimşek ışıklarıyla aydınlanıyordu. Işık tam tepelerinde&#160;çakıyordu ancak peşinden gelen tek bir ses dahi yoktu. Göksel ışıkların parlattığı, cilası yıllar önce kusmuş rabıtaların üzerindeki bebeğin çıplak derisi, kırmızı mor halkalarla bezenmiş, ıslak ve yapışkandı. Küçük, buruşuk, sessiz ve kımıltısızdı; hayata tutunacağı düşünülemezdi. Birbirlerine eğri büğrü ve gri bir kordonla bağlıydılar.&#160;Neden sonra pencere önündeki tahraya uzandı, aralarındaki bağı tereddütsüz kesip kopardı; elleri bir yaprak gibi titrerken boşta kalan&#160;ucu düğümledi ve sonra yüreği gümbürdeyerek bebeğin buz kesmiş&#160;etini avuçlarına aldı. Onunla ne yapacağını bilmiyordu, bir an ikisi&#160;beraber boşlukta asılı kaldılar sanki; tıpkı onun gibi o da yumdu gözlerini ve belki kulağına çalman bir fısıltıyla, avucunda tuttuğu bu yabancıyı ateşler içinde yanan koynuna bastırdı. Ilık ve tatlı süt kokusu&#160;bir görünmez bağ gibi birleştirdi ikisini. Şimdi kollarının arasında&#160;sımsıkı tuttuğu ölü bir cenindi ve ömründe ilk kez varlığını hissettiği&#160;memelerinden emzirdiği hayat sıvısıyla bir meleğe dönüşüyordu.</p>
<p>Şafak sökmeğe başladığında yorgunluk bedenini tümüyle hissizleştirmiş, bağrında ağır ağır soluk alan bebekle beraber o da sessizce kıvrılmıştı. Yere serili sünger bir yatağın üzerinde, is kokulu delik&#160;deşik bir battaniyenin altında gözlerini nihayet uykuya yummuştu.&#160;Belki de ömründe ilk kez rüya görüyordu; parıldayan yaldızlı bir&#160;kâğıt örtüyordu her şeyi. Ne deniz vardı, ne toprak, ne de buz kesmiş&#160;taş zeminler; yaldız kâğıt üzerinde bir başına yürüyordu. İlk adımda&#160;ayaklarına bulaşan simler o yürüdükçe tüm vücudunu kaplamıştı;&#160;parıl parıl parlıyordu. Rüyanın çekiciliği onu daha da derine çağırıyor, etini hissizleştiriyordu. Böylece yarılmış kalın taş duvarın oyuğundan sinsice çıkan ve sürünerek koynuna giren yılanı duymadı&#160;bile. Battaniyenin altında onu çağıran kokuya yavaşça uzanan boz&#160;engerek, boşta kalan memeye dayanarak kana kana içti can sütünü&#160;ta ki derisi şişip davul gibi gerilene dek. Ardında ölümcül bir iz bıraktıktan sonra geldiği yere döndü sessizce ve dar yarığın içinde kabuğunu soyunarak gözden yitti.</p>
<p>Öğlene doğru geri gelen rüzgârla birlikte, bulutlar tamamen dağılmış, pür bir mavilik göğü kaplamıştı. İçeriyi ısıtan parlak güneş ışığı yerdeki sonu ağır ağır buharlaştırıyordu. Gözlerini açtığında oda&#160;neredeyse rüyasındakiyle eş bir aydınlıktaydı; bakışları karşı duvardaki çerçevesi yamulmuş, kırık bir camın ardındaki eski bir fotoğrafa&#160;takılıp kaldı. Siyah beyaz renklerinin yıllar içerisinde sararıp solmasına ve kenarlarındaki küf beneklerine rağmen gözleri fotoğraftaki&#160;genç kadının yanaklarındaki pembe ışıltıyı hüzünle seçebiliyordu&#160;yine de. Bir vakitler ahşap cilaları parlayan, taş duvarları olanca heybetiyle koca bir aileyi kucaklayan, odaları sıcak kahkahalarla yankılanan bu yaşlı evde çekilmiş bir fotoğraftı bu ve şimdi tıpkı asıldığı&#160;duvar gibi terkedilmişliğin acısını eskiyerek çekiyordu. Peki ya kendisi, o da eskiyor muydu, bir hatırası ya da içinde yaşattığı var mıydı&#160;çekip giden? Varlığını bir türlü bu dünyaya sığdıramamıştı ki içine&#160;eğilip baksın. Ondan hep tiksintiyle uzaklaştılar ve o hiç birini durdurup soramadı:</p>
<p>Neden yüzüme bakmıyorsunuz? Benden niçin korkuyor ve bana neden İfrit Adile deyip duruyorsunuz?</p>
<p>* * *</p>
<p>Adile, bu kasabada bir balıkçı teknesinde dünyaya gelmişti. Tek bildiği annesinin onu doğurduktan sonra sırra kadem bastığıydı.&#160;Ondan geriye bir damla süt tadı dahi yoktu ağzmda. Tek yakını günün&#160;her saati başmda dumanlar tüten babasıydı. Yatıp kalktıkları yer yedi&#160;metre, bayrak kırmızı boyaları pul pul dökülmüş, kıç kısmında beyaz&#160;harflerle Gerence yazılı virane bir balıkçı teknesiydi; Adile'nin dünyaya&#160;gözünü açtığı deniz üstü bir yuvaydı.</p>
<p>Bu her daim yosun kokan yerde, bir deniz kabuklusu gibi büyüyordu Adile. İhtiyaçlarının neredeyse tamamını denizde gideriyor; denizde yıkanıyor, denize dışkılıyor ve yine aynı denizde karnını doyuruyordu. Gece ayazı, gündüz keskin gün ışığı, denizin tuzu ve&#160;iyot kokulu Gerence rüzgârı Adile'nin yumuşakçasım çevreleyen kabuklan gitgide sertleştiriyordu. Öyle ki daha onlu yaşlarına geldiğinde&#160;kasabada bir teknede yaşayan baba kız değil, iki deniz hayvanı konuşuluyordu herkesçe. Adile büyüyor, babası kocuyordu ve her geçen&#160;gün biraz daha birbirlerine benziyorlardı. Terkedilmiş bir kabuğun&#160;içine yuvalamış iki yengeç gibi ahtapotları kollayarak ve o içine sığdıkları kabuktan fazla büyümemeye çabalayarak yaşıyorlardı. Ne var&#160;ki Adile büyüyor, kabuk daralıyordu; günden güne gelişen uzuvları&#160;kabuktan dışarıya sarkıyor, suya karışan teri gece kuytularda devriye&#160;gezen ahtapotların iştahını kabartıyordu.</p>
<p>Dışarı çıksa bir dert, içeri sokulsa başka bir dert; büyümek göze batmaktı sadece. .</p>
<p>Geceleri kaim naylon muşambanın altındaki keskin sirke kokusu, Adile'nin genzini dağlardı, babasının gri göz bebeklerini kırmızıya&#160;çekimleyen yegâne güçtü oysa bu koku. Kim bilir ne zamandan beri&#160;etine yapışan vantuzları duymasın diye ekşi üzümü çaresiz yutuyordu ciğerlerine, diline bulaşan kekremsi bir balçık, babasımn girdabına katıyordu onu da; sonrasında eriyordu söz, yutkundukça&#160;parçalanıyordu kelimeler.</p>
<p>Denizde gece her şeyi örtendir, belki sinsi bir suç ortağı ya da sağlam bir sırdaş; ne olup bittiğini kimse bilmez kör saatlerde. Suların canavarları gece çıkar gezintiye, avların büyüğü gece düşer tuzağa. Gece ağırdır; masuma uyku, sarhoşa cesaret verir, diptekileri çağırır; biçimleri, şeyleri, yaşı ve kuruyu, erkeni ve ışığı ters yüz eder. Bilmeyenler&#160;bilmezler, sabahın kokusu gecenin ardının buhurudur, kimseler uyanmadan uçar gider.</p>
<p>Her şey en başından beri böyleydi; Adile'nin gecebasanları neredeyse yaşıyla birdi. Gerence dar ve çatısız, altı su, üstü göktü; içine sıkışanları fısıldayabileceği topraktan yoksundu. Geceye olan kahrını çaresiz suya anlatırdı Adile; çokluğu yokluk deniz, onun balçık sözlerini alır gibi yapar sonra hiç beklenmedik bir anda gerisin geri çarpardı&#160;kasabamn kayalıklarına. Bazen yıllar öncesinden gelen paramparça bir&#160;günah, ulu orta yankılanınca kıyıda, Adile etrafını saran binlerce kedi&#160;gözünü, çıplaklığında hissederdi. Kıpırdayacak olsa hepsi birden üzerine atılacaktı belki; yumuşak derilerinin içindeki organları düğüm&#160;düğüm dokunacaktı derisine, onun yüzünden...</p>
<p>Hep onun yüzünden cıvıyacaktı ilikleri. Adile'nin arasından aka-cakü yapış yapış...</p>
<p>Sonra gözler kalacaktı geriye, Gerence çağla gözlere boğulacaktı nihayetinde; sarı, yeşil lekeler hepsi bir başka yanda.</p>
<p>Yaş aldıkça denize sır vermemeyi öğrendi böylece, her şeyi az az biriktirdi içinde. Kendi kanı, kendi camydı ne de olsa, dişi ondan, tırnağı ondandı; hem hepsini saklasa, yer kalır mıydı sonrakilere? Kendi&#160;kendine avundukça bir erkekten doğduğuna inandı Adile. Ağzındaki&#160;cansızlık, dudaklarını saran hoyrat kuruluk, dilini kasan tuzlu kütle,&#160;sütle çözülmediğinden, bir memeye yumulmadığından belki, suların&#160;döl yatağında babasından doğmuş belledi kendini.</p>
<p>Aynı kandan iki çıplak beden, birbirine sürtünürken, etlerini zımparalayan tuz, onları durmaksızın eksilten, fırsatçı bir leş yiyiciydi adeta. Babasının ekşi maya kokan nefesinin buharı, Gerence'yle muşamba arasındaki boşlukta, usulca süzülecek bir pencere yoksunluğundan belki, Adile'nin gözlerinin camına doluyordu; her şey bittiği an yüzünü ağ tomarı çarşafa döndüğünde ağır ağır akacaktı; ağa takılmış&#160;boncuk boncuk yaş dolacaktı geceye, Gerence'ye.</p>
<p>Adile, babası ve gece arasında gizli bir anlaşma vardı, sabahlarda hiç sözü edilmeyen, güne bulaşmayan. Her uyamş, bir unutuştu; sabahın ışıkları evlerden, otel odalarından çok önce yansırdı Gerence'ye.&#160;Çuval bezi geçirilmiş bir el arabaları vardı kaldırım kenarında. Baba,&#160;kız el arabasım sürüye sürüye dolaşırlardı sokaklarda. Öncelikle manzaranın güzel olduğu kıyılara, tepelere uğrarlardı. Geceden kalan bira&#160;şişelerini, kutulan, pet şişeleri ve kâğıtları toplar ardından şuasıyla günlük duraklarına bir bir uğrar, kâğıtları, camları, petleri ve metalleri birbirine karıştırmadan arabalarına yüklerlerdi. Daha öğle olmadan araba&#160;üka basa dolmuş olur, Adile ve babasımn önünde dev bir dağ gibi yükselir, onları görünmez kılardı. Yine de gelip geçtikleri sokaklarda huzursuz bakışlar, ekşitilen suratlar üstlerinden eksik olmazdı. Kasabalı&#160;önde giden çöpleri değil arkadan gelen bu iki kabukluyu horlamaktan&#160;gizli bir haz duyar gibiydi. Çünkü onlar kasabamn çöpünü yüklenen&#160;iki günah keçisiydi; araba ne kadar ağırlaşır ne kadar zor itilirse, kasabalının vicdam o denli hafiflerdi, kem gözlerim gönül rahatlığıyla batı-rabilirlerdi böylece.</p>
<p>Öğleden sonra çöpleri eski değirmenlerin toplandığı yol kenarındaki tepelerden birine döküp istiflerlerdi. Ayda iki defa gelen kamyon bu adresi bilir, alacağım alır karşılığım da öderdi; babanın şarabı, günün&#160;ekmeği bu parayla alınırdı. Yaz geldiğindeyse o şaraba fısük, ekmeğe&#160;ise tahin helva eklenecek kadar bollanırdı elleri; yaz demek kalabalık&#160;demekti, kalabalıksa daha çok günah... daha çok para...</p>
<p>Denizden gelen rüzgânn değer kazandığı kavurucu yaz günlerinde şehirden kaçan insanlarla dolardı kasaba. Bu zamanlarda yerli halk, her&#160;şeyden para kazanmayı bilirdi; kireç tortulu ılık bir bardak çay mor be-gonvillerin, sahilde içilen gazı kaçmış bira limandaki ışıkların, çıplak&#160;pansiyon odaları çivit boyaların haürına değerinin çok üstünde adeta&#160;kapışılırdı. Adile'yle babası da bu çarkın bir ucundan tutunmuşlardı.&#160;Zamamna göre sahipsiz ağaçlardan topladıkları incirleri ya da zeytinleri meydanda bir köşede birkaç saatte şaraba dönüştürüyorlardı. Ge-çeleri kıyılardaki kaya oyuklarında el fenerinin ışığıyla punduna getirdikleri ahtapotları limandaki pahalı lokantalara kara borsadan pazarlıyorlardı.</p>
<p>Adile babasının en sevdiği mevsimin yaz olduğunu biliyordu. Ağaçların dallarında meyvelerden nektar damlar, kumsallar şişe,&#160;caddeler kâğıt dolar, ahtapotlar yat motorlarından ürküp daha da kıyıya siner, gürültüde sesler birbirine karışır, sarhoşluk daha fazla dumana boğulurdu; ten kararır, güneş her şeyi kurutur, nem uçar,&#160;kaskatı bir düğüm Adile'nin kursağına yaz boyunca saplanır kalırdı.&#160;Yazı sevmezdi Adile, sevemezdi.</p>
<p>* * *</p>
<p>Pencerelerden gün ışığı girmeyeli günler oldu. Bulutlar kasabayla gök arasına dolup yayılıyor oysa tek bir yağmur damlası dahi düşmüyordu. Gece ve gündüz farksızdı, sinsi bir karaltı gri bir duman gibi&#160;aralıklardan geçerek evlerin içine sızıyordu. Sokak lambaları hiç sönmüyor, sabahın erken ya da gecenin geç saatlerine has kış hışırtısı tüm&#160;gün duyuluyordu. Havada sırılsıklam bir soğuk kol geziyordu. Evin&#160;pencereleri deniz kenarına vurmuş kırık camlar gibi buğulanmıştı.</p>
<p>Öyle ki tuzla dövülüp kenarları körelmiş puslu bir şişenin içinde, deniz üstünde yüzer gibiydi Adile. Günlerdir boğazından tek lokma&#160;geçmemişti; nefesinin buharı, balık ölüsü gibi kokuyordu. Duvarlardan ve pencerelerden sızan nem, altlarındaki şilteyi ıslatınca büyük&#160;salondaki bordo kadife perdeleri söküp odanın orta yerine yayarak geçici bir yatak yapmıştı kendilerine. Bebeklerin uykuya bu denli düşkün&#160;olduklarını bilmiyordu ve durmadan altlarını kirlettiklerini. Evin&#160;bütün odalarını dolaşıp etrafta ne kadar kumaş parçası varsa toplamış&#160;bunlardan yırttığı bezleri yanı başına tepelemişti. Önce bezi koyuyor&#160;üstüne de poşet bağlıyordu; bu şekilde en azından çiş sızmadan birkaç&#160;saat idare edebiliyordu.</p>
<p>Ne var ki birkaç gündür daha az bez değiştirmişti. Memesinin biri doğumdan sonraki gün aniden körelmiş, içindeki süt esrarengiz biçimde tükenmişti. Açlık tüm gücünü kemirmiş, bir uyku sağanağı onu&#160;yatağa çivilemişti. Fakat koynunda kesik kesik nefes alıp veren bebek&#160;epeydir uykusuzdu. Sırılsıklam terliyor ve göğsünden içeri çalan bir&#160;ıslık duyuluyordu. Adile baygın gibiydi, hissettiği ateş ve duyduğu&#160;ıslık, adresi belirsiz bir kaygı hissetmesine yol açıyor fakat ayılıp da&#160;olanları sorgulayamıyordu.</p>
<p>Saatler sonra ıslak bir ateşin memesinin ucuna değmesiyle sıçrayarak kendine geldi. Son bir çareyle memeyi bulan bebek, yana yana bir damla olsun süt emmeye çabalıyordu. Başı ve yüzü boncuk boncuk&#160;ter damlalarıyla bezenmişti, ateşini dindirecek bir damlaya kavuşama-yınca doğumundan bu yana ilk kez ağlamaya başlamıştı. Adile ne yapacağını bilmiyordu. Kalan tek memesinden de süt çekilmişti işte.&#160;Onun acı çeken yüzüne, yaş dolan minik gözlerine bakamıyordu, dişleri dikenli bir tel gibi dudaklarına geçmişti; çaresizlik ve korku içinde&#160;titriyor artık ne açlık ne de uyuşukluk hissediyordu. Sonunda daha&#160;fazla kabuğunun içinde kalamayacağını anladı, çıkmalı ve bebeğinin&#160;süt hakkını aramalıydı.</p>
<p>Bebeği kara bir battaniyeye sarıp kucakladı ve nereye gideceğini bilmeden sokağa fırladı. Aklına gelen ilk adresin kapısını saati aldır-maksızın yumrukladı. Burası eski ebelerden Yamuk Hatice'nin eviydi.&#160;Geçmişte bir gün polislerin zoruyla Gerence'ye gelmiş, Adile'nin bacaklarından akan oluk oluk kanı durdurmak için hayli çaba sarf etmişti. Küçük Adile her yeri yara bere içinde ve kendinden geçmiş bir&#160;haldeyken bir an için gözlerini açtığında, yüzü gözü yamuk bir kadını&#160;öğürtüler içerisinde karşısmda görmüş ve ona dudaklarının arasından&#160;zorla çıkardığı tek bir şey söyleyebilmişti:</p>
<p>&quot;Öldür beni!.&quot;</p>
<p>Oysa şimdi yıllar sonra kapısına dayandığı bu kadından oğlu için yaşam dilenecekti.</p>
<p>Gecenin kör saati yumruklanan kapıyı tedirgin bir çabuklukla açtı Hatice. Adile'yi kucağında battaniye tomarıyla karşısında görür görmez beti benzi attı, kapının aralığını iyice kıstı. Şaşkınlığını savuşturup&#160;ağzını açmaya kalmadan, atıldı Adile:</p>
<p>&quot;Daha önce yaptıysan şimdi de yaparsın, oğlum ölmek üzere, memelerimin sütü kurudu, ne olur bir el ver, bilirsin nasıl yapılacağını.&quot;</p>
<p>Yamuk Hatice, Adile'nin kucağındaki battaniyenin içinde küçük bir bebekle karşılaşınca şeytan görmüşe döndü, güçlükle söze geldi:</p>
<p>&quot;Ben ne anlarım bebekten be kadın, doğurtuyoruz diye hekim mi sandın bizi. Gecenin köründe kapımı yumruklaman niye? Var git öteye&quot; dedi ve&#160;bir şey anımsamış gibi ekledi:</p>
<p>&quot;Kendi lanetin yetmezmiş gibi sokaklarda piçini dolaştırıp uğursuzluk yayma mahallemize, Allalı işini bilir, memelerini köreltmesi boşa değildir bilesin.&quot;</p>
<p>Bu sözleri kusarken yüzü bir ağı andırıyordu, hileli bir balık ağını. Bir adım öne çıktı, Adile'yi eşikten aşağı iteleyip döndü ve kapıyı sertçe&#160;çarptı yüzüne.</p>
<p>Adile acıyla yutkundu, sesi yitmiş gibiydi, başım eğip kucağındaki bebeğe baktı ve gecenin çat ayazında, ayağındaki naylon terliklerle sokaklarda telaşla koşmaya başladı. Çiyle örtülmüş asfaltta ardında bıraktığı ayak izleri, çaresizliğinin resmini oluşturuyordu. Nefes nefese&#160;kapısına dayandığı ikinci evin sahibi bir doktor ya da ebe değildi,&#160;dokuz çocuğu ve bir o kadar torunu tek başına bakıp büyütmüş yaşlı&#160;bir kadındı; bebeklerin derdinden anlardı muhakkak. Ancak içerde olduğu halde kapıyı açmadı kadın. Sonrasında gelişi güzel çaldığı kapılar&#160;da açılmadı Adile'ye. Demir kapıların buzlu camlarının arkasında gölgeler, aralanan perdelerden sızan karartılar gördü ama kilidinde dönen&#160;bir anahtar, karşılık veren bir ses olmadı; hep karanlık, hep gölgeler...</p>
<p>Bir İfrit'e kapı açacak kimse yoktu bu kasabada, kucağında bir melek taşıyor olsa da.</p>
<p>Adile belki de o anda hakikaten bir İfrit'e dönüştü; yüreğini kaplayan isyan, düşüncelerini kiremit rengi bir öfkeye buluyordu. Kasaba meydamnda, yunus balığı desenli mozaik döşemenin üzerinde güçlükle&#160;ayakta duruyordu; dizlerinin dermam kalmamıştı. Bütün sokakları dolaşmış, çalınmadık bir kapı dahi bırakmamıştı; yapayalmzlığı ta içine işliyordu. Doğup büyüdüğü bu sahilde, tüm yaşamım kuşatan bu kasabada hep bir yabancıydı o. Yıllar boyu varlığının hiçe sayılmasına boyun&#160;eğmiş, kimseye bulaşmadan, üstüne dikilen gözlere sataşmadan, çocukluğunu avuç avuç tüketen hoyratlıklara isyan etmeden, göze gözükmeden, aralarına girmeden bir gölge gibi yaşamıştı bu yerde. Onca horlanmaya rağmen bir kez olsun kimseye gücenmediği halde şimdi hasım olmuştu kasabalıyla.</p>
<p>Kendisi için hiçbir şey istememişti oysa, kasabamn sokaklarında oynayan, o evlerin kapılarından içeride uyuyan çocuklardan farkı olmayan bir masum için analardan kız kardeşlik ummuştu. Bildiği, gördüğü bir&#160;şeydi bu; birbirini doğurtan dişi kediler, kendinden olmayan yavruyu&#160;emziren keçiler, fırtınada aynı kiremitin oyuğuna saklanan hepsi bir&#160;başka yumurtadan çıkmış serçeler görmüştü ve bir hayvan gibi derdinin&#160;dermanını kadınlarda aramıştı. Zihnini oyan düşünceler, yüzünde derin&#160;yanklar açıyordu; bir ömürlük dert vurmuştu kirpiklerinin kıyısına. Kucağında suskun yatan oğlunun açlıktan ve soğuktan uyuşmuş yüzüne&#160;baktı ve dizlerinin bağı çözülmüşçesine yere çöktü. Yakasındaki düğmeleri çözüp griye çalan memesini dışarı çıkardı; ucundan süt fışkırıyordu. Az önce battaniyenin arasında kımıltısızca yatan yavru, şimdi&#160;imkânsız bir güçle o memeye öylesine saldırmıştı ki, Adile yanaklarından aşağıya sicim gibi akan gözyaşlarına artık hükmedemiyordu.</p>
<p>O anda açık denizden ince bir gemi düdüğü duyuldu; tam üç kez uzun uzun çaldı düdük. Adile önce denize, ardından gökteki kalabalık yıldızlara göz gezdirdi ve bacalarından duman tüten evlere döndü&#160;yüzünü, dişlerini sıkarak tısladı yavaşça:</p>
<p>&quot;Korkun hadi! İşte şimdi korkmak zamanıdır sizin için. Bundan böyle İf-rit'in zehrinin acısından sakının kendinizi.&quot;</p>
<p>Başını eğip kucağındaki oğluna baktı, yüzündeki morluk solmuş, usul bir uykuya dalmıştı. Yanaklarına bir gülümseme yayıldı, hiç alışılmadık bir ılıklıkla fısıldadı Adile:</p>
<p>&quot;İsrafil! Adın İsrafil olsun.&quot;</p>
<p>Dizlerinin üzerinde yavaşça doğruldu, şafak söküyordu, koyun kuytusuna dizilmiş martılar hep birden havalandıklarında, Adile gelirken bıraktığı izlerin üzerinden geçerek evin yolunu tuttu.</p>
<p>O günün ardından geceler boyu ateşi sönmedi İsrafil'in. Bir daha kimselerden yardım istemedi Adile, memelerini dolduran mucize misali sütü ilaç belledi kendince. Günler, geceler sonunda Azrail, evi eli&#160;boş terk etti. İsrafil'in ateşli bedeni nihayet soğumuş, gözlerindeki kan&#160;çanağı dağılmıştı; ölüm nöbeti artık son bulmuştu. Adile kendi açlığını ancak o zaman hatırlayabildi; bir kez daha sütünün kesilmesinden korkuyordu. Hastalık çıkıp gittiğine göre sokaklara dönmekte&#160;gecikmemeliydi. Önce İsrafil'i iyice sarmalayıp sıkıca sırtına bağladı&#160;ve epeydir tekerlekleri dönmeyen el arabasım ittirmeye başladı. Kasabanın tek toplayıcısıydı; yokluğunda çok şey biriktirmişti sokaklar.</p>
<p>Güçlü poyraz fırtınalarının ardından kâğıtlar, poşetler ve plastik çöpler duvar kenarlarında, güney sırtlarında takılıp kalıyordu. Rüzgâr adeta Adile için var gücüyle üflüyordu. İşte bu yüzden rüzgârı bir&#160;başka severdi Adile, ona şükran duyar, içten içe minnet beslerdi.</p>
<p>İlk gün araba birkaç saat içinde tıka basa doldu, öğleye kalmadan yükünü boşalüp kamyoncudan birikmiş parasını aldı. Kasaba meydanına yaklaştığında herkesin gözünün sırtında olduğunu hissediyordu. Sıründa taşıdığı bir bebek değil de şekilsiz bir kamburdu sanki.&#160;Fısıltıların peşinden koştuğunu duyuyordu,</p>
<p>&quot;Piç” diyorlardı İsrafil'e,</p>
<p>“Bu piç de nereden çıktı&quot; diye söyleniyorlardı ve seslerinde tiksintiden öte korku vardı. Adımlarım daha da hızlandırıp yüreğinin darlığını sa-vuşturabilmek için limanın burnuna doğru yürümeye başladı Adile.&#160;Uç kısımda, burnun genişlediği yerde paslı gövdeleri boyalarının alün-dan öbek öbek görünen yeşili, sarısı, kırmızısıyla yan yana dizilmiş trol&#160;tekneleri demirliydi. O kadar kalabalıklardı ki üst üste binmiş gibi görünüyorlardı. Askıdaki siyah ağlardan etrafa savrulan çürük koku,&#160;martıları ve karabatakları buraya topluyordu. Akşamları buğulu pencerelerine lüks lambaların sarı ışığı vurduğunda nasıl da harap görünürlerdi. Oysa avdan dönerken, limana girişte çıkardıkları gürültü ve&#160;arkalarında bıraktıkları girdaplar bu tekneleri olduğundan daha görkemli kılıyordu. Soğuk demirlerin üzerine asılmış çoraplar, isli erkek&#160;fanilaları Adile'ye Gerence'deki yaşamını ammsatıyordu. Trol teknelerinde çalışan işçiler kasabadan değillerdi; pek çoğu denizsiz topraklarda doğup büyümüşlerdi. Onlar da tıpkı Adile gibi kimliksiz, kaçak&#160;ve kimsesizdiler. Kasabada Adile'den sonra en çok onlar sevilmezdi.&#160;İşlenen her suçta önce onların eşkâli resmedilir, trol teknelerinde polis&#160;baskını hiç eksik olmazdı. Esnaf, dükkânlarına giren bu adamlara kem&#160;gözlerini diker, ellerini kollarını bakışlarıyla bağlardı.</p>
<p>Adile bu adamlarla arasındaki benzerlikten gizli bir haz duyuyor, kasabanın kıyısındaki varlıklarını gördükçe kendisini daha az yalnız&#160;hissediyordu belki de. Trollerin gittiği yaz aylarında kasaba iyice boğazına dayanıyordu. Av yasağı kalkana dek limandaki boşluğu görmemek için eve yolunu uzatarak dönüyordu. Yazı sevmiyordu Adile,&#160;cehennem sıcağı günlerde, o herkesin aksine üşüyordu.</p>
<p>Trollerde çalışanlar mevsimlik işçilerdi, her yıl birileri giderken yerlerine başkaları geliyordu ve niyeyse yüzler hiç değişmiyordu; bulutlu ve tuzla dövülmüş... Adile'yle deniz üstü yaşam hemşerisi olmuşlardı. Hangi diyardan geldiğini çoktan unutmuş, yaşı belirsiz bu&#160;adamlar uzaktan uzağa Adile'yi koruyor, kendilerince ona ağabeylik&#160;yapıyorlardı; yersizlerin ağabeyliği nasıl olursa öyle işte. Her gün bir&#160;torba balığını hazır eder, o geçerken içlerinden en ufağı koşup ilişti-rirdi eline. Adile sırtında bir bebekle geçtiğinden beriyse torbadaki&#160;balıkların arasına ağlara takılan karideslerden de karıştırmaya başlamışlardı. Kuzey rüzgârı, Adile ve trol işçileri bu kasabamn iflah olmaz&#160;yabancılarıydılar. Birbirlerine tutunarak karanlıkta yol almaya çalışıyorlardı, hepsi bu.</p>
<p>* * *</p>
<p>Karideslerle bollanan ana sütü İsrafil'i güçlü kuvvetli bir bebek yapmıştı. Adile onu uzunca bir çarşafın ortasına yatırıp sırtına alıyor&#160;ve çarşafı kendi bedeninde birkaç tur attırarak sıkıca sarıyordu. Bu&#160;onları tümlüyor, İsrafil'i Adile'nin bir uzvu; kamburu yapıyordu ve&#160;o kambur Adile'nin sırtında şimdi gittikçe ağırlaşıyordu; büyümek&#160;nasıl da hızlıydı.</p>
<p>Cinsiyeti belli olmayacak kadar kabuk bağlamış bir kadın, sırtında yaşam nefesini nerden aldığı meçhul bir yeni doğanla yağmur, fırtına, çamur demeden her gün sokakları arşınlıyordu. Bir yandan&#160;arabasına yarayacakların izini sürüyor, diğer yandan işlek kaldırımlara atılmış sigara izmaritlerini tek tek toplayarak belinde sallanan&#160;bir torbada biriktiriyordu.</p>
<p>Sabah işe gitmek için durakta vasıta bekleyen kalabalık, onu temkinli bakışlarla takip ediyor, kimisi kasıtlı bir tutumla varlığını görmezden geliyor, kimisi sıkıntılı bir çekinceyle kalabalığın arkasına gizleniyordu. Saçlarının renksiz bukleleri kuru ensesine dökülen, elleri kabuklu, yüzü gölgeli bu kadının arkasında kimi zaman tatlılıkla&#160;uyuyan, kimi zaman da halinden pek memnun etrafa gülücükler&#160;saçan, yanakları al kanlara boyanmış, gözleri yumuk, teni bembeyaz&#160;bebek, izleyenlerin şaşkınlığını büsbütün arttırıyordu. İçlerinde duydukları ürküntü neredeyse merhamete dönüşüyordu. Yine de kasabayı şehre bağlayan yolun üstünde servis beklerken, tenlerine sürdükleri şerbetli parfümü ve kuaförde yıkanmış saçlarını münasebetsizce uçuran rüzgâra asabı bozulan kadınlar, Adile'nin kendilerine&#160;doğru yaklaştığım fark ettiklerinde sanki önünde sürüdüğü arabanın&#160;altında kalacaklarmışçasına panikle kenara sıkışır, yüksek topukların&#160;uzatüğı boyları gittikçe küçülürdü. Onları bu denli korkutan şeyde&#160;arabanın peşine takılmış sokak köpeklerinin de etkisi büyük olmalıydı. Adile'nin yükünde yiyecek ya da koku salan bir şeyler olmamasına karşın geçtiği sokaklarda hasta ve sahipsiz ne kadar köpek varsa&#160;arkasında sürü olur, ona eşlik ederlerdi. Oysa Adile bir gün olsun içlerinden birinin tüylerini okşamış, karmm doyurmuş değildi. Yine de&#160;peşine düşüyorlardı, kim bilir belki Adile'nin de onlar gibi bir sokak&#160;kırması olduğunu biliyorlardı.</p>
<p>Günün sonunda, duvarları boncuk boncuk terlemiş evin soğuğuna döndüklerinde, Adile odadaki çini sobaya gün boyu topladığı odunları&#160;doldurur, yaş ağaçları tutuşturmaya uğraşırdı. Sobanın beyaz çinisi&#160;isten kararmış olsa da pembe mavi çiçek desenleri yerindeydi. Eski sahiplerinin bu değerli eşyayı nasıl olup da burada bıraktıklarına şaşırıyordu; belli ki onu taşıyacak vakitleri ya da yerleri yoktu giderken. İyi&#160;ki de yoktu, o olmasa taş duvarlarm soğuğuyla başa çıkmak asla mümkün olmayacaktı. İsrafil geldiğinden bu yana Adile bu sobanm değerini daha iyi biliyordu. Önceleri büyük salonda duran bu sobayı&#160;doğumdan kısa süre önce evin nispeten rüzgâra kapalı güneşe ise açık&#160;olan bir odasına taşıyıp kurmuştu. Akşamları sobamn üzerine koyduğu tenekede güne ne düşmüşse pişirir, pencere önlerine ıslak çamaşırları sererdi. Oda bir trol teknesine dönüşüverirdi böylece. Gece&#160;basürdığındaysa, sobanın cılız ateşi tavanda kızıl bir delik açar, dışarıda savrulan ağaçların duvarlara yansıyan gölgeleriyle bu kez Gerence olurdu oda. Taş binanın yüksek tavanları, Adile'nin uykuya&#160;dalışıyla Gerence darlığına bürünür, rüyaları çocukluğunun yetimliğinden tutar getirirdi.</p>
<p>Yine böyle bir gecede, Adile uykunun derinliklerine henüz dalmışken, dışarıdan gelen büyük bir gürültüyle yerinden sıçradı. Gökyüzünden inen gümbürtü onun gibi bir kabukluyu dahi ürkütecek güçteydi. Gökler âleminde büyük bir hesaplaşma yaşanıyor gibiydi.</p>
<p>Bulutlar sertçe çatlıyor, yağmur değil ama gökten mavi ışık kıvılcımları yağıyordu. Gürültünün şiddetinden kasabanın elektrikleri kesilmişti,&#160;gökyüzünde parlayan ışıklar arük zifiri bir karanlığa düşüyordu. Işığın&#160;peşindeki ses gittikçe yaklaşıyordu; aradaki mesafe iyice daralmış gürültünün ışığı yakalamasına an kalmıştı. Sonunda parlak bir ışığın&#160;hemen tepede patlamasıyla abartılı bir çatırtının aşağıya düşmesi de&#160;bir oldu. Işık yakalanmıştı ve gökteki kavga aşağıya inmişti.</p>
<p>Adile, pencereden içeriyi aydınlatan ışığın buz mavisi bir renkten sıcak bir kora dönüştüğünü gördü. Yattığı yerde dizlerini karnına toplamış, bütün vücudu kas katı kesilmişti. Kor rengi ışık gittikçe parlaklığını arttırıyor ve odanın içini baştanbaşa kızıla boyuyordu. Az sonra&#160;dışarıdan gelen feryatlar huzursuzluğunu doğrular gibiydi. Dizlerinin&#160;uyuşukluğunu güçlükle açarak yerinden doğruldu ve pencereye yaklaştı. Buğusu çizgi çizgi çözülen camın önüne gelmemişti ki karşıdaki&#160;ahşap evden yükselen alevleri fark etti. Aşağıya bakınca sokaktaki kalabalığı gördü, insanlar bir baştan bir başa koşturuyor, kovalarla su&#160;yetiştirmeye çabalıyorlardı. Adile'nin gözleri hemen ev sahiplerini&#160;aradı; köşedeki evin merdivenlerinde yığılıp kalmış yaşlı kadını,&#160;hemen yanı başında komşuların su içirdiği küçük torununu, genç kızların sarılıp teskin ettiği gelin hanımı ve uzak bir köşede sigarasını ke-mirircesine içen genç adamı görünce kim bilir ne kadardır tuttuğu&#160;nefesini bırakıverdi. Birkaç gece evvel ona kapılarını açmayan bu insanlar, evlerinin an be an yok oluşunu çaresizlik içinde seyrederken,&#160;camın ardından onları izleyen Adile'ye şimdi nasıl da perişan görünüyorlardı.</p>
<p>Alevlerin, evin ikinci katındaki cumbanın lale oymalı çerçevelerini koşarak geçtiğini ve sapsarı ışıyan iskeletin kalabalığın çığlıkları eşliğinde aşağıya düşüşünü izlerken, hiç ammsamak istemediği hatıraların içine doğru kayıyordu Adile. Uzaktan duyulan siren sesleri onu&#160;aylar öncesinde limanda yaşanan korkunç geceye taşıyordu.</p>
<p>Yamuk Hatice'nin Gerence'ye geldiği günlerden biriydi. Adile ağzı gözü yara içinde, titreyen bacaklarının üzerinde güçlükle ayakta duruyor, gözlerinin madeni rengi, alevlerin derinliğinde kayboluyordu.</p>
<p>Kalabalık bir yaz akşamıydı, sahildeki restoranlar hınca hınç doluydu, buna rağmen son ana kadar yaşananların bir şahidi olmamıştı.</p>
<p>İnsanlar, limanın ağzına doğru yüzen alevleri görerek toplanmış, Adile'yi iskelenin ucunda isler içinde, sudaki alevleri seyrederken bulmuşlardı; ağzı kahkahalara boğulurken, gözleri acı yaşlar döküyordu.&#160;Gerence'yi kasabaya bağlayan, onu yüzmez kılan, düğümleri tuz kristalleriyle kaplanmış naylon halatları koparmaya bir alev nefesi yetmişti;&#160;bir anda sapsarı ışıyan bir fenere dönüşmüştü Gerence, beyaz boyalı&#160;isminin henüz yanmamış tek harfi G, bir ejderha gibi ağzından çıkardığı&#160;lavlarla, Adile'nin yaşam kabuğunu yutmuştu.</p>
<p>Karadan gelen polis sireni, denizdeki sahil güvenlik botunun alarmıyla limanın girintisinde çarpışarak çoğalıyordu. Meraklı kalabalık havadaki yanık et kokusunu duymamak için elleriyle ağızlarını, burunlarını kapatırken Adile bu kokuyu bir ayin tütsüsü gibi derin derin içine&#160;çekiyor ve kabuklu bir deniz hayvanından dikenli bir kara hayvanına&#160;dönüşüyordu.</p>
<p>Saatler sonra Sahil Güvenlik botu Gerence'den arta kalan kömür iskeleti kıyıya yanaştırmış, iki kişi sürükleyerek taşıdıkları yanık cesedi Adile'nin ayaklarının dibine bırakmıştı. Etrafım saran kalabalığın öğür-tülü fısıltıları gittikçe büyüyen bir gürültüye dönüşürken o, gözlerini&#160;hiç yere indirmeden, boşlukta asılarak, diline yabancı bir ağıdı ulumaya&#160;başladı. O gece atıldığı kodeste vakti bilmeden, kim bilir kaç zaman gü-nışığı görmeden, üstüne basan karaları duymadan uludu, uludu,&#160;uludu...</p>
<p>Zamam yitirdikten çok sonra, bir dere yatağında gözlerini açtığında, dudaklarındaki yarıklar kan kurusuyla kapanmış, dişsiz ve tımaksızdı;&#160;geçmişe dair ne varsa cop pençeleriyle sökülmüştü zihninden. Tepesinde uçan alıcılara bakılırsa çoktan ölmüştü. Oysa ölüm içine girmiş&#160;götürecek bir şey bulamayınca, bir daha dönmemecesine çıkıp gitmişti.&#160;O artık ölüme karşı efsunlanmış, unutarak uyanmıştı. Hiçbir ölümlüye&#160;nasip olmayan bir hafiflikle kasabaya döndüğünde kimse onu tanımamıştı; artık bir yabancıydı ama yeni gelen de değildi.</p>
<p>* * *</p>
<p>Adile'nin düşüncelerini zehirleyen alevler çoktan sönmüş, günün ilk ışıklarıyla oda soğuk bir griye bürünmüştü. O dalgınlığını geride&#160;bıraktığında siren sesleri kesilmiş, sokak boşalmış, usul usul yağmur&#160;yağmaktaydı. Birkaç saat öncesine kadar hep karşıda gördüğü ev,&#160;şimdi bir kömür yığınından ibaretti. Geride kalan tek tük eşyalar, yıkıntıların arasında fısılüyla inliyorlardı. Bir yataktan arda kalan pirinç&#160;başlık, karaların arasında yaldızları hâlâ ışıyan dikiş makinesi, devrilmiş bir buzdolabı, biçimleri yitmiş mobilyalar, bir evi ev yapan ayrıntılar yağmur suyuna karışarak toprağa dönüyorlardı. Yıkıntılar,&#160;bombaların düştüğü terk edilmiş bir kenti andırıyordu, bir kısmı yanmış isli eşyalar yetim savaş çocukları gibiydi.</p>
<p>Yağmur buğusundaki bu yangın kalıntısında, Adile'nin ansızın dikkatini çeken bir şey oldu. Bir prova mankeninin gövdesinden ayrılmış tek kolu, üzerine yıkılan camların arasında can çekişiyordu.&#160;Kırmızı ojeli tırnaklar, kırık camların ardında kanıyordu. Bu yangın&#160;mezarlığında yaşayan bir tek o kol parçasıydı sanki. Adile içinde, çok&#160;derininde bir şeylerin kıpırdandığını duydu ve neden sonra kendini&#160;aşağıda, yangın yerinin ortasında buldu. Yanık eşya cesetlerine basarak kanayan kolu, üzerindeki cam kırıklarından kurtardı, eliyle nazikçe üzerini süpürdükten sonra usulca hırkasından içeriye soktu;&#160;koynunda avutmak ister gibiydi. Birilerine yakalanmadan, saklısını&#160;çaldırmadan koşarcasına uzaklaştı oradan. Eve girer girmez koynun-dan çıkardığı ince, zarif, elleri örselenmiş kol, içine öyle bir hüzün&#160;yığdı ki ömrünün şu kısacık aralığında tattığı yaşam hazzından derin&#160;bir utanç duydu Adile.</p>
<p>Gözlerini üzerinden ayıramadığı kol parçasını yatağının başına, duvardaki nişe özenle yerleştiriyordu ki İsrafil'in uyandığını fark etti;&#160;mahmur gözleri tavanda geziniyor, Adile'nin aksine dingin görünüyordu. Gece kopan kıyametten, göğün öfkesinden ve sirenlerin çığlığından habersiz gibiydi. Adile'nin uykusunu bölen felaketler,&#160;İsrafil'in yakınma hiç uğramamıştı sanki. Bebek gibi uyumak buydu&#160;belki de...</p>
<p>Onu seyrederken aniden bir ürperti sardı bedenini Adile'nin, zihnine üşüşen ihtimalleri savuşturmak için başını iki yana salladı, yüzü bulutlandı, dudağının kenarı istemsizce aşağıya kaydı. İsrafil'in tam&#160;karşısına geçti ve bir müddet hiç kıpırdamadan onun bebek dünyasına bakakaldı. Sonra biraz daha yaklaştı, yüzünün ortasında iki elini&#160;açtı ve aniden şaklattı, fakat aynı durulukta, gözlerini kırpmaksızın&#160;etrafını seyri sürdü İsrafil'in. Adile defalarca denedi, biraz daha kuvvetli, biraz daha dehşetle üsteledi ama bir şey değişmedi. Kaygıyla&#160;odadan çıktı, bir bardak ve kaşıkla döndü. İsrafil'in arkasına geçti ve&#160;kaşığı boş bardağın içinde şmgırdatmaya başladı; İsrafil tavandaki&#160;örümcek ağlarını seyrediyordu. Adile çılgın bir nöbete tutulmuştu,&#160;kendini yerden yere vuruyor, kaşığı bardağı kırarcasına iç çeperinde&#160;döndürüp duruyordu. Ne var ki İsrafil'in gözbebeklerindeki sükûnet&#160;odanın içindeki cinnet şıngırtısının çok uzağındaydı. Gözlerinden&#160;yaşlar boşalarak dizlerinin üzerine çöktü Adile, elindeki bardak, avucunun sıkısında paramparçaydı; kabuklu parmakları, enkazdan çıkarıp koynuna soktuğu alçıdan yapılma kol gibi, kan ağlıyordu.</p>
<p>Hiçbir zaman şimşek sesleriyle uykusu bölünmeyecekti İsrafil'in, siren sesleri kâbusu olmayacak, çığlıklar ve küfürler, peşinden yuvarlanarak gelen fısıltılar yüreğindeki toprağa nifak tohumları serpmeyecek, yemyeşil çayırlarının ılık suları isimlerle çamura&#160;bulanmayacak, yalnızlığın hastalıklı hınlüsı teninde gezinmeyecekti.</p>
<p>Ve rüzgâr...</p>
<p>Duyularm büyücüsü rüzgâr...</p>
<p>İsrafil rüzgârın gelişini hiç duymayacak, onun uğultusuyla asla tanışmayacaktı.</p>
<p>Adile, yıllar sonra ilk kez karakol dışında bir devlet dairesinin kapısından üstelik kendi isteğiyle giriyordu. Kucağında İsrafil'le dar merdivenleri çıkarken saf alkol kokusu soluğunu açarak ciğerlerine&#160;oturmuştu. Sıvası dökülmüş sarı badanalı duvarlar, renkli afişlerle&#160;donatılmıştı. İki yanında duvara monte edilmiş oturakların bulunduğu dar bekleme salonuna girdiğinde bütün gözler üzerine çevrildi.&#160;Her birini tamyordu, yüzlerine bakacak olsa kolayca ammsayabilirdi,&#160;fakat o kafasına bir çuval geçirmişçesine bakışları örtük geçti önlerinden, en uçtaki oturağın köşesine ilişip beklemeye koyuldu.</p>
<p>İçerdeki odadan katıla katıla ağlayan bir bebeğin sesi çınlayarak koridora yayılıyordu. Adile üşüyen ayaklarını üst üste bindirmiş,&#160;oturduğu yerde iyice büzülmüştü. Tüylerini ürperten cereyan ona&#160;değmesin diye, İsrafil'i kucağına sıkıca bastırdı ve anımsadığı bir&#160;şeyle kirpikleri buğulandı. Az evvel sesi içeriden gelen bebek şimdi&#160;annesinin kucağında onlara doğru yaklaşıyor ve çığlıkları yürek dağlıyordu. Koridor boyunca annelerinin yanında ya da kucağında bekleyen çocukların hepsinde huzursuz bir kıpırtı oluştu. Adile bir kez&#160;daha İsrafil'e eğildi; neredeyse uykuya dalmak üzereydi, üşümüşe&#160;benzemiyordu aksine pembe bir buluta sarılmış gibiydi.</p>
<p>Epey sonra koridorda bir başına kalmıştı Adile. İçeriden ayaklarında delikli beyaz terlikler, beyaz soket çoraplar, paçaları hayli kısa beyaz pantolon ve kısa kollu beyaz bir gömlek giyinmiş, kıvırcık&#160;siyah saçlarını ensesinde plastik bir kelebek tokayla sıkıştırmış, gözleri bebekleri görünmeyecek denli kısık, genç bir hemşire uzandı.&#160;Odadaki başka bir kişiye,</p>
<p>&quot;Ah! Hay Allah, bir bekleyen daha varmış&quot; dedi.</p>
<p>O anda kısık gözleri nasılsa kocaman açılarak baştan ayağa, delici bir bakışla süzdü Adile'yi. Adile oturduğu yerden kalkıp birkaç adım&#160;atacak olduğunda,</p>
<p>&quot;Dur! Dur! Bekle, daha çağırmadım. Ben çağırınca geleceksin&quot; diyerek gözden kayboldu. Attığı adımı geri alsın mı almasın mı kısa bir tereddütle, derzleri bar tutmuş yer karolarımn gittikçe daralan sınırlarının&#160;içinde kalakaldı Adile. Birkaç dakika sonra küçük bir oğlan elinde&#160;beyaz bir poşetle kapıda belirdi. Adile'yi fark edince önce irkildi sonra&#160;kucağında uyuyan İsrafil'e ağzı bir karış açık, şaşkınlıkla bakakaldı.&#160;Odadan aniden çıkan ve gözleriyle kıvılcımlar yağdıran hemşire;</p>
<p>&quot;Bak andım olsun bir daha başka yere vereceğiz siparişleri ha. Sallanma hadi, çabuk ver şu poşeti&quot; diye bağırdığında çocuğun düştüğü şaşkınlık&#160;hızla dağıldı ve kepçe kulakları iyice uzayarak kıpkırmızı kesildi;&#160;hemen poşeti kadına verip uzatılan parayı kaptığı gibi gözden kayboldu. Merdivenleri koşa atlaya inerken avucundan döktüğü bozuklukların, yuvarlanarak uzaklaşan şıngırtısı yukarıya taşındı. Adile bu&#160;sesi duyunca kendi avucunda sıktığı kâğıt parayı hatırladı.</p>
<p>&quot;Yeter mi?&quot; diye fısıldadı içinden.</p>
<p>Gözleriyle duvarda asılı posterleri süzdü dikkatle. Okuma yazması yoktu ki, nereden bilecekti muayene ücretini. Her yerde resimler asılıydı; doktor, bebek, iğne bir de siyah örümceğe benzer böcek resimleri vardı fakat para yoktu.</p>
<p>Nihayet uzun bir müddet sonunda hemşire odanın kapısından başını uzatıp</p>
<p>&quot;Gelebilirsin, doktor bey müsait&quot; diyebildiğinde, Adile bir an bu sözün kendisine edilip edilmediğini düşündü; biraz çekingen, biraz&#160;kaygılı girdi odaya.</p>
<p>Jalûzileri aralanmış pencereden restoranların kıyı boyunca uzanan masaları görülüyordu. İçeriyi bol baharatlı sucuk kokusu sarmıştı. Hantal gri bir masanın arkasında uzun boylu, kızıl sakallı, beyaz önlüğünün yakasının açıklığındaki boynu kırmızı kabartılarla&#160;kaplı bir adam oturuyordu. Onun hemen karşısındaysa üzeri kırtasiye dükkânını andıran küçükçe ve dağınık bir masada, hemşire kız&#160;serçe parmağının tırnağını iştahla kemirerek Adile'ye bakıyordu.&#160;Adile hangi masaya döneceğini şaşırarak iki yana da eşit bir yakınlıkla yan durmuştu, bir taraftan da İsrafil'in başına sanlı tülbendi çözmeye uğraşıyordu.</p>
<p>&quot;Evet, isim soy isim?&quot;</p>
<p>Hemşirenin sesiyle yönünü küçük masaya çevirdi. Bu da neyin nesiydi şimdi. Cevap vermekte gecikmiş olacak ki hemşirenin üzerine diktiği bakışları gittikçe sabırsız bir sertlik kazanıyordu.</p>
<p>&quot;Adım Adile... Adile... Adile Kara.&quot;</p>
<p>Hiç soyadı olmamıştı, şimdi burada söylese işinin daha da uzayacağını biliyordu, bir an evvel oğlunun reçetesini kapıp orayı terk etmekti niyeti. İçerdeki beyazlıkla öylesine tezat bir hali vardı ki olsa&#160;olsa kara olabilirdi. Hemşire uyduruk bir ismi yazdığını bilir gibi kurnaz bir eda takınmıştı.</p>
<p>&quot;Ssk mı? Emekli Sandığı mı?&quot;</p>
<p>&quot;...a...a...arılamadım, ne sordun?&quot;</p>
<p>&quot;Sosyal güvencen diyorum Ssk mı, Emekli Sandığı mı?”</p>
<p>Havalı havalı etrafına oflayıp pufladıktan sonra kafasını epeyce öne uzatarak ve sallayarak bir daha sordu hemşire:</p>
<p>&quot;Yeşil kartın var mı senin?&quot;</p>
<p>&quot;Yok&quot;</p>
<p>&quot;Ssk?&quot;</p>
<p>&quot;Yok&quot;</p>
<p>&quot;Emekli Sandığı, Bağkur?&quot;</p>
<p>&quot;Yok&quot;</p>
<p>Hemşire kenarlan turuncu ruju dağınık ağzını yayvanlaştırarak ve karşı masadaki adama göz kırparak üsteledi,</p>
<p>&quot;Özel sigortan var mı şekerim?&quot;</p>
<p>&quot;Yok, hayır. Hiçbir şeyim yok.&quot;</p>
<p>O anda odayı tuhaf bir serinlik doldurdu. Pencere açık mı diye kontrole kalktı genç kadın, kapalı olduğunu görünce önündeki kalorifer peteğine poposunu iyice yaslayarak &quot;ne yayacağız bununla&quot; der&#160;gibi kızıl adama kaçamak bir bakış attı. Üzerinde oturduğu sandalyeyi&#160;bir o yana, bir bu yana gıcırdatarak döndüren, bir süredir Adile'yle&#160;hemşire arasındaki diyalogu önündeki beyaz kâğıttan gözlerini ayırmadan kayıtsızca dinleyen adam birkaç kez kesik kesik öksürüp boğazım temizledikten soma,</p>
<p>&quot;Neyse, şikâyetin nedir?&quot; diye girdi araya, bir an önce son hastayı da gönderip mesaiyi bitirme arzusundaydı.</p>
<p>Adile, İsrafil'in kulaklarını okşayarak,</p>
<p>&quot;Bu bebe işitmiyor... İlacı neyse almaya geldim&quot; dedi sonunda.</p>
<p>Kızıl adamın doktor olduğunu anladığından beri iyice eğilmiş, küçücük odada neredeyse görünmez olmuştu. Doktor gözlerini kısarak sandalyesinden büyük bir gıcırtıyla kalkü, cebinden telefonunu çıkardı&#160;ve tuşladı; aniden davullu, zilli bir melodi çalmaya başladı. Sinir bozucu bir gürültüyle öten telefonu İsrafil'in kulağına dayadı, uzaklaştırdı, dayadı, uzaklaştırdı. O bunu yaparken İsrafil, bir saksı çiçeğinin&#160;ona doğru uzanan sararmış yapraklarına erişmeye çalışıyor, parmaklarını ona değdirebilmek için oynatıyordu; içerdeki yaygaradan bütünüyle habersizdi. Doktor sakallarım kaşıyarak bir müddet onu uzaktan&#160;seyrettikten sonra masadaki bir bardağın içinden iki metal parçasını&#160;aldı. Ucu huni gibi olan parçayı İsrafil'in kulağına soktu. Ancak o&#160;zaman huylanarak kafasını uzaklaştırdı İsrafil. Adile onu sıkıca tutuyor, yüzünde aydınlık bir merakla doktorun her bir hareketim kolaylaştırmaya özeniyordu. Adam, iki kulağına da baktıktan sonra elindeki&#160;diğer çubukla bu kez ağzımn içini kontrol etti İsrafil'in, bunu yaparken&#160;yanaklarını parmaklarıyla kenetleyerek, ağzının açık kalmasını sağladı. Sonra tekrar masanın başına geri döndü ve yüzü annesinin göğsüne dayanmış bebeğin ilgisini çekmek için ıslık çalmaya başladı.&#160;Karşılığında bir tepki alamayınca ıslığı kesti ve kolaylıkla,</p>
<p>&quot;Evet, dediğiniz gibi bebekte işitme kaybı var. Ancak bunun ne derecede olduğum biz burada anlayamayız. Bunun için çocuğun özel bazı testlere tabii&#160;tutulması gerekir. Onu da biz yapamıyoruz. Bu testler için bir üniversite hastanesine başvurmalısınız&quot; dedi.</p>
<p>&quot;Kaç aylık çocuk?&quot;</p>
<p>&quot;Güzün doğdu.&quot;</p>
<p>&quot;Yani?&quot;</p>
<p>Adile'nin sessizliği doktoru şaşırtmış gibiydi. Kalorifer peteğinin üstünde iyice pelte kıvamına gelen hemşireyle göz göze geldiler. İkisi&#160;de bu son hastamn epeyce gizemli olduğunu farkındaydılar. İlk başta&#160;takındıkları gevşeklik yerini kuşkulu bir rahatsızlığa bırakmıştı. Kimdi&#160;bu kadın? Soyu sopu olmadan, günlerden bihaber, üstelik bir bebekle?</p>
<p>&quot;İlkbaharda olduğumuza göre en az altı aylık demektir. Eğer doğuştan getirdiği bir şey değilse ateşli bir hastalık onu bu hale sokmuş olabilir. Doğumdan sonra hiç hastalandı mı, ateş, ishal oldu mu?&quot;</p>
<p>&quot;Eevet, evet&quot; diye atıldı Adile sanki bu onu dermana götürecek yanıttı.</p>
<p>&quot;Doğumun ilk günlerinde sütüm kesildi, o zaman günlerce ateşe tutuldu.. . Kimse kapısını açmayınca...&quot; gözlerini utançla yere eğerek sustu.</p>
<p>&quot;Ne diye getirmedin öyleyse, çocuk havale geçiriyor getirmiyorsun, iş işten geçtikten sonra, sağır olunca mı getiriyorsun?&quot;</p>
<p>Adile'nin eti buz kesti; Sebep buydu demek, ateş İsrafil'in kulağım dağlamıştı da o söndürememişti. Gece boyu gezdiği kapılardan teki&#160;açılacak olsa şimdi burada olmayacak, bu adamla kadının önünde küçülmeyecek, soysuzluğunu hatırlamayacaktı.</p>
<p>&quot;Eğer işitme kaybı ileri dereceyse ki öyle anlaşılıyor konuşması da mümkün değil. Bu vakitten sonra doktorların yapacağı bir şey yok. Okul çağına eriştiğinde işitme engellilere özel bir okula ver çocuğu. Orada işaret dili öğrenir, başka sağır çocuklarla kaynaşır, dünyada bir kendi olmadığını bilir, hayata&#160;karışır...&quot;</p>
<p>Doktor'un hızla buharlaşan sözleri Adile'ye işlemiyordu artık. O, İsrafil'in hiç konuşamayacak olmasında takılı kalmıştı. Hangi günahın&#160;bedeliydi bu? Kimin yükünü çekiyordu İsrafil? Duymadan, konuşmadan nasıl yaşardı? Endazesi kaymış dünya, işlemediği bir günahın bedelini İsrafil'e ödetmiş, sessizliğe mühürlenmiş meleği sonsuza kadar&#160;tekliğe hapsetmişti. Hep bir başına olacaktı, hep kimsesiz; bir sokak&#160;kırması bile değil.</p>
<p>Adile, bundan sonrasını sormadı. Elinde tuttuğu kâğıt para dahi aklından tamamen uçup gitmişti. Odadaki her şey etrafında dönüyor,&#160;gözleri çıkışı bir türlü bulamıyordu; gittikçe karanlığa gömülüyordu,&#160;önünde yığılan lekelerin arasından geçerek ilerlemeye çabaladı. Başının üzerinde ani bir ısınma hissetti ve adımları bir boşlukta kayboldu.&#160;Kulaklarında kesintisiz bir çınlama ve ağzında pas tadı vardı.</p>
<p>Düşüyor, düşüyor, düşüyordu...</p>
<p>Zaman sonra dilinde tuz tadıyla kendine geldi Adile. Karanlığın içindeydi hâlâ, ancak artık düşmüyordu. Sert bir yerde yattığını duyumsadı. Derinden bir ses işitiyordu ve sesin pusu gittikçe dağılıyordu.</p>
<p>&quot;Doktor bey vallahi tam zamanında tuttunuz kadını, ya bebeği düşür-seydi. Zavallı yavrucak... Nasıl da güzel, biblo gibi, kim der ki böyle bir anadan...&quot;</p>
<p>&quot;Kendine geliyor galiba&quot;</p>
<p>&quot;Ay gelse iyi eder, akşamın kaçı oldu daha çıkamadık.&quot;</p>
<p>Adile nihayet duyduğu bu sesleri belleğindeki parçalarla eşleştirmeyi başarabildi ve o anda bir muayene odasında olduğunu ammsadı. Peki ya İsrafil... Güçsüz düşüp İsrafil'i bırakmış mıydı kollarından?</p>
<p>&quot;İsrafil? Düştü mü? Düşürdüm mü İsrafil'i?&quot;</p>
<p>&quot;Dur dur, yok bir şey, aniden kalkma sakın. İyi oğlun.&quot;</p>
<p>Gözlerini açtığı ilk anda, önündeki her şey bulanıktı. Tepesinde kızıl sakallı doktor ona bakıyordu, başını yana çevirdi, İsrafil, hemşirenin kucağında onun elinde salladığı süslü anahtarlıkla oynuyordu.</p>
<p>&quot;Aç mısın, bugün bir şey yedin mi?&quot;</p>
<p>Doktorun sorusuyla uzandığı sert sedyeden doğrulmaya çalıştı.</p>
<p>&quot;Değilim. Önüm karardı...&quot;</p>
<p>&quot;Hemşire hanım tansiyonunu ölçtü, bu tansiyonla yaşamıyor olman lazım.&quot;</p>
<p>'Belki de öyledir’ diye geçirdi içinden Adile...</p>
<p>'Belki de yaşamıyorumdur.'</p>
<p>Beyazlığıyla boğazını sıkan bu binadan bir an evvel çıkıp gitmek; sorulardan ve sorgulardan kurtulmak istiyordu. Belki de ilk kez evi&#160;özlüyordu Adile; duvarları kapkara, isli evini. Sedyeden iner inmez&#160;İsrafil'i hemşirenin kucağından çekercesine aldı ve kırgın bir sesle,</p>
<p>&quot;Sağ olasınız&quot; diye fısıldadı.</p>
<p>Tam kapıdan çıkacaktı ki parayı anımsadı. Arkasını dönüp</p>
<p>&quot;Bu yetecek mi?&quot; dedi elinde ıslanmış ve buruşmuş parayı göstererek.</p>
<p>&quot;Yok para falan, devlet bakıyor size, para almıyoruz&quot; dedi hemşire ve sesini iyice yükselterek,</p>
<p>&quot;Bebeğin aşılarını yaptırdın mı? Bir gün vaktiyle getir de altıncı ay aşılarını yapalım bari&quot; diye ekledi.</p>
<p>Adile hiçbir şey anlamıyordu, ne aşısıydı bu, hayatında ne aşı olmuştu ne de hasta.</p>
<p>Sağırlık için miydi acaba?</p>
<p>O, kapının aralığında şaşkınca duraklarken, bu kez doktor,</p>
<p>&quot;İhmal yüzünden çocuk sağır olmuş, bari aşılarını yaptır da daha fenası olmasın&quot; diye söylendi.</p>
<p>Artık iyice bellemişti; İsrafil'in sessizliği ömürlüktü. Yüzünü kapıya döndü ve</p>
<p>&quot;Sağ olun&quot; deyip çıktı.</p>
<p>Avucundan ardı sıra tuz tanelerini döke döke merdivenleri indi. Hava kararmıştı, başını uzatıp gideceği yola baktı; okul henüz dağılmış, sokaklar ilkokul çocukları ve anneleriyle kalabalıklaşmıştı.</p>
<p>Şuursuz bir yürüyüş tutturarak aralanna daldı, ne üstündeki bakışlara ne de çocuk cesaretiyle üzerine yağan aşağılayıcı sözlere aldırıyordu. O, sadece İsrafil'in haline yanıyordu, nasıl olup da o güne değin farkına varamadığına ve kahrolası uğursuz geceye küfür kusuyordu.</p>
<p>Bir bebek ne kadar susabilir bilmiyordu Adile, oyuncak bir bebeği bile olmamıştı daha önce. Kimsenin bebeğini sevmemiş, kavruk dünyasında bebeklere hiç yer açmamıştı. Kendi bir bebek olmuş muydu&#160;onu da bilmiyordu. Annesini tammıyordu; bir tek o vardı ve Adile&#160;içten içe bir kadından değil de ondan doğduğuna inanıyordu.</p>
<p>Yavrusunu yutan hayvanlar gibi, o da Adile'yi önce doğurmuş, sonra da yutmuştu.</p>
<p>Bu dünyadan gitmeden evvel, yuttuklarım bir bir Adile'nin rahmine geri koymuştu da sözleri ve sesleri unutmuştu meğer. İsrafil'in dili-kulağı, kapkara bir dumanla uçup gitmişti onun peşinden.</p>
<p>Hiç durmadan bir suçlu arıyordu ve bulduğu suçlu bazen kendisi, bazen geçmişi en çok da kasabanın ahalisi oluyordu.</p>
<p>'Eğer' diyordu içinden,</p>
<p>'Eğer ki o gece bir el veren olsaydı, İsrafil'im de herkes gibi duyacak, konuşacaktı.'</p>
<p>Sağlık ocağından eve giden yol o akşam gittikçe uzayan işlek bir caddeye dönüşmüştü. Hissettiği şey öfkeden de öteydi, kimseye gücenmiyor ya da kin beslemiyordu. Bu çok başka bir duyguydu. İsrafil'in ateşlendiği ve biçare sokaklara fırladığı geceyi aklından atamıyordu bir türlü. Çaldığı kapılar geliyordu gözünün önüne tek tek.&#160;Başım yerden kaldırıp etrafına bakınca gördüğü çocuklar, o kapıların&#160;ardında büyüyorlardı ve onu görünce tiksintiyle yüzünü buruşturan&#160;kadınlar, bu çocuklara her gece rüzgârın sesini bastıracak ağulu ninniler söylüyorlardı.</p>
<p>Adile üzerindeki ağı atıp silkelendi; içlerinden geçerken, yüzünü yüzlerine çevirip her birinin gözlerini alarak hedefine, ana diliyle irin&#160;damlayan bir lanet okudu.</p>
<p>Dudakları mırıl mırıl kıpırdanırken, yüzü dişi bir yılanı andırıyordu. Evin önüne geldiğinde yağdırdığı lanet, efsunlu bir buhur gibi kasabanın üzerine indi. İçeri girdi ve kapıyı dışarının üstüne sıkıca&#160;kapadı; eve varmanın saadetini belki ömründe ilk kez şimdi tadıyordu.</p>
<p>O gece İsrafil'i uzun uzun emzirdi. Onu bekleyen hayatı düşündü; sessizlik duvarlarıyla çevrili bir hapislik. Aralarına hiç söz girmeden büyüyecekti. Fakat Adile'yi asıl ürperten şey sözlerin yokluğundan çok sessizlikti. Hayatında sözcüklerin bir karşılığı olmamıştı; oysa sesler her şeydi ve bellek, sözlerin aksine kötü sesleri&#160;biriktirmiyordu hiç.</p>
<p>Her şeyi yapabilirdi Adile. İsrafil'in normal bir çocuk olması için boynunu uzatıp kurban olabilirdi, fakat bu dünyada canının bir kıymeti olmadığını biliyordu. Yıllardır kasabanın kâğıdını, camını topluyordu ve bu çöplerin niye para ettiğini bir türlü anlamıyordu. Babasından bunu görmüştü; şimdi İsrafil'in de o arabayı ittirmekten&#160;başka çaresi olmadığım bilmek eski yaralarımn sızısını kabartıyordu.</p>
<p>Gerence'nin kara bir duman halinde göğe karıştığını izlerken, yazgı defterini de yaküğmı düşünmüştü. Fakat şimdi isli yapraklar&#160;İsrafil'in üzerine yağıyordu. Ne yapsa olmayacaktı; İsrafil onun sert&#160;ve kabuklu kucağında sıkışarak büyüyecek ve elbet bu akrabalık&#160;onun melek tenini de dağlayacaktı.</p>
<p>* * *</p>
<p>Doğduğu günden beri, kasaba halkının iğrendiği bir mahlûkat olmuştu Adile. Küçük bir çocukken, Gerence'nin önüne gelen kızlı erkekli çocuk sürüsü 'İfrit Adile' diye bağırarak onu uyandırır, kafasını naylon örtüden çıkarır çıkarmaz da Gerence'yi gazoz kapağı yağmuruna tutarlardı. Boyları boyundaydı fakat dilleri çok başkaydı. İfritin&#160;ne olduğunu bilmiyordu Adile, o çocuklar gibi ona İfrit'in anlamım&#160;öğretecek bir annesi yoktu ama gazoz kapaklarının içindeki plastik&#160;kaplamaya sinen koku, her çocuk gibi onun da hoşuna giderdi. Çocuk&#160;sürüsü başından çekildikten sonra, Gerence'ye düşen gazoz kapaklarım toplayıp içlerindeki meyveli ılık kokuyu içine çekerdi. Adile'nin&#160;çocukluğu bu kadardı; gündüzün gazoz kokusu, akşam basünnca göbeğinde bir düğüme, gece karanlığındaysa bir deniz böceğinin çürük&#160;iç kokusuna dönüşürdü.</p>
<p>Adile biraz daha büyüdüğünde çocuk ziyaretçileri gelmez oldu, gazoz kapakları da öyle. Artık Gerence'ye sarhoşlar ve serseriler, bir&#160;de gecenin koyusu yaklaşabiliyordu. O günden sonra yolda rastlayıp&#160;uzandığı gazoz kapaklarının kokusu çoktan uçmuştu; toza toprağa&#160;karışmış bu kapaklarda kaybettiği çocukluğunu bulamıyordu Adile.&#160;Bugünse gazoz kapaklarını fark etmeyecek hatta üzerine basıp geçecek kadar uzaklaşmıştı bu düşten. Üzerine atılanları dert etmemeyi o&#160;günlerde keşfetmişti. Bu kasaba bir dünyaysa Adile de onun dışa atılmış safrası olmalıydı; içerdeki herkesten ve her şeyden daha hakiki.</p>
<p>Bir dere yatağında ölüme karşı efsunlandıktan, yaralarının üzerini ziftle örttükten sonra kasabaya bir yabancı gibi döndüğünde Gerence de yoktu artık, mevsimlerden yaz yaşanıyordu, insanlar her yerde ve kımıl kuraldılar. Geçmişinden kalan tek şey bir el araba-sıydı. Artık bu arabayı tek başına yükleyip tek başına ittirmesi gerekiyordu. Gündüzleri arabaya doldurduklarını, akşam her zamanki&#160;yere boşaltüktan sonra içine mukavvalardan yatak yapıp geceyi arabada geçiriyordu. Yüzmeyen bir tekneden, çuvaldan bir el arabasına&#160;dönüşen 'evi' yine çatısız ve etrafsızdı. Bazı günler sakin bir koyda,&#160;kayaların kuytusunda ya da plajda hasırların altında uyuduğu da&#160;oluyordu. Gün ışımadan, tatilciler sabah yürüyüşüne çıkmadan çok&#160;evvel uyanıyor, arabasını ittirerek kıyı kıyı dolaşıyordu; ne var ki her&#160;geçen gün bedeninde meydana gelen tuhaf değişiklikler; karnındaki&#160;şişlik, bacaklarının dermansızlığı, midesinde bir inip bir kalkan sıcak&#160;bulantı onu yavaşlatıyordu. Yaz sıcaklarında artan çöplere karşın&#160;Adile'nin gücü tükeniyor, her yeni gün biraz daha erken çekiliyordu&#160;kuytuya. Sonbaharın gelişiyle havalar serinlemiş, Adile ise iyiden&#160;iyiye ağırlaşmıştı. Daha az topluyor, daha çok uyuyordu. Kalabalık&#160;kasabayı çoktan terk etmişti, eskisi kadar çöp yoktu artık ve plajlar&#160;böylesi ıssızken Adile'nin dilediği kadar kalabileceği bir bannağa dönüşmüşlerdi ta ki koz kavuran zamanı gelip çatana dek.</p>
<p>Ekim ayıran ortalarına doğru, bir öğle vakti başlayan rüzgâr akşamüzeri fırtınaya dönüşmüştü. Göğün maviliğinin yerinde kızıl bir pus hâkimdi. Her yer toz duman içindeydi. Rüzgâr zaman zaman etrafa kil tükürüyor, kum kokusu buharlaşarak ilerliyordu. Artık&#160;plajda kalamazdı, biçare kasabanın sokaklarında dolaşmaya başladı.</p>
<p>Havada uçuşan toz toprak yüzünden göz gözü görmüyordu. Ayaklarının yordamıyla evlerin arasından geçerken birden yanı başında, bir evin çift başlı kartal tokmaklı kapısı gıcırtıyla aralandı; içerden birisinin çıkacağını zannedip durakladı Adile. Gözlerini biraz&#160;daha açmaya çalışarak kapıdan içeriye doğru uzattı bakışlarını; kimsecikler görünmüyordu. Başını kaldırıp pencereleri, duvarları süzdü&#160;kumlu gözleriyle ve işte o vakit boş ve kimsesiz bir evin önünde olduğunu anladı. Tedirgin adımlarla kapıya doğru ilerledi ve çekinerek&#160;içeriye yöneldi. Önündeki merdivenleri kulaklarını sessizliğe iyice&#160;açarak, ağır ağır tırmandı. Karanlık, büyükçe bir salondaydı, içeride&#160;pek bir eşya yoktu. Pencereye doğru yürüdü, bordo renkli kalın kadife perdeyi araladı. Dışarıdan süzülen koz kavuran ışığı evin kimsesizliğini olanca burukluğuyla ortaya çıkarmıştı. Kenarları ahşap&#160;oymalı, perdelerle aynı renk kadife bir koltuk, duvarlarda birkaç&#160;resim çerçevesi, kristalleri sökülmüş iskelet halindeki avizeler, büyük&#160;ceviz bir masa ve sandalyeler; kim bilir kaç zamandır ışıksız ve nefesten yoksundular. Şaşkınlıkla evi dolaşmaya başladı Adile; koridorun ucundaki diğer odalarda da vaziyet farksızdı. Ta ki bir odanın&#160;sıkışmış kapısını açmak için zorlayınca evin sessizliği de son buldu;&#160;içerde anlaşılmaz bir gürültü kopmuştu. Adile suçlulukla geri çekildi,&#160;korkuyla titrerken aralanan kapıdan nihayet odayı görebildi; içerisi&#160;güvercinlerle doluydu. Duvardaki nişlere, pencere köşelerine, her&#160;yere yuva yapmışlardı. Başım kaldırınca onları içeri alan çatıdaki çöküntüyü ve tepede açılmış büyükçe deliği fark etti. Bu evin uzunca&#160;bir süredir tek sakini onlar gibiydi. Demek bu koca taş ev tıpkı çatısındaki delikten güvercinleri çağırdığı gibi Adile'yi de kapıdan buyur&#160;etmişti içine.</p>
<p>Hayatında ilk kez duvarları ve çatısı olan gerçek bir evde uyuyacaktı.</p>
<p>Belli ki sahipleri çok zaman önce bu evi terk etmiş belki de kaçarak ayrılmışlardı. Eşyaların bir kısmım almayışları bundan olmalıydı. Geçen zamanda kimsesizlik evi çökertmiş, ahşap parçaları nefessizlikten ufalanmaya başlamışti. Duvar sıvaları, evin yaşım resmeder-cesine kat kat soyulmuş, eski sahiplerinden kalma eşyaların bir kısmı&#160;küflenmişti. Kasabamn kalabalığının tam orta yerinde, hikâyesi kurtlanmış bu evde, Adile'ye benzeyen ne çok şey vardı.</p>
<p>* * *</p><h2>Ju</h2>
</body>
</html>