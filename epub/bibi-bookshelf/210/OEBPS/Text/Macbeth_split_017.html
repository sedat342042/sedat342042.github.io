<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Macbeth</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_10">SAHNE III</h2>

  <p class="indentmetin1">&nbsp;</p>

  <p class="indentmetinitalik">(Bir fundalık. Gök gürültüsü. Cadılar girer).</p>

  <p class="indentmetin1">&nbsp;</p>

  <p class="indentmetin">BİRİNCİ CADI</p>

  <p class="normal">Bacı, neredeydin?</p>

  <p class="indentmetin">İKİNCİ CADI</p>

  <p class="normal">Domuz öldürmekte.</p>

  <p class="indentmetin">ÜÇÜNCÜ CADI</p>

  <p class="normal">Sen nerdeydin, bacı?</p>

  <p class="indentmetin">BİRİNCİ CADI</p>

  <p class="normal">Bir gemicinin karısı… Kucağında bir etek kestane;</p>

  <p class="normal">Yedikçe yiyor; çene değil değirmen karınınki.</p>

  <p class="normal">“Bana da ver” dedim, sen misin diyen:</p>

  <p class="normal">“Defol, cadı karı!” demez mi bana şırfıntı…</p>

  <p class="normal">Kocası Halep’e gitmiş seninkinin;</p>

  <p class="normal">Kaplan gemisinin süvarisiymiş.</p>

  <p class="normal">Atlayıp bir eleğe düşeceğim peşine.</p>

  <p class="normal">Hem de nasıl: Kuyruksuz sıçan olup gideceğim!</p>

  <p class="normal">Gideceem! Gideceeeem! Taş çatlasa gideceğim!</p>

  <p class="indentmetin">İKİNCİ CADI</p>

  <p class="normal">Bir rüzgâr vereyim bari sana.</p>

  <p class="indentmetin">BİRİNCİ CADI</p>

  <p class="normal">Eksik olma.</p>

  <p class="indentmetin">ÜÇÜNCÜ CADI</p>

  <p class="normal">Bir rüzgâr da ben vereyim.</p>

  <p class="indentmetin">BİRİNCİ CADI</p>

  <p class="normal">Üst tarafı bende var:</p>

  <p class="normal">Haritalar, maritalar…</p>

  <p class="normal">Şurda şu liman, burda bu liman:</p>

  <p class="normal">Şurda açıktan, burda kıyıdan.</p>

  <p class="normal">Kurutup çöpe döndüreceğim herifi, düpedüz:</p>

  <p class="normal">Ne gece uyutacağım ne gündüz</p>

  <p class="normal">Cehenneme çevireceğim teknesini.</p>

  <p class="normal">Dokuzu dokuza vur, ne eder?</p>

  <p class="normal">O kadar hafta sallandı mı denizde yeter:</p>

  <p class="normal">Hayalifener olduğunun resmidir.</p>

  <p class="normal">Gemisi batmasına batmaz</p>

  <p class="normal">Ama yemediği fırtına kalmaz…</p>

  <p class="normal">Bakın nem var benim.</p>

  <p class="indentmetin">İKİNCİ CADI</p>

  <p class="normal">Göster, göster! Neymiş o?</p>

  <p class="indentmetin">BİRİNCİ CADI</p>

  <p class="normal">Bir kaptanın başparmağı:</p>

  <p class="normal">Memlekete dönemeden çekmiş cavlağı.</p>

  <p class="indentmetinitalik">(Arkalardan davul sesi gelir.)</p>

  <p class="indentmetin1">&nbsp;</p>

  <p class="indentmetin">ÜÇÜNCÜ CADI</p>

  <p class="normal">Davul sesi var, davul sesi!</p>

  <p class="normal">Macbeth geliyor besbelli.</p>

  <p class="indentmetin">ÜÇÜ BİRDEN</p>

  <p class="normal">Kader Tanrıçanın üç kızı var</p>

  <p class="normal">El ele vermiş dolaşırlar.</p>

  <p class="normal">Ne dağ dinlerler ne taş, ne deniz ne kara.</p>

  <p class="normal">Üç kez sana, üç kez bana.</p>

  <p class="normal">Dokuz etmeye ne ister? Haydi üç kez daha.</p>

  <p class="normal">Sussss!.. Büyü tamam!.. Büyü kesssss!</p>

  <p class="indentmetinitalik">(Macbeth ve Banquo girerler.)</p>

  <p class="indentmetin1">&nbsp;</p>

  <p class="indentmetin">MACBETH</p>

  <p class="normal">Bundan kötü, bundan iyi bir gün yaşamadım.</p>

  <p class="indentmetin">BANQUO</p>

  <p class="normal">Forres’e ne kadar var daha? Bunlar da kim?</p>

  <p class="normal">Şunlara bak: Kupkuru! Kılıkları da bir acayip…</p>

  <p class="normal">Bu dünyadan değiller sanki?</p>

  <p class="normal">Hey, in misiniz, cin misiniz?</p>

  <p class="normal">İnsan dilinden anlar mısınız?</p>

  <p class="normal">Yarık çizik parmaklarınızı</p>

  <p class="normal">Kupkuru dudaklarınıza götürdüğünüze göre</p>

  <p class="normal">Anlamış görünüyorsunuz söylediklerimi.</p>

  <p class="normal">Size kadın diyeceğim diyemiyorum,</p>

  <p class="normal">Bu kadar sakallı kadın da olmaz ki.</p>

  <p class="indentmetin">MACBETH</p>

  <p class="normal">Konuşun konuşabiliyorsanız: Kimsiniz, nesiniz?</p>

  <p class="indentmetin">BİRİNCİ CADI</p>

  <p class="normal">Selam sana Macbeth! Selam Glamis beyine!</p>

  <p class="indentmetin">İKİNCİ CADI</p>

  <p class="normal">Selam sana Macbeth! Selam Cawdor beyine!</p>

  <p class="indentmetin">ÜÇÜNCÜ CADI</p>

  <p class="normal">Selam sana Macbeth! Selam yarının kralına!</p>

  <p class="indentmetin">BANQUO</p>

  <p class="normal">Güzel beyim benim, ne diye irkildin böyle?</p>

  <p class="normal">Ürkecek ne var bu hoş sözlerde?</p>

  <p class="normal">Sizler de söylesenize, ne olur:</p>

  <p class="normal">Birer hayalet misiniz? Gerçek varlıklar mı yoksa?</p>

  <p class="normal">Soylu dostumu ilkin şerefli bir unvanla,</p>

  <p class="normal">Sonra büyük bir müjde</p>

  <p class="normal">Ve şahane bir umutla selamladınız.</p>

  <p class="normal">Sarhoş ettiniz nerdeyse. Bana bir sözünüz yok mu?</p>

  <p class="normal">Zamanın attığı tohumları görme gücünüz varsa,</p>

  <p class="normal">Hangi tohum ölür, hangisi büyür biliyorsanız,</p>

  <p class="normal">Benimle de konuşun; ne derseniz kabulüm:</p>

  <p class="normal">Ne korkum var sizden ne de bir dileğim.</p>

  <p class="indentmetin">BİRİNCİ CADI</p>

  <p class="normal">Selam!</p>

  <p class="indentmetin">İKİNCİ CADI</p>

  <p class="normal">Selam!</p>

  <p class="indentmetin">ÜÇÜNCÜ CADI</p>

  <p class="normal">Selam!</p>

  <p class="indentmetin">BİRİNCİ CADI</p>

  <p class="normal">Macbeth’in hem altında, hem üstünde!</p>

  <p class="indentmetin">İKİNCİ CADI</p>

  <p class="normal">Macbeth’ten hem daha mutlu, hem daha mutsuz!</p>

  <p class="indentmetin">ÜÇÜNCÜ CADI</p>

  <p class="normal">Kral olmasan da krallar yetiştireceksin!</p>

  <p class="normal">Selam ikinize de Macbeth ve Banquo!</p>

  <p class="indentmetin">BİRİNCİ CADI</p>

  <p class="normal">Selam ikinize de, Banquo ve Macbeth!</p>

  <p class="indentmetin">MACBETH</p>

  <p class="normal">Durun, yarım ağızlılar, konuşun biraz daha!</p>

  <p class="normal">Glamis beyi oldum, biliyorum; ama Sinel<a href="../Text/Macbeth_split_048.html#footnote-600-3" id="footnote-600-3-backlink">[3]</a> ölünce.</p>

  <p class="normal">Cawdor beyi nasıl olurum, Cawdor beyi sağken?</p>

  <p class="normal">İşleri yolunda, keyfi yerindeyken?</p>

  <p class="normal">Kral olmama gelince, o da inanılır şey değil:</p>

  <p class="normal">O da Cawdor beyliğim gibi kuru laf!</p>

  <p class="normal">Siz baksanıza bana:</p>

  <p class="normal">Nerden edindiniz bu olmayacak bilgileri?</p>

  <p class="normal">Ne diye yolumuzu kestiniz bu ıssız fundalıkta,</p>

  <p class="normal">Falcı ağızları, kâhin selamlarıyla?</p>

  <p class="normal">Konuşun, konuşun diyorum size!</p>

  <p class="indentmetinitalik">(Cadılar kaybolur.)</p>

  <p class="indentmetin1">&nbsp;</p>

  <p class="indentmetin">BANQUO</p>

  <p class="normal">Suda kabarcık gibi yok oluverdiler;</p>

  <p class="normal">Demek toprağın da olurmuş kabarcıkları!</p>

  <p class="normal">Ne oldu bunlara? Nerdeler?</p>

  <p class="indentmetin">MACBETH</p>

  <p class="normal">Havada! Senin benim gibiyken</p>

  <p class="normal">Eriyiverdiler esen rüzgârda.</p>

  <p class="normal">Azıcık daha dursalardı bari!</p>

  <p class="indentmetin">BANQUO</p>

  <p class="normal">Gördüğümüz şeyleri gördük mü gerçekten?</p>

  <p class="normal">Deliotu mu yedik yoksa?</p>

  <p class="normal">Aklımız başımızda değil belki!</p>

  <p class="indentmetin">MACBETH</p>

  <p class="normal">Senin çocuklar kral olacakmış!</p>

  <p class="indentmetin">BANQUO</p>

  <p class="normal">Asıl sen kral oluyormuşsun!</p>

  <p class="indentmetin">MACBETH</p>

  <p class="normal">Cawdor beyi hem de! Öyle demediler mi?</p>

  <p class="indentmetin">BANQUO</p>

  <p class="normal">Dediler: Sözleri hâlâ kulağımda!</p>

  <p class="normal">Kim o gelen?</p>

  <p class="indentmetinitalik">(Ross’la Angus girerler.)</p>

  <p class="indentmetin1">&nbsp;</p>

  <p class="indentmetin">ROSS</p>

  <p class="normal">Kral çok sevindi Macbeth,</p>

  <p class="normal">Başardığın işin haberini alınca.</p>

  <p class="normal">Öğrendi nasıl canını dişine takıp</p>

  <p class="normal">Asilerle çarpıştığını, erkekçe:</p>

  <p class="normal">Ne diyeceğini, seni nasıl öveceğini şaşırdı.</p>

  <p class="normal">Dili tutulmuş, tasarlıyor kendi kendine</p>

  <p class="normal">Bugün olup bitenleri savaşta.</p>

  <p class="normal">Gözü pek Norveçliler arasında görüyor seni;</p>

  <p class="normal">Yürüyorsun bakmadan, aldırmadan</p>

  <p class="normal">Kılıcının önüne serdiğin korkunç ölümlere!</p>

  <p class="normal">Haber üstüne haber, dolu yağar gibi;</p>

  <p class="normal">Atlılar geliyor atlıların ardından.</p>

  <p class="normal">Her birinde senin övgünle karışık bir müjde.</p>

  <p class="normal">Kralın önünde bir destan yazılıyordu sanki,</p>

  <p class="normal">Krallığını savunanların yüce destanı!</p>

  <p class="indentmetin">ANGUS</p>

  <p class="normal">Bizi devletli efendimiz yolladı sana,</p>

  <p class="normal">Teşekkürlerini bildirmek için.</p>

  <p class="normal">Görevimiz seni önlerine götürmek,</p>

  <p class="normal">Hak ettiğin karşılıkları kutlamak değil.</p>

  <p class="indentmetin">ROSS</p>

  <p class="normal">Daha büyük şereflere hazırlık olarak</p>

  <p class="normal">Bana şimdilik buyurduğu, onun adına</p>

  <p class="normal">Cawdor beyliğini sana vermek:</p>

  <p class="normal">İşte bu adla selamlıyorum seni, yiğit Cawdor beyi.</p>

  <p class="indentmetin">BANQUO</p>

  <p class="indentmetinitalik">(Kendi kendine.)</p>

  <p class="normal">Bu da ne? Şeytanın dediği doğru mu çıkacak?</p>

  <p class="indentmetin">MACBETH</p>

  <p class="normal">Cawdor beyi daha sağ: Ne diye</p>

  <p class="normal">Başkasının urbalarını giydiriyorsunuz bana?</p>

  <p class="indentmetin">ANGUS</p>

  <p class="normal">Eskiden Cawdor beyi olan adam daha sağ, evet;</p>

  <p class="normal">Ama işlediği suç canına mal olacak kadar ağır.</p>

  <p class="normal">Norveçlilerle açıkça birleşti mi?</p>

  <p class="normal">Asilere gizli gizli yardım mı etti?</p>

  <p class="normal">Ya da her iki yoldan mı yıkmaya çalıştı yurdunu?</p>

  <p class="normal">Orasını bilmem: Ama ihanet ettiği çıktı ortaya,</p>

  <p class="normal">Kendi de söylemiş: Beyliği mi kalır artık!</p>

  <p class="indentmetin">MACBETH</p>

  <p class="indentmetinitalik">(Kendi kendine.)</p>

  <p class="normal">Önce Glamis, sonra Cawdor beyi.</p>

  <p class="normal">Daha büyüğü de geliyor öyleyse ardından!</p>

  <p class="indentmetinitalik">(Angus’a.)</p>

  <p class="normal">Zahmetinize teşekkürler.</p>

  <p class="indentmetinitalik">(Yavaşça Banquo’ya.)</p>

  <p class="normal">Senin çocuklar kral olacak desene?..</p>

  <p class="normal">Bana Cawdor beyi olacağımı söyleyenler</p>

  <p class="normal">Kral babası olacaksın demediler mi sana?</p>

  <p class="indentmetin">BANQUO</p>

  <p class="indentmetinitalik">(Alçak sesle Macbeth’e.)</p>

  <p class="normal">Onların her dediğine inanırsan,</p>

  <p class="normal">Cawdor beyliğiyle yetinmez,</p>

  <p class="normal">Kral olmak sevdasına düşersin.</p>

  <p class="normal">Tekin değil bütün bunlar:</p>

  <p class="normal">Başımızı derde sokmak için,</p>

  <p class="normal">Şeytanın doğru da söylediği olmaz mı bize?</p>

  <p class="normal">Yalansız bir iki yemle avlayıp bizi</p>

  <p class="normal">Sürükler kalleşçe uçurumlara.</p>

  <p class="indentmetinitalik">(Ross’la Angus’a.)</p>

  <p class="normal">Dostlar, size bir diyeceğim var!</p>

  <p class="indentmetin">MACBETH</p>

  <p class="indentmetinitalik">(Kendi kendine.)</p>

  <p class="normal">İki gerçek çıktı ortaya,</p>

  <p class="normal">İki müjdeci gibi</p>

  <p class="normal">Son perdesi krallığa varacak bir oyunda.</p>

  <p class="indentmetinitalik">(Ross’la Angus’a.)</p>

  <p class="normal">Zahmetinize teşekkürler!</p>

  <p class="indentmetinitalik">(Kendi kendine.)</p>

  <p class="normal">Bu bir haber, ötelerden bir haber:</p>

  <p class="normal">Ne kötüye benziyor, ne iyiye. Kötü olsa,</p>

  <p class="normal">Ne diye böylesine umut versin bana,</p>

  <p class="normal">Doğru sözler etsin? Cawdor beyi oldum işte.</p>

  <p class="normal">İyi olsa, ne diye kötülük soksun içime?</p>

  <p class="normal">Öyle korkunç şeyler geliyor ki aklıma</p>

  <p class="normal">Tüylerim ürperiyor; yüreğim yerinden fırlayıp</p>

  <p class="normal">Kaburga kemiklerime çarpacak nerdeyse!</p>

  <p class="normal">İnsanın düşündükleri</p>

  <p class="normal">Gördüklerinden daha korkunç olurmuş meğer.</p>

  <p class="normal">Adam öldürmek bir kuruntu henüz kafamda,</p>

  <p class="normal">Öyleyken, adam olmaktan çıkarıyor beni;</p>

  <p class="normal">Elim ayağım kesiliyor daha düşünürken,</p>

  <p class="normal">Olmayan bir şey olandan çok sarsıyor beni:</p>

  <p class="normal">Tek o kalıyor ortada, o olmayan şey!</p>

  <p class="indentmetin">BANQUO</p>

  <p class="normal">Dostumuza bakın, dalmış derinlere!</p>

  <p class="indentmetin">MACBETH</p>

  <p class="indentmetinitalik">(Kendi kendine.)</p>

  <p class="normal">Bahtımda kral olmak varsa var,</p>

  <p class="normal">Ben elimi bile oynatmasam da korlar tacı başıma.</p>

  <p class="indentmetin">BANQUO</p>

  <p class="normal">Yeni şerefler yeni urbalar gibi geldi Macbeth’e:</p>

  <p class="normal">Üstüne oturmadılar henüz, giyildikçe otururlar.</p>

  <p class="indentmetin">MACBETH</p>

  <p class="indentmetinitalik">(Kendi kendine.)</p>

  <p class="normal">Ne olacaksa olur, bırak olsun;</p>

  <p class="normal">En kötü gün de sonuna varır, bırak varsın.</p>

  <p class="indentmetin">BANQUO</p>

  <p class="normal">Sayın Macbeth, ne zaman isterseniz gidebiliriz.</p>

  <p class="indentmetin">MACBETH</p>

  <p class="indentmetinitalik">(Ross’la Angus’a.)</p>

  <p class="normal">Kusura bakmayın: Unuttuğum bir şeyleri</p>

  <p class="normal">Arayıp duruyorum yorgun kafamda.</p>

  <p class="normal">Soylu dostlarım, hizmetlerinizi yazdım defterime,</p>

  <p class="normal">Her gün açıp okuyacağım bu defteri!</p>

  <p class="normal">Haydi, gidelim artık krala.</p>

  <p class="indentmetinitalik">(Banquo’ya.)</p>

  <p class="normal">Olan bitenler üstünde düşün.</p>

  <p class="normal">Sonra konuşuruz, bol vaktimiz olunca;</p>

  <p class="normal">Sen bana, ben sana içimizi açınca.</p>

  <p class="indentmetin">BANQUO</p>

  <p class="normal">Çok isterim.</p>

  <p class="indentmetin">MACBETH</p>

  <p class="normal">O zamana kadar, konuşmak yok. Haydi, dostlar.</p>

  <p class="indentmetinitalik">(Çıkarlar.)</p>

  <div class="calibre1" id="calibre_pb_24"></div>
</body>
</html>
