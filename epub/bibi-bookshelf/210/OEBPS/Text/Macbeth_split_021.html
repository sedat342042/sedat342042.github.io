<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Macbeth</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_14">SAHNE VII</h2>

  <p class="indentmetin1">&nbsp;</p>

  <p class="indentmetinitalik">(Macbeth’in şatosu. Boru sesleri ve meşaleler. Yemek taşıyan hizmetçiler sahneden geçerler. Macbeth girer.)</p>

  <p class="indentmetin1">&nbsp;</p>

  <p class="indentmetin">MACBETH</p>

  <p class="normal">Yapmakla olup bitseydi bu iş,</p>

  <p class="normal">Hemen yapardım, olup biterdi.</p>

  <p class="normal">Döktüğüm kanla akıp gitse her şey,</p>

  <p class="normal">Bir vuruşta sonuna varılsa işin,</p>

  <p class="normal">Bir anda bu dünyayı olsun kazanıversen,</p>

  <p class="normal">Zaman denizinin bir kumsalı olan bu dünyayı,</p>

  <p class="normal">Öbür dünyayı gözden çıkarır insan.</p>

  <p class="normal">Ama bu işlerin daha burada görülüyor hesabı.</p>

  <p class="normal">Verdiğimiz kanlı dersi alan</p>

  <p class="normal">Gelip bize veriyor aldığı dersi.</p>

  <p class="normal">Doğruluğun şaşmaz eli bize sunuyor</p>

  <p class="normal">İçine zehir döktüğümüz kupayı.</p>

  <p class="normal">Adam burada, iki katlı güvenlikte:</p>

  <p class="normal">Bir kere akrabası ve adamıyım:</p>

  <p class="normal">Ona kötülük etmemem için iki zorlu sebep.</p>

  <p class="normal">Sonra misafirim: Değil kendim bıçaklamak,</p>

  <p class="normal">El bıçağına karşı korumam gerek onu.</p>

  <p class="normal">Üstelik bu Duncan ne iyi yürekli bir insan,</p>

  <p class="normal">Ve ne bulunmaz bir kral.</p>

  <p class="normal">Her değeri ayrı bir İsrafil borusu olur</p>

  <p class="normal">Lanet okumak için onu öldürene!</p>

  <p class="normal">Acımak yeni doğmuş bir çocuk olur, çırılçıplak,</p>

  <p class="normal">Kasırganın yelesine sarılmış,</p>

  <p class="normal">Ya da bir melek, görülmez atlarına binmiş göklerin,</p>

  <p class="normal">Ve gider dört bir yana haber verir</p>

  <p class="normal">Bu yürekler acısı cinayeti,</p>

  <p class="normal">Gözyaşı savrulur esen yellerde.</p>

  <p class="normal">Sebep yok onu öldürmem için,</p>

  <p class="normal">Beni mahmuzlayan tek şey, kendi yükselme hırsım;</p>

  <p class="normal">O da bir atlayış atlıyor ki atın üstüne</p>

  <p class="normal">Öbür tarafına düşüyor, eğerde duracak yerde.</p>

  <p class="indentmetinitalik">(Lady Macbeth girer.)</p>

  <p class="normal">Ne o, sen misin? Ne var?</p>

  <p class="indentmetin">LADY MACBETH</p>

  <p class="normal">Yemekten kalkacak nerdeyse. Niçin çıktın dışarı?</p>

  <p class="indentmetin">MACBETH</p>

  <p class="normal">Beni mi aradı?</p>

  <p class="indentmetin">LADY MACBETH</p>

  <p class="normal">Aramaz olur mu? Aradı tabii.</p>

  <p class="indentmetin">MACBETH</p>

  <p class="normal">Kalsın bu iş, gitmeyelim daha ileri.</p>

  <p class="normal">Şana şerefe boğdu beni. Halk arasında,</p>

  <p class="normal">Dört bir yanda, öylesine ün saldım ki şimdi,</p>

  <p class="normal">Taze taze tadalım bunu, bayatlamadan.</p>

  <p class="indentmetin">LADY MACBETH</p>

  <p class="normal">Giyinip kuşandığın umut sarhoş muydu yoksa?</p>

  <p class="normal">Uykularda mıydı şimdiye dek?</p>

  <p class="normal">Uyanınca ürktü anlaşılan,</p>

  <p class="normal">Yemyeşil, sapsarı kesildi,</p>

  <p class="normal">Renk renk hayaller kurarken!</p>

  <p class="normal">Sevgini de böyle bileceğim bundan sonra:</p>

  <p class="normal">İstemekte yiğit, yapmaya gelince korkak, öyle mi?</p>

  <p class="normal">Hayatın incisi saydığın şeye can atacaksın,</p>

  <p class="normal">Ve kendi gözünde bir yüreksiz kalarak yaşayacaksın.</p>

  <p class="normal">Ömrün boyunca, isterim, arkasından, yapamam,</p>

  <p class="normal">diyeceksin.</p>

  <p class="normal">Atasözündeki çaresiz kedi misali:</p>

  <p class="normal">Balık ağzıma gelsin, ama ayağım suya değmesin.</p>

  <p class="indentmetin">MACBETH</p>

  <p class="normal">Yeter, sus artık! Bir insana yaraşan</p>

  <p class="normal">Her şeyi yapmaya varım. Ondan ötesini yaptım mı,</p>

  <p class="normal">İnsan olmaktan çıkarım.</p>

  <p class="indentmetin">LADY MACBETH</p>

  <p class="normal">Öyleyse hangi hayvan yazdırdı sana</p>

  <p class="normal">Bana yazdıklarını? O zaman insandın asıl,</p>

  <p class="normal">Yapmaya yüreğin olduğu zaman.</p>

  <p class="normal">Daha ileri git şimdi,</p>

  <p class="normal">Daha fazla insan olmak istiyorsan.</p>

  <p class="normal">O zaman ne sırasıydı bu işin, ne de yeri,</p>

  <p class="normal">Öyleyken yerini de sırasını da yaratmaya hazırdın.</p>

  <p class="normal">Şimdi kendiliğinden ikisi de elinde:</p>

  <p class="normal">Ama sen yoksun, sen kendi elinde değilsin.</p>

  <p class="normal">Ben çocuk büyüttüm, bilirim nedir tadı</p>

  <p class="normal">Sütümü emen bir yavrunun. Öyleyken,</p>

  <p class="normal">Mememi çeker alırdım dişsiz damaklarından,</p>

  <p class="normal">Beynini ezerdim kendi yavrumun,</p>

  <p class="normal">Senin ettiğin yemini etmiş olsaydım.</p>

  <p class="indentmetin">MACBETH</p>

  <p class="normal">Ya başaramazsak?</p>

  <p class="indentmetin">LADY MACBETH</p>

  <p class="normal">Başaramazsak ne demek?</p>

  <p class="normal">Sen yüreğini gergin tut yalnız,</p>

  <p class="normal">Bak nasıl oluyormuş başarmak.</p>

  <p class="normal">Hele Duncan bir yatsın,</p>

  <p class="normal">Derin uykulara dalsın</p>

  <p class="normal">Bugünün yorgunlukları üstüne.</p>

  <p class="normal">İki adamını öyle yedirir içiririm ki</p>

  <p class="normal">Bir duman kalır kafalarında</p>

  <p class="normal">Beynin bekçisi hafıza yerine,</p>

  <p class="normal">Akıl yerine de bir imbik!</p>

  <p class="normal">Körkütük sızdı mı ikisi birden</p>

  <p class="normal">Ölü domuzlar gibi,</p>

  <p class="normal">Bekçisiz kralı haklarız seninle.</p>

  <p class="normal">Adamlarına yükleriz bu korkunç cinayeti,</p>

  <p class="normal">Herifler fitil nasıl olsa, dilediğin gibi yak.</p>

  <p class="indentmetin">MACBETH</p>

  <p class="normal">Sen yalnız erkek çocuk doğur!</p>

  <p class="normal">Yalnız erkek hamuru yoğurmalı</p>

  <p class="normal">Bu amansız gücün senin.</p>

  <p class="normal">Sızmış heriflerin üstlerini kana bular,</p>

  <p class="normal">Hançerlerini de kullanırsak</p>

  <p class="normal">Onlara yüklerler bu işi.</p>

  <p class="indentmetin">LADY MACBETH</p>

  <p class="normal">Üstelik biz de yaygarayı basar,</p>

  <p class="normal">Ölümüne yanar yakılırsak</p>

  <p class="normal">Kimin haddine başka türlü düşünmek?</p>

  <p class="indentmetin">MACBETH</p>

  <p class="normal">Caymam artık, bitti. Canım kanımla</p>

  <p class="normal">Bu işe veriyorum kendimi.</p>

  <p class="normal">Gel gidelim, en tatlı yüzümüzle</p>

  <p class="normal">Boyayalım gözünü herkesin;</p>

  <p class="normal">Kalleş bir yüreği kalleş bir yüz gizlesin,</p>

  <p class="normal">Yalancı bir yüreğin içindekini.</p>

  <div class="calibre1" id="calibre_pb_32"></div>
</body>
</html>
