<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Macbeth</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_26">SAHNE II</h2>

  <p class="indentmetin1">&nbsp;</p>

  <p class="indentmetinitalik">(Fife. Macduff’ın şatosu. Lady Macduff, oğlu ve Ross girerler.)</p>

  <p class="indentmetin1">&nbsp;</p>

  <p class="indentmetin">LADY MACDUFF</p>

  <p class="normal">Ne yaptı? Ne diye kaçsın memleketten?</p>

  <p class="indentmetin">ROSS</p>

  <p class="normal">Sabırlı olmalısınız, Lady Macduff.</p>

  <p class="indentmetin">LADY MACDUFF</p>

  <p class="normal">O sabırlı oldu mu? Çılgınlık böyle kaçması.</p>

  <p class="normal">Bir şey yapmadan, yalnız korku yüzünden</p>

  <p class="normal">Hain durumuna sokmuş oluyoruz kendimizi.</p>

  <p class="indentmetin">ROSS</p>

  <p class="normal">Korktu mu, akıllılık mı etti, bilmiyorsunuz.</p>

  <p class="indentmetin">LADY MACDUFF</p>

  <p class="normal">Akıllılık ha! Akıl mı kendi kaçtığı yerde,</p>

  <p class="normal">Karısını, çocuklarını, varını yoğunu bırakmak?</p>

  <p class="normal">Sevmiyor bizi. İnsanca sevgiler yok onda.</p>

  <p class="normal">Çit kuşu, kuşların en küçüğü bile</p>

  <p class="normal">Yuvasını, yavrularını korur baykuşa karşı.</p>

  <p class="normal">Korku var yalnız, sevgi yok bu kaçmada:</p>

  <p class="normal">Akla da sığmıyor ki akıllılık diyelim.</p>

  <p class="indentmetin">ROSS</p>

  <p class="normal">Dayım kızı, canım kardeşim, tut kendini, ne olur!</p>

  <p class="normal">Senin kocan soylu, akıllı, duygulu adamdır.</p>

  <p class="normal">En iyi o bilir neler olup bittiğini günümüzde.</p>

  <p class="normal">Fazla konuşmaya varmıyor dilim</p>

  <p class="normal">Ama öyle kötü günler yaşıyoruz ki şimdi,</p>

  <p class="normal">İnsan ne yaptığını bilmeden hain oluveriyor.</p>

  <p class="normal">Neden korktuğumuzu bilmeden kuşkular içindeyiz.</p>

  <p class="normal">Azmış kudurmuş bir denizin ortasında</p>

  <p class="normal">Sağa sola boşuna yalpa vurup</p>

  <p class="normal">Olduğumuz yerde sayar gibiyiz.</p>

  <p class="normal">Bana izin ver gideyim, yine gelirim.</p>

  <p class="normal">İşler sarpa sardı mı ya olacağına varır,</p>

  <p class="normal">Ya da eski duruma döner her şey.</p>

  <p class="normal">Haydi, güzel kardeşim, Tanrıya emanet ol.</p>

  <p class="indentmetin">LADY MACDUFF</p>

  <p class="normal">Babası sağ, ama oğlu yetim!</p>

  <p class="indentmetin">ROSS</p>

  <p class="normal">Benim sersemliğim üstümde, fazla kalmayım,</p>

  <p class="normal">Yoksa hem sizi üzeceğim sonunda</p>

  <p class="normal">Hem de kendimden utanacağım. Hemen gideyim.</p>

  <p class="indentmetinitalik">(Ross çıkar.)</p>

  <p class="indentmetin1">&nbsp;</p>

  <p class="indentmetin">LADY MACDUFF</p>

  <p class="normal">Yumurcak, baban öldü senin:</p>

  <p class="normal">Ne yapacaksın şimdi? Nasıl yaşayacaksın?</p>

  <p class="indentmetin">ÇOCUK</p>

  <p class="normal">Kuşlar gibi, anne.</p>

  <p class="indentmetin">LADY MACDUFF</p>

  <p class="normal">Ne demek? Kurt, böcek yiyerek mi?</p>

  <p class="indentmetin">ÇOCUK</p>

  <p class="normal">Ne bulursam onunla, demek istedim.</p>

  <p class="indentmetin">LADY MACDUFF</p>

  <p class="normal">Vah yavru kuş! Peki, ökseden, ağdan,</p>

  <p class="normal">Kapandan, tuzaktan korkmuyor musun?</p>

  <p class="indentmetin">ÇOCUK</p>

  <p class="normal">Ne diye korkayım? Onlar yavru kuşlar için değil.</p>

  <p class="normal">Hem babam ölmedi ki, sen ne dersen de.</p>

  <p class="indentmetin">LADY MACDUFF</p>

  <p class="normal">Öldü, öldü. Babasız ne olacak senin halin?</p>

  <p class="indentmetin">ÇOCUK</p>

  <p class="normal">Ya senin halin, kocasız?</p>

  <p class="indentmetin">LADY MACDUFF</p>

  <p class="normal">Ben mi? Ben istesem çarşıdan</p>

  <p class="normal">Yirmisini birden satın alırım.</p>

  <p class="indentmetin">ÇOCUK</p>

  <p class="normal">Alırsın ama, satarsın hepsini sonra.</p>

  <p class="indentmetin">LADY MACDUFF</p>

  <p class="normal">Dillerine de diyecek yok doğrusu,</p>

  <p class="normal">Bu yaşta bu kadar zekâ biraz fazla.</p>

  <p class="indentmetin">ÇOCUK</p>

  <p class="normal">Babam şimdi bir hain mi oldu, anne?</p>

  <p class="indentmetin">LADY MACDUFF</p>

  <p class="normal">Oldu ya!</p>

  <p class="indentmetin">ÇOCUK</p>

  <p class="normal">Hain ne demek peki?</p>

  <p class="indentmetin">LADY MACDUFF</p>

  <p class="normal">Ne mi demek? Ettiği yemini bozan demek.</p>

  <p class="indentmetin">ÇOCUK</p>

  <p class="normal">Hepsi hain mi olur bunu yapanların?</p>

  <p class="indentmetin">LADY MACDUFF</p>

  <p class="normal">Kim yapsa hain olur, asılmayı da hak eder.</p>

  <p class="indentmetin">ÇOCUK</p>

  <p class="normal">Ettiği yemini bozan herkesin asılması mı gerek?</p>

  <p class="indentmetin">LADY MACDUFF</p>

  <p class="normal">Evet hepsinin.</p>

  <p class="indentmetin">ÇOCUK</p>

  <p class="normal">Kim asar onları?</p>

  <p class="indentmetin">LADY MACDUFF</p>

  <p class="normal">Kim asacak, namuslu insanlar.</p>

  <p class="indentmetin">ÇOCUK</p>

  <p class="normal">Öyleyse yeminlerini bozanların hepsi budala:</p>

  <p class="normal">O kadar çok ki öyleleri,</p>

  <p class="normal">Ne diye onlar tutup asmıyor namusluları?</p>

  <p class="indentmetin">LADY MACDUFF</p>

  <p class="normal">Hey Allahım, sen koru bu küçük maymunu!</p>

  <p class="normal">Babasız ne yapacaksın sen?</p>

  <p class="indentmetin">ÇOCUK</p>

  <p class="normal">Babam gerçekten ölseydi, ağlardın onun için.</p>

  <p class="normal">Ama ölmüş de ağlamıyorsan, o zaman da</p>

  <p class="normal">Yakında yeni bir babam olacak demektir.</p>

  <p class="indentmetin">LADY MACDUFF</p>

  <p class="normal">Bak neler söylüyor, geveze yumurcak!</p>

  <p class="indentmetinitalik">(Bir haberci girer.)</p>

  <p class="indentmetin1">&nbsp;</p>

  <p class="indentmetin">HABERCİ</p>

  <p class="normal">Güzel bayanım! Allah yardımcınız olsun.</p>

  <p class="normal">Siz beni bilmezsiniz ama ben şanınızdan bilirim sizi.</p>

  <p class="normal">Korkarım başınıza bir bela gelmek üzere.</p>

  <p class="normal">Halktan bir adamın sözünü dinlemek isterseniz,</p>

  <p class="normal">Alın çocuklarınızı, kaçın: Durmayın burada.</p>

  <p class="normal">Sizi öyle ürkütmekle kabalık ediyorum, biliyorum:</p>

  <p class="normal">Ama beterin beteri var, o da geldi gelecek.</p>

  <p class="normal">Allah korusun sizi!</p>

  <p class="normal">Benim daha fazla durmaya cesaretim yok doğrusu.</p>

  <p class="indentmetinitalik">(Çıkar.)</p>

  <p class="indentmetin1">&nbsp;</p>

  <p class="indentmetin">LADY MACDUFF</p>

  <p class="normal">Nereye kaçayım? Ben bir kötülük etmedim gerçi;</p>

  <p class="normal">Ama unutma ki bu aşağılık dünyadasın:</p>

  <p class="normal">Çoğu zaman kötülüğü baş tacı edip,</p>

  <p class="normal">İyiliği çılgınlık sayan dünyada.</p>

  <p class="normal">Ne diye güvenirsin öyleyse bu kadınca söze?</p>

  <p class="normal">Ben bir kötülük etmedim demek neye yarar?</p>

  <p class="normal">Bu suratlar da ne oluyor?</p>

  <p class="indentmetinitalik">(Katiller girer.)</p>

  <p class="indentmetin1">&nbsp;</p>

  <p class="indentmetin">BİRİNCİ KATİL</p>

  <p class="normal">Kocan nerde?</p>

  <p class="indentmetin">LADY MACDUFF</p>

  <p class="normal">Dilerim senin gibilerin bulamayacağı</p>

  <p class="normal">Uğurlu bir yerde olsun.</p>

  <p class="indentmetin">BİRİNCİ KATİL</p>

  <p class="normal">Senin kocan bir hain.</p>

  <p class="indentmetin">ÇOCUK</p>

  <p class="normal">Yalan söylüyorsun, ayı suratlı pis herif!</p>

  <p class="indentmetin">BİRİNCİ KATİL</p>

  <p class="normal">Şu piçe bak hele!</p>

  <p class="indentmetinitalik">(Çocuğu bıçaklar.)</p>

  <p class="normal">Seni hain tohumu seni!</p>

  <p class="indentmetin">ÇOCUK</p>

  <p class="normal">Beni öldürdü anne. Sen kaç, yalvarırım kaç!</p>

  <p class="indentmetinitalik">(Ölür. Lady Macduff: İmdat katil var!</p>

  <p class="indentmetinitalik">diye bağırarak kaçar, katiller arkasından koşar.)</p>

  <div class="calibre1" id="calibre_pb_62"></div>
</body>
</html>
