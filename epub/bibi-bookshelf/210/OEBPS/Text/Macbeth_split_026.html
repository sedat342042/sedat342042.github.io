<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Macbeth</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_18">SAHNE IV</h2>

  <p class="indentmetin1">&nbsp;</p>

  <p class="indentmetinitalik">(Macbeth’in şatosu dışında. Ross ve bir yaşlı adam girerler.)</p>

  <p class="indentmetin1">&nbsp;</p>

  <p class="indentmetin">YAŞLI ADAM</p>

  <p class="normal">Yetmiş yıldır olup bitenleri iyi hatırlarım.</p>

  <p class="normal">Ne korkulu saatler yaşadım,</p>

  <p class="normal">Ne görülmedik şeyler gördüm:</p>

  <p class="normal">Bu korkunç gecenin yanında hiç kalır hepsi.</p>

  <p class="indentmetin">ROSS</p>

  <p class="normal">Sen de görüyorsun ya, baba:</p>

  <p class="normal">Gökler kızmış insanoğlunun ettiklerine,</p>

  <p class="normal">Yıkacaklar nerdeyse kanlı dünyasını.</p>

  <p class="normal">Saate bakarsan gündüz şimdi:</p>

  <p class="normal">Ama karanlığa boğulmuş göğün lambası.</p>

  <p class="normal">Ya gecenin zaferi bu,</p>

  <p class="normal">Ya da gün utanıyor doğmaktan.</p>

  <p class="normal">Karanlıklar sarmış dünyamızın yüzünü</p>

  <p class="normal">Diri aydınlıklar öpecekken.</p>

  <p class="indentmetin">YAŞLI ADAM</p>

  <p class="normal">Olan iş gibi bu da doğaya aykırı.</p>

  <p class="normal">Geçen salı bir şahin,</p>

  <p class="normal">Bütün haşmetiyle süzülürken göklerde</p>

  <p class="normal">Fare yiyen bir baykuşun pençesinde can verdi.</p>

  <p class="indentmetin">ROSS</p>

  <p class="normal">Ya kralın atlarına ne dersin?</p>

  <p class="normal">–İnanılır şey değil ama oldu–</p>

  <p class="normal">O güzel, o yel gibi, o canım cins atlar</p>

  <p class="normal">Yaban atlarına dönüp kaçtı gittiler,</p>

  <p class="normal">Savaş açmış gibi insanoğullarına.</p>

  <p class="indentmetin">YAŞLI ADAM</p>

  <p class="normal">Atlar birbirini yemiş diyorlar.</p>

  <p class="indentmetin">ROSS</p>

  <p class="normal">Yediler vallahi, kendim gördüm,</p>

  <p class="normal">Fal taşına dönen gözlerimle.</p>

  <p class="normal">Macduff geliyor, aslan Macduff.</p>

  <p class="indentmetinitalik">(Macduff girer.)</p>

  <p class="normal">Dünyamız ne halde, bayım, ne oluyoruz?</p>

  <p class="indentmetin">MACDUFF</p>

  <p class="normal">Görmüyor musun ne olduğumuzu?</p>

  <p class="indentmetin">ROSS</p>

  <p class="normal">Belli oldu mu kim yapmış bu kanlı,</p>

  <p class="normal">Bu kanlılar kanlısı marifeti?</p>

  <p class="indentmetin">MACDUFF</p>

  <p class="normal">Macbeth’in öldürdükleri.</p>

  <p class="indentmetin">ROSS</p>

  <p class="normal">Hey Allahım! Ne çıkarları olabilirdi?</p>

  <p class="indentmetin">MACDUFF</p>

  <p class="normal">Tutulmuş adamlar. Kralın iki oğlu,</p>

  <p class="normal">Malcolm’la Donalbain sıvışıp kaçmışlar;</p>

  <p class="normal">Bu durumda onlar topluyor kuşkuları.</p>

  <p class="indentmetin">ROSS</p>

  <p class="normal">Bir inanılmaz şey de bu! Şu doymaz göze bakın,</p>

  <p class="normal">Kendine can veren cana nasıl kıyar insan?</p>

  <p class="normal">Bu durumda krallık Macbeth’in olsa gerek.</p>

  <p class="indentmetin">MACDUFF</p>

  <p class="normal">Kral oldu bile: Taç giymeye gitti Scone’a.</p>

  <p class="indentmetin">ROSS</p>

  <p class="normal">Duncan’ın ölüsü ne oldu?</p>

  <p class="indentmetin">MACDUFF</p>

  <p class="normal">Golme-Kill’e götürdüler, atalarının</p>

  <p class="normal">Kemikleriyle dolu kutsal mezara.</p>

  <p class="indentmetin">ROSS</p>

  <p class="normal">Scone’a gidiyor musunuz siz de?</p>

  <p class="indentmetin">MACDUFF</p>

  <p class="normal">Hayır kardeş, ben Fife’a gidiyorum.</p>

  <p class="indentmetin">ROSS</p>

  <p class="normal">Ben gideceğim.</p>

  <p class="indentmetin">MACDUFF</p>

  <p class="normal">Eh, iyi şeyler görmeni dilerim orda.</p>

  <p class="normal">Güle güle! Yeni urbalar eskilerini aratmasa bari.</p>

  <p class="indentmetin">ROSS</p>

  <p class="normal">Yolun açık olsun baba.</p>

  <p class="indentmetin">YAŞLI ADAM</p>

  <p class="normal">Tanrı yardımcı olsun size ve sizinle birlikte</p>

  <p class="normal">Bütün kötüyü iyi, düşmanı dost ederlere.</p>

  <p class="indentmetinitalik">(Çıkarlar)</p>

  <div class="calibre1" id="calibre_pb_42"></div>
</body>
</html>
