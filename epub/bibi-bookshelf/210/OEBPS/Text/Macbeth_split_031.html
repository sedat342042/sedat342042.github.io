<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Macbeth</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_22">SAHNE IV</h2>

  <p class="indentmetin1">&nbsp;</p>

  <p class="indentmetinitalik">(Sarayda bir şölen sofrası. Macbeth, Lady Macbeth, Ross, Lennox, beyler ve hizmetkârlar girerler.)</p>

  <p class="indentmetin1">&nbsp;</p>

  <p class="indentmetin">MACBETH</p>

  <p class="normal">Her biriniz yerinin nerde olduğunu bilir, oturun!</p>

  <p class="normal">Büyük küçük hepiniz hoş geldiniz.</p>

  <p class="indentmetin">BEYLER</p>

  <p class="normal">Hoş bulduk! Kralımız sağ olsun!</p>

  <p class="indentmetin">MACBETH</p>

  <p class="normal">Bizim dileğimiz aranıza katılmak</p>

  <p class="normal">En alçakgönüllü ev sahipleri gibi.</p>

  <p class="normal">Kraliçemiz yerlerinden kalkmıyorlar:</p>

  <p class="normal">Ama şimdi isteriz kendilerinden</p>

  <p class="normal">Sizlere hoş geldiniz demelerini.</p>

  <p class="indentmetin">LADY MACBETH</p>

  <p class="normal">Benim adıma siz söyleyin, kralım, bütün dostlara:</p>

  <p class="normal">Candan sevindim geldiklerine.</p>

  <p class="indentmetinitalik">(Birinci katil kapıda görünür.)</p>

  <p class="indentmetin1">&nbsp;</p>

  <p class="indentmetin">MACBETH</p>

  <p class="normal">Bak, onlar da yürekten teşekkür ediyorlar sana.</p>

  <p class="normal">Ödeşmiş oldunuz böylece. Ben aranızda oturayım bari.</p>

  <p class="normal">Ama keyfinize bakın. Hep birlikte de içeriz şimdi.</p>

  <p class="indentmetinitalik">(Kapıya yaklaşarak.)</p>

  <p class="normal">Yüzünde kan var senin.</p>

  <p class="indentmetin">KATİL</p>

  <p class="normal">Banquo’nun kanıdır, varsa.</p>

  <p class="indentmetin">MACBETH</p>

  <p class="normal">Senin yüzünde olması içinde kalmasından iyidir.</p>

  <p class="normal">Görüldü mü hesabı?</p>

  <p class="indentmetin">KATİL</p>

  <p class="normal">Evet kralım, gırtlağına yedi bıçağı.</p>

  <p class="normal">Bu işi görmek bana düştü.</p>

  <p class="indentmetin">MACBETH</p>

  <p class="normal">En usta sensin demek gırtlak kesmede.</p>

  <p class="normal">Ama Fleance’ınkini kesen de yaman olmalı.</p>

  <p class="normal">Onu da sen hakladıysan eşin yok demektir.</p>

  <p class="indentmetin">KATİL</p>

  <p class="normal">Yüce kralımız, Fleance kaçtı.</p>

  <p class="indentmetin">MACBETH</p>

  <p class="indentmetinitalik">(Kendi kendine.)</p>

  <p class="normal">Öyleyse ateş yine o ateş içimde.</p>

  <p class="normal">Yoksa ne rahat edecektim, ne rahat.</p>

  <p class="normal">Mermer gibi sıkı, kaya gibi sağlam,</p>

  <p class="normal">Dünyayı saran hava gibi geniş olurdum.</p>

  <p class="normal">Şimdiyse kapandım, dört yanım çevrildi yine.</p>

  <p class="normal">Korkuların, sinsi kuşkuların zindanındayım.</p>

  <p class="indentmetinitalik">(Katile.)</p>

  <p class="normal">Ama Banquo işi sağlam, değil mi?</p>

  <p class="indentmetin">KATİL</p>

  <p class="normal">Evet, efendimiz; o sapasağlam çukurda</p>

  <p class="normal">Başında yirmi bıçak yarasıyla hem de:</p>

  <p class="normal">Bir teki bile şaşmaz öldürür cinsten.</p>

  <p class="indentmetin">MACBETH</p>

  <p class="normal">Bundan yana, eline sağlık.</p>

  <p class="indentmetinitalik">(Kendi kendine.)</p>

  <p class="normal">Büyük yılan yattı yere.</p>

  <p class="normal">Küçük yılana gelince,</p>

  <p class="normal">Zehirli olmasına olacak, yaradılışı gereği,</p>

  <p class="normal">Ama şimdilik dişleri yoktur ağzında.</p>

  <p class="indentmetinitalik">(Katile.)</p>

  <p class="normal">Hadi sen git; yarın görüşürüz.</p>

  <p class="indentmetinitalik">(Katil çıkar.)</p>

  <p class="indentmetin1">&nbsp;</p>

  <p class="indentmetin">LADY MACBETH</p>

  <p class="normal">Kralımız, misafirleri böyle bırakmak olmaz.</p>

  <p class="normal">Ziyafet verildi mi candan verildiği söylenecek,</p>

  <p class="normal">Yoksa yediği boğazında kalır misafirlerin.</p>

  <p class="normal">İstenen yemek olsa, herkes evinde yemek ister.</p>

  <p class="normal">Ziyafetlerde hoş sözdür yemeklerin tuzu biberi,</p>

  <p class="normal">Yoksa neye yarar toplamak sofrada dostları?</p>

  <p class="indentmetin">MACBETH</p>

  <p class="normal">Ne tatlı bir ders verdi bize kraliçemiz!</p>

  <p class="normal">Haydi mideniz, iştahınız açık olsun!</p>

  <p class="normal">Sağlık dilerim hepinize!</p>

  <p class="indentmetin">LENNOX</p>

  <p class="normal">Buyurun oturun efendimiz.</p>

  <p class="indentmetinitalik">(Banquo’nun hayaleti girer ve Macbeth’in yerine oturur.)</p>

  <p class="indentmetin1">&nbsp;</p>

  <p class="indentmetin">MACBETH</p>

  <p class="normal">Yurdumuzun bütün şanı şerefi bu sofrada olurdu</p>

  <p class="normal">Sevgili Banquo’muz da katılsaydı bize.</p>

  <p class="normal">Dilerim bir kazaya uğramış olmasın da,</p>

  <p class="normal">Saygısızlık etmesine kızalım sadece.</p>

  <p class="indentmetin">ROSS</p>

  <p class="normal">Gelmemekle sözünü tutmamış oldu, kralım.</p>

  <p class="normal">iEfendimiz aramıza katılmak istemezler mi?</p>

  <p class="indentmetin">MACBETH</p>

  <p class="normal">Sofrada yer yok.</p>

  <p class="indentmetin">LENNOX</p>

  <p class="normal">Buyurun; işte, yeriniz hazır, kralım.</p>

  <p class="indentmetin">MACBETH</p>

  <p class="normal">Nerede?</p>

  <p class="indentmetin">LENNOX</p>

  <p class="normal">İşte, buyurun kralım. Neniz var, efendimiz?</p>

  <p class="indentmetin">MACBETH</p>

  <p class="normal">Kim yaptı bunu?</p>

  <p class="indentmetin">BEYLER</p>

  <p class="normal">Neyi, efendimiz?</p>

  <p class="indentmetin">MACBETH</p>

  <p class="normal">Ben yaptım diyemezsin elbet!</p>

  <p class="normal">Beni gösterme öyle, kanlı başını sallayıp.</p>

  <p class="indentmetin">ROSS</p>

  <p class="normal">Baylar, kalkalım; kralımız rahatsız.</p>

  <p class="indentmetin">LADY MACBETH</p>

  <p class="normal">Oturun, sayın dostlarımız, sık sık olur bu,</p>

  <p class="normal">Genç yaşından beri böyledir kralımız.</p>

  <p class="normal">Oturun, rica ederim! Şimdi geçer.</p>

  <p class="normal">Bir an sonra hiçbir şeyi kalmaz.</p>

  <p class="normal">Üstüne düşerseniz, darılır size;</p>

  <p class="normal">Daha da fenalaşır, yemenize bakın. Bırakın onu.</p>

  <p class="indentmetinitalik">(Macbeth’e.)</p>

  <p class="normal">Erkek misin değil misin sen?</p>

  <p class="indentmetin">MACBETH</p>

  <p class="normal">Erkeğim elbet, bir kahraman hem de:</p>

  <p class="normal">Şu benim korkmadan baktığım şeyi</p>

  <p class="normal">Şeytan bile görse sararır korkudan.</p>

  <p class="indentmetin">LADY MACBETH</p>

  <p class="normal">Bırak bu saçmaları!</p>

  <p class="normal">Korkudan hayal görmeye başladın yine:</p>

  <p class="normal">O havada duran hançer gibi hani,</p>

  <p class="normal">Sözde seni Duncan’a doğru süren hançer.</p>

  <p class="normal">Ah, bu irkilip ürpermeler</p>

  <p class="normal">Bu gerçek korkunun uydurmaları,</p>

  <p class="normal">Kocakarı masallarına yaraşır bunlar,</p>

  <p class="normal">Kışın, ninemin ocak başında anlattıklarına.</p>

  <p class="normal">Ayıptır, ayıp! Nedir o yüzünün hali?</p>

  <p class="normal">Nedir o baktığın şey? Bir iskemle sadece.</p>

  <p class="indentmetin">MACBETH</p>

  <p class="normal">Bak, ne olursun, bak şuraya, bak, gör işte:</p>

  <p class="normal">Ne diyorsun buna? Başını sallama da konuş, söyle:</p>

  <p class="normal">Ölülerin mahzenleri, toprakları, çukurları</p>

  <p class="normal">Böyle geri yollarsa bize gömdüklerimizi</p>

  <p class="normal">Çaylak midesine döner mezarlarımız.</p>

  <p class="indentmetinitalik">(Hortlak çıkar.)</p>

  <p class="indentmetin1">&nbsp;</p>

  <p class="indentmetin">LADY MACBETH</p>

  <p class="normal">Delirdin mi sen? Yitirdin mi büsbütün kendini?</p>

  <p class="indentmetin">MACBETH</p>

  <p class="normal">Ben eğer bensem, gördüğüm de oydu.</p>

  <p class="indentmetin">LADY MACBETH</p>

  <p class="normal">Yazık sana! Utanır insan!</p>

  <p class="indentmetin">MACBETH</p>

  <p class="normal">Ne kanlar döküldü eski zamanlarda,</p>

  <p class="normal">Kanunlar yumuşatmadan önce insanları!</p>

  <p class="normal">Ne korkunç cinayetler işlendi bugüne dek!</p>

  <p class="normal">Ama eskiden, beyni paralanınca</p>

  <p class="normal">İnsan ölür gider, her şey bitermiş.</p>

  <p class="normal">Şimdi ölenler diriliyor:</p>

  <p class="normal">Kafalarında yirmi bıçak yarasıyla kalkıp</p>

  <p class="normal">İskemlemizi alıyorlar altımızdan.</p>

  <p class="normal">Görülmemiş insan öldürmenin bu türlüsü!</p>

  <p class="indentmetin">LADY MACBETH</p>

  <p class="normal">Efendimiz, sayın dostlarınız sizi bekliyor.</p>

  <p class="indentmetin">MACBETH</p>

  <p class="normal">Öyle ya, unuttum onları.</p>

  <p class="normal">Değerli dostlarım, bana şaşkın bakmayın böyle.</p>

  <p class="normal">Bir garip dert bu; beni bilenler için önemsiz.</p>

  <p class="normal">Haydi dostlar, sağ olun, var olun, hepiniz.</p>

  <p class="normal">Oturuyorum artık. Şarap verin bana. Doldurun.</p>

  <p class="normal">Sağlığına, sevincine içiyorum bütün sofranın,</p>

  <p class="normal">Ve aramızda eksik sevgili dostumuz Banquo’nun.</p>

  <p class="normal">O da olsaydı keşke. Ona ve herkesin sağlığına,</p>

  <p class="normal">Hepinizin mutluluğuna içiyoruz.</p>

  <p class="indentmetin">BEYLER</p>

  <p class="normal">Sağ olun, var olun!</p>

  <p class="indentmetinitalik">(Hortlak girer.)</p>

  <p class="indentmetin1">&nbsp;</p>

  <p class="indentmetin">MACBETH</p>

  <p class="normal">Çekil! Git karşımdan! Git, toprak gizlesin seni!</p>

  <p class="normal">Kanın kurudu senin; ilik yok artık kemiklerinde.</p>

  <p class="normal">Bakış yok üstümüze diktiğin o gözlerde.</p>

  <p class="indentmetin">LADY MACBETH</p>

  <p class="normal">Aldırmayın, beyler, olağan bir şey sayın bunu.</p>

  <p class="normal">Bir şey değil aslında;</p>

  <p class="normal">Keyfimizi bozuyor yalnız, o kadar.</p>

  <p class="indentmetin">MACBETH</p>

  <p class="normal">Bir insan neyi göze alabilirse almışım göze.</p>

  <p class="normal">Gel, yaklaş, kudurmuş Rus ayısı!</p>

  <p class="normal">Azılı gergedan, cana susamış kaplan!</p>

  <p class="normal">Böyle görünme de ne olursan ol:</p>

  <p class="normal">Kılım kıpırdamayacak karşında.</p>

  <p class="normal">Diril istersen, kılıcını çek, çağır beni</p>

  <p class="normal">Issız bir yere. Korkar da evime kapanırsam,</p>

  <p class="normal">Bir kızın bebeği de bana, bebeği de!<a href="../Text/Macbeth_split_048.html#footnote-600-8" id="footnote-600-8-backlink">[8]</a></p>

  <p class="normal">Çekil git, pis hortlak. Uydurma surat, çekil git!</p>

  <p class="indentmetinitalik">(Hortlak çıkar.)</p>

  <p class="normal">Bakın, o gitti, ben de adama döndüm yeniden!</p>

  <p class="normal">Oturun, rica ederim, kalkmayın!</p>

  <p class="indentmetin">LADY MACBETH</p>

  <p class="normal">Keyif bırakmadınız kimsede!</p>

  <p class="normal">Bu akıl almaz halleriniz yıktı soframızı.</p>

  <p class="indentmetin">MACBETH</p>

  <p class="normal">Böyle şeyler olur da nasıl şaşmaz insan?</p>

  <p class="normal">Nasıl bakar bir yaz bulutu geçer gibi gökten?</p>

  <p class="normal">Kendi kendimden ürkütüyorsunuz beni,</p>

  <p class="normal">Bu gördüğüm şey nasıl korkudan</p>

  <p class="normal">Bembeyaz eder de beni,</p>

  <p class="normal">Yakut renginde kalır sizin yanaklarınız?</p>

  <p class="indentmetin">ROSS</p>

  <p class="normal">Nedir gördüğünüz, kralım?</p>

  <p class="indentmetin">LADY MACBETH</p>

  <p class="normal">Rica ederim, konuşmayın: Daha fena olur.</p>

  <p class="normal">Bir şey soruldu mu çileden çıkar büsbütün.</p>

  <p class="normal">İyi geceler! Teklifsizce çıkın gidin hemen.</p>

  <p class="indentmetin">LENNOX</p>

  <p class="normal">İyi geceler, kralımıza sağlık dileriz.</p>

  <p class="indentmetin">LADY MACBETH</p>

  <p class="normal">Hepinize iyi geceler, güle güle.</p>

  <p class="indentmetinitalik">(Herkes çıkar, yalnız Macbeth ve Lady Macbeth kalırlar.)</p>

  <p class="indentmetin1">&nbsp;</p>

  <p class="indentmetin">MACBETH</p>

  <p class="normal">Kan istiyor: Kan kanı çağırır, derler.</p>

  <p class="normal">Taşlar kımıldar, ağaçlar dile gelirmiş,</p>

  <p class="normal">Fallar, esrarlı bağıntılar içinden</p>

  <p class="normal">Saksağanlar, kargalar, kuzgunlar konuşurmuş</p>

  <p class="normal">Kan dökeni bulup çıkarmak için…</p>

  <p class="normal">Gece ne sularda? Sabaha çok var mı?</p>

  <p class="indentmetin">LADY MACBETH</p>

  <p class="normal">Cenkleşiyorlar; gece mi sabah mı belli değil.</p>

  <p class="indentmetin">MACBETH</p>

  <p class="normal">Macduff kulak asmıyor bizim çağrımıza:</p>

  <p class="normal">Ne diyorsun buna?</p>

  <p class="indentmetin">LADY MACBETH</p>

  <p class="normal">Adam yollamış mıydınız kendisine?</p>

  <p class="indentmetin">MACBETH</p>

  <p class="normal">Başkasından öğrendim durumunu.</p>

  <p class="normal">Ama adam da yollayacağım ayrıca.</p>

  <p class="normal">Her birinin evine bir gözcü koydum.</p>

  <p class="normal">Hizmetçileri arasında benden para alan var.</p>

  <p class="normal">Yarın cadı kardeşlere gideceğim.</p>

  <p class="normal">Daha çoğunu söylesinler. Bilmeliyim çünkü;</p>

  <p class="normal">Engel dinlemem artık kendi çıkarımın önünde.</p>

  <p class="normal">Öylesine kan içinde yüzüyorum ki artık,</p>

  <p class="normal">Geri gitsem de bela, ileri gitsem de.</p>

  <p class="normal">Neler kuruyorum kafamda, hiç beklenmedik:</p>

  <p class="normal">Kimseler sezinlemeden yapmam gerek bunları.</p>

  <p class="indentmetin">LADY MACBETH</p>

  <p class="normal">Size gerekli olan uyku.</p>

  <p class="normal">Her canlıyı dinlendiren uyku.</p>

  <p class="indentmetin">MACBETH</p>

  <p class="normal">Haydi, gidip uyuyalım. Benimkisi delilik:</p>

  <p class="normal">İlk ağızda insanı saran korku bu;</p>

  <p class="normal">Alışmak ister buna:</p>

  <p class="normal">Acemiyiz henüz kan dökmede.</p>

  <p class="indentmetinitalik">(Çıkarlar.)</p>

  <div class="calibre1" id="calibre_pb_52"></div>
</body>
</html>
