<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Macbeth</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_34">SAHNE VII</h2>

  <p class="indentmetin1">&nbsp;</p>

  <p class="indentmetinitalik">(Savaş meydanının bir başka yeri. Boru sesleri. Macbeth girer.)</p>

  <p class="indentmetin1">&nbsp;</p>

  <p class="indentmetin">MACBETH</p>

  <p class="normal">Kaçamam, kazığa bağladılar artık beni:</p>

  <p class="normal">Ayı gibi, boynumda zincir, dövüşmek zorundayım</p>

  <p class="normal">Üstüme saldıran köpeklerle, sonuna kadar.</p>

  <p class="normal">Nerde o bir kadından doğmamış olan?</p>

  <p class="normal">Ondan başkası öldüremezmiş beni.</p>

  <p class="indentmetinitalik">(Genç Siward girer.)</p>

  <p class="indentmetin1">&nbsp;</p>

  <p class="indentmetin">GENÇ SIWARD</p>

  <p class="normal">Adın ne senin?</p>

  <p class="indentmetin">MACBETH</p>

  <p class="normal">Söylesem korkarsın.</p>

  <p class="indentmetin">GENÇ SIWARD</p>

  <p class="normal">Korkmam. Cehennemin en kızgın, en azgın</p>

  <p class="normal">Adı olsun isterse adın.</p>

  <p class="indentmetin">MACBETH</p>

  <p class="normal">Adım Macbeth.</p>

  <p class="indentmetin">GENÇ SIWARD</p>

  <p class="normal">Şeytanın ağzından çıkacak bir isim</p>

  <p class="normal">İğrendiremezdi beni bunun kadar.</p>

  <p class="indentmetin">MACBETH</p>

  <p class="normal">Korkutamazdı da bunun kadar.</p>

  <p class="indentmetin">GENÇ SIWARD</p>

  <p class="normal">Hayır, iğrenç zorba, korkmuyorum:</p>

  <p class="normal">Kılıcım söylesin sana korkmadığımı.</p>

  <p class="indentmetinitalik">(Dövüşürler. Genç Siward ölür.)</p>

  <p class="indentmetin1">&nbsp;</p>

  <p class="indentmetin">MACBETH</p>

  <p class="normal">Demek bir kadın doğurmuş seni!</p>

  <p class="normal">Kılıçlar, mızraklar vız gelir bana</p>

  <p class="normal">Bir kadından doğmuşun elinde oldukça!</p>

  <p class="indentmetinitalik">(Çıkar.)</p>

  <p class="indentmetin1">&nbsp;</p>

  <p class="indentmetinitalik">(Boru sesleri. Macduff girer.)</p>

  <p class="indentmetin1">&nbsp;</p>

  <p class="indentmetin">MACDUFF</p>

  <p class="normal">Buradan geliyordu ses. Göster suratını zorba!</p>

  <p class="normal">Benimkinden başka bir kılıç öldürürse seni</p>

  <p class="normal">Karım, çocuklarım mezarlarından çıkıp her gece</p>

  <p class="normal">Yakamı bırakmazlar ömrüm oldukça.</p>

  <p class="normal">Kollarını kiralamış zavallı askerler değil</p>

  <p class="normal">Benim öldürmek istediğim: Ya sen çık karşıma Macbeth,</p>

  <p class="normal">Ya da kılıcım girsin kınına, şansız şerefsiz,</p>

  <p class="normal">Hiçbir işe yaramadan. Burada umuyordum seni.</p>

  <p class="normal">Bunca boru sesi kral yanından gelir ancak.</p>

  <p class="normal">Bahtım, buldur onu bana: Tek isteğim bu senden!</p>

  <p class="indentmetinitalik">(Çıkar.)</p>

  <p class="indentmetin1">&nbsp;</p>

  <p class="indentmetinitalik">(Boru sesleri. Malcolm ve Siward girerler.)</p>

  <p class="indentmetin1">&nbsp;</p>

  <p class="indentmetin">SIWARD</p>

  <p class="normal">Buyurun, efendimiz. Şato teslim oluverdi hemen:</p>

  <p class="normal">Zorbanın adamları hem bizimle dövüşüyor,</p>

  <p class="normal">Hem bizden yana, karşı tarafla.</p>

  <p class="normal">Beyler kahramanca savaşıyor doğrusu.</p>

  <p class="normal">Size gün doğdu sayılır artık: İş bitti nerdeyse.</p>

  <p class="indentmetin">MALCOLM</p>

  <p class="normal">Düşmanlarımız bile bizden yana bu savaşta.</p>

  <p class="indentmetin">SIWARD</p>

  <p class="normal">Şatoya buyurun, efendimiz.</p>

  <p class="indentmetinitalik">(Çıkarlar.)</p>

  <p class="indentmetin1">&nbsp;</p>

  <p class="indentmetinitalik">(Boru sesleri.)</p>

  <div class="calibre1" id="calibre_pb_80"></div>
</body>
</html>
