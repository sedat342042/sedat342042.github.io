<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Macbeth</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_35">SAHNE VIII</h2>

  <p class="indentmetin1">&nbsp;</p>

  <p class="indentmetinitalik">(Savaş meydanının başka bir yeri. Macbeth girer.)</p>

  <p class="indentmetin1">&nbsp;</p>

  <p class="indentmetin">MACBETH</p>

  <p class="normal">Budala Romalılar gibi kendi kılıcımla</p>

  <p class="normal">Öldürecek değilim ya kendimi!</p>

  <p class="normal">Sağ insanlar oldukça karşımda</p>

  <p class="normal">Benden çok onlara yakışır kılıç yarası.</p>

  <p class="indentmetinitalik">(Macduff girer.)</p>

  <p class="indentmetin1">&nbsp;</p>

  <p class="indentmetin">MACDUFF</p>

  <p class="normal">Gel, cehennem zebanisi, gel karşıma!</p>

  <p class="indentmetin">MACBETH</p>

  <p class="normal">En sakındığım sendin. Ama çekil git:</p>

  <p class="normal">Yeterince kanın var üstümde.</p>

  <p class="indentmetin">MACDUFF</p>

  <p class="normal">Söz bekleme benden: Sesim kılıcımda benim!</p>

  <p class="normal">Sözlere sığmaz kanlı alçaklığın senin.</p>

  <p class="indentmetinitalik">(Dövüşürler.)</p>

  <p class="indentmetin1">&nbsp;</p>

  <p class="indentmetin">MACBETH</p>

  <p class="normal">Uğraşma boşuna. Kesilmez havayı kesmeye kalkma.</p>

  <p class="normal">Senin keskin kılıcın işlemez bana.</p>

  <p class="normal">Git yarılır başlara vur, benim başım büyülü:</p>

  <p class="normal">Kadından doğmuşlar yenemez beni.</p>

  <p class="indentmetin">MACDUFF</p>

  <p class="normal">Kes o büyüden umudunu sen.</p>

  <p class="normal">Kölesi olduğun şeytana sor söylesin sana:</p>

  <p class="normal">Macduff’ı doğum vaktinden önce</p>

  <p class="normal">Anasının karnını yarıp çıkardılar.</p>

  <p class="indentmetin">MACBETH</p>

  <p class="normal">Lanet olsun bunu bana söyleyen dile:</p>

  <p class="normal">En sağlam yanını yıktı yüreğimin.</p>

  <p class="normal">Kimseler inanmasın o kalleş cadılara:</p>

  <p class="normal">Karışık sözlerle alaya alıyorlar bizi.</p>

  <p class="normal">Kulağımıza soktukları umudu</p>

  <p class="normal">Söküp alıyorlar yüreğimizden.</p>

  <p class="normal">Dövüşmeyeceğim seninle.</p>

  <p class="indentmetin">MACDUFF</p>

  <p class="normal">Teslim ol öyleyse, korkak! Sağ kal da</p>

  <p class="normal">Gezdirip dünyaya seyrettirelim seni,</p>

  <p class="normal">Görülmedik bir canavar seyrettirir gibi.</p>

  <p class="normal">Resmini bir kazığa asar, altına yazarız:</p>

  <p class="normal">“Zorbayı görmek isteyen gelsin!” diye.</p>

  <p class="indentmetin">MACBETH</p>

  <p class="normal">Teslim olmam; genç Malcolm’un ayaklarına kapanmak,</p>

  <p class="normal">Aşağılık kalabalığa kendimi yuhalatmak için.</p>

  <p class="normal">Birnam ormanı Dunsinane’e gelmiş, gelsin;</p>

  <p class="normal">Hasmım bir kadından doğma değilmiş, olmasın:</p>

  <p class="normal">Dövüşeceğim sonuna kadar.</p>

  <p class="normal">Kendi savaş kalkanım yeter göğsümde:</p>

  <p class="normal">Haydi vur, Macduff! Dur diyenin canı cehenneme!</p>

  <p class="indentmetinitalik">(Vuruşarak çıkarlar.</p>

  <p class="indentmetinitalik">Savaş sonu boruları çalar. Önde bayraklar ve davulcularla Malcolm, Siward, Ross, öteki beyler ve askerler girer.)</p>

  <p class="indentmetin1">&nbsp;</p>

  <p class="indentmetin">MALCOLM</p>

  <p class="normal">Eksik dostlarımız da sağ salim dönseler.</p>

  <p class="indentmetin">SIWARD</p>

  <p class="normal">Dönmeyenler de olur; ama bu kadar da kalsak</p>

  <p class="normal">Pahalıya mal olmuş sayılmaz bu büyük gün.</p>

  <p class="indentmetin">MALCOLM</p>

  <p class="normal">Macduff, bir de yiğit oğlunuz yok.</p>

  <p class="indentmetin">ROSS</p>

  <p class="normal">Oğlunuz askerlik borcunu ödedi, Lordum.</p>

  <p class="normal">Erkek oluncaya kadarmış ömrü.</p>

  <p class="normal">Bir adım gerilemeden savaştaki yerinden</p>

  <p class="normal">Gösterdi yiğitliğini ve erkekçe öldü.</p>

  <p class="indentmetin">SIWARD</p>

  <p class="normal">Oğlum öldü ha?</p>

  <p class="indentmetin">ROSS</p>

  <p class="normal">Öldü; aldı götürdüler savaş yerinden.</p>

  <p class="normal">Kederiniz değeri kadar büyük olmasın:</p>

  <p class="normal">Sonu gelmez öyle olursa.</p>

  <p class="indentmetin">SIWARD</p>

  <p class="normal">Göğsünden mi vuruldu?</p>

  <p class="indentmetin">ROSS</p>

  <p class="normal">Evet, göğsünden.</p>

  <p class="indentmetin">SIWARD</p>

  <p class="normal">Neyleyim, Tanrının askeri olsun öyleyse.</p>

  <p class="normal">Atlarım kadar çok oğlum da olsa</p>

  <p class="normal">Bundan güzel ölüm dileyemem hiçbirine.</p>

  <p class="normal">Ağıtım bu kadar benim.</p>

  <p class="indentmetin">MALCOLM</p>

  <p class="normal">Daha büyük yaslara layık o, esirgemeyeceğim de</p>

  <p class="normal">ondan.</p>

  <p class="indentmetin">SIWARD</p>

  <p class="normal">Hayır, istemez: Şerefiyle ölmek yeter ona.</p>

  <p class="normal">Tanrı onunla olsun. Bakın bir de müjde var.</p>

  <p class="indentmetinitalik">(Macduff elinde Macbeth’in kafasıyla girer.)</p>

  <p class="indentmetin1">&nbsp;</p>

  <p class="indentmetin">MACDUFF</p>

  <p class="normal">Kral, selamlarım seni; çünkü kralsın artık!</p>

  <p class="normal">İşte hakkını alanın lanetli kellesi.</p>

  <p class="normal">Dünya kurtuldu. Tahtının incileri ortasında</p>

  <p class="normal">Şimdiden görüyorum seni. Herkesin yüreğinde de</p>

  <p class="normal">Benim selamıma katılmak isteği var.</p>

  <p class="normal">Sesime katsın herkes sesini, bağıralım hep birden:</p>

  <p class="normal">Yaşasın İskoçya kralı.</p>

  <p class="indentmetin">HEPSİ BİRDEN</p>

  <p class="normal">Yaşasın İskoçya kralı!</p>

  <p class="indentmetin">MALCOLM</p>

  <p class="normal">Kralınız uzun zaman beklemeyecek</p>

  <p class="normal">Sevgilerinize karşılık vermek,</p>

  <p class="normal">Her birinize borçlarını ödemek için.</p>

  <p class="normal">Beylerim, yakınlarım: Kont yapıyorum sizleri;</p>

  <p class="normal">İlkin siz alıyorsunuz bu şerefi İskoçya’da!</p>

  <p class="normal">Yeni devrin başlaması için</p>

  <p class="normal">Yapılması gereken şeylere gelince,</p>

  <p class="normal">Zorbanın kuşkularından, tuzaklarından kaçıp</p>

  <p class="normal">Gurbetlerde yaşayan dostlarımızı çağırmak,</p>

  <p class="normal">Ölen kasabın ve zebani karısının,</p>

  <p class="normal">Kendi canını kendi almış denen kadının,</p>

  <p class="normal">Bütün zulüm ortaklarını arayıp bulmak.</p>

  <p class="normal">Bütün bunları ve bizi bekleyen başka işleri</p>

  <p class="normal">Sırasıyla ve gereğince yapacağız Tanrının izniyle.</p>

  <p class="normal">Teşekkürler hepinize ve ayrı ayrı her birinize;</p>

  <p class="normal">Scone’a da beklerim, taç giyme törenimize.</p>

  <p class="indentmetinitalik">(Borazan ve davul sesleri.)</p>

  <p class="indentmetin1">&nbsp;</p>

  <p class="indentmetinitalik">(Çıkarlar.)</p>

  <div class="calibre1" id="calibre_pb_82"></div>
</body>
</html>
