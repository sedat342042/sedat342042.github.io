<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Macbeth</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_20">SAHNE II</h2>

  <p class="indentmetin1">&nbsp;</p>

  <p class="indentmetinitalik">(Sarayda: Lady Macbeth ve bir hizmetli girerler.)</p>

  <p class="indentmetin1">&nbsp;</p>

  <p class="indentmetin">LADY MACBETH</p>

  <p class="normal">Banquo gitti mi?</p>

  <p class="indentmetin">HİZMETLİ</p>

  <p class="normal">Evet efendim, ama akşama dönecek.</p>

  <p class="indentmetin">LADY MACBETH</p>

  <p class="normal">Git krala söyle, vakti varsa</p>

  <p class="normal">Biraz konuşmak istiyorum kendisiyle.</p>

  <p class="indentmetin">HİZMETLİ</p>

  <p class="normal">Baş üstüne, kraliçem.</p>

  <p class="indentmetinitalik">(Hizmetli çıkar.)</p>

  <p class="indentmetin1">&nbsp;</p>

  <p class="indentmetin">LADY MACBETH</p>

  <p class="normal">Kendini boşuna harcamış olur insan,</p>

  <p class="normal">Dilediğine erer de sevinç duymazsa.</p>

  <p class="normal">Yıktığın hayat kendininki olsun daha iyi,</p>

  <p class="normal">Yıkmakla kazandığın şey kuşkulu bir mutluluksa.</p>

  <p class="indentmetinitalik">(Macbeth girer.)</p>

  <p class="normal">Neniz var kralım? Niçin yalnız kalıyorsunuz,</p>

  <p class="normal">Kara kara düşüncelerle baş başa,</p>

  <p class="normal">Ölenlerle niçin ölmez size verdikleri tasalar?</p>

  <p class="normal">Devası olmayan şeyleri unutmak gerek: Olan oldu.</p>

  <p class="indentmetin">MACBETH</p>

  <p class="normal">Bir yılanı ikiye böldük yalnız, öldürmedik.</p>

  <p class="normal">Yarası kapandı mı yılan o yılan olur yine.</p>

  <p class="normal">Biz de kalırız dişlerinin önünde</p>

  <p class="normal">Güçsüz, cılız kötülüğümüzle.</p>

  <p class="normal">Korkudan yediğim lokma boğazımdan gitmeyecekse,</p>

  <p class="normal">Her gece korkunç rüyalar saracaksa uykularımı,</p>

  <p class="normal">Varsın her şey çığrından çıksın,</p>

  <p class="normal">Bu dünya da yıkılsın, öteki dünya da,</p>

  <p class="normal">İnsana rahat nefes aldırmayan kuruntularla</p>

  <p class="normal">Beynimizi bir işkence masasına çevirmektense</p>

  <p class="normal">Ölüp rahat etmek daha iyi,</p>

  <p class="normal">Rahat etmek için öldürdüklerimizle.</p>

  <p class="normal">Duncan mezarda: Hayatın ateşli sıtmasından sonra</p>

  <p class="normal">Rahat uykularda. Kalleşlik yaptı ona yapacağını;</p>

  <p class="normal">Gayrı ne hançerden korkusu var, ne zehirden.</p>

  <p class="normal">Ne içerdeki düşmanlar vurabilir onu,</p>

  <p class="normal">Ne yabancı ordular, ne de başka hiçbir şey.</p>

  <p class="indentmetin">LADY MACBETH</p>

  <p class="normal">Bırak, canım kralım, bırak artık bu asık yüzü;</p>

  <p class="normal">Keyifli, neşeli ol bu gece misafirlerinle.</p>

  <p class="indentmetin">MACBETH</p>

  <p class="normal">Olacağım, sevgilim; sen de ol, rica ederim.</p>

  <p class="normal">Banquo’yu hiç aklından çıkarma.</p>

  <p class="normal">Gözlerin, sözlerin hep ondan yana olsun.</p>

  <p class="normal">Ne yapalım, bu korkulu günlerde</p>

  <p class="normal">Tacımız tahtımız gereği dalkavuk olacağız,</p>

  <p class="normal">Yüzümüzü bir maske gibi takacağız yüreğimize,</p>

  <p class="normal">İçindekini görmesinler diye.</p>

  <p class="indentmetin">LADY MACBETH</p>

  <p class="normal">Düşünmeyin artık bunları.</p>

  <p class="indentmetin">MACBETH</p>

  <p class="normal">Ah, karıcığım, kafamın içi akreplerle dolu.</p>

  <p class="normal">Unutma ki Banquo sağ henüz, oğlu Fleance sağ!</p>

  <p class="indentmetin">LADY MACBETH</p>

  <p class="normal">Ama ölmezlik senedi yok ya ellerinde.</p>

  <p class="indentmetin">MACBETH</p>

  <p class="normal">Evet, iyi ki yok: Ölebilirler.</p>

  <p class="normal">Keyfine bak öyleyse.</p>

  <p class="normal">Yarasa fırdönmeye başlamadan dehlizinde,</p>

  <p class="normal">Gübre böceği, kara Hecate’nin emrine uyup</p>

  <p class="normal">Sağır sesiyle uyku serpmeden karanlığa,</p>

  <p class="normal">Yaman bir iş görülecek dünyada.</p>

  <p class="indentmetin">LADY MACBETH</p>

  <p class="normal">Nedir görülecek iş?</p>

  <p class="indentmetin">MACBETH</p>

  <p class="normal">Sen masum bilmezliğinle kal, bir tanem:</p>

  <p class="normal">İş bitirilince alkışlarsın… Gel ey gece,</p>

  <p class="normal">Kirpikleri kavuşturan karanlık,</p>

  <p class="normal">Bağla gözlerini yumuşak yürekli gündüzün.</p>

  <p class="normal">Görünmez kanlı ellerinle yırt at,</p>

  <p class="normal">Uykularımı kaçıran varlığın kader yazısını.</p>

  <p class="normal">Gün soluyor; karga çal kanat gidiyor kara ormana,</p>

  <p class="normal">Gündüzün iyi kulları boyunlarını büküp</p>

  <p class="normal">Uykulara dalmak üzereler, gecenin kara güçleri</p>

  <p class="normal">Avlarının üstüne saldırmaya hazırlanırken…</p>

  <p class="normal">Sözlerim şaşırtıyor seni, ama merak etme:</p>

  <p class="normal">Kötülükle başlayan kötülükle sağlamlaşır.</p>

  <p class="normal">Haydi artık, sevgilim, gel benimle…</p>

  <div class="calibre1" id="calibre_pb_48"></div>
</body>
</html>
