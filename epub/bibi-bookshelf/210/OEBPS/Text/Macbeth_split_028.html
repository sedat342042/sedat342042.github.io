<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Macbeth</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_19">SAHNE I</h2>

  <p class="indentmetin1">&nbsp;</p>

  <p class="indentmetinitalik">(Forres’teki saray. Banquo girer.)</p>

  <p class="indentmetin1">&nbsp;</p>

  <p class="indentmetin">BANQUO</p>

  <p class="normal">Kral, Cawdor, Glamis, hepsi oldun:</p>

  <p class="normal">Cadı karılar ne dediyse çıktı.</p>

  <p class="normal">Çıksın diye de korkarım kötü,</p>

  <p class="normal">Çok kötü bir oyun oynadın.</p>

  <p class="normal">Ama bir de ne demişlerdi:</p>

  <p class="normal">Senin soyuna kalmayacakmış bütün bunlar.</p>

  <p class="normal">Bense krallar atası, babası olacakmışım.</p>

  <p class="normal">Bir doğruluk varsa bu cadıların falında</p>

  <p class="normal">–ki senin için gün gibi var, Macbeth–</p>

  <p class="normal">Neden sana dedikleri çıksın da</p>

  <p class="normal">Bana dedikleri çıkmasın?</p>

  <p class="normal">Umuda kaptırmasın beni?</p>

  <p class="normal">Ama sus şimdi, uzatma!</p>

  <p class="indentmetinitalik">(Boru sesleri. Kral Macbeth, Lady Macbeth, Lennox, Ross ve görevliler girerler.)</p>

  <p class="indentmetin1">&nbsp;</p>

  <p class="indentmetin">MACBETH</p>

  <p class="normal">İşte çağıracağımız baş misafir.</p>

  <p class="indentmetin">LADY MACBETH</p>

  <p class="normal">Unutulsa bir boşluk duyardık</p>

  <p class="normal">Büyük şölenimizde: Sönük kalırdı her şey!</p>

  <p class="indentmetin">MACBETH</p>

  <p class="normal">Bu akşam bir tören yemeğimiz var, bayım;</p>

  <p class="normal">Sizin de bulunmanızı dileyeceğim.</p>

  <p class="indentmetin">BANQUO</p>

  <p class="normal">Emrederseniz, devletlim; ödevlerim</p>

  <p class="normal">En çözülmez bağlarla bağlıyor beni efendimize,</p>

  <p class="normal">Her zaman için.</p>

  <p class="indentmetin">MACBETH</p>

  <p class="normal">Atla bir yere mi gidiyorsunuz bugün?</p>

  <p class="indentmetin">BANQUO</p>

  <p class="normal">Evet, efendimiz.</p>

  <p class="indentmetin">MACBETH</p>

  <p class="normal">Gitmeseydiniz bugünkü toplantımızda</p>

  <p class="normal">Düşüncelerinizi öğrenmek isterdik,</p>

  <p class="normal">Hep yerinde ve değerli olan düşüncelerinizi.</p>

  <p class="normal">Ama yarın öğreniriz. Uzağa mı gidiş?</p>

  <p class="indentmetin">BANQUO</p>

  <p class="normal">Bir hayli efendimiz; şimdi gidersem,</p>

  <p class="normal">Akşama ancak dönebilirim.</p>

  <p class="normal">Atım iyi yürümezse geceden de</p>

  <p class="normal">Bir iki karanlık saat isteyebilirim.</p>

  <p class="indentmetin">MACBETH</p>

  <p class="normal">Şölenimizi kaçırmayın sakın.</p>

  <p class="indentmetin">BANQUO</p>

  <p class="normal">Kaçırmam, efendimiz.</p>

  <p class="indentmetin">MACBETH</p>

  <p class="normal">Öğrendiğimize göre, kanlı dostlarımızın</p>

  <p class="normal">Biri İngiltere’ye sığınmış, biri İrlanda’ya.</p>

  <p class="normal">Baba katilleri cinayetlerini gizleyip,</p>

  <p class="normal">Olmayacak şeyler anlatıyorlarmış herkese.</p>

  <p class="normal">Ama yarın konuşuruz bunları: Nasıl olsa</p>

  <p class="normal">Devlet işleri için buluşmamız gerekiyor.</p>

  <p class="normal">Haydi, siz atlayın atınıza. Güle güle.</p>

  <p class="normal">Oğlunuz Fleance da geliyor mu sizinle?</p>

  <p class="indentmetin">BANQUO</p>

  <p class="normal">Geliyor, efendimiz; vaktimiz daraldı, gidelim.</p>

  <p class="indentmetin">MACBETH</p>

  <p class="normal">Dilerim atlarınız iyi koşsun, ayakları sürçmesin.</p>

  <p class="normal">Sırtlarına emanet ederim sizi. Güle güle.</p>

  <p class="indentmetinitalik">(Banquo çıkar.)</p>

  <p class="normal">Akşam yediye kadar herkes dilediği yere gitsin.</p>

  <p class="normal">Biz de misafirlerimizi daha iyi karşılamak için</p>

  <p class="normal">Yalnız kalalım yemeğe kadar.</p>

  <p class="normal">Şimdilik Tanrıya emanet olun.</p>

  <p class="indentmetinitalik">(Herkes çıkar, yalnız Macbeth ve bir uşak kalır.)</p>

  <p class="normal">Hey, sen dur hele: Dediğim adamlar hazır mı?</p>

  <p class="indentmetin">UŞAK</p>

  <p class="normal">Saray kapısı dışındalar, efendimiz.</p>

  <p class="indentmetin">MACBETH</p>

  <p class="normal">Getir onları buraya.</p>

  <p class="indentmetinitalik">(Uşak çıkar.)</p>

  <p class="normal">İş kral olmakta değil, kral olup sağ kalmakta.</p>

  <p class="normal">Banquo’dan korkumuzun kökleri derin.</p>

  <p class="normal">Yaradılıştan kralca bir yanı var,</p>

  <p class="normal">Asıl korkulacak yanı da o.</p>

  <p class="normal">Her şeyi göze alabilir; yürekli adam,</p>

  <p class="normal">Üstelik aklını da kullanır yiğitliğinde,</p>

  <p class="normal">Çürük tahtaya basmadan yapar yapacağını.</p>

  <p class="normal">Bir tek onun varlığı korkutuyor gözümü.</p>

  <p class="normal">Yanında kafam siniveriyor sanki;</p>

  <p class="normal">Antonius da Caesar’ın yanında öyle olurmuş.</p>

  <p class="normal">Cadılar bana krallık verince nasıl çıkıştı,</p>

  <p class="normal">Kendi için de konuşmalarını emretti onlara!</p>

  <p class="normal">O zaman cadılar kâhince selamladılar onu</p>

  <p class="normal">Krallar atası diye.</p>

  <p class="normal">Benim başıma meyvesiz bir taç oturttular,</p>

  <p class="normal">Elime kısır bir asa tutuşturdular.</p>

  <p class="normal">Ben kral babası olmayacağıma göre</p>

  <p class="normal">Tacı da asayı da çekip alacaklar demek benden.</p>

  <p class="normal">Demek Banquo’nun soyu için kana boyadım elimi,</p>

  <p class="normal">Onun oğulları için öldürdüm iyi yürekli Duncan’ı,</p>

  <p class="normal">Onlar için vicdan azaplarına boğdum rahat uykularımı.</p>

  <p class="normal">Onlar kral, Banquo’nun tohumları kral olsun diye</p>

  <p class="normal">Şeytana sattım canımı, ölümsüz mücevherimi!</p>

  <p class="normal">Yoo! Öyle olacağına çık, ey kader, çık karşıma,</p>

  <p class="normal">Döğüş öldüresiye benimle, kılıç kılıca! Kim o?</p>

  <p class="indentmetinitalik">(Uşak, yanında iki katille girer.)</p>

  <p class="normal">Sen çık, kapıda dur, ben çağırmadan girme.</p>

  <p class="indentmetinitalik">(Uşak çıkar.)</p>

  <p class="normal">Dün konuşmadık mı sizinle?</p>

  <p class="indentmetin">BİRİNCİ KATİL</p>

  <p class="normal">Evet, dün devletli efendimiz.</p>

  <p class="indentmetin">MACBETH</p>

  <p class="normal">Peki, söyleyin bakalım şimdi.</p>

  <p class="normal">İyice düşündünüz mü söylediklerim üstünde?</p>

  <p class="normal">Bugüne kadar oydu yükselmenize engel olan,</p>

  <p class="normal">Oysa siz haksız yere benden biliyordunuz bunu.</p>

  <p class="normal">Geçen konuşmamızda açıkça anlattım her şeyi:</p>

  <p class="normal">Bir bir söyledim nasıl oyun oynandığını size;</p>

  <p class="normal">Kimin, hangi yollardan sizi aldatıp kösteklediğini.</p>

  <p class="normal">Daha neler neler ki bunlar karşısında</p>

  <p class="normal">Bir yarım akıllı, bir çatlak kafalı bile</p>

  <p class="normal">Banquo’dur bunları yapan, der.</p>

  <p class="indentmetin">BİRİNCİ KATİL</p>

  <p class="normal">Evet, bizi uyardınız.</p>

  <p class="indentmetin">MACBETH</p>

  <p class="normal">Uyardım ya, daha ileri de gittim sonradan:</p>

  <p class="normal">Bugünkü konuşmamızın asıl konusu da bu olacak.</p>

  <p class="normal">Sizin yaradılışınız o kadar mı sabrınızın elinde ki</p>

  <p class="normal">Hoş göresiniz bütün bunları?</p>

  <p class="normal">Cennetlik birer evliya mısınız ki,</p>

  <p class="normal">Dua edesiniz bu mübarek adama ve soyuna sopuna?</p>

  <p class="normal">O adam ki ezmiş sizi demir pençesiyle,</p>

  <p class="normal">Çoluğunuzun çocuğunuzun rızkını kesmiş?..</p>

  <p class="indentmetin">BİRİNCİ KATİL</p>

  <p class="normal">Biz de birer insanız nihayet, kralım.</p>

  <p class="indentmetin">MACBETH</p>

  <p class="normal">Evet, insan diye geçersiniz listede.</p>

  <p class="normal">Zağarlar, tazılar, kurt, çakal bozmaları</p>

  <p class="normal">Çomarlar, finolar da köpek diye geçer.</p>

  <p class="normal">Ama iş değer sırasına geldi mi,</p>

  <p class="normal">Köpeğin hantalı, çeviği, avcısı, bekçisi</p>

  <p class="normal">Cömert tabiatın verdikleriyle ayrılır birbirinden,</p>

  <p class="normal">Özel bir ad alırlar genel köpek listesinde.</p>

  <p class="normal">İnsanlar için de böyledir. Bana söyleyin şimdi:</p>

  <p class="normal">Sizin, aşağılık insan sıraları dışında</p>

  <p class="normal">Kendinizin sayılacak bir yeriniz var mı yok mu?</p>

  <p class="normal">Varsa, namusunuza emanet edeceğim bir gizli iş</p>

  <p class="normal">Hem düşmanınızı kaldıracak ortadan,</p>

  <p class="normal">Hem de bizim kalbimizi, sevgimizi kazandıracak size.</p>

  <p class="normal">O sağ kaldıkça, hasta bir sağlıktır bizimki,</p>

  <p class="normal">O ölmeli ki biz tam sağlığa kavuşalım.</p>

  <p class="indentmetin">İKİNCİ KATİL</p>

  <p class="normal">Ben, kralım, öyle silleler yedim ki dünyadan,</p>

  <p class="normal">Öyle canıma tak dedi ki çektiklerim,</p>

  <p class="normal">Ne olsa yaparım bu dünyaya karşı.</p>

  <p class="indentmetin">BİRİNCİ KATİL</p>

  <p class="normal">Ben de öyle belalara uğramış,</p>

  <p class="normal">Öyle kahırlar görmüşüm ki bahtımdan,</p>

  <p class="normal">Atmayacağım tehlike yoktur hayatımı,</p>

  <p class="normal">Ya düzelsin, ya da bitsin gitsin diye.</p>

  <p class="indentmetin">MACBETH</p>

  <p class="normal">Banquo ikinizin de düşmanı, biliyorsunuz.</p>

  <p class="indentmetin">İKİNCİ KATİL</p>

  <p class="normal">Doğrudur, efendimiz.</p>

  <p class="indentmetin">MACBETH</p>

  <p class="normal">Benim de düşmanım, hem öyle kanıma susamış ki,</p>

  <p class="normal">Yaşadığı her an hayatıma çevrili bir hançer.</p>

  <p class="normal">Gerçi onu uluorta da yok edebilirim,</p>

  <p class="normal">Haklı göstermek işten değil dilediğim her şeyi;</p>

  <p class="normal">Ama yapmamalıyım bunu, ortak dostlarımız var,</p>

  <p class="normal">Bana sevgilerini çiğneyemem onların.</p>

  <p class="normal">Kendi yıkacağım adamın ölümüne yanmam gerek.</p>

  <p class="normal">Onun için sizin yardımınıza başvuruyorum:</p>

  <p class="normal">Önemli sebepleri var bu işi herkesten saklamamızın.</p>

  <p class="indentmetin">İKİNCİ KATİL</p>

  <p class="normal">Ne emredersiniz yerine getiririz, kralım.</p>

  <p class="indentmetin">BİRİNCİ KATİL</p>

  <p class="normal">Canımız pahasına da olsa…</p>

  <p class="indentmetin">MACBETH</p>

  <p class="normal">İçinizdeki yiğitlik yüzünüzden okunuyor.</p>

  <p class="normal">En geç bir saat sonra söyleyeceğim size,</p>

  <p class="normal">Nerde pusu kuracağınızı; tam sırasını kollayıp</p>

  <p class="normal">Nasıl davranacağınızı.</p>

  <p class="normal">Bu akşam bitmeli bu iş.</p>

  <p class="normal">Saraydan da biraz uzakta olmalı:</p>

  <p class="normal">Benden bilinmemeli çünkü; hiç unutmayın bunu.</p>

  <p class="normal">İşte pürüz, takıntı kalmaması için,</p>

  <p class="normal">Yanındaki oğlu Fleance da paylaşmalı</p>

  <p class="normal">Bu karanlık kader saatini. Hem onun da yokluğu</p>

  <p class="normal">Babasınınki kadar gerekli bizim için.</p>

  <p class="normal">Gidin aranızda anlaşın, ben birazdan bulurum sizi.</p>

  <p class="indentmetin">İKİ KATİL BİRDEN</p>

  <p class="normal">Biz kararımızı verdik, efendimiz.</p>

  <p class="indentmetin">MACBETH</p>

  <p class="normal">Az sonra çağırırım sizi, saraydan ayrılmayın.</p>

  <p class="indentmetinitalik">(Katiller çıkar.)</p>

  <p class="normal">Bu iş tamam. Banquo canın cennetlikse</p>

  <p class="normal">Kendini cennette bil bu gece.</p>

  <div class="calibre1" id="calibre_pb_46"></div>
</body>
</html>
