<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_13">1. Sahne</h2>

  <p class="indentmetin">(Govianus’un hapsedildiği ev.)</p>

  <p class="indentmetin">(Govianus, Leydi ve bir uşak ile girer.)</p>

  <p class="normal">GOVIANUS</p>

  <p class="normal">Kimmiş o?</p>

  <p class="normal">UŞAK</p>

  <p class="normal">Saraydan yaşlı bir lord.</p>

  <p class="normal">GOVIANUS</p>

  <p class="normal">Yaşlıysa akıllı olmalıydı,</p>

  <p class="normal">Cüret etmemeliydi aynı konu için gelmeye;</p>

  <p class="normal">Aşk insanın elinde olan bir şey değil.</p>

  <p class="normal">Emin misin hanımınla konuşmak istediğine?</p>

  <p class="normal">UŞAK</p>

  <p class="normal">Eminim efendim!</p>

  <p class="normal">GOVIANUS</p>

  <p class="normal">Herhalde yanılıyorsun, benimle konuşmak istiyordur.</p>

  <p class="normal">Adamcağızı yanıltmayalım. Git efendi, öğren doğrusunu.</p>

  <p class="normal">UŞAK</p>

  <p class="indentmetin">(Kendi kendine)</p>

  <p class="normal">Bu tuhaf bir davranış, iki kez öğrenmemiz gerekiyor demek.</p>

  <p class="indentmetin">(Uşak çıkar.)</p>

  <p class="normal">GOVIANUS</p>

  <p class="normal">Üstlendiği görevi dikkatle yapmak,</p>

  <p class="normal">Bütün duyuları uyanık olarak</p>

  <p class="normal">Zihninin en yorgun zamanlarında bile,</p>

  <p class="normal">Görevini inatla sürdürmek</p>

  <p class="normal">Her insan için sıkıcı bir durum.</p>

  <p class="normal">Yoksa suçu eşitleniyor üstlendiği görevle.</p>

  <p class="indentmetin">(Uşak girer.)</p>

  <p class="normal">Peki, ne diyor?</p>

  <p class="normal">UŞAK</p>

  <p class="normal">Başta söylediğini efendim!</p>

  <p class="normal">Hanımefendi ile görüşecekmiş kral adına.</p>

  <p class="normal">GOVIANUS</p>

  <p class="normal">Yine mi kral! Kral gelmiyor, değil mi?</p>

  <p class="normal">UŞAK</p>

  <p class="normal">Cevabı öğrenince gelecekmiş.</p>

  <p class="normal">GOVIANUS</p>

  <p class="normal">İşte bunu düşünmek istemiyorum.</p>

  <p class="normal">Gelsin, neymiş öğrenelim.</p>

  <p class="normal">UŞAK</p>

  <p class="normal">Azcık eşelediniz mi maksadı ortaya çıkar,</p>

  <p class="normal">Buna eminim efendim.</p>

  <p class="normal">GOVIANUS</p>

  <p class="normal">Onur diye bir şey kalmamış bu adamda,</p>

  <p class="normal">Korkmuyor mu acaba?</p>

  <p class="normal">Tanrı bağışlamazsa günahı<sup class="calibre3"><a href="../Text/1_split_072.html#footnote-100-51" id="footnote-100-51-backlink">[51]</a></sup>, korku da terk eder insanı.</p>

  <p class="normal">LEYDİ</p>

  <p class="normal">Ona cevabımı vermek için nasıl bir şey yapmalıyım?</p>

  <p class="normal">Reddetmek yeterli olmuyor efendim.</p>

  <p class="normal">GOVIANUS</p>

  <p class="normal">Hayır, başka bir şey gerekiyor.</p>

  <p class="indentmetin">(Sophorinus girer.)</p>

  <p class="normal">Demek cüret ediyor hâlâ!</p>

  <p class="normal">Tanrı sabır ver bana!</p>

  <p class="normal">Senin gibi bir dost eksik olsun!</p>

  <p class="normal">SOPHONIRUS</p>

  <p class="normal">Sayın Leydim, bu değerli<sup class="calibre3"><a href="../Text/1_split_073.html#footnote-100-52" id="footnote-100-52-backlink">[52]</a></sup> taşı getirdim size,</p>

  <p class="normal">Efendim kralın derin sevgileriyle.</p>

  <p class="indentmetin">(Govianus kılıcını çeker.)</p>

  <p class="normal">GOVIANUS</p>

  <p class="normal">Hançerimle meydan okuyorum sana aracı lord,</p>

  <p class="normal">Yüreğine bir iyilik et, karşı durma, geber.</p>

  <p class="indentmetin">(Kılıcını Sophonirus’a saplar.)</p>

  <p class="normal">LEYDİ</p>

  <p class="normal">Aman ne yaptınız lordum!</p>

  <p class="normal">GOVIANUS</p>

  <p class="normal">Yaptığım, bir pezevengi evine, kalacağı yere göndermekti,</p>

  <p class="normal">Sevgilim, başka bir şey değildi.</p>

  <p class="normal">SOPHONIRUS</p>

  <p class="normal">Evet, beni öldürdünüz efendim,</p>

  <p class="normal">Ama bunun da sonu gelecek.</p>

  <p class="normal">Bütün kartlarınızı açtığınızda lordum,</p>

  <p class="normal">Elinizde bir şey kalmayacak.</p>

  <p class="normal">Galibe meydan okuyacak usta oyuncular</p>

  <p class="normal">Pek uzakta değiller;</p>

  <p class="normal">Onlar sizi alt edip her şeyinizi alacaklar.</p>

  <p class="normal">Ben bu hesabı ödeyen bir budalayım sadece.</p>

  <p class="normal">Hiçbir şey kurtarmadınız beni öldürmekle.</p>

  <p class="normal">GOVIANUS</p>

  <p class="normal">Nasıl bir bilmece bu?</p>

  <p class="normal">SOPHONIRUS</p>

  <p class="normal">O yanınızda duran kadın</p>

  <p class="normal">Kralın koynunda olacak gece yarısından önce.</p>

  <p class="normal">GOVIANUS</p>

  <p class="normal">Kim söyledi bu yalanı?</p>

  <p class="normal">SOPHONIRUS</p>

  <p class="normal">Bu kesinlikle gerçekleşecek bir saat içinde!</p>

  <p class="normal">Ben nasıl ölümden kaçamazsam, o da bundan kaçamayacak.</p>

  <p class="normal">Siz büyük bir kumar oynuyorsunuz,</p>

  <p class="normal">Burada durumunuz iyi görünüyor, tek tesellim şu.</p>

  <p class="normal">Evinizin çevresi silahlı adamlarla kuşatıldı,</p>

  <p class="normal">Çok iyi biliyorlar kapıyı kırıp onu kaçıracakları zamanı.</p>

  <p class="normal">LEYDİ</p>

  <p class="normal">Lordum, eyvah!</p>

  <p class="normal">GOVIANUS</p>

  <p class="normal">Başımda bu kadar iş varken,</p>

  <p class="normal">Bu bana dert çıkarmak için cüretle planlanmış.</p>

  <p class="normal">Hey, kim var orada!</p>

  <p class="indentmetin">(Bir uşak girer.)</p>

  <p class="normal">UŞAK</p>

  <p class="normal">Lordum!</p>

  <p class="normal">GOVIANUS</p>

  <p class="normal">Dışarı bak ve ne gördüğünü söyle!</p>

  <p class="indentmetin">(Uşak çıkar.)</p>

  <p class="normal">SOPHONIRUS</p>

  <p class="normal">Kralın ilk uykusundan önce ölümümün öcü alınacak!</p>

  <p class="normal">Bu dünyadan ayrılıyorum yapılan işlere gülerek.</p>

  <p class="indentmetin">(Sophorinus son nefesini verir.)</p>

  <p class="normal">GOVIANUS</p>

  <p class="normal">Bu senin şölenin. Namusa, tecavüze gülerek ölen,</p>

  <p class="normal">Fırtınada batan gemide tutunacak bir kalas bile yokken</p>

  <p class="normal">Neşeli şarkılar söyleyen uğursuz herif, geber,</p>

  <p class="normal">Sonsuza dek yaş eksilmesin gözlerinden.</p>

  <p class="indentmetin">(Uşak girer.)</p>

  <p class="normal">Ne haber, çabuk söyle!</p>

  <p class="normal">UŞAK</p>

  <p class="normal">Ne yana baksam lordum, evin her yanını kuşatmışlar,</p>

  <p class="normal">Adamlar öbek öbek toplanmışlar,</p>

  <p class="normal">Aralarında fısıldaşıp bir şeyler konuşuyorlar,</p>

  <p class="normal">Belli ki ihanet içindeler.</p>

  <p class="normal">GOVIANUS</p>

  <p class="normal">Anlaşıldı.</p>

  <p class="normal">UŞAK</p>

  <p class="normal">Gözlerini kapılara, pencrelere dikmişler.</p>

  <p class="normal">GOVIANUS</p>

  <p class="normal">Sanırım sen dur durak bilmeden konuşmayı seviyorsun,</p>

  <p class="normal">Güzel konuşmaydı, şimdi git yapacak başka bir iş bul kendine.</p>

  <p class="normal">UŞAK</p>

  <p class="normal">Tamam, gidiyorum. Zaten ben hep paylanmaya<sup class="calibre3"><a href="../Text/1_split_074.html#footnote-100-53" id="footnote-100-53-backlink">[53]</a></sup> alışkınım.</p>

  <p class="indentmetin">(Çıkar.)</p>

  <p class="normal">GOVIANUS</p>

  <p class="normal">Bir an güvenliğimiz konusunda telaşlandırdı<sup class="calibre3"><a href="../Text/1_split_075.html#footnote-100-54" id="footnote-100-54-backlink">[54]</a></sup> beni.</p>

  <p class="normal">LEYDİ</p>

  <p class="normal">Bir şey yapmadan bekleyecek misiniz böyle?</p>

  <p class="normal">Lordum, onlar benim için geldiler.</p>

  <p class="normal">GOVIANUS</p>

  <p class="normal">Senin için ışığım, gençliğimin tüm zenginliği.</p>

  <p class="normal">Senin için hepsi!</p>

  <p class="normal">LEYDİ</p>

  <p class="normal">Demek bu kadar sakinsiniz. Sizden çalsınlar öyleyse.</p>

  <p class="normal">Bu kadarcık mı önemsiyorsunuz hırsızları?</p>

  <p class="normal">Haydi efendim, dönün işinizin başına!</p>

  <p class="normal">Hazırlanın karşı koymaya!</p>

  <p class="normal">Hor görmeyin bir şeyler yapmayı.</p>

  <p class="normal">Kararlı bir kaptan taşıdığı hazineyi</p>

  <p class="normal">Korsanlara kaptırmaktansa</p>

  <p class="normal">Teknesinden denize, balinalara atmayı tercih eder.</p>

  <p class="normal">Siz ondan daha aşağı değilsiniz.</p>

  <p class="normal">Hâlâ kendinizin efendisisiniz ve her şey sizin elinizde,</p>

  <p class="normal">Acele etmeden düşünün ve düşmanımı engelleyin!</p>

  <p class="normal">Yok edin beni! Bir daha görünmeyeyim!</p>

  <p class="normal">Ben bir hazine gibiyim</p>

  <p class="normal">Sahip olanı büyük tehlikeye iterim.</p>

  <p class="normal">Onu ortadan kaldırın.</p>

  <p class="normal">GOVIANUS</p>

  <p class="normal">Seni bu şekilde kaybedemem.</p>

  <p class="normal">LEYDİ</p>

  <p class="normal">Öyleyse, o zorbaya alıp götürsünler beni,</p>

  <p class="normal">Yitip gideyim mi en acımasız biçimde?</p>

  <p class="normal">Hayatıma kıyamadığınız için sonradan lanet edersiniz kendinize,</p>

  <p class="normal">Ama o zaman da iş işten geçmiş olur.</p>

  <p class="normal">GOVIANUS</p>

  <p class="normal">Of bu aşırılık! Bundan başka bir kaçış yolu yok mu?</p>

  <p class="normal">Seni yok edince huzur mu bulacağım sanki?</p>

  <p class="normal">Asla huzura kavuşamayacağm.</p>

  <p class="normal">Bundan kurtulmanın en berbat yolu bu.</p>

  <p class="normal">Huzurum olmadan da yaşayabilirim,</p>

  <p class="normal">Yeter ki bu kadar değerli bir şeyle ödemeyeyim</p>

  <p class="normal">Ve onu kaybetmeyeyim.</p>

  <p class="normal">LEYDİ</p>

  <p class="normal">Efendim, hiçbir şey yapmıyorsunuz; cesaret yok sizde;</p>

  <p class="normal">Sizi sonsuza dek seven bir kadının</p>

  <p class="normal">Kara gün dostu olmuyorsunuz.</p>

  <p class="normal">Öldürün beni onurunuz adına!</p>

  <p class="normal">Siz düşünmelisiniz bunu benden önce.</p>

  <p class="normal">Benim gibi talihsiz bir kişi bunu kendi yapmamalı.</p>

  <p class="normal">Kederli ve vefasız adam</p>

  <p class="normal">Senin ağzından konuşarak yardımcı olmak istiyorum sana.</p>

  <p class="normal">Yoksa beni zorla Zorba’nın yatağına götürmelerini,</p>

  <p class="normal">Zorba’nın şehvetine mi kurban olmamı istiyorsun?</p>

  <p class="normal">GOVIANUS</p>

  <p class="normal">Ah, hayır! Bundan sonra var olmayacaksın diye kahroluyorum.</p>

  <p class="normal">Bütün tehlikelere karşı seni korumak istiyorum.</p>

  <p class="normal">LEYDİ</p>

  <p class="normal">Gitmeyin efendim! Kalın burada!</p>

  <p class="normal">GOVIANUS</p>

  <p class="normal">Leydi, şimdi beni çok kötü bir duruma sokuyorsunuz!</p>

  <p class="normal">Yüreğimin kaldıramayacağı acımasız bir eyleme</p>

  <p class="normal">İtinceye kadar durmuyorsunuz,</p>

  <p class="normal">Beni kullanarak<sup class="calibre3"><a href="../Text/1_split_076.html#footnote-100-55" id="footnote-100-55-backlink">[55]</a></sup> sanki alay ediyorsunuz.</p>

  <p class="normal">LEYDİ</p>

  <p class="normal">Ürkek insan karakteri!<sup class="calibre3"><a href="../Text/1_split_077.html#footnote-100-56" id="footnote-100-56-backlink">[56]</a></sup></p>

  <p class="normal">Hâlâ güçsüz davranıyorsun.</p>

  <p class="normal">Titrediğini hissediyorum fırtına yaklaştıkça.</p>

  <p class="normal">Sen aynısın oysa.</p>

  <p class="normal">Ama ben ölümü sen korkasın diye istemiyorum.</p>

  <p class="normal">En fazla hatırlanmak istediğim yerde,</p>

  <p class="normal">Kişiliğime gösterilen özensizlik beni unutmaya sevk etti,</p>

  <p class="normal">Unuttum en önemli ve en değerli görevi.</p>

  <p class="normal">Hemen hazırlanacağım efendim.</p>

  <p class="indentmetin">(Dua etmek için diz çöker.)</p>

  <p class="normal">GOVIANUS</p>

  <p class="normal">Ah, çaresiz kadın!</p>

  <p class="normal">Madem ölmek istiyor, şu dua sırasında uçup gitse,</p>

  <p class="normal">Ölmek için daha kötü yollar denemese!</p>

  <p class="normal">Bu güzel bir şey değil,</p>

  <p class="normal">Suçlanan insanlar çoğu kez hastalanır ölümle karşılaşınca,</p>

  <p class="normal">Ama idamları sırasında iyileşip utançla giderler ölüme.</p>

  <p class="normal">Ona görünmeden, ondan çalsam ben ölümü</p>

  <p class="normal">Ve bütün bu rezilliklere gözlerimi kapatsam ne olur sanki?</p>

  <p class="normal">Lanet olsun! Bunu yaparsam, onu yapayalnız bırakmış olurum!</p>

  <p class="normal">Bu da yakışmaz benim erkekliğime.</p>

  <p class="normal">LEYDİ</p>

  <p class="normal">Lordum, bu işi çabucak yapın, lütfen.</p>

  <p class="normal">Ben hazırım</p>

  <p class="normal">GOVIANUS</p>

  <p class="normal">Ama ben değilim.</p>

  <p class="normal">Bu bir insanın yapmaya mecbur bırakıldığı en zor eylem,</p>

  <p class="normal">Nasıl başlamam gerektiğini bile bilmem.</p>

  <p class="normal">İnan bana, seni böyle öldüremem.</p>

  <p class="normal">Sadece kendimden utanırım.</p>

  <p class="normal">Bu iş öylesine, havailik için bile olsaydı, sevgilim,</p>

  <p class="normal">Eylemimden daha fazla olurdu böbürlenmem.</p>

  <p class="normal">Bu işi doğru dürüst yapacak gücüm yok.</p>

  <p class="normal">Biliyorum, bir an önce gözden kaybolmalısın.,</p>

  <p class="normal">Bu yüzden acele bir ölümü hak ediyorsun.</p>

  <p class="normal">Göz açıp kapayıncaya kadar sürer acısı</p>

  <p class="normal">Oradan ötesi sonsuz bir düş dünyası.</p>

  <p class="normal">Ben bu işi yaparsam yaşatırım seni;</p>

  <p class="normal">Bu da bozar, bitirir her şeyi.</p>

  <p class="normal">Yalvarırım, bağışla beni!</p>

  <p class="normal">LEYDİ</p>

  <p class="normal">Böyle telaşa düşmek istemezdim,</p>

  <p class="normal">Ama siz bunu başardınız efendim.</p>

  <p class="normal">Kendimi hazırladım dinlenmeye, sessizliğe,</p>

  <p class="normal">Arındım artık bütün sözlerden.</p>

  <p class="normal">Bütün eşyalarıyla kilitleyip evimi,</p>

  <p class="normal">Başka bir yere taşınırmış gibi hissediyorum kendimi.</p>

  <p class="indentmetin">(Kapı vurulur.)</p>

  <p class="normal">Artık fazla konuşmaya gerek kalmadı,</p>

  <p class="normal">Deminden beri söylediklerimiz yetti de arttı!</p>

  <p class="indentmetin">(Kapı vurulur.)</p>

  <p class="normal">Dinleyin!</p>

  <p class="normal">DIŞARIDAN</p>

  <p class="normal">Lord Sophonirus!</p>

  <p class="normal">GOVIANUS</p>

  <p class="normal">Hangi elimi kullanayım?</p>

  <p class="normal">LEYDİ</p>

  <p class="normal">Bu kadar mı şaşkınsın?</p>

  <p class="normal">Doğruca göğsüme saplayacaksın.</p>

  <p class="normal">GOVIANUS</p>

  <p class="normal">Böyle mi kaybetmeliyim seni?</p>

  <p class="normal">LEYDİ</p>

  <p class="normal">Bunun böyle olmasını zorlayan senin düşmanların.</p>

  <p class="normal">Kralın şehveti beni sana kaybettirir, ama ölüm asla;</p>

  <p class="normal">Ölümde kaybetmezsin beni, çünkü senin olarak ölürüm,</p>

  <p class="normal">Kral beni senden çalamaz.Yeminimle bağlı kalırım sana.</p>

  <p class="indentmetin">(Kapı vurulur.)</p>

  <p class="normal">DIŞARIDAN</p>

  <p class="normal">Beni duyuyor musunuz lordum?</p>

  <p class="normal">LEYDİ</p>

  <p class="normal">Artık zamanı gelmedi mi?</p>

  <p class="normal">Bu iş onurlandıracak seni!</p>

  <p class="normal">GOVIANUS</p>

  <p class="normal">Evet yapmalıyım! Haydi, hazırla kendini!</p>

  <p class="normal">LEYDİ</p>

  <p class="normal">Hiç bu kadar hazır olmamıştım!</p>

  <p class="indentmetin">(Govianus Leydi’ye doğru koşar ve düşer, bayılır.)</p>

  <p class="normal">Lordum! Sevgilim! Ah, sen yüreği kaldırmayan adam!</p>

  <p class="normal">O gitti benden önce. Sana güvenmiştim oysa,</p>

  <p class="normal">Böyle mi hizmet edecektin bana?</p>

  <p class="normal">Bütün iş benim başıma kalsın diye,</p>

  <p class="normal">Yavaşça savuşup gidecek miydin böyle?</p>

  <p class="normal">Eşit olarak acı çekme yok bunda,</p>

  <p class="normal">Ama bunun için kızamam sana.</p>

  <p class="normal">Her insan kendi ölümünü arayıp bulur.</p>

  <p class="normal">Sonsuz barış uyusun seninle birlikte!</p>

  <p class="indentmetin">(Govianus’un kılıcını alır.)</p>

  <p class="normal">Artık benim hizmetkârım sensin.</p>

  <p class="normal">Bana gel, yitirdin yumuşak yürekli sahibini,</p>

  <p class="normal">Kararlı bir kadının hizmetindesin şimdi,</p>

  <p class="normal">Seni nasıl kullanacağını bilen,</p>

  <p class="normal">Ve cesur erkeklerin korktuğu ölüme meydan okuyan</p>

  <p class="normal">Bir kadının elindesin.</p>

  <p class="normal">Nerede o cehennem zebanileri?</p>

  <p class="indentmetin">(Kapıya daha sert vurulur.)</p>

  <p class="normal">Bunlar Zorba’nın muhafızları mı?</p>

  <p class="normal">Bu da bir mahpusun özgürlüğe çıkış anahtarı.</p>

  <p class="indentmetin">(Leydi kendini öldürür. Kapıya yine sert sert vurulur.)</p>

  <p class="normal">GOVIANUS</p>

  <p class="indentmetin">(Ayılır.)</p>

  <p class="normal">Neler oluyor? Bu gürültü de ne?</p>

  <p class="normal">Kapıya vuruluyor. Hizmetkârlarım nerede?</p>

  <p class="normal">Efendileri uyurken kapıya vurulur mu böyle?</p>

  <p class="normal">DIŞARIDAN</p>

  <p class="normal">Vakit geldi, kapıyı kırıp içeriye gireceğiz, lordum!</p>

  <p class="normal">GOVIANUS</p>

  <p class="normal">Ne? Kılıcım nerede?</p>

  <p class="normal">Unuttum yapmam gerekeni. Ah, iş bitmiş bile.</p>

  <p class="normal">Benim elinden olmamış görünüşe bakılırsa!</p>

  <p class="normal">Sana karşı inatçılık<sup class="calibre3"><a href="../Text/1_split_078.html#footnote-100-57" id="footnote-100-57-backlink">[57]</a></sup> mı ettim yoksa?</p>

  <p class="normal">Her şeyi sana bıraktığım için saygısızlık ettim sana.</p>

  <p class="normal">Bütün cesaretimi topladığım halde,</p>

  <p class="normal">Yapabileceğimin çok üstündeydi,</p>

  <p class="normal">Yedi bitirdi beni.</p>

  <p class="normal">Düşüp bayıldığım için memnunum;</p>

  <p class="normal">Ve sen cesur kadın,</p>

  <p class="normal">Kendi elinle korudun onurunu düşmanından,</p>

  <p class="normal">Namusunla yaşadın kimsenin yardımı olmadan.</p>

  <p class="normal">Bütün övgüler seninle olsun sonsuza dek!</p>

  <p class="normal">Harekete geçmeliyim fazla zaman harcamadan.</p>

  <p class="normal">Şu pisliği layık olduğu yere, kapının önüne atmalıyım,</p>

  <p class="normal">Öfkeden gözleri bir şey görmeyen şu haydutlar</p>

  <p class="normal">Çala kılıç içeriye girdiklerinde</p>

  <p class="normal">Kendi suçları olan şu kanlı cesedi götürsünler,</p>

  <p class="normal">Bu odayı temizlesinler.</p>

  <p class="indentmetin">(Sophorinus’un cesedini kapını yanına dayar. Kapı vurulur.)</p>

  <p class="normal">Beni yalnız bırakın! Efendiniz yanımda.</p>

  <p class="normal">DIŞARIDAN</p>

  <p class="normal">Lordum, burada on lord daha var!</p>

  <p class="normal">Umarım kralın subaylarını herkesten üstün sayarsınız.</p>

  <p class="indentmetin">(Tepeden tırnağa silahlanmış kişiler girerler ve kılıçlarını Sophorinus’a saplarlar.)</p>

  <p class="normal">GOVIANUS</p>

  <p class="normal">Hey, ne yapıyorsunuz! Kendinize gelin! Koruyun ihtiyarı!</p>

  <p class="normal">BİRİNCİ ADAM</p>

  <p class="normal">Lordum, ne yazık ki çoktan nalları dikmiş!<sup class="calibre3"><a href="../Text/1_split_079.html#footnote-100-58" id="footnote-100-58-backlink">[58]</a></sup></p>

  <p class="normal">İKİNCİ ADAM</p>

  <p class="normal">Zavallı, öyleyse ona güle güle!</p>

  <p class="normal">Onu görmek için kapıyı delecek gözlerimiz yok,</p>

  <p class="normal">Bu onun kendi işgüzarlığıydı</p>

  <p class="normal">Krala hizmet zorunludur.</p>

  <p class="normal">Güzel olan bunun için hiçbirimizin asılmayacağı,</p>

  <p class="normal">Bu işte suçlu o kadar çok ki.</p>

  <p class="normal">GOVIANUS</p>

  <p class="normal">Acınacak bir lord! Bir iki kez elçi oldu</p>

  <p class="normal">Davranışları o kadarda akıllıca değildi doğrusu.</p>

  <p class="normal">İKİNCİ ADAM</p>

  <p class="indentmetin">(Leydi’nin cesedini görür.)</p>

  <p class="normal">Aman lordum! Ne oldu ona?</p>

  <p class="normal">GOVIANUS</p>

  <p class="normal">Bakayım! Ne olmuş olabilir? Anımsadım şimdi.</p>

  <p class="normal">Ah, o çok değerli bir insandı</p>

  <p class="normal">Yere düşmeden önce içine kapandı.</p>

  <p class="normal">BİRİNCİ ADAM</p>

  <p class="normal">Onun değerli olup olmadığı bizi ilgilendirmez.</p>

  <p class="normal">Kral, o hanımı hemen saraya götürmemizi emretti,</p>

  <p class="normal">Ve onu zaman geçirmeden alıp götürmeliyiz.</p>

  <p class="normal">GOVIANUS</p>

  <p class="normal">Yazık, Leydi doğuştan yumuşak başlı da olsa,</p>

  <p class="normal">Sizinle gelmeye çaba göstermez asla.</p>

  <p class="normal">Onu kral mı istedi?</p>

  <p class="normal">BİRİNCİ ADAM</p>

  <p class="normal">Krallık ve ona olan tutkusundan dolayı,</p>

  <p class="normal">Eğer yalansa, inanmayın bir daha bana.</p>

  <p class="normal">GOVIANUS</p>

  <p class="normal">Alın öyleyse.</p>

  <p class="normal">İKİNCİ ADAM</p>

  <p class="normal">Gerçekten dürüst bir yurttaş gibi konuştunuz.</p>

  <p class="normal">Ben de sizin gibi, kralıma hizmet ediyorum.</p>

  <p class="normal">Nerede, efendim?</p>

  <p class="normal">GOVIANUS</p>

  <p class="normal">Şu yana bakın. Sonra da</p>

  <p class="normal">Onun hakkında düşündüğünüzü söyleyin bana.</p>

  <p class="normal">İKİNCİ ADAM</p>

  <p class="normal">Burada değil.</p>

  <p class="normal">GOVIANUS</p>

  <p class="normal">Biraz ilerde.</p>

  <p class="normal">BİRİNCİ ADAM</p>

  <p class="normal">Evet, görüyorum, bizim gidemeyeceğimiz yere gitmiş.</p>

  <p class="normal">GOVIANUS</p>

  <p class="indentmetin">(Kendi kendine)</p>

  <p class="normal">Gidemezsiniz, efendiniz de öyle.</p>

  <p class="normal">Şimdi onun kararını daha iyi anlıyorum.</p>

  <p class="normal">Çevresine toplananları gördükçe zaferimi kutluyorum.</p>

  <p class="normal">İKİNCİ ADAM</p>

  <p class="normal">Bu nasıl oldu efendim? Kralımız bilmek ister.</p>

  <p class="normal">GOVIANUS</p>

  <p class="normal">Şuradaki ihtiyarın gevezeliği yüzünden oldu.</p>

  <p class="normal">Leydi’ye etraflıca anlattı niyetinizi,</p>

  <p class="normal">Leydi de aptalca gururuyla onurunun zedelendiğini hissetti,</p>

  <p class="normal">Bundan huzursuz oldu ve bu yüzden öldü.</p>

  <p class="normal">Bu ondan beklemediğimiz bir eylemdi.</p>

  <p class="normal">Hanımların kimi inanır bu sözlere,</p>

  <p class="normal">Kimi de tiksinir bundan.</p>

  <p class="normal">Şehvet yoluna girmektense</p>

  <p class="normal">Öldürürler kendilerini şehvetle.</p>

  <p class="normal">BİRİNCİ ADAM</p>

  <p class="normal">İhtiyarı bilmeden öldürmekle krala hizmet ettik.</p>

  <p class="normal">Ama bu haber sarayı biraz karıştıracak,</p>

  <p class="normal">Kralı buna inandırmak çok zor olacak.</p>

  <p class="normal">Majesteleri öyle farklı ruh hallerine girecek ki,</p>

  <p class="normal">Onu sarayda görmek mümkün olmayacak</p>

  <p class="normal">Bu tıpkı av köpeği olmadan</p>

  <p class="normal">Yabani bir tavşanı kovalamaya benzeyecek.</p>

  <p class="indentmetin">(Sophorinus’un cesedine konuşur.)</p>

  <p class="normal">Boşboğazlığın sonu budur işte! Şu ihtiyarlar</p>

  <p class="normal">Hayatları boyunca bütün sırları öğrenmek isterler,</p>

  <p class="normal">Ama bunlara da, karılarına oldukları kadar sahip çıkarlar.</p>

  <p class="normal">HEPSİ</p>

  <p class="normal">Tamamen izledik her şeyi.</p>

  <p class="indentmetin">(Hepsi çıkarlar, Govianus kalır.)</p>

  <p class="normal">GOVIANUS</p>

  <p class="normal">Leydi’yi almadan gitmeleri ne kadar huzur verici!</p>

  <p class="normal">Sonsuz uykusunun beni memnun edeceğini söylemişti,</p>

  <p class="normal">Ama buna inanmak istemiyorum yine de,</p>

  <p class="normal">Onun hayatta olması o kadar güzeldi ki</p>

  <p class="normal">Tıpkı bir insanın hastalandığında,</p>

  <p class="normal">Korkak bedenini memnun etmek için,</p>

  <p class="normal">Ölmek yerine iyileşmeyi seçmesi gibi.</p>

  <p class="normal">Ölümünden sonra, keşke olabilseydi,</p>

  <p class="normal">On binlerce dünya bile geri döndüremez sevgilimi,</p>

  <p class="normal">Bir zamanlar uçarak yürüdüğü yerlerde yürüyebilseydi;</p>

  <p class="normal">Mutlu olmam için yaşaması, nefes alması yeterliydi.</p>

  <p class="normal">Ama artık gitti, cennet yok bana ölümden sonra.</p>

  <p class="normal">Gel, insanlığın en tatlı hazinesi,</p>

  <p class="normal">Bilenler bilir erdemli bir kadının ne olduğunu,</p>

  <p class="normal">Ve nasıl bir tutkuyla sevildiğini.</p>

  <p class="normal">Derinlerdeki kayaları, mağaraları yağma bile etse,</p>

  <p class="normal">Dünyada hiç kimse bırakamaz böyle bir mücevheri.</p>

  <p class="normal">Ey sen, bahar dalı kadar masum ve inançlı,</p>

  <p class="normal">Gözleri yaşlı onur pınarı,</p>

  <p class="normal">Ölümün mermer dudaklarından öpeceğim seni!</p>

  <p class="normal">Akraba olmasan da, babamın mezar odasında,</p>

  <p class="normal">Onun yanı başında yatacak kadar üşümüşsün.</p>

  <p class="normal">En sevdiğim insanın yanına koyacağım seni.</p>

  <p class="normal">Senin masumiyetini seven bana</p>

  <p class="normal">Yardım et yas tutmamda.</p>

  <p class="indentmetin">(Çıkar.)</p>
</body>
</html>
