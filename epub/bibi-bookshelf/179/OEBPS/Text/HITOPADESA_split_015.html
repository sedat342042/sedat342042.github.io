<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>HITOPADESA</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_5">2.BÖLÜM</h1>

  <p class="ortayazi">SUHRİDBHEDA</p>

  <p class="ortayazi">(DOSTLARIN AYRILMASI)</p>

  <p class="normal">Prensler demişler ki: “Efendimiz, ‘Dost Kazanma’ adlı kısmı dinledik. Şimdi ‘Dostların Ayrılması’ bölümünü öğrenmek istiyoruz.” Vishnuşarman konuşmuş: “O halde şu giriş cümlesinden sonra dinleyin ‘Dostların Ayrılması’nı.</p>

  <p class="normal">Aslan ve boğa arasında gelişen dostluk, kurnaz ve hırslı çakallar tarafından nasıl da bozuldu!</p>

  <p class="normal">Prensler sormuşlar: “Bu nasıl oldu?” Vishnuşarman anlatmış: “Güney ülkesinde Suvarnavatî adında bir kent varmış. Orada Vardhamâna adında bir tüccar yaşamış. Malmülk yönünden çok talihli olmasına rağmen, akrabalarının zenginliğine imrenip daha da zengin olmak istemiş. Çünkü,</p>

  <p class="normal">Bir insanın büyüklüğü aşağı doğru baktıkça asla artmaz; bakışlarını yükseğe, daha yükseğe çevirenler ise yoksul olurlar. Ayrıca,</p>

  <p class="normal">Zenginliği çok olan kişi bir Brahman katili bile olsa, saygı görür. Yoksul olan ise isterse Ay soyu kadar köklü bir nesilden gelsin, hakir görülür. Yine,</p>

  <p class="normal">Tıpkı genç kadının yaşlı kocayı istememesi gibi, zenginlik tanrıçası da tembel, uyuşuk ve işi şansa bırakmış bir kimseyi bağrına basmak istemez. Keza,</p>

  <p class="normal">Aylaklık, kadınlara düşkünlük, hastalıklı durum, doğduğu yere bağlılık, gevşeklik ve korkaklık, büyük olmanın önündeki altı engeldir. Zira,</p>

  <p class="normal">Bir kimse kendisini çok az bir varlıkla mutlu durumda hissederse, kanaatimce Talih işini yaparak onun zenginliğinde bir artış yaratmaz. Ayrıca,</p>

  <p class="normal">Bir kadın güçsüz, neşesiz ve kahramanlıktan uzak bir oğul doğurursa, bu düşmanları için bir mutluluk nedeni olur. Keza derler ki,</p>

  <p class="normal">Bir kimse elde edilmemiş olanı elde etmeyi istemeli, elde edilen üzerindeki akıllıca ilgiyi sürdürmeli, korunanı uygun biçimde artırmalı ve onu çoğaldığı zaman hak edenlere aynı şekilde vermeli.</p>

  <p class="normal">Çünkü eğer bir kişi sahip olmadığını istemezse, çaba harcamazsa ve eylemsiz kalırsa onu elde etmez. Uygun biçimde özen gösterilmediyse, ne kadar korkunç büyüklükte bir hazine olursa olsun, o boşa gidecektir. Göz damlası gibi kıt kıt harcansa da, artmayan zenginlik zamanla hiç olup gidecektir. Hoşlanılmayan şey faydasızdır. Derler ki,</p>

  <p class="normal">Ne başkasına verilen ne de keyifle sürülen zenginliğin kime ne yararı vardır? Düşmanına zarar veremediğin gücün ne yararı vardır? Kutsal törenlerde okumayacağın duanın yararı nedir? Duyulara hakim olmayan bir ruhun ne yararı vardır? Yine,</p>

  <p class="normal">Kişi göz damlası gibi azalıp karınca yuvası gibi çoğaldığına dikkat ederek, sadakaya, çalışmaya ve diğer işlere yaptığı harcamayla günü geçirmeli. Çünkü,</p>

  <p class="normal">Bir kap, damlaya damlaya suyla dolar. Aynı şeyi her türlü bilginin elde edilmesinde, din yönünden değerimizin artması ve zenginliğin artması için de düşünebiliriz.</p>

  <p class="normal">Günlerini hayır işleri yapmadan ve zevk almadan geçiren kimse, tıpkı demircinin körüğü gibi, sadece nefes alır, yaşamaz.</p>

  <p class="normal">Böyle düşündükten sonra o, Nandaka ve Samcîvaka adlı iki öküzünü arabasına koşmuş, arabayı çeşitli mallarla doldurup ticaret için Keşmir’e doğru yola çıkmış. Çünkü,</p>

  <p class="normal">Güçlüye yük mü dayanır? Çalışkan uzak tanır mı? Bilgili için yabancı ülke nedir ki? Tatlı tatlı konuşan kişiye yabancı denir mi?</p>

  <p class="normal">Yola çıkmış giderlerken öküzlerden Samcîvaka, Sudurga adlı büyük ormanda tökezleyip bacağını kırmış. Bunu gören Vardhamâna şöyle düşünmüş:</p>

  <p class="normal">“Kaderin kendisine biçtiği sonuçlarla yüzyüze kalan kişi, şu ya da bu yolla kendisine bir çıkış yolu bulmalı, bir siyaseti olmalı.</p>

  <p class="normal">Davranışları engelleyen bir kararsızlık asla yaşanmamalı; tereddüte hiç yer vermeden istenileni elde etmek uğruna başarı aranmalı.”</p>

  <p class="normal">Böyle düşündükten sonra Samcîvaka’yı orada bırakan Vardhamâna, Dharmapura kasabasına gidip güçlü bir boğa alarak onu arabaya koşmuş ve yoluna devam etmiş. Samcîvaka ise yaşamını sürdürmek için üç bacağının üstünde doğrulmuş. Çünkü,</p>

  <p class="normal">Bir kimsenin yaşayacağı varsa, okyanusa da düşse, dağdan da yuvarlansa yahut zehirli kobra tarafından da ısırılsa, o yaşar.</p>

  <p class="normal">Eğer vakti gelmediyse, yüzlerce ok vücuduna saplansa, gene ölmez; ama eğer vakti geldiyse bir Kuşa otunun batması bile ölmesine yeter.</p>

  <p class="normal">Korumasız bile olsa şans koruduktan sonra hiç bir şey olmaz; ama şans korumuyorsa çok iyi korunsa bile ölür. Çölde korumasız kalana bir şey olmazken evinde korunaklı yaşayan ölür.</p>

  <p class="normal">Günler geçmiş, ormanda dilediğince dolaşıp beslenen Samcivaka, güçlü kuvvetli bir hal almış ve yüksek sesle böğürmeye başlamış. O ormanda, bileğinin gücüyle her istediğini elde edip krallık zevkleriyle yaşayan Pingalaka adında bir aslan varmış. Zira derler ki,</p>

  <p class="normal">Hayvanlar tarafından aslana ne taç giyme töreni ne de başka bir tören yapılır; onun hayvanlar üstündeki hükümranlığı sadece kendi gücünden kaynaklanır.</p>

  <p class="normal">Susamış olan aslan su içmek için Yamuna nehri kenarına gelmiş. Orada, daha önce hiç duymadığı, mevsiminden önce gürleyen bulutlar gibi sesi olan Samcîvaka’nın böğürtüsünü duymuş. Sesi duyar duymaz irkilip su içmekten vazgeçerek barınağına koşmuş, bunun ne olduğunu düşünerek sessiz kalmış. Onu, vezirinin iki oğlu olan Karataka ve Damanaka adındaki iki çakal bu durumda görmüşler. Onu bu durumda gören Damanaka, Karataka’ya demiş ki: “Dostum Karataka, efendimiz susadığı halde neden su içmedi de böyle şaşkınlık ve korku içinde duruyor?” Karataka yanıt vermiş: “Dostum Damanaka, hiç de bizim öğrettiğimiz gibi davranmadı. Eğer böyle olacaksa onun işlerini gözetmemizin ne yararı var ki?</p>

  <p class="normal">Hiç suçumuz olmadığı halde bu kral tarafından sürekli küçümsenen bizler az mı acı çektik?</p>

  <p class="normal">Yaptıkları hizmete karşılık zenginlik bekleyen şu hizmetçilere bak! Budalalar, özgür bedenlerini kaybetmeye bile izin verdiler. Ayrıca,</p>

  <p class="normal">Akıllı kişi, başkalarının da maruz kaldığı soğuk, sıcak, rüzgar gibi etkenlerden oluşan sıkıntılarla çile doldurup mutlu olacaktır.</p>

  <p class="normal">Yaşamın verimliliği, birileri özgürlük yaşarken birilerinin esaret yaşamasına bağlıdır; o halde sorarım, ölü olan kimdir?</p>

  <p class="normal">Gel, git, yat, kalk, konuş, sus; tutku belasının pençesine düşmüş olanların başına gelen budur işte!</p>

  <p class="normal">Budalalar, tıpkı fahişeler gibi, para uğruna kendilerini süsledikçe süslerler ve başkalarına kölelik yaparlar. Yine,</p>

  <p class="normal">Hizmetçiler, efendilerinin doğal olarak değişken olan ve hatta bazen namussuzca olan bakışlarını iyi bir şeymiş gibi düşünürler. Başka bir düşünce de şudur,</p>

  <p class="normal">Bir hizmetçi sessizse o aptal olarak görülür; akıllı akıllı konuşuyorsa deli veya gevezedir. Çekingense korkak, uysal değilse aşağı kasttan doğmuş olarak düşünülür. Efendisinin yanında yer alırsa küstah, uzağında durursa korkaktır. Kölenin görevi hiç belirgin değildir; onu mistik güçleri olan ermişler bile bilmezler. Ayrıca,</p>

  <p class="normal">Doğrulacağı yerde eğilir, yaşaması gerekirken yaşamını feda eder, mutlu olacağı yerde kendini sefalete terk eder; bir hizmetçiden daha budala kim vardır?”</p>

  <p class="normal">Damanaka demiş ki: “Dostum, kafanı böyle düşüncelerle meşgul etmemelisin. Çünkü,</p>

  <p class="normal">Sebatla hizmet edilmese bile, büyük kralların memnun oldukları zaman nasıl da lütuf bahşettiklerini bilmez misin? Biraz daha düşün,</p>

  <p class="normal">Kendilerine hizmet edilmeyenlerin zengin konaklama yerleri, üstlerinde görkemli değneğiyle beyaz krallık şemsiyeleri ve atlarla, fillerle kendilerini izleyen kalabalık hizmetçileri olur muydu?”</p>

  <p class="normal">Karataka yanıt vermiş: “Yine de biz bu işe karışmalı mıyız? Zira bir kimse hiç bir şey yapmayan bir kimsenin işine karışmamalıdır. Başkasının işine karışan kimse, kıskıya sıkışıp canını teslim eden maymuna benzer.”</p>

  <p class="normal">Damanaka “bu nasıl olmuş?” diye sormuş. Karataka anlatmış:</p>
</body>
</html>
