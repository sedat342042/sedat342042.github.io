<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>HITOPADESA</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_44">10.Masal:</h2>

  <p class="normal">Ormanın bir yerinde Madotkata adında bir aslan yaşarmış. Onun bir karga, bir kaplan ve bir çakaldan oluşan üç hizmetçisi varmış. Bunlar birgün ormanda dolaşırlarken sürüsünden ayrılmış bir deve görmüşler ve ona nereden geldiğini sormuşlar. Deve hikayesini anlatmış. Sonra onu aslanın huzuruna götürmüşler. Aslan ona aralarında esenle kalacağının güvencesini vermiş ve ona Çitrakarna adını takmış; ona kendileriyle birlikte kalabileceğini söylemiş. Bir gün aslanın canı hiç avlanmak istemediğinden ve çok şiddetli yağmur yağdığından hiç bir şey yiyemeyip aç kalmışlar ve canları sıkılmış. Aralarında şöyle düşünmüşler: ‘Öyle bir ayarlayalım ki efendimiz şu Çitrakarna’yı öldürsün. Bu diken yiyici başka ne işimize yarar ki?’ Kaplan demiş ki: ‘Efendimiz ona teminat verdi; artık canını nasıl alabilir ki?’ Karga öne atılmış: ‘Efendimiz biraz etsiz kalsın bak nasıl günah işliyor. Zira,</p>

  <p class="normal">Açlıktan tükenmiş bir kadın öz oğlundan bile vazgeçer; bir dişi yılan açlıktan perişan olduğunda kendi yumurtasını yer; aç insanın yapamayacağı bir şey var mıdır? Yoksullaşan insan zalimleşir. Yine,</p>

  <p class="normal">Ayyaş, boş vermiş, çıldırmış, bitkin, öfke içinde yahut aç insan veya açgözlü, korkak, hiç gecikmemesi gereken bir iş yapan insan, bir aşık; bunların hiç biri tam ve doğru düşünemez.’</p>

  <p class="normal">Böyle düşündükten sonra aslana gitmişler. Aslan sormuş: ‘Yiyecek bir şeyiniz var mı?’ Onlar yanıt vermişler: ‘Çabaladığımız halde bir şey bulamadık.’ Aslan ‘şu anda geçim kaynağı olarak neyimiz var?’ diye sormuş. Karga ‘eğer sizden gerekli emir gelmezse hepimiz ölümün ağzındayız demektir’ demiş. Aslan ‘benim yiyecekle ilgili vereceğim emir de neymiş?’ diye sormuş. Karga eğilip kulağına fısıldamış: ‘Çitrakarna.’ Aslan önce yere sonra kulaklarına dokunarak demiş ki: ‘Biz ona yaşamını garanti edeceğimize dair söz verdik. Bu nasıl mümkün olur?</p>

  <p class="normal">Bilge kişiler bütün hediyeler içinde en büyüğünün, güvenliği sağlamak olduğunu söylerler; bunun yanında arazi, altın, inek ve yiyecek armağanının lafını bile etmezler.</p>

  <p class="normal">Kendisine sığınmış olan birisini iyi korumak, insana her istediğini sağlayan At Kurbanı Töreni yapmak kadar büyük bir ödüldür.’</p>

  <p class="normal">Karga demiş ki: ‘Efendimizin onu doğrudan öldürmesine gerek yok. Biz öyle bir tertip yapacağız ki o kendi bedenini kendisi sunacak.’ Bunu işiten aslan sessiz kalmış. Karga hemen bir plan yapmış ve hepsini yanına alarak aslanın huzuruna çıkmışlar. Önce karga konuşmuş: ‘Efendim, çok aramamıza rağmen yiyecek bir şey bulamadık. Siz efendimiz açlıktan perişan olmuşsunuzdur. Lütfen beni yiyin. Zira,</p>

  <p class="normal">Tüm halkın koruyucusu kraldır, kral köktür; eğer ağaçların kökü olursa insanlar ondan meyve toplamakta başarılı olurlar.’</p>

  <p class="normal">Aslan yanıt vermiş: ‘Dostum, böyle bir şey yapacağıma ölürüm daha iyi.’ Çakal da aynı şeyi söylemiş, aslan onu da aynı şekilde reddetmiş. Sonra kaplan konuşmuş: ‘Efendimiz benim etimle yaşasın.’ Aslan ‘bu da olmaz’ diye yanıtlamış. En nihayet, başına hiç bir şey gelmeyeceğinden emin olan Çitravarna, kendisini teklif etmiş. Bunu der demez aslan yerinden fırlamış ve onu öldürmüş; hep birlikte deveyi yemişler. İşte o yüzden, kötünün sözlerini duyunca iyinin aklı karışır, o sözlere uyarsa yok olur, dedim.’ Üçüncü haydutun sözlerini duyan Brahman, kendisinin hatalı olduğunu düşünüp omuzundaki keçiyi yere koymuş, yıkanıp evine gitmiş. İşte o yüzden ‘başkalarını kendisi gibi zanneden kişi, düzenbazları doğru sözlü gibi kabul ederek aldanır’ dedim.” Kral şöyle konuşmuş: “Meghavarna, düşmanların arasında bu kadar uzun süre nasıl yaşayabildin ve onların saygısını nasıl kazandın?” Meghavarna yanıtlamış: “Efendim, efendisinin verdiği görevi insan nasıl yapmaz? Kalpten ilgi duyduğu bir işi insan nasıl yapmaz? Bakın kralım,</p>

  <p class="normal">İnsanlar, yanıcı olduğu için başlarında yağ taşımazlar. Nehrin akıntısı, her ne kadar ağacın kökünü yıkasa da, onu yok eder. Yine derler ki,</p>

  <p class="normal">Bir amaca ulaşmak için akıllı kişi düşmanlarını sırtında taşır; yaşlı yılanın birçok kurbağayı öldürmesi buna örnektir.”</p>

  <p class="normal">Kral nasıl olduğunu sorunca Meghavarna anlatmış:</p>
</body>
</html>
