<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>HITOPADESA</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_26">1.Masal:</h2>

  <p class="normal">Narmada nehrinin kıyısında, bir tepenin yakınında, büyük bir Şalmali ağacı varmış. Orada bir takım kuşlar, kendi yaptıkları yuvalarında, muson yağmurlarında bile, mutluluk içinde yaşarlarmış. Birgün, yağmur mevsimi nedeniyle gökyüzü, sanki bir sürü siyah perde çekilmiş gibi, bulut yığınlarıyla karardıkça kararmış ve büyük akıntılar oluşturan çok şiddetli bir yağmur başlamış. Kuşlar ağacın dibinde soğuktan titreyen birtakım maymunlar görmüşler ve onların haline acıyarak seslenmişler: ‘Hey maymunlar, dinleyin;</p>

  <p class="normal">Bizim sadece gagalarımız var ve onlarla samanları taşıyarak bu yuvaları yaptık; sizinse elleriniz ve ayaklarınız var, neden dert çekiyorsunuz ki?”</p>

  <p class="normal">Bunu işiten maymunlar öfkelenip aralarında şöyle konuşmuşlar: “Şu bizimle alay eden kuşlara bak, sıcacık yuvalarında oturmuş konuşuyorlar. Hele şu yağmur bir dinsin görürler.” Sonunda yağmur dinmiş ve maymunlar ağaca tırmanarak bütün yuvaları tutup yere çalmışlar; kuşların bütün yumurtaları yere düşüp kırılmış. İşte o yüzden ‘öğüt bilgili insana verilmeli’ dedim.</p>

  <p class="normal">Kuğu kral “sonra ne yapmışlar?” diye sormuş. Turna anlatmış: “Sonra kuşlar öfkeyle ‘kuğuyu kim kral yaptı?’ diye sordular. Ben de sinirlenip onlara dedim ki: ‘Sizin tavuskuşu kralınızı kim seçti?’ Bunu duyunca beni öldürmeye kalkıştılar ama onlara cesurca karşı koydum. Çünkü,</p>

  <p class="normal">Gerektiğinde karşı koymak bir erkeğin süsüdür, tıpkı iffetliliğin bir kadının süsü olması gibi; ancak bir hakaret durumunda kadının iffetten ziyade cesaretle karşı koyması gerçek kahramanca davranıştır.”</p>

  <p class="normal">Kral gülümsemiş ve konuşmuş:</p>

  <p class="normal">“Kendisinin güçlü ve zayıf yönlerini ve düşmanın güçlü ve zayıf yönlerini bilip de farkı anlayamayan kişi, düşmanları tarafından küçük görülür. Yine diyeyim ki,</p>

  <p class="normal">Kaplan postuna bürünmüş ve hergün mısır tarlasında beslenen budala eşek, sesi yüzünden ölmekten kurtulamamıştır.”</p>

  <p class="normal">Turna “bu nasıl olmuş?” diye sorunca kral anlatmış:</p>
</body>
</html>
