<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>HITOPADESA</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_43">9.Masal:</h2>

  <p class="normal">Brahman’ın biri Gotama’nın ormanında bir kurban töreni yapmaya kalkışmış. Kurban için bir keçi satın almış, onu omuzuna atıp kasabadan ayrılmış ki birtakım hırsızlar tarafından görülmüş. Üç hırsız keçiyi ondan almak için yeteneklerini en üst noktada kullanmaya karar vermişler. Yol üzerinde her biri belirli aralıklarla bir ağacın dibinde Brahman’ın gelmesini beklemiş. Brahman birinci hırsıza yaklaştığında hırsız, ‘hey Brahman, neden omuzunda köpek taşıyorsun?’ demiş. Brahman ‘Bu köpek değil, kurban keçisi’ diye karşılık vermiş. Derken aynı soruyu, ileride onu bekleyen ikinci hırsız sormuş. Bunu işiten Brahman, keçiyi omuzundan yere indirmiş, ona tekrar tekrar bakmış, yeniden omuzuna alıp düşünceli bir şekilde yürümüş. Çünkü,</p>

  <p class="normal">Kuşkusuz kötünün sözlerini duyunca iyinin aklı karışır ve bu sözlere güven duyup peşinden giderse yok olur, tıpkı deve Çitrakarna gibi.</p>

  <p class="normal">Kral nasıl olduğunu sorunca o anlatmış:</p>
</body>
</html>
