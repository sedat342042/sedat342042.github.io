<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>HITOPADESA</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_3">Hitopadeşa</h1>

  <p class="h2baslik">Prastâvikâ<br class="chapter" />
  ( ÖNSÖZ<sup class="calibre2"><a href="../Text/HITOPADESA_split_049.html#footnote-259-6" id="footnote-259-6-backlink">[6]</a></sup> )</p>

  <p class="normal">Başında Ganj nehrinin köpüğünden bir işlemeye benzeyen hilali taşıyan tanrı Şiva’nın lütfuyla, iyi insanlar işlerinde başarılı olsunlar.</p>

  <p class="normal">Bu Hitopadeşa, onu öğrenenlere güzel söz söylemede, her duruma uygun şekilde konuşmada incelik ve davranış bilgisi verir.</p>

  <p class="normal">Akıllı kişi, hiç ölmeyecekmiş gibi bilgi ve para kazanmaya bakmalı, bir yandan da ölüm saçlarından yakalamış gibi dinsel görevlerini yerine getirmelidir.</p>

  <p class="normal">Bilgi gasp edilemez, ona paha biçilemez, o yok edilemez; bunu için ermişler onun herşeyden üstün olduğunu söylerler.</p>

  <p class="normal">Bilgiye sahip olan kişi, sıradan biri bile olsa, aşağı düzeylerden akan nehri izleyen insanın, varlık kaynağı olan okyanusa ulaşması gibi, yaklaşılması güç kralların huzuruna ulaşır.</p>

  <p class="normal">Bilgi kişiye alçakgönüllülük kazandırır, alçakgönüllülük itibar kazandırır; itibarı olan kişi zengin olur, zenginlik sayesinde kutlu bir düzeye gelinir ve mutlu olunur.</p>

  <p class="normal">Silah bilgisi ve Şâstra<sup class="calibre2"><a href="../Text/HITOPADESA_split_049.html#footnote-259-7" id="footnote-259-7-backlink">[7]</a></sup> kitaplarının bilgisi insanları yüceltir, ama bunlardan ilkine sahip olan, yaşlılıkta, bunlardan ilkine sahip olan kadar saygı görmez.</p>

  <p class="normal">Bir testi üzerine, henüz kurumadan çizilen şeylerin sonradan silinmesine olanak yoktur; onun için bu kitaptaki davranış bilgileri, öyküler şeklinde, gençlere öğretilmiştir.</p>

  <p class="normal">Eserin konusu, Dost Kazanma, Dostların Ayrılması, Savaş ve Barış olarak belirlenmiş ve Pançatantra ile başka kitaplardan aktarmalar yapılmıştır.</p>

  <p class="normal">Bhâgirathi nehrinin<sup class="calibre2"><a href="../Text/HITOPADESA_split_049.html#footnote-259-8" id="footnote-259-8-backlink">[8]</a></sup> kıyısında Pâtaliputra adında bir şehir vardır. Bir zamanlar bu şehirde Sudarşana adında erdemli bir kral yaşardı. Bu kral birinin ağzından şu iki beyiti duydu:</p>

  <p class="normal">Bütün şüpheleri gideren ve Evrensel Söz yerine geçen Şâstraları bilmeyen kişi gerçekten kör demektir.</p>

  <p class="normal">Gençlik, zenginlik, egemenlik ve yargılama yoksunluğu teker teker bile felaket nedenidir; bu dördünün birlikte bulunduğu yerde ise tehlike çok daha fazladır.</p>

  <p class="normal">Kral, Şâstraları bilmeyen, onları okumayan, dünyada hep yanlış yolda olan oğulları için üzülmekteydi; yukarıdaki beyitleri işitince şöyle düşündü:</p>

  <p class="normal">Bilgisiz ve dinsel görevlerini yerine getirmeyen bir çocuğun insana ne yararı var? Yaralı bir gözün insana acı vermekten başka bir yararı var mıdır?</p>

  <p class="normal">Hiç çocuğu olmayanla, çocuğu olup onu kaybetmiş olan bir kere üzülür, oysaki oğulları aptal olan herzaman acı duyar.</p>

  <p class="normal">Bu dönüp duran dünyada ölmüş ve sonra doğmamış olan var mıdır? Ama doğumu ile ailesini yücelten kişi gerçekten doğmuş demektir.</p>

  <p class="normal">Değerli kişilerin adları sayılırken, adı geçince küçük parmağın hemen indirilmediği bir oğlanı doğurmuş olan anne gerçekten bir oğlan annesidir; aksi halde kısır bir anneden farksızdır.</p>

  <p class="normal">Eli açıklığı, özüne egemenliği, cesaret, bilgi ve servetiyle isim yapmamış biri anasının tersi demektir.</p>

  <p class="normal">Yüz tane aptal oğlu olacağına insanın değerli tek bir evladı olsun daha iyi; gökte çok yıldız vardır ama geceyi aydınlatan tek başına Ay’dır.</p>

  <p class="normal">Kutsal yerlerde çok zorlu çileler dolduran kişinin oğlu itaatli, varlıklı, dürüst ve yetenekli olur.</p>

  <p class="normal">Ey kral! Şu altısı insana mutluluk verir: Sürekli gelir, hastalıksız bir yaşam, bir dost, tatlı dilli bir eş, itaatli bir oğul ve yararlı bilgi.</p>

  <p class="normal">Bir kimse, sadece tahıl ambarını dolduran tahıllara benzeyen, sayıları çok oğullarla mutlu sayılabilir mi? Ailenin övünç kaynağı olan ve babanın saygınlığını arttıran bir tek oğula sahip olmak daha iyidir.</p>

  <p class="normal">Çocuğuna borç bırakan bir baba, namusunu korumayan bir anne, güzel bir eş ve bilgisiz bir oğul düşmandan farksızdır.</p>

  <p class="normal">Okumayan için bilgi, hazımsızlıkta yiyecek, yoksul için toplum içinde bulunmak, yaşlı adam için genç kadın zehir gibidir.</p>

  <p class="normal">Nasıl bir ailede doğmuş olursa olsun, erdemli bir kişi saygınlık görür; kusursuz bir bambu değneğinden yapılmış olsa bile, kirişi olmayan bir yay neye yarar?</p>

  <p class="normal">Heyhat zavallı çocuk! Rahat bir yaşam sürüyor, akıp giden günlerinde bilgi edinmiyorsun, sonra da bilginler topluluğunda çamura batmış bir inek gibi, çakılıp kalıyorsun.</p>

  <p class="normal">O halde şimdi oğullarımı nasıl yetiştirebilirim? Zira;</p>

  <p class="normal">Yemek, uyku, korku ve cinsel zevkler insanlarla hayvanların ortaklaşa sahip oldukları şeylerdir. İnsanların hayvanlardan farkı, görev sorumluluğu duymalarıdır; bundan yoksun olunca insan hayvandan farksızdır.</p>

  <p class="normal">Dharma, Artha, Kâma ve Moksha’dan<sup class="calibre2"><a href="../Text/HITOPADESA_split_049.html#footnote-259-9" id="footnote-259-9-backlink">[9]</a></sup> hiç birine ulaşamamış olan bir kimsenin hayatı, bir keçinin boynundaki memecikler kadar yararsızdır.</p>

  <p class="normal">Derler ki, şu beş şey, kişinin yaşamının süresi, yapacağı işler, edinebileceği servet, ulaşabileceği bilgi derecesi, öleceği an, daha kişi anasının karnındayken belirlenir.</p>

  <p class="normal">Alna ne yazıldıysa başa o gelir; bu yüce kişiler için bile böyledir; örneğin tanrı Şiva’nın çıplak olmak, tanrı Vishnu’nun büyük bir yılan üzerinde uyumak zorunda olması gibi.</p>

  <p class="normal">Olmayacak bir şey asla olmaz, olacak şeyin de önüne geçilmez; endişe zehirine karşı olan bu panzehiri niçin almayalım?</p>

  <p class="normal">Bu yukarıdaki üç beyit, hiçbir şey yapmaya gücü yetmeyenlerin boş sözleridir.</p>

  <p class="normal">Kişi kaderinin yaver gittiğine inansa bile, gayreti elden bırakmamalıdır; zira yorulmadan susamdan yağ çıkarılamaz.</p>

  <p class="normal">Şans, insanlar içinde aslan gibi olan, gayretli kişiye güler. ‘Kader verir’ diyen kişi aklı zayıf kişidir; kaderciliği bir yana atarak kişi kendisini gayrete getirmelidir; çabaları başarıyla sonuçlanmazsa suçu başka yerde aramalıdır.</p>

  <p class="normal">Nasıl araba tek tekerlekle gitmezse, cesurca bir çaba olmadıkça talih başarıya ulaşamaz.</p>

  <p class="normal">Talih denen şey kişinin önceki yaşamlarında işlediği işlerin iyi veya kötü sonuçlarından başka nedir? Onun için kişi tembel davranmayıp cesurca çaba sarfetmelidir.</p>

  <p class="normal">Çömlekçinin bir yığın kilden dilediği şeyi yapması gibi, kişi de zamanında yaptığı şeylerin meyvalarını toplar.</p>

  <p class="normal">İnsan önüne şans eseri çıkmış bir zenginliği görse bile, talih onu kişiye alıp vermez; o, alınmak için kişinin çabasını bekler.</p>

  <p class="normal">İşler boş dileklerle yerine gelmez, çalışmakla olur; aslan uyuduğu sürece boğazından geyik geçmez.</p>

  <p class="normal">Çocuk ancak ailesinin eğitmesiyle akıllı olur; anasının rahminden çıkmakla bir oğlan bilgili olamaz.</p>

  <p class="normal">Kendisini okutmamış olan bir oğlanın anası da babası da onun düşmanıdır. Böyle bir oğul, bilginlerin bulunduğu toplumda, kuğular arasındaki turna kuşu gibidir.</p>

  <p class="normal">Güzel, genç ve soylu kişiler, bilgiden yoksun iseler, kokusuz Kimshuka çiçeklerine<sup class="calibre2"><a href="../Text/HITOPADESA_split_049.html#footnote-259-10" id="footnote-259-10-backlink">[10]</a></sup> benzerler.</p>

  <p class="normal">Aptal biri, güzel elbiseler giymiş olarak bulunduğu toplumda ağzını açmadığı sürece dikkati çeker.</p>

  <p class="normal">Böyle düşünerek kral bilginler meclisini topladı ve onlara “dinleyin bilginler, benim haylaz ve Şâstraları bilmeyen çocuklarıma yaşam dersi vererek onların yaşama ikinci kez doğmalarını sağlayacak biri var mıdır?” dedi ve ekledi:</p>

  <p class="normal">“Bir cam parçası altının yanı başında durursa zümrüt parıltısı kazanır; aynı şekilde bir aptal kişi de akıllıların yanında kalırsa aklı gelişir. Keza denir ki;</p>

  <p class="normal">Ey dost! Düzeysiz kişilerin toplumunda bulunmak insanın aklını köreltir; kişi eşit akıllılar arasında bulunursa aklı aynı kalır; kendisinden üstün akıllıların arasında bulunursa zekası artar.”</p>

  <p class="normal">Bunun üzerine Vishnuşarman adında, yaşam dersinin öğretilerini bilen bir bilgin, sanki Brihaspati’nin<sup class="calibre2"><a href="../Text/HITOPADESA_split_049.html#footnote-259-11" id="footnote-259-11-backlink">[11]</a></sup> kendisiymiş gibi, konuştu: “Efendimiz, prensler soylu bir aileden geliyorlar, onun için kendilerine verilecek yaşam dersini öğrenmeye doğuştan yeteneklidirler. Zira;</p>

  <p class="normal">Ne kadar çaba harcanırsa harcansın yine de bir papağana öğretilenler bir turnaya öğretilemez; bunun gibi uygun olmayan bir ortamda yapılan hiç bir iş meyva vermez.</p>

  <p class="normal">Bu soylu ailede erdemsiz çocuk doğmuş olamaz; maden ocağından cam parçası çıktığı hiç görülmüş müdür?</p>

  <p class="normal">Onun için oğullarınıza hayat dersini altı ayda iyice öğreteceğim.” Kral şöyle yanıt verdi:</p>

  <p class="normal">“Bir böcek bile birlikte bulunduğu çiçeklerin sayesinde yüce kişilerin başına çıkar; aynı şekilde bir taş, yüce kişiler tarafından kutsanınca kutsallık kazanır.</p>

  <p class="normal">Yüksek dağların üzerinde bulunan şeylerin güneşe olan yakınlıkları nedeniyle parlak görünmeleri gibi, sıradan kişiler yüce kişilerin toplumunda seçkin gibi dururlar.</p>

  <p class="normal">Erdemler onları anlayanların yanında gerçekten erdemdirler; erdemden yoksun kişilerin yanında ise erdemler birer hatadır. Nehirler doğdukları yerde temiz suya sahiptirler ama denize varınca suları içilmez hale gelir.</p>

  <p class="normal">Onun için çocuklarımı, onlara yaşam dersi öğretmeniz için size veriyorum.” Kral böyle diyerek çocuklarını Vishnuşarman’a emanet etti. O da sarayın terasında oturan prenslerin eğitimine şu sözlerle başladı:</p>

  <p class="normal">“Akıllı kişiler zamanlarını şiir ya da hayat dersi veren kitapları okumaktan zevk alarak geçirirler. Aptallar ise zararlı işlerle, uyuyarak ve boğuşmakla zaman öldürürler. Onun için size hoşunuza gidecek çok güzel bir masal olan ‘karga, kaplumbağa ve diğerlerinin masalını’ anlatacağım.”</p>

  <p class="normal">Prensler “anlatınız efendim” dediler.</p>
</body>
</html>
