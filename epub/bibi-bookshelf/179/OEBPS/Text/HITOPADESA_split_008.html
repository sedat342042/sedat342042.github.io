<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>HITOPADESA</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_10">2.Masal:</h2>

  <p class="normal">Magadha ülkesinde Çampakavati adında geniş bir orman varmış. Orada uzun zamandır birbiriyle dost bir geyik ve bir karga yaşamaktaymış. Geyik dolgun ve besili imiş ve bir çakal onu izliyormuş. Geyiğe bakan çakal kendi kendine şöyle demiş: “Bu leziz eti nasıl elde etsem acaba? Önce onun güvenini kazanayım.” Böyle düşünüp ona yaklaşmış ve demiş ki: “Dostum, her şey yolunda mı?” Geyik “sen de kimsin?” diye sormuş. Çakal yanıt vermiş: “Ben Kshudrabuddhi adında bir çakalım. Tüm akrabalarını kaybetmiş birisi olarak, yaşayan bir ölü misali buralarda dolaşıyorum. Ama şimdi senin gibi bir dost, bir akraba buldum ve artık yaşayanların dünyasına geri döndüm. Artık her ne olursa olsun seninle beraberim.” Geyik “pekala” demiş. Sonra, ışın çelengi takmış kutlu Güneş batarken, bu ikisi geyiğin barınağına gelmişler. Oradaki Çampaka ağacının dalında, geyiğin eski bir arkadaşı olan Subuddhi adındaki karga yaşamaktaymış. Onları gören karga “dostum, o yanındaki de kimdir öyle?” diye sormuş. Geyik “bu bizimle dost olmak isteyen bir çakaldır” diye karşılık vermiş. Karga şöyle demiş: “Dostum, bir yabancıyla kurulan ani dostluk hiç salık verilmez. Derler ki,</p>

  <p class="normal">Soyu, huyu bilinmeyeni yanında barındırmamak gerekir; kedinin hatası akbaba Caradgava’yı ölüme götürdü.</p>

  <p class="normal">İkisi birden “bu nasıl olmuş?” diye sorunca karga anlatmış:</p>
</body>
</html>
