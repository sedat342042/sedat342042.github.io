<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>HITOPADESA</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_30">5.Masal:</h2>

  <p class="normal">Bir keresinde bütün kuşlar, kuşların kralı Garuda’yı onurlandırmak üzere deniz kenarına bir hac yolculuğuna çıkmışlar. Bunların arasında bir bıldırcın ve bir karga da bulunmaktaymış. Karga, sürekli olarak, bir çobanın başı üzerinde taşıdığı bir kabın içindeki yoğurdu yiyormuş. Derken, çoban kabı yere koyduğunda bir bakmış ki bir karga ve bir bıldırcın karşısında duruyor. Karga korkup hemen kaçmış, bıldırcın ise yavaş uçtuğu için yakalanmış ve öldürülmüş. İşte o yüzden ‘bir kimse asla kötülerle yaşamamalı ve onlarla yolculuk etmemeli’ dedim.” Sonra ben sordum: “Papağan kardeş, neden böyle konuşuyorsun? Ben efendinizi saydığım kadar sizi de sayıyorum.” Papağan yanıtlamış: “Öyle olsun. Ancak,</p>

  <p class="normal">Güzel şeyler bir kötü tarafından gülümsenerek söyleniyorsa, mevsimi gelmeden açan çiçekler gibi, korkutucu olur.</p>

  <p class="normal">Konuşmalarınızdan gayet iyi anlaşılan kötülüğünüz, bu iki kral arasındaki savaşın nedeni olacaktır. Bakın,</p>

  <p class="normal">Bir budala, gözlerinin önünde bir kabahat işlense dahi güzel sözlere kanar; tekerlek ustası karısını ve onun sevgilisini nasıl da baştacı yaptı.</p>

  <p class="normal">Kral nasıl olduğunu sorunca papağan anlattı:</p>
</body>
</html>
