<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>HITOPADESA</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_20">4.Masal:</h2>

  <p class="normal">Şrîparvata dağında Brahmapura adında bir şehir varmış. O şehirde bir söylenti dolaşıyormuş. Buna göre, dağda dolaşan Ghantâkarna adında bir dev, önüne geleni yiyormuş. Birgün elinde zille kaçmakta olan bir hırsız bir kaplan tarafından öldürülüp yenmiş. Zili maymunlar ele geçirmiş ve onu, zamanlı zamansız şıngırdatmaya başlamışlar. Şehir sakinleri kaplanın yediği adamın ceset kalıntılarını bulmuşlar. Öte yandan ha bire zil sesi duyulmaktaymış. Herkes dev Ghantâkarna’nın insanları öfkeyle öldürüp öldürüp zili çaldığını düşünerek dehşete kapılmış ve şehir halkı korkudan kaçmış. O sırada Karâlâ adında bir fahişe ‘bu zil zamanlı zamansız çalıyor, acaba maymunlar onunla oynuyor olamazlar mı?’ diye düşünerek krala gitmiş ve ‘efendimiz, eğer bana bir miktar para verirseniz Ghantâkarna’nın işini görürüm’ demiş. Kral ona para vermiş. Fahişe bir sihirli çember<sup class="calibre2"><a href="../Text/HITOPADESA_split_049.html#footnote-259-19" id="footnote-259-19-backlink">[19]</a></sup> çizmiş, tanrı Ganeşa’ya ve diğer tanrılara tapındıktan sonra ormana girmiş. Yanında götürdüğü meyveleri maymunlara dağıtmış. Meyvelere saldıran maymunlar zili bir kenara atmışlar. Zili alıp şehre dönen fahişe herkes tarafından çok saygı duyulan biri olmuş. İşte o yüzden ‘sesin nedenini bulmakla bir fahişe bile onurlu hale gelir’ dedim.” Çok geçmeden Samcîvaka aslanın huzuruna getirilmiş. Orada büyük bir mutluluk içinde yaşamış.</p>

  <p class="normal">Bir gün aslanın Stabdhakarna adındaki kardeşi onu ziyarete gelmiş. Onu nezaketle karşılayıp konuk ettikten sonra Pingalaka, birlikte yemek için bir hayvan avlamaya çıkmış. Tam o sırada Samcîvaka “efendim, bugün avlamış olduğunuz geyiğin eti nerede?” diye sormuş. Kral “onu Karataka ve Damanaka bilir” demiş. Samcîvaka “ondan hiç arttı mı acaba?” deyince aslan bir an düşündükten sonra “hayır, hiç artmadı” diye karşılık vermiş. Samcîvaka “bu kadar çok eti nasıl yiyebilmişler?” diye sormuş. Kral yanıt vermiş: “Yenilmiş, bir şekilde kullanılmış ya da heba olmuştur. Bu her gün olan birşeydir.” Samcîvaka “böyle bir şey efendimizin bilgisi dışında nasıl gerçekleşebiliyor?” demiş. Kral “gerçekten de benim bilgim dışında oluyor” diye konuşmuş. Samcivaka şöyle demiş: “Bu hiç de uygun değil. Zira derler ki,</p>

  <p class="normal">Bir kimse, kralın içine düşeceği bir felaketten onu korumak hariç, o işin sahibine haber vermeden hiçbir işi kendi üzerine alarak yapmamalıdır. Ayrıca,</p>

  <p class="normal">Bir vezir, su kabağı gibi dışına az vermeli, içine çok almalıdır. Ey kral; boşa konuşarak zaman harcayan bir aptal, boşa konuşarak para harcayansa bir yoksuldur.</p>

  <p class="normal">Her geçen gün hazineye bir şeyler ekleyen vezir en iyi vezirdir. Hazine bir kralın hayatıdır. Yine,</p>

  <p class="normal">Kişi başka ailelerin törelerine göre hizmet eder duruma gelmemelidir. Varlıklı olmayanı kendi karısı bile terk eder, değil ki başkaları mı etmeyecek?</p>

  <p class="normal">Ve şu, bir devleti yönetmekteki bir numaralı eksikliktir:</p>

  <p class="normal">Aşırı harcama, denetleme yoksunluğu, adaletsizlik sonucu artan para, yağmalama ve belirsiz görevlendirmeler; bunlar bir hazinenin düşmanlarıdırlar. Zira,</p>

  <p class="normal">Zengin kişi, masrafına dikkat etmeden savurarak para harcarsa, tanrı Kubera kadar zengin olsa bile, sonunda yoksulluğa mahkum olur.”</p>

  <p class="normal">Stabdhakarna almış sözü: “Dinle kardeşim. Senin eskiden beri hizmetkarların olan, savaşta ve barışta vezirlik yapmış bu Damanaka ve Karataka’nın hazineyi denetlemelerini doğru bulmuyorum. Sana ayrıca kimin ne işi yapıp yapmayacağını da söyleyeyim.</p>

  <p class="normal">Bir Brahman, bir Kshatriya veya bir akrabanın hazinede görev alması uygun değildir. Zorluk halinde bile hazine bir Brahman’a bırakılmamalıdır.</p>

  <p class="normal">Para işlerine bulaşan bir Kshatriya, mutlaka sonunda kılıcını gösterecektir. Bir akraba da akrabalık bağına güvenip tüm hazineyi yalayıp yutacaktır.</p>

  <p class="normal">Uzun zaman görev yapan bir memur, bir hata işlese bile korkusuz olacaktır; efendisi onu azarlasa bile o yüzsüz davranacaktır.</p>

  <p class="normal">Bir hayırsever bu işe memur edilse, öz savunmasını bir kenara bırakıp sorumluluğunu öne çıkararak her şeyi üzerine alacaktır.</p>

  <p class="normal">Eğer çocuklukta oyun arkadaşı olan biri vezir yapılacak olursa, bu tanışıklığı kullanıp yüz göz olacak, sanki kendisi kralmış gibi davranacaktır.</p>

  <p class="normal">Dışından çok sağlam durup da içten kötü olan bir kimse, her türlü felakete neden olur; Şakuni ve Şakatara<sup class="calibre2"><a href="../Text/HITOPADESA_split_049.html#footnote-259-20" id="footnote-259-20-backlink">[20]</a></sup> bu türe iyi örnek oluştururlar, ey kral!</p>

  <p class="normal">Serpilip gelişen bütün vezirler sonunda düzelmez bir yola girerler. Bilgeler bereketin aklı çeldiğini söylerler.</p>

  <p class="normal">Şunlar bir vezirin kusurlarıdır: Ele geçen parayı almama, emanet edilen parayı iç etme, kolayca razı olma, ihmal, adalet yoksunluğu, anlama yeteneğinin olmayışı ve lükse kapılma.</p>

  <p class="normal">Kralların görevi de şudur: Bir memur tarafından kazanılmış paranın ne yollarla ele geçirildiğini anlama, günlük denetleme, iyi çalışanı onurlandırma ve görev değişiklikleri yapma.</p>

  <p class="normal">Memurlar baskı görmedikçe zimmetlerine geçirdikleri krallığın parasını ortaya çıkarmazlar; bunlar kötü huylu tümörlere benzerler.</p>

  <p class="normal">Bir kral memurlarına çok ağır para cezası vermelidir; yıkanan giysi sıkıldığında çok su çıkarmaz mı?</p>

  <p class="normal">Bir kimse tüm bunları bilmeli ve bir aciliyet halinde bunları uygulamalıdır.” Pingalaka demiş ki: “Evet, doğru. Fakat bu ikisi hiç bana itaat etmiyorlar ki!” Stabdhakarna konuşmuş: “Bu hiç normal değil. Çünkü,</p>

  <p class="normal">Bir kral, kendi oğulları bile olsa, kendisine itaat etmeyenleri asla affetmemeli. Aksi halde bir kralla onun çizilmiş resmi arasında ne fark kalır? Ayrıca,</p>

  <p class="normal">Hareketsiz kalanın şanı biter; kararsız olanın dostu olmaz; duyularının dinçliğini yitiren ailesini de yitirir; zenginlik kazanmaya bağlılık görev aşkını bitirir; kumar bağlılığı bilgi edinmeye son verir; cimrinin mutluluğu olmaz; vezirleri ‘adam sendeci’ kralın krallığı da bir sona erer. Yine,</p>

  <p class="normal">Bir kral bir baba gibi halkını hırsızlardan, bürokratlardan, düşmanlardan, kayırdıklarından ve kendi açgözlülüğünden korumalıdır.</p>

  <p class="normal">Kardeşim, benim bu tavsiyelerimi her zaman uygulayasın. Ben işimi bitirdim. Bu mısır yiyen Samcîvaka da bırak hazineyi yönetsin.”</p>

  <p class="normal">O günden sonra, herkesle bağlarını kesen Pingalaka ve Samcîvaka günlerini sıkı bir dotluk içinde geçirmeye başlamışlar. Damanaka ve Karataka ise kendilerine gelen yiyeceğin iyice azaldığını görünce oturup konuşmuşlar. Damanaka demiş ki: “Dostum, ne oldu böyle? Doğrusu bu kendi hatamız. Kendi düşen ağlamaz! Zira derler ki,</p>

  <p class="normal">Kendisini kazığa bağlayan fahişe, Svarnarekhâ’ya dokunan adam, mücevheri çalmak isteyen tüccar, hepsi de kendi hataları yüzünden acı çektiler.”</p>

  <p class="normal">Karataka sormuş: “Bu nasıl olmuş?” Damanaka anlatmış:</p>
</body>
</html>
