<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>HITOPADESA</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_19">3.Masal:</h2>

  <p class="normal">Kuzey bölgesindeki Arbudaşikhara dağında Mahavikrama adında bir aslan yaşarmış. O, dağdaki mağarasında uyurken, onun yelesinin uçlarını bir fare kemirir dururmuş. Yelesinin kemirildiğini gören aslan çok öfkelenirmiş ama fareyi saklandığı deliğinden bulup çıkarmak olanaksızmış. Aslan düşünmüş:</p>

  <p class="normal">‘Aşağılık bir düşmanı yiğitlikle alt edemiyorsan, onu ortadan kaldırmak için kendi değerinde bir savaşçıyı öne sürersin.</p>

  <p class="normal">Böyle düşündükten sonra bir köye gitmiş ve oradan Dadhikarna adlı bir kediyi alıp getirmiş; ona mağarasında yer verip etle beslemiş ve onun güvenini kazanmış. Bu andan sonra artık fare korkudan deliğinden çıkıp gelememiş ve yelesi kemirilmeyen aslan huzur içinde uyumuş. Ne zaman farenin sesini duysa kediyi daha bir özenle beslemiş. Bir keresinde fare açlıktan dayanamayıp dışarı çıkacak olmuş, o an kedi tarafından yakalanıp öldürülmüş. Farenin gürültüsünü duymayan aslan kediyi beslemeyi ihmal etmiş, çünkü artık o kendisine gerekli değilmiş. Artık iyi beslenmeyen kedi Dadhikarna ölüp gitmiş. İşte bu yüzden ‘bir kral ihtiyaçtan kurtulmuş olursa hizmetkarın hali Dadhikarna gibi olur’ dedim.</p>

  <p class="normal">Damanaka ve Karataka, boğa Samcîvaka’nın yanına gitmişler. Karataka vakur bir tavırla bir ağacın altına oturmuş. Damanaka Samcîvaka’ya yaklaşıp konuşmuş: “Ey boğa, orada gördüğün, ormanı kolaçan eden ordu komutanı Karataka’dır; kral Pingalaka’nın emrini yerine getirir. Ya bize katıl ya da ormanı terk et; aksi halde sonucuna katlanırsın. Öfkelenirse kralımızın ne yapacağını hiç bilemem.” Ülkenin işlerini ve kurallarını bilmeyen Samcîvaka korkuya kapılmış ve gidip Karataka’nın önünde yerlere kadar eğilmiş. Zira derler ki,</p>

  <p class="normal">Yetenekli davranış fiziksel güç uygulamaktan daha iyi sonuç verir; bu, davul çalarak fillere yön veren fil sürücülerinin durumuna benzer.</p>

  <p class="normal">Samcîvaka korkuyla sormuş: “General! Ne yapayım, söyleyin bana!” Karataka yanıt vermiş: “Bu ormanda güven içinde yaşamak istiyorsan git, kralımızın lotüs ayaklarına kapan.” Samcîvaka konuşmuş: “Bana garanti verin gideyim; sağ elinizi kaldırıp bana taahhütte bulunun.” Karataka demiş ki: “Ey boğa, bu korkuyu bir kenara at! Zira,</p>

  <p class="normal">Keşava kendisine sövüp sayan Çedi kralına<sup class="calibre2"><a href="../Text/HITOPADESA_split_049.html#footnote-259-18" id="footnote-259-18-backlink">[18]</a></sup> hiç bir karşılık vermemişti; aslan da gökgürültüsüne karşılık kükrer, çakal ulumasına karşı değil. Yine,</p>

  <p class="normal">Kasırga yumuşak olan ve uysalca boyun eğen otlara bir şey yapmaz ama azametli ağaçları kökünden söker. Bunun gibi büyük insanlar da büyük insanlarla uğraşırlar.</p>

  <p class="normal">İki çakal Samcîvaka’dan ayrılıp aslanın yanına gelmişler. Aslan tarafından nezaketle karşılandıktan sonra, önünde eğilip oturmuşlar. Kral Damanaka’ya sormuş: “Canavarı gördünüz mü?” Damanaka yanıtlamış: “Evet efendimiz, ve efendimizin ne kadar haklı olduğunu anladık. O gerçekten devasa büyüklükte ve sizinle bir görüşme yapmak istiyor. Ancak o çok güçlü olduğu için efendimiz kendisini korumaya alarak onu kabul etmeli. Efendimiz yalnızca bir sesten dolayı ürkmemeli. Zira derler ki,</p>

  <p class="normal">Bir kimse altındaki nedeni bilmeden sadece bir sesten paniğe kapılmamalıdır; sesin nedenini bulmakla bir fahişe bile onurlu hale gelir.”</p>

  <p class="normal">Kral sormuş: “Bu nasıl olmuş?” Damanaka anlatmış:</p>
</body>
</html>
