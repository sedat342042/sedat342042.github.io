<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>HITOPADESA</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_4">1.BÖLÜM</h1>

  <p class="ortayazi">MİTRA LÂBHA</p>

  <p class="ortayazi">(DOST KAZANMA)</p>

  <p class="normal">Yoksul olmalarına rağmen çok iyi dost olan karga, kaplumbağa, geyik ve fare, akılları sayesinde amaçlarına ulaşmışlar.</p>

  <p class="normal">Prensler “nasıl olmuş?” diye sormuşlar; Vishnuşarman anlatmış:</p>

  <p class="normal">“Godavari nehri kenarında büyük bir ipek pamuğu ağacı varmış. Çeşitli bölgelerden gelen kuşlar tüneyerek geceyi bu ağaçta geçirirlermiş. Bir gün gece bitmek üzereyken, gecenin efendisi ayın dağ sıraları üzerinde hilalini gösterdiği sırada, Laghupatanaka adında, gece uyumayıp uyanık kalmış bir karga, ölüm tanrısı gibi yaklaşmakta olan bir kuş avcısı görmüş. Karga şöyle düşünmüş: ‘Bugün sabah sabah tatsız bir görüntüyle karşı karşıyayım. Bakalım ne gibi bir kötülük olacak?’ Böyle söyleyerek sıkıntı içinde kendi yoluna gitmiş. Çünkü derler ki;</p>

  <p class="normal">Korku için yüzlerce, keder için binlerce fırsat doğar hergün; ve bulur aptalları, akıllılara dokunmaz.</p>

  <p class="normal">Ayrıca insanlar da şöyle yapmalı;</p>

  <p class="normal">Hergün, hastalık, ölüm ya da keder gibi büyük felaketin kendi başlarına gelebileceğini düşünmeliler.</p>

  <p class="normal">Avcı yere pirinç taneleri serpmiş, ağını açmış ve gizlenerek beklemeye başlamış. O sırada beraberindeki diğer kuşlarla birlikte gökte süzülmekte olan Çitragrîva adında bir güvercinler kralı, yerdeki pirinç tanelerini görmüş. Güvercin kral, pirinçlere iştahla bakan diğer güvercinlere ‘bu ıssız ormanda pirinç tanelerinin ne işi olabilir ki?’ demiş ve şöyle devam etmiş: ‘Hele önce bir araştıralım. Bunun pek hayra alamet olduğunu sanmıyorum. Bizim pirince olan düşkünlüğümüz, bir bilezik yüzünden çamura batan ve yaşlı bir kaplan tarafından yakalanıp yenilen gezginin durumuna benziyor.’</p>

  <p class="normal">Güvercinler bunun nasıl olduğunu sorunca o anlatmış:</p>
</body>
</html>
