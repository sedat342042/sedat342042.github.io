<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>HITOPADESA</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_7">4.BÖLÜM</h1>

  <p class="ortayazi">SAMDHİ</p>

  <p class="ortayazi">(BARIŞ)</p>

  <p class="normal">Öykü anlatma zamanı sürüyormuş. Prensler demişler ki: “Efendim, savaş hakkındaki anlattıklarınızı dinledik. Şimdi bize Barış’ı anlatın.” Vishnuşarman konuşmuş: “Dinleyiniz, şu giriş beyitini söyleyerek size Barış’ı anlatmaya başlıyorum:</p>

  <p class="normal">Orduları yok olan iki kral arasında büyük bir savaş olduğu sırada, son sözü söyleyen Akbaba ile Çakravaka kuşunun sayesinde bir anda barış yapıldı.”</p>

  <p class="normal">Prensler bunun nasıl olduğunu sormuşlar. Vishnuşarman anlatmış:</p>

  <p class="normal">Kuğu kral sormuş: “Kalemizi kim yaktı? Bir yabancı mı yoksa bizim kaleden düşmanla işbirliği yapan biri mi?” Çakravaka konuşmuş: “Efendim, sizin tarafsız dostunuz Meghavarna, adamlarıyla birlikte hiç ortalıkta görünmüyor. Sanırım bu işi yapan odur.” Kral bir an düşünüp demiş ki: “Bu benim kötü kaderim. Zira derler ki,</p>

  <p class="normal">Bu vezirlerin değil kaderin suçu; bazen ne kadar iyi plan yaparsanız yapın, kader öyle istediği için başarısızlık kaçınışmaz olur.”</p>

  <p class="normal">Vezir demiş ki: “Şu da söylenir;</p>

  <p class="normal">İşler ters gittiğinde kişi kaderine söver; ancak bunun kendi işlerinden olduğunu bilmemek budalalıktır. Ayrıca,</p>

  <p class="normal">Dostlarının içtenlikle verdikleri öğüte uymayan budala, tıpkı bir sopaya tutunan kaplumbağa gibi, düşer yok olur.”</p>

  <p class="normal">Kral nasıl olduğunu sormuş, vezir anlatmış:</p>
</body>
</html>
