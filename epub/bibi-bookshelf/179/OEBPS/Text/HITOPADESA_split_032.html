<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>HITOPADESA</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_32">7.Masal:</h2>

  <p class="normal">Ormanda yaşayan bir çakal, bir kasabanın çevresinde dolaşırken bir çivit kabının içine düşmüş. Kabın içinden çıkamayınca ölü taklidi yaparak sabaha kadar beklemiş. Çivit kabının sahibi onu ölü zannedip dışarı çıkarmış ve uzağa götürüp atmış; çakal kaçıp uzaklaşmış. Ormana doğru yürürken maviye boyandığını fark edip şöyle düşünmüş: ‘Ne güzel bir renge boyanmışım. Neden kendimi üstün birisi gibi tanıtmayayım?’ Böyle tasarladıktan sonra çakalları toplayıp onlara demiş ki: ‘Ormanların tanrıçası beni sarvaushadhi<sup class="calibre2"><a href="../Text/HITOPADESA_split_049.html#footnote-259-32" id="footnote-259-32-backlink">[32]</a></sup> suyuyla yıkayarak kutsadı ve beni ormanın kralı ilan etti. Bugünden itibaren ormanda bütün işler benim emrimle yürüyecek.’ Çakallar onun olağandışı rengine bakıp inanmışlar ve önünde eğilip ‘emredin efendim’ demişler. Bu yolla ormanın diğer sakinleri de ikna edilerek hükümdarlığı genişledikçe genişlemiş. Etrafı adamlarıyla çevrili halde müthiş bir güce ulaşmış. Zamanla aslan, kaplan gibi korkunç derecede güçlü hayvanların emri altına girmesiyle saraydaki çakallara tepeden bakmaya, onları yanından kovmaya başlamış. Derken, çakalların kovulduğunu gören yaşlı bir çakal demiş ki: ‘Üzülmeye gerek yok. Bizleri yanından kovuyor ama bilmiyor ki bizler siyaseti de, onun zayıf yanlarını da çok iyi biliriz. Bu onun sonunu getirecek. Kaplan ve diğer soylu hayvanlar onun soylu rengine aldandılar ve onu kralları olarak düşündüler. O zaman onların, onun gerçek halini keşfetmelerini sağlamak gerekir. Bu onun sonunu getirir. Akşamleyin hepiniz aynı anda yüksek sesle ulumaya başlayın; bu sesleri duyunca o da doğası gereği uluyacaktır. Çünkü,</p>

  <p class="normal">Bir kimsenin doğal karakterinden sıyrılması olanaksızdır. Bir köpek kral olsa da hiç pabuç kemirmeyecek mi?’</p>

  <p class="normal">Böyle olmuş, sesten tanınan çakal kaplan tarafından öldürülmüş. Böylece düşünülen şey gerçekleşmiş. Zira derler ki,</p>

  <p class="normal">Kendi kabilemizden bir düşman bizim zayıf yönlerimizi, sırlarımızı, kahraman yanlarımızı, herşeyimizi bilir; böyle birisi, ateşin kuru bir ağacı içerden yakması gibi, bizi içten yakar.</p>

  <p class="normal">İşte o yüzden ‘kendi tarafını bırakıp düşman tarafına katılanların sonu ölümdür’ dedim.” Kral konuşmuş: “Durum böyle olsa da, uzaktan gelmiş birisinin görülmesi gerekir. Onun burada tutulması hakkında düşünmeliyiz.” Vezir konuşmuş: “Lütfen efendim, görevli gönderildi ve kale hazırlanıyor. Bu yüzden papağanla da görüşülsün ve gönderilsin. Ancak, Çanakya Nanda’yı yaman bir casus vasıtasıyla öldürmüştü. O yüzden akıllı kişilerin eşlik ettiği, cesur kişilerin katıldığı bir özel görevlendirme sağlayın.”</p>

  <p class="normal">Bunun üzerine bir toplantı yapılmış, papağan ve karga çağrılmışlar. Boynunu azıcık kabartan papağan, kendisine sunulan koltuğa oturmuş ve demiş ki: “İmparator efendimiz Çitravarna size emreder ki, yaşamınızı ve sahip olduklarınızı azıcık düşünüyorsanız hemen gelip ayaklarımıza kapanırsınız; aksi halde kendinize yaşayacak başka bir yer bulun.” Kral öfkeyle bağırmış: “Şunun boynunu koparacak kimse yok mu?” Meghavarna doğrulmuş ve “emredin efendim şu alçak papağanı şuracıkta öldüreyim” demiş. Sarvacna kralı da kargayı da yatıştırmış ve demiş ki: “Dinleyin! Bu, içinde hiç yaşlı insanların olmadığı bir toplantı değil ki! Doğru olanı açıklamayanlar yaşlılar olamazlar. İçinde doğruluk olmayanda adalet olmaz. Aldatmacaya eğilimi olan doğru olamaz. Adalet şunu gerektirir;</p>

  <p class="normal">Bir kast dışı kişi de olsa bir elçi asla öldürülmemelidir. Bir kral ancak elçisinin ağzından konuşabilir.</p>

  <p class="normal">Bir elçi, silahlar kendisine doğrultulsa bile, başka türlü konuşamaz ki. Ayrıca,</p>

  <p class="normal">Kim bir elçinin konuşmasıyla kendisinin değersiz, düşmanın ise çok değerli olduğunu düşünür ki? Zira, ölüm cezasından muaf oldukları için elçiler herşeyi söylerler.”</p>

  <p class="normal">Bunu işiten kral ve karga yatışmışlar ve kendilerine gelmişler. Papağan da kalkıp gitmiş. Ancak Çakravaka onu geri döndürmüş; durum kendisine izah edildikten ve altın mücevherler hediye edildikten sonra gitmesine izin verilmiş, o da gitmiş. Papağan Vindhya dağına varınca kralına saygısını sunmuş. Onu gören kral Çitravarna sormuş: “Ne haberler getirdin? Orası nasıl bir ülke?” Papağan yanıtlamış: “Efendim, haberler kısa. Savaş için hazırlanılsın. Karpuradvîpa ülkesi sanki cennetten bir parça gibi, onu nasıl tarif edeceğimi bilemiyorum.” Bunu işiten kral bütün danışma kurulunu toplayıp onlarla birlikte düşünmeye başlamış. Demiş ki: “Yaklaşmakta olan savaş için bana ne yapılması gerektiğini söyleyin. Savaş, kararlı olmayı gerektirir. Zira,</p>

  <p class="normal">Brahmanlar hoşnut edilmediklerinde yıkılırlar, krallar rahat içinde olduklarında, fahişeler iffetli, aile kızları da iffetsiz olduklarında yıkılırlar.”</p>

  <p class="normal">Dûradarşî adındaki akbaba şöyle demiş: “Efendim, aksi şartlar altında savaşa girmek önerilmez. Çünkü,</p>

  <p class="normal">Size derinden bağlı dostlarınız, vezirleriniz ve müttefikleriniz varsa ve düşman da bunun tam tersi bir durumda ise savaş yapılabilir. Ayrıca,</p>

  <p class="normal">Toprak, altın ve müttefik; bu üçü savaş sonunda ele geçecekse savaşa girilir; eğer bunların kazanılacağından emin olunabiliyorsa savaş yapılmalıdır.</p>

  <p class="normal">Kral konuşmuş: “Önce vezir kuvvetlerimi bir gözden geçirsin, kârımızı zararımızı iyice bilelim. Ayrıca kahin de çağırılsın ve bize, başlamak için en iyi zamanın ne zaman olduğunu bildirsin.” Vezir konuşmuş: “Sefere hemen başlamayı tavsiye etmiyorum. Çünkü,</p>

  <p class="normal">Yeterince danışma almadan aceleyle düşman hatlarına giren budalalar, onların kılıçlarıyla kucaklaşacaklarından emin olsunlar.</p>

  <p class="normal">Kral demiş ki: “Vezir, benim şevkimi kaçırma. Söyle o zaman, istila etmek istene birisi düşman bölgesine nasıl girer.” Akbaba yanıt vermiş: “Size anlatayım; ancak bu sadece harekete geçildiğinde meyve verir. Çünkü derler ki,</p>

  <p class="normal">Ona uygun davranılmadıktan sonra Şâstra bilgi kitaplarına göre öğütte bulunmanın ne yararı vardır? Uygulama yapılmazsa sadece tıp bilgisi hastalığı giderebilir mi?</p>

  <p class="normal">Ama bir kralın emrine karşı gelinmeyeceğinden, size konu hakkındaki metinlerden öğrendiklerimi aktacağım. Lütfen dinleyin:</p>

  <p class="normal">Ey kral, nehirlerde, dağlarda, yabanıl alanlarda, zor geçitlerde yani tehlike her neredeyse komutan ordularıyla savaş alanına doğru ilerlemelidir.</p>

  <p class="normal">Kuvvetlerin komutanı ileri kollarla birlikte ilerlemeli, onlara ordunun en önemli kişisi de eşlik etmelidir. Ortada kadınlar, kral, maliye ve ordunun daha az öneme sahip kısımları bulunmalıdır.</p>

  <p class="normal">Her iki tarafta da atlar, atların yan taraflarında savaş arabaları, onların da her iki yanlarında filler, fillerin de yan taraflarında piyade askerleri bulunmalıdır.</p>

  <p class="normal">Ey kral, en geriden başkomuta vezirler ve en cesur savaşçılar gelir; yorulanlara moral verir, orduyu arkalarlar.</p>

  <p class="normal">Eğilimli, sulu ve tepeleri bol yerleri fillerin yardımıyla, düzlükleri atların, nehirleri kayıkların yardımıyla geçmek gerekir, piyade ise bütün heryerde bulunmalıdır.</p>

  <p class="normal">Yağmur mevsimi yaklaşırken fillerle ilerlemenin avantajlı olduğu söylenir. Diğer zamanlarda atlarla, piyadelerle ise bütün zamanlarda.</p>

  <p class="normal">Tepelerde ve zor geçitlerde kral korunmalıdır ve o, her ne kadar cesur adamlarca korunuyorsa da tavşan uykusu uyumalıdır.</p>

  <p class="normal">Zor yerlerde düşmanı aralıksız saldırılarla taciz etmeli, baskı ile yok etmelidir. Düşman ülkesine girme zamanı geldiğinde ilk sırayı ormancılar almalıdır.</p>

  <p class="normal">Kral neredeyse hazine de oarada olmalıdır, hazine olmadan krallık olmaz. O hazineden kral hizmetkarlarına ödemeler yapar; maaş alan bir kimse dövüşmez de ne yapar? Zira,</p>

  <p class="normal">İnsan insanın hizmetçisi değildir, insan sadece paranın hizmetçisidir. Büyüklük ya da küçüklük de zenginliğin olması ya da olmamasına bağlıdır, ey kral!</p>

  <p class="normal">Savaşçılar bedenlerini ortaya koyup birbirlerini korurlar; orduda en değersiz kısım, askeri kolun ortasına yerleştirilmelidir.</p>

  <p class="normal">Kral piyadeleri ordunun önünden yürütmelidir. Düşman sıkışana kadar beklemeli, sonra onun ülkesini yok etmelidir. Düz yerde atlı arabalar ve atlarla savaşmalı, akarsuların olduğu yerlerde gemiler ve fillerle, ağaçlar ve çalılarla kaplı yerlerde ok ve yayla, açık alanlarda kalkan, kılıç ve diğer silahlarla savaşmalıdır.</p>

  <p class="normal">Zaman zaman düşmanın yiyecek, su, hayvan yemi, odun depolarına zarar vermek, siperlerini, hendeklerini ve sarnıçlarını bozmak gerekir.</p>

  <p class="normal">Fil kralın ordusunda başrol oynar, onun eşi benzeri yoktur; çünkü filin, uzuvlarıyla sekiz çeşit silaha sahip olduğu söylenir.</p>

  <p class="normal">Süvariler ordunun adeta hareketli siperleridir; o yüzden ata iyi binen bir kral, kara savaşında muzafferdir. Zira derler ki,</p>

  <p class="normal">At sırtında savaşan savaşçıları tanrılar bile zaptedemez; düşman uzakta bile bulunsa süvarilerin elinde demektir.</p>

  <p class="normal">Derler ki süvarinin üç görevi vardır: Savaşta ilk darbeyi vurmak, bütün orduya göz kulak olmak ve her yöndeki bütün yolları temizlemek.</p>

  <p class="normal">Askerleri cesur olan, silah kullanmakta yetenekli olan, sadakatli ve yorulmak bilmez olan ve şöhretli Kshatriyalar tarafından yönetilen ordu en iyi ordudur.</p>

  <p class="normal">Ey kral, efendileri tarafından onurlandırılan askerler öyle bir savaşırlar ki, çok çok para verilse bu şekilde kimse dövüşmez.</p>

  <p class="normal">Kuru kalabalıktansa seçilmiş adamlardan oluşan küçük bir ordu daha iyidir; çünkü siz güçlü olursanız yenilen taraf zayıf olur.</p>

  <p class="normal">Şunlar askerlerin isyanına neden olur: Ödül vermeme, rütbe yükseltmeme, hakkını gaspetme, hakkını geciktirme, hataları gidermeme.</p>

  <p class="normal">Düşmanlarına saldırıp zafer kazanmak isteyen kişi, kendi ordusuna baskı kurmaz; çünkü, uzun yürüyüşlerle yorgun düşmüş düşman ordusu kolayca yenilir.</p>

  <p class="normal">Düşmana bir akraba ile vurulacak siyasi darbeden daha akıllıcası yoktur; o yüzden bir kimse düşmanın ona karşı gelen akrabasıyla yakınlık kurmalıdır.</p>

  <p class="normal">Veliahtı veya başveziri ile bir ittifak içine girerek amacından kiç sapmayarak ilerleyen bir istilacı iç çekişmeler içine girecektir.</p>

  <p class="normal">Düşmanın korkunç müttefikine ağır bir yenilgi tattırmak gerekir, ya da onun sığırlarına veya en önemli adamlarına, destekçilerine el koymak gerekir.</p>

  <p class="normal">Bir kral ülkesini, diğer ülkelerden zorla ya da hediye vererek, onurlanrırarak getirdiği insanlarla doldurmalıdır. Eğer tebaasını böyle zenginleştirirse krallığın refah içinde olduğunu kanıtlar.”</p>

  <p class="normal">Kral konuşmuş: “Bu kadar çok söze ne gerek var? Birinin kendi gücünü göklere çıkarması, düşmanınkini aşağılaması hep politiktir. Bunu güzelce yapanlar siyaseti iyi bilen kişilerdir ve güzel konuşma yeteneklerini sergilerler. Vezir gülümseyerek konuşmuş: “Bunların hepsi doğru. Ancak,</p>

  <p class="normal">Başıboş güç ayrı şeydir, bilimin yol göstericiliğindeki güç ayrı şey; ışık ve karanlık aynı anda aynı yerde olabilirler mi?”</p>

  <p class="normal">Kral kalkmış, kahinlerin bildirdiği uğurlu bir saatte yola çıkmış.</p>

  <p class="normal">Gönderilmiş olan casus, Hiranyagarbha’ya gelip demiş ki: “Efendim, kral Çitravarna hemen hemen vardı. Şu anda Malaya dağında, yaylada ordusuyla kamp kurmuş durumda. Kale her an dikkatle aranmalı, çünkü akbaba büyük bir devlet adamı ve onun birisiyle yaptığı ciddi bir konuşmadan biliyorum ki o bu saraya birisini soktu.” Çakravaka devam etmiş: “Ve efendim, bu olsa olsa kargadır.” Kral itiraz etmiş: “O olamaz. Çünkü öyle olsaydı papağanı cezalandırmak için atılır mıydı? Ayrıca bu savaş durumu papağanın ayrılışından sonra ortaya çıktı; o ise uzun süredir buradaydı.” Vezir konuşmuş: “Yine de bir yabancıdan şüphelenmek gerekir.” Kral eklemiş: “Yabancıların iyilik yaptıkları da görülmüştür. Dinle,</p>

  <p class="normal">Bir yabancı iyilik yaptığında bir akraba, bir akraba kötülük yaptığında bir yabancıdır. Vücutta doğan bir illet zararlı, ormanda doğan bir şifalı bitki ise yararlıdır. Bak,</p>

  <p class="normal">Kral Şudraka’nın Viravara adında bir hizmetkarı vardı; o oğlunu adamıştı.”</p>

  <p class="normal">Çakravaka nasıl olduğunu sorunca kral anlatmış:</p>
</body>
</html>
