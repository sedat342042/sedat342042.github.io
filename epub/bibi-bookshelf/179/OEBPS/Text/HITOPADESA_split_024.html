<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>HITOPADESA</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_25">9.Masal:</h2>

  <p class="normal">Güney denizi kıyısında bir tittibha kuşu çifti yaşarmış. Doğumu yaklaşan dişi kuş erkeğine ‘kocacığım, bana doğum yapabileceğim uygun bir yer bulur musun?’ demiş. Erkek kuş ‘sevgilim, burası doğum yapman için uygun bir yer’ diye karşılık vermiş. Dişi ‘ama burayı gelgitlerle dalgalar yıkıyor’ deyince, erkek ‘nasıl, yani ben o kadar güçsüzüm de deniz beni kendi evimde küçük mü düşürüyor?’ demiş. Dişi kuş gülümseyerek şöyle söylemiş: ‘Efendim, denizle senin aranda çok büyük fark var. Ya da belki şöyle demek gerekir,</p>

  <p class="normal">Bir kimsenin bir işi yapabilip yapamayacağı hakkında doğru bir tahminde bulunmak çok güçtür; böyle bir tahmini olabilen kişi, bir güçlük durumunda bile sıkıntı yaşamaz.</p>

  <p class="normal">Şu dördü ölüme açılan kapılardır: Hiç bir değeri olmayan bir işe atılma, akrabalara karşı çıkma, güçlüye meydan okuma ve genç kadınlara güven duyma.’</p>

  <p class="normal">Derken, kocasının düşüncesine uyan dişi kuş, yumurtalarını çıkarmış. Onların gücünü anlamak isteyen deniz de yumurtaları alıp götürmüş. Kedere boğulan dişi tittibha kuşu kocasına ‘efendi, başımıza felaket geldi, yumurtalarım kayıp’ demiş. Erkek kuş ‘korkma sevgilim’ demiş. Böyle söyledikten sonra bütün kuşları toplayıp kuşların kralı Garuda’nın huzuruna çıkmışlar. Oraya varınca tittibha kuşu, kutsal Garuda kuşunun önünde olan biten herşeyi anlatmış: ‘Efendimiz, hiç bir suçumuz olmadığı halde deniz, evimizin içine kadar gelip yumurtalarımızı çaldı.’ Bu sözleri duyan Garuda, evrenin yaratılışının ve yokoluşunun sahibi kutsal efendi Nârâyana’ya yalvarmış. O da denize yumurtaları geri koymasını emretmiş. Bu tanrısal emir karşısında boynu kıldan ince olan deniz, hemen yumurtaları geri vermiş. İşte o yüzden ‘kimin ast kimin üst olduğunu bilmeden bir kimsenin gücü anlaşılmaz’ dedim.”</p>

  <p class="normal">Kral sormuş: “Onun bana kötü niyet beslediğini nasıl anlayabilirim?” Damanaka yanıtlamış: “Efendimiz, şişkinlik içinde yanınıza yaklaşıp, dehşete kapılmış bir halde boynuzlarıyla sizi şişlemeye kalkıştığında anlayacaklar.” Bu sözleri söyledikten sonra Samcîvaka’nın yanına gitmiş. Oraya varınca nazikçe yaklaşmış ve boğaya hayranlık duyan biri gibi tanıtmış kendini. Samcivaka şefkatle şöyle sormuş: ‘Dostum, mutlu musun?” Damanaka karşılık vermiş: “Hiç hizmetkarlar mutlu olabilirler mi? Çünkü,</p>

  <p class="normal">Krallık hizmetinde olanların zenginliği başkasının gücündendir. Kafaları her zaman endişe doludur ve yaşamlarından bile emin değildirler. Ayrıca,</p>

  <p class="normal">Zenginliği olup da şişinmeyen var mıdır? Hangi şehvet düşkünü belaya düşmez? Kadınlardan yara almadan kurtulan var mı? Kralların gözdesi kimdir? Ölümün pençesine düşmeyen var mı? Kim onurlandırılır, kim yara bere almadan kötünün ağından kurtulur?</p>

  <p class="normal">Samcîvaka demiş ki: “Dostum, ne demek istiyorsun, açık konuş.” Damanaka yanıtlamış: “Talihsiz bir yaratık olarak ne diyeyim ki? Bak,</p>

  <p class="normal">Denize düşenin yılana sarılması gibi bir durumdayım; tutunayım mı yoksa bırakıp kaçayım mı bilemiyorum, şaşırdım kaldım. Çünkü,</p>

  <p class="normal">Bir tarafta krallık sırrını açığa vurmak var, öbür tarafta bir dostun yok oluşu var; ne yapayım, nereye gideyim, tam bir bela denizine düştüm?”</p>

  <p class="normal">Böyle konuştuktan sonra derin derin içini çekip oturmuş. Samcîvaka demiş ki: “Dostum, bana kalbinde olanı söyle.” Damanaka bir sır verir gibi konuşmuş: “Aslında krallığın sırrını açıklamamam gerekir ama sen güvendiğimiz birisin; öteki dünyayı düşünen birisi olarak senin iyiliğine olan şeyi söylemem gerekir. Dinle. Sana karşı bir önyargısı olan Efendimiz bana gizlice ‘Samcîvaka’yı öldüreceğim ve onun etini hizmetçilerime ikram edeceğim’ dedi.” Bu sözleri işiten Samcîvaka beyninden vurulmuşa dönmüş. Damanaka yeniden söz almış: “Üzülme. Zaman ne gerektiriyorsa onu yap.” Bir an düşünen Samcîvaka demiş ki: “Doğrusu boşuna dememişler,</p>

  <p class="normal">Kadınlar kötü erkeklerle birlikte olmak isterler; kral genellikle hak edene mükafat yağdırır; zenginlik cimriyi arar; Yağmur Tanrısı yağmurunu dağlara ve denizlere yağdırır.</p>

  <p class="normal">(Kendi kendine) Şimdi onun nasıl davranacağını kestirmek olanaksız. Çünkü,</p>

  <p class="normal">Bazı kötü adamlar ihtişamlarını efendilerinin güzelliğinden alırlar, tıpkı gözlerine kara sürme çeken kadınlar gibi.</p>

  <p class="normal">Düşündükten sonra konuşmuş: Eyvah! Bu başıma gelen nedir böyle! Çünkü,</p>

  <p class="normal">Bunca hizmetten sonra bir kralın memnunluk göstermesi gerekmez miydi? Şu talihin işine bakın ki kendisine hizmet edildiği halde bir düşmana dönüştü.</p>

  <p class="normal">Bu öyle anlaşılması olanaksız bir sorun ki; çünkü,</p>

  <p class="normal">Şikayeti olanın şikayetinin nedenini giderirseniz sorun hallolur; fakat sebepsiz yere düşmanlık besleyen bir kimseyi nasıl mutlu edebilirsiniz ki?</p>

  <p class="normal">Ben krala karşı nasıl bir kusur işledim ki? Belki de krallar nedensiz yere zarar verme alışkanlığında oluyorlar.”</p>

  <p class="normal">Damanaka demiş ki: “Gerçekten de öyle. Dinle,</p>

  <p class="normal">Eğitimli ve sevgi dolu insanların nezaketi nefretle karşılanır; başkalarının zarar ziyan dolu davranışları memnuniyet yaratır. Kralların değişken düşüncelerini anlamak ne kadar da zor; onu anlamak, olağanüstü güç sahibi Yogiler için bile zor. Ayrıca,</p>

  <p class="normal">Kötüye yapılan yüzlerce hizmet boş; cahile yüzlerce güzel söz boş; dinlemeyen kişiye verilen yüzlerce öğüt boş; akılsıza verilen yüzlerce nasihat boş. Yine,</p>

  <p class="normal">Sandal ağacında yılanlar olur; lotüslerin yetiştiği sularda timsahlar olur; birisi bir işle uğraşırken onun iyi niteliklerini gölgeleyen alçaklar olur; zevkler engelsiz olmaz. Dahası,</p>

  <p class="normal">Ağacın köküne yılanlar, çiçeklerine arılar, dallarına maymunlar, gövdesine de ayılar zarar verir. Sandal ağacına ait böyle kötü ve ölümcül bir hayvan yoktur.</p>

  <p class="normal">Ben de bizim efendimizi tatlı dilli bilirdim, ama kalbi zehirle doluymuş. Zira,</p>

  <p class="normal">Uzaktan elini kaldırıp selamlar, gözleri sevinçten yaşarır; koltuğunun yarısını paylaşır, her an içten bir kucaklamaya hazırdır; sorgulamalarla büyük saygı gösterir ve sevdikleriyle ilgili konuşur haldedir; hepsi yalandır. İçinde zehir taşır, dıştan başka içten başkadır; o bir aldatma ustasıdır. Bu sadece kötülerin bildiği, daha önce hiç işitilmemiş bir mimik sanatıdır.</p>

  <p class="normal">Sorunu netleştirelim. Denizi geçmek için kayık gerekir; karanlığı dağıtmak için lamba, esinti yapmak için yelpaze, kızışmış filleri sakinleştirmek için üvendire gerekir. Yaratan her türlü derde bir çare vermiştir ama kötülerin kafalarındaki pis eğilimleri dağıtmakta galiba biraz şaşırmış gibidir.</p>

  <p class="normal">Samcîvaka içini çekmiş: “Ah, ne yazık! Benim gibi bir mısır yiyen canlı aslan tarafından parçalanacak. Zira,</p>

  <p class="normal">Zenginlikte veya güçte eşit olanlar arasındaki mücadele anlaşılabilirdir; ancak, en iyi ile en kötü arasındaki çok anlamsızdır.</p>

  <p class="normal">(Düşünür) Kralı bana karşı kim kışkırttı bilmiyorum. Duyguları değişmiş bir kraldan her zaman korkmak gerekir. Çünkü,</p>

  <p class="normal">Bir kral vezirini gözden çıkardıktan sonra kim onu yeniden olduğu yere koyabilir? Kristal bilezik kırılınca geli gelir mi? Ayrıca,</p>

  <p class="normal">Şu ikisi de çok korkunçtur: Yıldırım ve kralın gücü. Ancak bunlardan birincisi tek bir yere düşer, ikincisi ise her yere etki eder.</p>

  <p class="normal">O nedenle savaşta ölmek kaçınılmazdır. Bu andan sonra onun emirlerine itaat etmem benim için hiç de uygun olmaz. Çünkü,</p>

  <p class="normal">Cesur savaşçı ölürse cennete gider, düşmanı öldürürse mutluluğu elde eder. Yiğit kişi için bu iki durum da çok değerlidir. Ve şimdi savaş zamanıdır.</p>

  <p class="normal">Savaşta ölüm kaçınılmazdır, ama savaşılırsa yaşamak için bir şans var demektir; o yüzden bilge kişi savaş zamanını açıklamaktan çekinmez. Çünkü,</p>

  <p class="normal">Akıllı kişi savaşmamanın kendisine daha çok yarar sağlayacağını düşünürse bu defa düşmanla savaşırken ölür.</p>

  <p class="normal">Savaş zamanı savaşçı servet kazanır; eğer ölürse göksel bir peri kazanır; madem bedenlerimiz bir anda ölüme kavuşabiliyor, o halde savaşta ölmekten çekinmenin ne anlamı var?</p>

  <p class="normal">Böyle düşündükten sonra Samcîvaka demiş ki: “Dostum, onun beni öldürmek istediğini nasıl anlayabilirim?” Damanaka yanıt vermiş: “Kuyruğu havaya dikildiği, pençeleri çıktığı ve ağzı genişçe açıldığı zaman dikkatli olmalısın ve sen de kendi yiğitliğini göstermelisin. Zira,</p>

  <p class="normal">İçindeki ateşi yitirmedikçe kim o kişiyi küçük görebilir? Bak, insanlar korkusuzca sıcak küllerin üstünde yürüyorlar.</p>

  <p class="normal">Ancak tüm bunlar çok gizli tutulmalı; aksi halde ne sen olursun ne ben.” Bunları söyleyen Damanaka, Karataka’nın yanına gitmiş. Karataka ona sormuş: “Çabaların sonuç verdi mi?” Damanaka yanıtlamış: “Dostlar arasında tasarladığım kırgınlığı yarattım.” Karataka: “Bundan hiç şüphem yoktu. Zira,</p>

  <p class="normal">Kim bir kötünün dostu olur? Israrla baskı yapıldığında kim öfkelenmez? Kim servetinden dolayı şişinmez? Ve kötü bir iş yaparken kurnaz olmayan var mıdır? Ayrıca,</p>

  <p class="normal">Zengin kişi kendi durumunu kurtarmak isteyen kurnaz kişiler tarafından kötülüğe sürüklenir; alçaklarla birlik ateşle oynamak gibidir, çok zarar verir.”</p>

  <p class="normal">Damanaka daha sonra Pingalaka’nın yanına gelmiş ve demiş ki: “Efendim, alçak geliyor. Hazır olun. Size daha önce söylediğim gibi davranacaktır.” Samcîvaka da kendince aslanda bazı değişiklikler olduğunu düşünmüş ve yiğitliğini göstermeye kalkışmış. Korkunç bir kavgadan sonra Samcîvaka aslan tarafından öldürülmüş.</p>

  <p class="normal">Samcîvaka’yı öldüren Pingalaka dinlenmeye çekilmiş ve keder içinde şöyle söylemiş: “Yaptığım ne zalimce bir iş! Çünkü,</p>

  <p class="normal">Bir kral görevini çiğner, bir günah yığını haline gelirse, krallığının zevkini başkaları sürer, tıpkı bir fil öldüren aslan gibi.<sup class="calibre2"><a href="../Text/HITOPADESA_split_049.html#footnote-259-24" id="footnote-259-24-backlink">[24]</a></sup></p>

  <p class="normal">Bir kralın toprak kaybetmesi ya da akllı ve değerli bir vezirini yitirmesi o kral için ölüm demektir. Kaybedilen topraklar geri alınır ama hizmetkarlar geri gelmez.</p>

  <p class="normal">Damanaka atılmış: “Efendim, öldürdüğünüz düşmanın arkasından kederlenmekle çok tuhaf bir davranış sergiliyorsunuz. Zira derler ki,</p>

  <p class="normal">Bir kral kendisini ortadan kaldırmak isteyen babası, kardeşi ya da oğlu olsa bile, kendi iyiliği için onları öldürmelidir. Ayrıca,</p>

  <p class="normal">Dharma, Artha ve Kâma’nın<sup class="calibre2"><a href="../Text/HITOPADESA_split_049.html#footnote-259-25" id="footnote-259-25-backlink">[25]</a></sup> gerçek niteliğini bilenler, sadece şefkatli olunmayacağını bilirler. Affediciliği olan kişi elinde olanı kurtarmaktan acizdir. Keza,</p>

  <p class="normal">Dost veya düşmana karşı affedici olmak ermişler için süstür, fakat kralların suçlulara karşı affedici olması bir kusurdur. Yine,</p>

  <p class="normal">Krallığa gözünü diktiği için ya da kibir yüzünden kralının yerine geçmeye kalkışanların ödeyeceği tek kefaret canlarını teslim etmektir, başka bir şey değil.</p>

  <p class="normal">Merhametli kral, açgözlü Brahman, kontrolden çıkmış kadın, kötü arkadaş, küstah hizmetçi ve umursamaz memur, nasıl nankör bir kimseden kaçınılırsa öyle kaçınılması gereken tiplerdir. Yine,</p>

  <p class="normal">Krallık politikası, tıpkı bir hayat kadını gibi, değişkenlikler göstermelidir; bazen gerçekçi, bazen sahte, bazen sert, bazen yumuşak sözlü, bazen zalim bazen merhametli, bazen cimri bazen eli açık, bazen para ve mücevher harcayan ya da saklayan olmalı.”</p>

  <p class="normal">Damanaka tarafından bu sözlerle rahatlatıldıktan sonra Pingalaka eski haline dönmüş ve tahta oturmuş. Mutlu olan Damanaka “Yaşasın kral! Bütün dünyaya ne mutlu!” diye bağırmış ve istediği gibi mutlu mesut yaşamış.</p>

  <p class="normal">Vishnuşarman demiş ki: “Dostların nasıl ayrıldığını dinlediniz.” Prensler yanıt vermişler: “Evet, lütfedip anlattınız ve çok mutlu olduk.” Vishnuşarman konuşmuş: “Bundan daha fazlası da var.</p>

  <p class="normal">Düşmanlarınızın evlerinde tıpkı dostların ayrılışı gibi ayrılışlar olsun; alçaklar Ölüm Tanrısı tarafından günden güne yok oluşa sürüklensin. Halk her zaman zenginlik ve mutluluk içinde olsun; genç çocuklar da masal bahçelerinin zevkiyle eğlensinler.</p>
</body>
</html>
