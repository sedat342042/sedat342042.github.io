<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>HITOPADESA</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_45">11.Masal:</h2>

  <p class="normal">Cîrnodyana bahçesinde Mandavisha adında yaşlı bir yılan varmış. O çok yaşlı olduğu için yiyecek arayamaz hale gelmiş ve bir göl kenarına serilip öylece yatmış. Onu uzaktan gören bazı kurbağalar sormuşlar: ‘Neden yiyecek aramıyorsun?’ Yılan şöyle yanıt vermiş: ‘Gidin işinize; bu kadar şanssız bir yaratık olan bana neden böyle sorular soruyorsunuz?’ Bunun üzerine kurbağalar iyice merak edip aynı soruyu sormayı sürdürmüşler. Yılan demiş ki: ‘Dostlar, kötü bir canlı olarak ben, kötü talihin eseri, Brahmapura’da oturan, okumuş bir Brahman olan Kaundinya’nın yirmibeş yaşındaki erdemli oğlunu ısırdım. Suşila adındaki oğlunun öldüğünü gören Kaundinya yerlerde yuvarlanıp bayıldı. Brahmapura’da oturan tüm hısım akraba gelip orada toplandılar. Zira derler ki,</p>

  <p class="normal">Savaşta olsun, zorlukta ya da kıtlıkta olsun, krallık harap edildiğinde olsun, krallığın kapısında ya da mezarlıkta bekleyen akrabadır.</p>

  <p class="normal">Bunlardan Kapila adında birisi, Vedik çalışmalarını henüz bitirimişti ki şöyle konuştu: ‘Vah Kaundinya vah, bilincin kayboldu ve sen onun için böyle ağlıyorsun, dinle bak;</p>

  <p class="normal">Yeni doğmuş ölümlüyü önce bir ebenin, sonra da bir annenin kucakladığı gibi kucaklar Toprak Ana, kederin nedeni nedir?</p>

  <p class="normal">Hani nerede krallar, onların orduları, koruyucuları, levazımatçıları? Geriye kalan sadece bağrından çıktıkları Toprak Ana değil midir? Ayrıca,</p>

  <p class="normal">Beden her türlü kazaya açıktır, zenginlik felaketlerin kaynağıdır; beraberlikleri ayrılıklar izler; yaratılmış herşey kırılgandır.</p>

  <p class="normal">An be an yok oluşunu gözlemleyemediğimiz bedeni, tıpkı suya düştüğü zaman eriyen pişmemiş topraktan bir kap gibi, öldüğü zaman fark ederiz.</p>

  <p class="normal">Ölüm bir canlıya her geçen gün biraz daha fazla yaklaşır; tıpkı idam sehpasına adım adım ilerleyen bir insan gibi.</p>

  <p class="normal">Gençlik, güzellik, yaşam, biriktirilmiş mal varlığı, başarı, sevilen insanlarla birlikte olma, hepsi gelip geçicidir. Akıllı kişi bunların aldatışına kapılmaz.</p>

  <p class="normal">Tıpkı denizin üstünde birleşip sonra da ayrılan iki odun parçası gibi, canlılar bir araya gelir ve ayrılırlar.</p>

  <p class="normal">Gezginlerin bir gölgelik yerde bir arada mola verip dinlendikten sonra yollarına devam etmesi gibidir canlıların birlikteliği. Yine,</p>

  <p class="normal">Beş elementten oluşan beden öldükten sonra ayrışır ve ait oldukları elementlere karışır; ağlayacak yer nerede?</p>

  <p class="normal">Sayısız bağlantılar kalbe giren keder oklarıdır; bunlar kalbe zevk vererek insanı belirlerler.</p>

  <p class="normal">Bir kimse bedeni ile bir başkasıyla ölümsüz bir ilişki kuramaz; o halde bir başkası ne kadar da önemsizdir! Ayrıca,</p>

  <p class="normal">Bağlılık kaçınılmaz olarak ayrılığa işaret eder, tıpkı doğumun kaçınılmaz olan ölümü işaret ettiği gibi.</p>

  <p class="normal">Sevilen insanlarla kurulan birlikteliklerin sonu çok korkunçtur. Sadece başlangıçta güzel olan bu beraberlikler yenilmiş bozuk yiyeceklere benzerler. Yine,</p>

  <p class="normal">Nehirlerin akıntıları nasıl akıp gider geri dönmezse, aynı şekilde gece ve gündüz de insanların yaşamlarını alıp gider.</p>

  <p class="normal">Bu dünya yaşamında iyi ile birlikte olmak zevklerin en güzelidir ama sonu ayrılışla biteceği için acıların da en büyüğüdür.</p>

  <p class="normal">Onun için iyi insanlar iyi ile birlik olmak istemezler; zira onların ayrılık kılıcıyla yaralanmış akıllarını tedavi edecek bir ilaç yoktur.</p>

  <p class="normal">Bharata ve diğer kralların yaptıkları övgüye değerdir; ancak onlar bu eylemleriyle kendi sonlarını hazırladılar.</p>

  <p class="normal">Ölümü, bu korkunç cezayı, tekrar tekrar düşünen akıllı kişi, tıpkı yağmur suyuyla ıslanıp buruş buruş olan deri gibi, tüm çabalarını gevşetir.</p>

  <p class="normal">Ey kral, insanın yolculuğu ana rahmine düştüğü gece başlar ve o geceden itibaren her gün ölüme yaklaşarak sürdürür bu yolculuğu.</p>

  <p class="normal">Bu nedenle, dünyasal varlığın gerçek doğasını görebilenler, cehaletten doğan bu kedere kapılmazlar. Bakın,</p>

  <p class="normal">Cehalet kederin nedeni değilse, neden ayrılıktır; ve günler geçtikçe o artar; o nasıl eksilebilir ki?</p>

  <p class="normal">O yüzden dostum, kendine gel, bu keder halinden çık. Çünkü,</p>

  <p class="normal">Onlar aniden ortaya çıkan, taze, yaşamsal bölgeleri dumura uğratan derin keder yaralarıdır; onları düşünmemek en güzel ilaçtır.’</p>

  <p class="normal">Bu sözleri duyan Kaundinya doğrulmuş ve kendisini çok aydınlanmış hissederek konuşmuş: ‘Ev yaşantısı bir cehennem, benden uzak olsun. Ben ormana çekilmek istiyorum.’ Kapila yeniden söz almış:</p>

  <p class="normal">‘Ormanda bile tutkunun yarattığı baştan çıkarmalar vardır; evde de beş duyu organından uzak durarak çilekeş olmak olanaklıdır. Kusursuz bir yol izleyerek tutkularını bastıran kişi için ev bir çile ormanıdır. Çünkü,</p>

  <p class="normal">Bir şekilde Aşrama yaşamını seçmiş düşkün bir insan, tüm canlılara eşit davranarak dinin gerektirdiği görevleri yerine getirmelidir; dış görünüşte dindarlık taslanmaz. Yine derler ki,</p>

  <p class="normal">Sadece yaşamını sürdürmek için yiyenler, nesil sürdürmek için evlenenler, sadece gerçeği dile getirmek için konuşanlar güçlüklerin üstesinden gelirler. Keza,</p>

  <p class="normal">Ruh, kutsal merdivenleri yıkayan bir nehirdir; doğruluk onun suyu, iyi huy kıyıları, merhamet onun dalgalarıdır. Ey Pandu oğlu, yıkan bu nehirde, içteki öz suyla yıkanmaz. Ayrıca,</p>

  <p class="normal">Doğum, ölüm, yaşlılık ve hastalık acılarıyla dolu olan bu değersiz dünya yaşamından vazgeçen kişi mutlu olur. Zira,</p>

  <p class="normal">Bu dünyada gerçekte var olan şey acıdır, mutluluk değildir. Mutluluk sözcüğü ancak kederden kurtulma durumunda kullanılacak bir sözcüktür.’</p>

  <p class="normal">Kaundinya ‘Gerçekten öyle’ dedi, sonra kedere boğulmuş durumdaki Brahman bana ‘bu günden itibaren sen yılanların taşıyıcısı olacaksın’ diye lanet etti. Kapila dedi ki: ‘Sen şimdi öğüt dinlemekten acizsin. Kalbin kederle ağırlaşmış. Ne yapılması gerektiğini dinle yine,</p>

  <p class="normal">Başkalarıyla hiç bir surette bir araya gelmemelisin, eğer bu kaçınılmazsa bari iyilerle birlikte ol; çünkü iyilerle beraberlik ilaç gibidir. Ayrıca,</p>

  <p class="normal">Her çabada istekten kaçınılmalıdır; eğer kaçınılamıyorsa o zaman nihai kurtuluş için çabalanmalıdır, çünkü böyle bir istek genel isteği gideren ilaçtır.’</p>

  <p class="normal">Bunları işiten Kaundinya’nın keder ateşi, Kapila’nın öğütlerden oluşan suyuyla söndürülmüş ve o bir çileci haline gelmiş. İşte ben de bu Brahman’ın laneti yüzünden burada kurbağaları taşımak için yatıyorum.’</p>

  <p class="normal">Derken kurbağa, Câlapâda adındaki kurbağalar kralına gitmiş ve ona durumu anlatmış. Kurbağalar kralı gelip yılanın sırtına binmiş. Yılan da onu sırtına alarak güzelce ilerlemiş. Ertesi gün onun hareket etmekte zorlandığını gören kurbağalar kralı, neden yavaş hareket ettiğini sormuş. Yılan ‘efendim, yemek yemediğim için zayıf düştüm’ diye karşılık vermiş. Kurbağalar kralı ‘size kurbağa yemenizi emrediyorum’ deyince yılan ‘bu büyük lütuf kabul edilmiştir’ diyerek sırayla bütün kurbağaları yemiş. Gölde yiyecek kurbağa kalmayınca kurbağalar kralını da yemiş. İşte o yüzden bir işi başarmak isteyen kişi düşmanlarını sırtında taşır dedim. Şimdi artık eski öyküleri anlatmayı bitirelim efendim. Kanımca biz, anlaşma yapılmaya fazlasıyla değer olan kral Hiranyagarbha ile anlaşmalıyız.” Kral demiş ki: “Senin düşünceni anlayamıyorum! Çünkü biz onu savaşta yendik; eğer o artık bize boyun eğdiyse öyle kalması gerekmez mi? Yok eğer bunu reddediyorsa yine savaşırız onunla.”</p>

  <p class="normal">Tam o anda papağan Cambudvîpa’dan gelmiş ve demiş ki: “Efendim, Seylan kralı Sârasa, Cambudvîpa’ya saldırdı ve orada bekliyor. Kral “ne?” demiş ve aklı karışmış. Papağan aynı şeyi yinelemiş. Akbaba kendi kendine konuşmuş: “Aferin vezir Çakravaka. Sen her şeyi biliyorsun, mükemmel!” Kral öfkeyle bağırmış: “Bu kral yapayalnız kalsın. Gidip onu kökünden dalına söküp atacağım.” İleri görüşlü vezir gülümseyerek şöyle demiş:</p>

  <p class="normal">“Bir kimse sonbahar bulutu gibi boşa gürlememelidir; yüce kişiler yapmak istediklerini ya da yapmak istemediklerini belli etmemelidirler. Ayrıca,</p>

  <p class="normal">Bir kral bir defada bir çok düşmanla aynı zamanda savaşa girişmemelidir; gururlu kobra yılanı birçok böcek tarafından öldürülür.</p>

  <p class="normal">Efendim, neden bir anlaşma yapmaya yanaşmayalım ki? Çünkü bu durumda biz gittikten sonra Hiranyagarbha bir isyan çıkartabilir. Yine,</p>

  <p class="normal">Bir konu hakkında gerçeğin ne olduğunu anlamadan öfkelenenler, mongoza haksız davranışta bulunan düşüncesiz Brahman’ın durumuna düşerler.</p>

  <p class="normal">Kral bunun nasıl olduğunu sorunca Dûradarşî anlatmaya başlamış:</p>
</body>
</html>
