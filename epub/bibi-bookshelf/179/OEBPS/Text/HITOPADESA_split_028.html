<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>HITOPADESA</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_28">3.Masal:</h2>

  <p class="normal">Bir zamanlar, yağmur mevsimi olmasına rağmen, hiç yağmur yağmamış ve susuzluktan perişan olan bir fil sürüsü, başlarındaki lidere şöyle demişler: ‘Efendim, yaşamımızı nasıl sürdürebiliriz? Burada çok az canlının yıkanabileceği bir yer var, biz ise yıkanmadan duramayız, ne yapalım, nereye gidelim?’ Bunun üzerine sürü başı fil, uzak olmayan bir noktaya giderek oradan temiz suyu olan bir gölü işaret etmiş. Günler geçmiş, göl kıyısında yaşayan küçük tavşanlar fillerin ayakları altında ezilir olmuşlar. Bunlardan Şilimukha adlı bir tavşan şöyle demiş: ‘Susuzluk çeken fil sürüsünün hergün buraya gelmesi demek, bizim soyumuzun kökünden kuruması demek.’ Vicaya adındaki yaşlı bir tavşan ‘üzülmeyin, ben bunu hallederim’ demiş. Sonra bu işi halletmek için yola çıkmış. Yolda düşünmüş: ‘Fil sürüsünün önünde durup onlara nasıl hitap ederim ki? Zira,</p>

  <p class="normal">Bir fil sadece dokunarak, bir yılan sadece koklayarak, bir kral gülümseyerek, bir kötü adam da saygı göstererek öldürür.</p>

  <p class="normal">O yüzden bir tepenin üstüne çıkıp sürü liderine oradan sesleneyim.’ Böyle olmuş ve sürü başı ona demiş ki: ‘Sen kimsin ve buraya neden geldin?’ Tavşan yanıt vermiş: ‘Ben bir tavşanım, beni buraya kutsal Ay gönderdi.’ Sürü başı ‘derdini söyle’ deyince Vicaya konuşmuş:</p>

  <p class="normal">Silahlar kendisine doğrultulsa bile bir vezir asla yalan konuşmaz; ölümden muaf tutularak her zaman gerçeği bidirir.</p>

  <p class="normal">Ben Ay’ın emrettiğini bildireceğim, dinleyin: Ay gölünü koruyan tavşanlara karşı yanlış davrandınız. Bu tavşanlar çok eskiden beri benim tebaamdır. O yüzden bana Şaşanka da derler.<sup class="calibre2"><a href="../Text/HITOPADESA_split_049.html#footnote-259-26" id="footnote-259-26-backlink">[26]</a></sup>’ Elçi tavşan bildirisini bitirince sürü başı fil korkuya kapılmış ve şöyle demiş: ‘Biz bunu cahillikle yaptık. Bir daha oraya gitmeyeceğiz.’ Elçi tavşan demiş: ‘Öyleyse gölde öfkeyle titreyerek görünecek olan hükümdarımız Ay’a sadakatinizi gösterin ve onun lütfunu kazandıktan sonra gidin.’ Derken gece olmuş ve göl suyunda titreyerek yansıma yapan Ay ortaya çıkmış. Sürü başı bunu görüp önünde eğilmiş. Elçi demiş ki: ‘Efendimiz Ay, bunlar yaptıklarını bilmeden yaptılar, bir daha yapmayacaklarmış, lütfen onları affet.’ Bu sözlerden sonra çekilip gitmiş. İşte o yüzden ‘kral eğer güçlüyse başarı kaçınılmazdır’ diye konuştum. Sonra ben dedim ki: ‘Efendimiz kuğu kral çok yiğit ve çok güçlü biridir. O üç dünyanın krallığına bile layıktır, değil ki bir krallık!’ Bunun üzerine kuşlar ‘alçak, senin bizim topraklarımızda ne işin var?’ diyerek beni alıp kral Çitravarna’nın huzuruna götürdüler. Beni kralın önüne sürerken diz çöküp ‘efendimiz, bu pis turna bizim ülkemizde dolaştığı halde siz efendimizi küçük gören konuşmalar yapıyor’ dediler. Kral benim kim olduğumu ve nereden geldiğimi sordu. Kuşlar ‘o kuğu kral Hiranyagarbha’nın bir hizmetkarı ve buraya Karpûradvîpa’dan gelmiş’ diye açıkladılar. Bunun üzerine bir akbaba olan vezir bana sordu: ‘Orada vezir kim?’ Ben yanıtladım: ‘Bütün bilimleri bilen Sarvacna adlı bir Çakravâka<sup class="calibre2"><a href="../Text/HITOPADESA_split_049.html#footnote-259-27" id="footnote-259-27-backlink">[27]</a></sup> kuşu’. Akbaba şöyle sürdürdü konuşmasını: ‘Bu çok uygun. O aynı ülkenin yerlisi.</p>

  <p class="normal">Bir kral aynı ülkede doğmuş uygun birisini vezir yapmalıdır. O vezir soylu olmalı, saf ve dürüst olmalı, sağlam bir danışman, kumar oynamayan, asla doğru yoldan çıkmayan biri olmalı; anlaşmazlıklara karşı hazırlanan hukuku bilmeli, soyağacına sahip, saygı gören, bilgili ve krallığın gelirini artırmada uzman birisi olmalı.’</p>

  <p class="normal">Tam o anda bir papağan söz aldı: ‘Efendimiz, Karpûradvîpa ve diğer küçük ülkeler Cambudvîpa’ya dahildir, o yüzden sizin egemenliğiniz oralara kadar uzanır.’ Kral bunun doğru olduğunu söyledi. Çünkü,</p>

  <p class="normal">Bir kral, bir çılgın kişi, bir çocuk, genç bir kadın ve zenginliğin kibiriyle dolu bir kimse ulaşılamaz olanı ister; o halde daha elde edilecek ne çok şey vardır!</p>

  <p class="normal">Buna ben şöyle karşılık verdim: ‘Eğer sadece sözle ülke kazanılıyorsa benim efendim Hiranyagarbha da Cambudvîpa’nın sahibi sayılır.’</p>

  <p class="normal">Papağan konuştu: ‘Buna nasıl karar verirsin?’ Ben dedim ki: ‘Savaşla.’ Kral gülümsedi ve bana ‘git ve kralına hazır olmasını söyle’ dedi.</p>

  <p class="normal">Ben de ona dedim ki: ‘Siz de elçinizi ona göndermelisiniz.’ Kral şöyle konuştu: ‘Elçi olarak kim gidecek? Zira bu işi yapacak olanda şöyle özellikler olmalı:</p>

  <p class="normal">Bir elçi efendisine bağlı olmalı, dürüst, çalışkan, cesur olmalı, kumara düşkün olmamalı, bir Brahman olmalı, düşmanın zayıf yönlerini bilmeli ve hazır cevap olmalı.’</p>

  <p class="normal">Akbaba sözü aldı: ‘Hiç kuşkusuz birçok kişi vezir olmaya uygundur; ama bence bu iş için bir Brahman tercih edilmelidir. Zira,</p>

  <p class="normal">O, efendisini mutlu eder ve asla servetine göz dikmez; ölümcül zehir Kalakuta tanrı Şiva ile temas etse bile ortadan kaybolmaz.</p>

  <p class="normal">Kral ‘o halde papağan gitsin’ dedi. ‘Papağan sen git ve bizim niyetimizi bildir.’ Papağan dedi ki: ‘Emredersiniz efendim, ancak bu turna alçağın tekidir, ben onunla gitmem; zira derler ki,</p>

  <p class="normal">Kötü insan kötülük işlediğinde, onun sonuçlarına iyi insan katlanır. Râvana Sîtâ’yı kaçırdığı zaman onun derdini okyanus çekmişti.<sup class="calibre2"><a href="../Text/HITOPADESA_split_049.html#footnote-259-28" id="footnote-259-28-backlink">[28]</a></sup> Ayrıca,</p>

  <p class="normal">Bir kimse hiç bir durumda kötü ile birlikte yaşamamalı; bir kuğu kargayla birlikte yaşadığı için ve onunla yolculuğa çıktığı için bir bıldırcın nasıl da öldürüldü!</p>

  <p class="normal">Kral bunun nasıl olduğunu sorunca papağan anlattı:</p>
</body>
</html>
