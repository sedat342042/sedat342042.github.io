<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>HITOPADESA</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_34">9.Masal:</h2>

  <p class="normal">Ayodhya şehrinde Çûdâmani adında bir Kshatriya yaşamış. O, zenginlik isteğiyle, bedenine eziyet ederek uzun süre tanrı Şiva’ya ibadet etmiş. Günahlarından arındığında, Tanrı’nın emriyle Yakshaların<sup class="calibre2"><a href="../Text/HITOPADESA_split_049.html#footnote-259-36" id="footnote-259-36-backlink">[36]</a></sup> başı ona rüyasında görünüp şöyle seslenmiş: ‘Bugün sabah traş ol, elinde bir sopayla evinin kapısında gizlenerek bekle. Eve doğru yaklaşmakta olan bir dilenci gördüğünde sopayla ona acımasızca vur. O anda dilenci altın dolu bir testiye dönüşecektir. Bu hazineyle sen ömrünün sonuna kadar mutlu yaşarsın.’ Denilenler yapılmış ve her şey söylendiği gibi olmuş. Onu traş eden berber, olup bitenleri görmüş ve kendi kendine şöyle demiş: ‘İşte zengin olmanın yolu. Neden ben de aynısını denemeyeyim?’ O andan sonra berber de aynı şekilde gizlenip bir dilencinin gelmesini beklemiş. Birgün bir dilenciyi yakalamış, onu sopayla döve döve öldürmüş. Sonra kralın adamları onu cezalandırmışlar ve o hayatını kaybetmiş. İşte o yüzden ‘kuvvet yoluyla kazanılanın aynısını kazanmakdan’ söz ettim.” Kral sormuş:</p>

  <p class="normal">“Bir yabancının geçmişten hikayeler anlatarak nasıl biri olduğunu, tarafsız bir dost mu yoksa hain mi olduğunu nasıl anlayabilirsiniz ki? Her neyse bunları geçelim. Bir an önce ne yapacağımıza karar verelim. Eğer Çitravarna Malaya dağındaysa bizim yapacağımız en iyi şey nedir?” Vezir konuşmuş: “Buraya gelen casustan öğrendiğime göre Çitravarna, büyük vezir akbabanın öğütlerini dinlemiyormuş. O nedenle budalayı yenmek kolay olacak. Zira derler ki,</p>

  <p class="normal">Açgözlü, zalim, tembel, arkadan saldıran, dikkatsiz, korkak, kararsız, aptal, savaşçılarını hakir gören düşman kolayca yok edilir.</p>

  <p class="normal">O yüzden kale kapılarını kapatmadan önce Sârasa ve öteki komutanlar orduyu nehirlere, dağlara, ormanlara ve geçitlere götürsünler. Zira derler ki,</p>

  <p class="normal">Bir kral düşman ordusunu, uzun yürüyüşlerle tükendiği, nehirlerle, dağlarla ve ormanlarla çevrelenip korkunç ateşlerle dehşete düşürüldüğü, açlık ve susuzluktan bitap düştüğü, çaresiz kaldığı, yiyecek derdine, hastalık ve kıtlık derdine düştüğü zaman, düzenleri bozulup sayıca azaldıkları, yağmur ve rüzgardan mahvoldukları, çamur, toz ve suyla kaplı yerlerde kaldıkları, dağılıp kayboldukları ya da hırsızlar tarafından kaçmaya zorlandıkları zaman yok edilmelidir. Ayrıca,</p>

  <p class="normal">Bir kral, gece boyunca saldıracakmış gibi yapıp düşman ordusunu uykusuz bırakmalı, askerleri gündüz uykuya yenik düşen orduya saldırıp onu yok etmelidir.</p>

  <p class="normal">Bu nedenle komutanlarımız gitsinler ve çaresiz kralın ordusunu gece gündüz ne zaman fırsat bulurlarsa yok etsinler.” Bu olmuş ve Çitravarna’nın pek çok askeri ve komutanı öldürülmüş. Çok üzülen Çitravarna, veziri akbaba Dûrdarşî’ye demiş ki: “Neden bizi ihmal ettin? Sana karşı küstahça bir davranışım mı oldu? Zira derler ki,</p>

  <p class="normal">Bir krallık elde etmiş kimse yakışıksız davranmamalı, çünkü hakir görme, tıpkı yaşlılığın güzelliği alıp götürmesi gibi, tüm zenginliği ortadan kaldırır. Ayrıca,</p>

  <p class="normal">Gayretli olan zenginlik kazanır, sağlıklı olanı yiyen sağlıklı olur, sağlıklı olan mutlu olur, azimli olan en iyi şekilde öğrenir, iyi öğrenmiş olan dinsel değer, zenginlik ve ün kazanır.”</p>

  <p class="normal">Akbaba konuşmuş: “Efendim, beni dinleyin;</p>

  <p class="normal">Bir kral siyaseten bilgisiz olsa bile bilgili yardımcıları sayesinde, tıpkı su kenarında yetişen ağacın sudan yararlanması gibi, büyük başarılar elde edebilir. Ayrıca,</p>

  <p class="normal">Alkol, kadın, av, kumar, parayı israf etme, sert konuşma ve eziyet etme; bunlar kralların kusurlarıdır. Yine,</p>

  <p class="normal">Kişi ne bütünüyle girişilen işle ilgilenir ne de aklını yoğunlaştırıp bir karara varamazsa soylu kazançları elde edemez; devlet adamlığına ve kahramanlığa talih hükmeder.</p>

  <p class="normal">Efendimiz, sadece kendi ordunuza bakıp maceraya atıldınız; size verdiğim öğütlere aldırış etmediniz ve sert sözler kullandınız. Tüm bunlar sizin yanlış davranışlarınızdan başımıza geldi. Çünkü derler ki,</p>

  <p class="normal">Kötü nasihat almış hangi kral politik hataya düşmekten kurtulabilir? Sağlığa zararlı şeyler yiyen kişi hastalıktan kurtulabilir mi? Zenginlik kimi şişirmez? Ölüm kime ulaşmaz? Kadınların aşk oyunları kimin canını sıkar? Ayrıca,</p>

  <p class="normal">Keder neşeyi yok eder, yaklaşan kış sonbaharı, güneş karanlığı, nankörlük iyi davranışı, istenileni elde etme kederi, doğru yol izleme sıkıntıyı, yanlış davranış, çok bile olsa, zenginliği yok eder.</p>

  <p class="normal">O yüzden ben şöyle düşündüm: Bu kralda ayırt etme yeteneği yok. Aksi halde nasıl olur da politika biliminin ay ışığı gibi gücünü görmezliğe gelir, meşale alevine benzer budalaca sözlere kanar? Zira,</p>

  <p class="normal">Öğrenmekten yoksun olana iyi kişi nasıl bilim öğretsin? Gözleri olmayanın lamba neyine?</p>

  <p class="normal">İşte bu yüzden sessiz kaldım.” Bunun üzerine ellerini birbirine kavuşturan kral konuşmuş: “Efendim, bu hatamı görmezden gelin. Şimdi kalan kuvvetlerimle Vindhya dağına nasıl dönerim, bana bu konuda yol gösterin?” Akbaba kendi kendine demiş ki: “Bunun çaresine bakmak gerekir. Çünkü,</p>

  <p class="normal">Konu tanrılar, inekler, hocalar, krallar, Brahmanlar yahut çocuklar, yaşlılar ve hastalar oldu mu öfkeye hakim olup sakinleşmek gerekir.</p>

  <p class="normal">Vezir akbaba gülümsemiş ve demiş ki: Korkmayın efendim, cesur olun ve beni dinleyin:</p>

  <p class="normal">Vezirlerin yetenekleri, plan başarısızlığa uğradığında, hekimlerinki büyük hastalıklarda sınanır; zira bilge kişi her zaman pürüzsüzce ilerlemez mi? Ayrıca,</p>

  <p class="normal">Zayıf akılların girişimi zayıf ama sıkıntısı kuvvetli olur; güçlü akılların girişimi güçlü olur ve hiç sıkıntısız kalırlar.</p>

  <p class="normal">O nedenle, önce düşmanın kalesine bir sıkı saldırı yapacağım, kısa zaman içinde sizi şan ve şeref içinde Vindhya götüreceğim.” Kral sormuş: “Bunu az bir kuvvetle nasıl başaracaksın?” Akbaba yanıt vermiş: “Efendim, her şey başarılmış olacak. Çünkü kuşatma sırasında hareket çabukluğu başarının garantisidir. Kale kapılarını bir kez daha kuşatalım.” Bundan sonra casus turna, Hiranyagarbha’ya gelip demiş ki: “Efendim, Çitravarna Akbaba’nın öğütüne uydu, küçülen ordusuyla kaleyi tekrar abluka altına almaya kalkışıyor.” Kuğu kral demiş ki: “Şimdi ne yapmak gerekir Sarvacna?” Çakravaka kuşu yanıt vermiş: “Ordumuzun güçlü ve zayıf adamları ayrıştırılsın. Bunların değerine göre altınlar, giysiler ve benzeri şeyler de krallık alameti olarak hediye verilsin. Çünkü,</p>

  <p class="normal">Tek bir parayı bile boşa harcamayan kralların aslanını Zenginlik Tanrıçası asla yalnız bırakmaz; o kişi ki bin altını olsa gerekli durumda on milyon harcar. Yine,</p>

  <p class="normal">Kurban töreni için, evlilik için, bir felaketi uzaklaştırmak için, düşmanı ortadan kaldırmak için, ün sağlamak, dostluğu korumak için, sevilen kadınlar, parasız akrabalar için fazla para harcandığı asla söylenmemelidir. Çünkü,</p>

  <p class="normal">Az para harcayacağım diye korkan budala çoğun sonunu getirir. Hangi akıllı kişi son derece önemli görevini bırakıp malının peşinden gider?”</p>

  <p class="normal">Kral sormuş: “Böyle kritik bir anda nasıl olağanüstü bir harcama tavsiye edilebilir? Zira derler ki bir kimse zorluklara karşı para biriktirmeli.” Vezir “bir kralın ne zorluğu olur ki?” demiş. Kral “tanrıça Lakshmi bazen bir kralı yüzüstü bırakır” diye karşılık vermiş. Vezir şöyle söylemiş: “Ne kadar biriktirilse de zenginlik kaybolur. O yüzden cimriliği bir kenara bırakın efendim ve yiğit askerlerinizi hediyeler vererek ve onurlandırarak yüreklendirin. Zira derler ki,</p>

  <p class="normal">Birbirini tanıyan, memnun edilmiş, yaşamlarını vermeye hazır, soylu ailelerden doğmuş askerler iyi onurlandırılırsa düşman kuvvetlerini yenerler. Ayrıca,</p>

  <p class="normal">Mükemmel karaktere sahip, uyumlu, kararlı ve cesur beş yüz savaşçı bile bütün bir düşman ordusunu bozguna uğratabilir. Yine,</p>

  <p class="normal">İyiyi kötüyü ayırmayı bilmeyen, öfkeli, nankör, bencillik peşinde bir insanı büyük insanlar bile terk eder, değil ki sıradan insanlar mı terk etmeyecek? Çünkü,</p>

  <p class="normal">Bir kralın temel nitelikleri şunlardır: Doğruluk, cesaret, merhamet, cömertlik. Bunlara sahip olmayan bir kral eleştiriye uğrar.</p>

  <p class="normal">Böyle durumlarda, ihtiyaçtan, vezirler ayırt edici özellikleri göstermelidirler. Kitaplar böyle söyler.</p>

  <p class="normal">Talihi krala bağlıysa, onunla birlikte yükseliyor veya düşüyorsa, böyle güvenilir kişiye kral malını ve canını korumakta özen göstermelidir. Çünkü,</p>

  <p class="normal">Bir krala bir hilekar, bir kadın ya da bir çocuk danışmanlık yapıyorsa o kral hata fırtınasıyla savrulur ve kendini devlet işlerinden oluşan bir okyanusta bulur. Dinleyin efendim,</p>

  <p class="normal">Neşe ve öfkesi iyi düzenlenmiş kişiye yeryüzü zenginlik verecektir; o kişinin Şâstra kitaplarını öğrenmedeki azmi tamdır ve o kişi hergün hizmetkarlarına özen gösterir.</p>

  <p class="normal">Kral, yükselişi ve düşüşü kendisiyle birlikte cereyan eden vezirlerini asla hakir görmemelidir.</p>

  <p class="normal">Bir kral kendini beğenmekten körleşirse, devlet işlerinden oluşan korkunç okyanusa batar; vezirlerin dostça davranışı ona yardım için uzanan bir eldir.”</p>

  <p class="normal">Meghavarna oraya gelip kralın önünde eğilerek konuşmuş: “Efendim, lütfedin bana. Düşman savaşmak isteğiyle kale kapısına dayandı. Hücuma geçersek, efendimiz isterse yiğitçe çarpışacağım ve efendimize olan borcumu ödeyeceğim.” Çakravaka demiş ki: “Olmaz. Eğer dövüşmek için dışarı çıkarsak boş yere kalede korunmaya çalışmış oluruz. Ayrıca,</p>

  <p class="normal">Ne kadar heybetli de olsa bir timsah sudan ayrılırsa kolaylıkla ele geçer; ormanın dışına çıkan bir aslan da bir çakaldan farksız hale gelir.</p>

  <p class="normal">Efendim, siz bizzat gidip savaşa tanık olun. Çünkü,</p>

  <p class="normal">Ordusunu savaşa sürmüş bir kral onu bizzat denetlemelidir. Çünkü efendisi tarafından öne sürülmüş bir köpek aslan gibi davranamaz.</p>

  <p class="normal">Sonra hepbirlikte kale kapısına gitmişler ve büyük bir savaş patlak vermiş. Ertesi gün kral Çitravarna, Akbaba’ya demiş ki: “Efendim, şimdi sözünüzde durunuz.” Akbaba yanıt vermiş: “Efendim dinleyin beni;</p>

  <p class="normal">Bir kale uzun süre dayanmaya muktedir değilse, çok küçükse, ya da aptal ve hırçın bir kimse tarafından yönetiliyorsa, veya iyi korunmuyor, korkak askerlerce savunuluyorsa, bu o kale için bir felakettir.</p>

  <p class="normal">Bu açıdan bu kalede o özellikler yok.</p>

  <p class="normal">Okçular, uzun bir kuşatma, cesur bir saldırı: Bunlar bir kaleyi ele geçirmenin yolları olarak söylenirler.</p>

  <p class="normal">Bu yönde yapabileceğimin en iyisini yapacağım.” Eğilip kulağına “böyle böyle” diye birşeyler söylemiş. Savaş kalenin dört kapısında birden patlak vermiş ve güneş doğmadan önce kargalar kalenin içindeki evleri ateşe vermişler. “Kale düştü, kale düştü” diye bağırışları duyan ve birçok eve sirayet etmiş olan yangını gören kuğu kralın askerleri hemen göle gitmişler. Çünkü,</p>

  <p class="normal">Uygun zamanda yetenekler ölçüsünde iyi bir fikir alışverişi yapılmalı, yiğitlik sergilemeli, cesurca dövüşmeli, olmadı onurluca geri çekilmeli ama asla tereddüte düşmemelidir.</p>

  <p class="normal">Her zaman yavaş hareket etme alışkanlığında olan kuğu kral, yanında Sârasa ile beraber ağır ağır ilerlerken, Çitravarna’nın generallerinden Horoz tarafından çevresi sarılarak yakalanmış. Hiranyagarbha Sârasa’ya demiş ki: “Komutan Sârasa, sen kendini benim için feda etme. Sen de kaç, canını kurtar. Sen de hemen göle koş. Sarvacna’nın onayıyla oğlum Çûdâmani’yi kral ilan et.” Sârasa demiş ki: “Efendim, lütfen böyle ağır sözler söylemeyin. Siz güneş ve ay gökyüzünde durduğu sürece muzaffer olacaksınız. Ben bu kalenin komutanıyım. O yüzden düşman benim cesedimi çiğnemeden bu kaleden giremez. Ayrıca efendim, sizin gibi sabırlı, eli açık ve kıymet bilen bir efendi zor bulunur.” Kral karşılık vermiş: “Bu doğru, ancak senin gibi dürüst, çalışkan ve efendisine bağlı bir hizmetkar da zor bulunur.” Sarasa tekrar konuşmuş: “Efendim, dinleyin beni;</p>

  <p class="normal">Eğer savaştan kaçınmakla ölüm korkusu yok edilecekse o zaman buradan gitmek gerekir; ancak eğer ölüm değişmez bir yazgıysa o zaman boş yere neden insan şerefini lekelesin ki? Yine,</p>

  <p class="normal">Rüzgarla kavrulmuş bir dalgacık kadar gelip geçici olan dünyalık varlığımızı bir kimsenin yaşamı için feda etmekle en büyük değeri elde ederiz.</p>

  <p class="normal">Kral, vezir, ülke, kaleler, hazine, ordu, müttefikler, halk ve yurttaşların istekleri bir krallığın vazgeçilmez unsurlarıdır.</p>

  <p class="normal">Efendim, siz kralsınız, her şekilde kurtarılmanız gerekir, çünkü,</p>

  <p class="normal">Refah içinde olsa bile halk kral olmadan yaşayamaz;isterse Dhanvantari<sup class="calibre2"><a href="../Text/HITOPADESA_split_049.html#footnote-259-37" id="footnote-259-37-backlink">[37]</a></sup> olsun, bir hekim sınırlı bir yaşam için ne yapabilir? Ayrıca,</p>

  <p class="normal">İnsanların efendisi öldüğünde ölümlülerin dünyası da yok olur; o doğduğunda halk da doğar; güneş battığında lotüs çiçeği kapanır, doğduğunda açılır.”</p>

  <p class="normal">Bu sırada horoz gelmiş ve pençeleriyle kuğu kralın vücudunda bir çok yara açmış. Bunun üzerine Sârasa, karlın vücudunu kendi vücudu ile perdelemeye çalışmış. Sârasa horozun tırnakları ve ibiğiyle bedeninde açtığı yaralara rağmen kralı korumuş ve onu bütün gücüyle göle itmiş; sonra gagasıyla bir vurup horoz generali öldürmüş. Fakat üzerine çullanan çok sayıda asker de Sârasa’yı öldürmüşler. Kral Çitravarna herşeyi yağmalamak üzere kaleye girmiş; kendisine övgü dolu şiirler okuyan halk ozanlar tarafından selamlanmış, sonra da ordusuyla geri dönmüş.</p>

  <p class="normal">Prensler konuşmuşlar: “Kralın ordusunda en kahraman olan, efendisi uğruna kendisini feda eden Sarasa’dır. Çünkü derler ki,</p>

  <p class="normal">Bütün inekler kendilerine benzer buzağılar doğururlar, ancak bazıları öylelerini doğurur ki onlar kaslı ve güçlü omuzlarıyla bütün sürünün başı olurlar.”</p>

  <p class="normal">Vishnuşarman konuşmuş: “Kahraman kişi, kendisine Vidyâdharaların<sup class="calibre2"><a href="../Text/HITOPADESA_split_049.html#footnote-259-38" id="footnote-259-38-backlink">[38]</a></sup> hizmet ettiği kutlu cennette mekan tutsun. Zira derler ki,</p>

  <p class="normal">Efendilerine kalpten bağlı, değerbilir cesur insanlar, canlarını efendileri uğruna feda eden kahramanlar cennete gider.</p>

  <p class="normal">Kahraman kişi, çevresi düşmanlarıyla sarılı haldeyken bile, hiç bir korkaklık göstermeden öldürülürse, ölümsüzlük dünyalarını elde eder.</p>

  <p class="normal">Sizler Savaş konusunu dinlediniz.” Prensler “evet dinledik ve çok mutlu olduk” demişler. Vishnuşarman sürdürmüş konuşmasını: “O halde daha fazlasını da dinleyin.</p>

  <p class="normal">Krallar hep atlar, filler ve piyadelerle savaş yapıp durmasınlar; politika ve diplomasi rüzgarlarının etkisiyle düşmanları sığınmak için dağ mağaralarına kaçsınlar.”</p>

  <p class="normal">Hitopadeşa’nın “Savaş” başlıklı üçüncü bölümü burada sona erer.</p>
</body>
</html>
