<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>HITOPADESA</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_24">8.Masal:</h2>

  <p class="normal">Mandara dağında Durdânta adında bir aslan yaşarmış. O, sürekli hayvanları öldürürmüş. Hayvanlar bir araya toplanıp ona demişler ki: ‘Ey hayvanların kralı, neden bir seferde bir çok hayvanı öldürüyorsun? Eğer efendimiz kabul ederlerse biz hergün içimizden birini size yemek olarak gönderelim.’ Aslan buna yanıt vermiş: ‘Madem öyle istiyorsunuz öyle olsun.’ O günden sonra aslan, düzenli olarak kendisine gelen bir hayvanı yemeye başlamış. Bir gün sıra bir tavşana gelmiş. Tavşan düşünmüş: ‘Yaşamını kurtarmak için bir umut, korkuyla yalvarmaktır. Ama madem ki öleceğim, neden aslana yalvarayım ki? Çok ağırdan alarak gideceğim.’</p>

  <p class="normal">Açlıktan kıvranan aslan, öfkeyle tavşana sormuş: ‘Neden bu kadar geciktin?’ Tavşan yanıt vermiş: ‘Efendim, bu benim suçum değil. Yolda gelirken bir başka aslan yolumu kesti. Kendisine döneceğime dair söz vermek koşuluyla sizin yanınıza geldim.’ Aslan parlamış: ‘Çabuk bana o alçağın yaşadığı yeri göster.’ Tavşan aslanı derin bir kuyunun başına götürmüş ve ‘lütfen efendim yaklaşıp kendiniz bizzat bakın’ demiş. Bu sözleri söylerken aslana kuyunun suyundaki kendi yansımasını gösteriyormuş. Öfke içindeki aslan, sudaki yansımasını diğer aslan zannederek kuyunun içine atlamış ve ölmüş. Bu yüzden ‘güç akıllı olandadır’ dedim.</p>

  <p class="normal">Dişi karga ‘anladım, şimdi ne yapmam gerektiğini söyle’ demiş. Erkek karga yanıtlamış: ‘Prens hergün yakındaki göle gelip yıkanır. Yıkanmadan önce altın kolyesini bir taşın üstüne koyar. O kolyeyi gaganla yakalayıp getirip bu kovuğa koyacaksın.’ Öyle olmuş; prens yıkanmak için suya girdiğinde, dişi karga kendisine söylenildiği gibi yapmış. Prensin adamları kolyenin izini sürüp kovuğa kadar gelmişler ve yılanı görüp öldürmüşler. İşte o yüzden ‘akıllılıkla dolu bir stratejiden sonra ne başarılmaz ki?’ dedim.”</p>

  <p class="normal">Karataka demiş ki: “Madem öyle, git, yolun açık olsun. Çabaların seni başarıyla taçlandırsın.” Böylece Damanaka, Pingalaka’nın yanına gitmiş, eğilerek selamlamış ve konuşmuş: “Efendim! Buraya, yaklaşmakta olan bir felaketi hissettiğim için gelmiş bulunuyorum. Zira,</p>

  <p class="normal">Doğruyu yanlışı bilen kişi, bela anında, bir kimse doğru yoldan çıktığında ya da harekete geçme zamanı kaçmaktayken kendisine sorulmasa da gerekli öğütü verir. Yine,</p>

  <p class="normal">Kralın eğlence içinde olması çok normaldir ama vezir her zaman işine bakmalıdır. Devlet işini boşlamış bir vezir her şekilde ayıplanır.</p>

  <p class="normal1">Vezirlere kural:</p>

  <p class="normal">Efendisinin memuriyetini istemeyip savsaklamaya girişmektense başını kesmek veya yaşamına kıymak daha iyidir.”</p>

  <p class="normal">Pingalaka içtenlikle sormuş: “Şimdi ne söylemek istiyorsun?” Damanaka yanıtlamış: “Efendim, Samcîvaka size karşı hiç de uygun bir davranış içinde değil. Açık konuşmak gerekirse, sizin gücünüze göz dikmiş, krallığınıza el koymak isteği içinde.” Bu sözleri duyan Pingalaka bir süre korku ve şaşkınlık içinde kalakalmış. Damanaka yine konuşmuş: “Efendim, bütün vezirlere yol verip bütün işlerin başına onu geçirmeniz bir hataydı. Çünkü,</p>

  <p class="normal">Krallık tanrıçasının ayakları yüceltilmiş vezir ile kraldadır. Ancak o, bir kadın doğasına sahip olduğundan, bu yükü taşıyamayacak hale gelirse, ikisinden birinden vaz geçer. Ayrıca,</p>

  <p class="normal">Bir kral, krallığının tüm sorumluluğunu tek bir vezire verirse o, kibire kapılır ve kendini kraldan ayrı görmeye başlar. Bir kere farklılaştı mı kafasında bağımsızlık fikri oluşur, bu bağımsızlık isteği onu haince davranışlara iter ve bu kralı yaşamından etmeye kadar gider. Yine,</p>

  <p class="normal">Zehire bulaşmış pirinç, çürümüş diş ve haine dönüşmüş vezirden kökten kurtulmak mutluluk getirir. Keza,</p>

  <p class="normal">Krallığının akibetini vezirinin kontrolüne bırakmış bir kral, vezirinin bir felaket yaratması durumunda, rehberi olmayan bir kör gibi, sıkıntı çeker.</p>

  <p class="normal">O vezir tüm işleri kafasına göre yönetir. O yüzden bu şartlar altında karar verecek olan, siz Efendimizsiniz. Ben kendi adıma şunu biliyorum:</p>

  <p class="normal">Bu dünyada zenginliğe göz dikmeyecek kimse yoktur. Bu dünyada gençliğe ve başkasının karısının güzelliğine istekle bakmayacak kimse yoktur.</p>

  <p class="normal">Aslan düşünerek konuşmuş: ‘Sevgili Damanaka, durum böyle olsa da benim Samcîvaka’ya duyduğum sevgi hala geçerlidir. Bak şimdi,</p>

  <p class="normal">Ne kadar kabahat işlese de gözde gözdedir. Bünyenin salgıladığı ifrazattan kim hoşlanır? Yine,</p>

  <p class="normal">Hoşa giden şeyler yapmasa da insan sevdiğine kızamaz. Ateş tüm evi yaksa da insan görmezden gelir.”</p>

  <p class="normal">Damanaka karşılık vermiş: “Efendim, hata da tam burada yatıyor. Çünkü,</p>

  <p class="normal">Kralın gözünü diktiği kişi, ister bir oğul olsun, ister bir vezir veya yabancı, Zenginlik Tanrıçası ona görünür. Dinleyin efendim,</p>

  <p class="normal">İşe yarayan şey hoşa gitmese de sonuçta mutluluk verir. Zenginliğin konuşulduğu ve işitildiği yerde de mutluluk vardır.</p>

  <p class="normal">Siz eski hizmetkarlarınızı işten çıkartıp bir yabancıyı atadınız. Bu yanlış atılmış bir adımdı. Çünkü,</p>

  <p class="normal">Bir kimse eski hizmetkarlarını bir kenara bırakıp yabancı kimseleri onurlandırmamalıdır. Bir krallığı yıkıcı bundan daha büyük bir hata olamaz.”</p>

  <p class="normal">Aslan demiş ki: “İşe bak! Ona emniyet içinde burada kalabileceğini ben taahhüt ettim, şimdi nasıl olur da o bir ihanet içinde bulunabilir?” Damanaka şöyle söylemiş: “Efendim,</p>

  <p class="normal">Hergün hizmet etse de kötü insan, tıpkı bir köpeğin kuyruğunun doğal dikleşme hali gibi, kendi tabiatına geri döner, çünkü buhar banyosu ve merhemle ovulma gibi lükslere dayanamaz. Yine,</p>

  <p class="normal">Buharlanmış, yağlanmış ve kıvrılmış bir köpek kuyruğu, oniki yıl sonra kendi doğal haline döner. Bundan başka,</p>

  <p class="normal">Böylesine bir ilerleme ve onurlandırılma bir kötüyü mutlu etmez mi? Zehirli ağaçları abıhayatla sulasanız bile sıhhatli meyveler vermezler. Bu benim görüşümdür;</p>

  <p class="normal">Bir kimsenin zarar görmesini istemeyen ona yararlı olanı söylemelidir; bu iyi kişinin görevidir. Eğer bunu yapmıyorsa o kişi kötüdür. Buna ek olarak şu da söylenir,</p>

  <p class="normal">Kötülükten caydıran sevendir; saf olan davranış davranıştır; itaatli kadın eştir; iyilerin saygı duyduğu kişi yetenekli kişidir; kibir yaratmayan zenginlik zenginliktir; istekten uzak olan mutludur; içten davranan dosttur; duyuları tarafından yönetilmeyen adam adamdır.</p>

  <p class="normal">Efendimiz eğer Samcîvaka’dan gelecek tehlikeye karşı uyarıldığı halde arkasını dönüp bakmayacaksa, benim gibi bir hizmetçinin artık bir kabahati kalmamış oluyor.</p>

  <p class="normal">Bir kral cinsel zevklere dalar da üzerine düşen veya iyiliğine olan görevleri ihmal ederse, çılgın filler gibi davranır, kibirle şişerse keder okyanusuna düşer ve suçu hizmetkarlarının üstüne atar, kendi kötü davranışlarının hesabını vermez.</p>

  <p class="normal">Pingalaka kendi kendine konuşmuş:</p>

  <p class="normal">Bir kimseye, hakkında kötü konuşuldu diye ceza verilmez ki; iyice doğruyu eğriyi anlayıp öyle ceza vermek veya ödül vermek gerekir. Ayrıca,</p>

  <p class="normal">Bir kimsenin kusurlu mu kusursuz mu olduğunu anlamadan davranmak iyi bir politika değildir; böyle bir davranış kişiyi mahvolmaya sürükler, tıpkı övünerek yılanın ağzına elini uzatmak gibi.</p>

  <p class="normal">(Yüksek sesle) O halde Samcîvaka’yı uyarmak mı gerekir?” Damanaka aceleyle yanıtlamış: “Hayır hayır, öyle değil efendim. Bu, tavsiyenin açığa vurulması olur. Zira derler ki,</p>

  <p class="normal">Bir tavsiyenin kökeni gizli kalmalıdır, en ufak bir sızıntı dahi olmamalıdır; eğer olacak olursa o iş yolunda gitmez. Ayrıca,</p>

  <p class="normal">Çabuk ve özensizce alınan, verilen ya da yapılan bir şeyin zaman içinde suyu çıkar.</p>

  <p class="normal">O yüzden başlanılan bir işin mutlaka üstün bir gayretle bitirilmesi gerekir. Yine,</p>

  <p class="normal">Öğüt verilir; ancak her tarafı zırhla kaplı olsa da savaşçı korkak olduktan sonra düşman onun içine sızabilir, o nedenle de bu öğüt onu uzun süre koruyamaz.</p>

  <p class="normal">Böyle yanlış davranıştan dönmekte olan boğa ile, kabahati bilindiği halde, bir barış durumu aranıyorsa eğer, bu fazlasıyla büyük bir yanlış siyaset olur. Çünkü,</p>

  <p class="normal">Bir kez ara açıldıktan sonra uzlaşma arayan kişi, tıpkı zamanı geçmiş gebe kısrak gibi, ölümü davet eder.”</p>

  <p class="normal">Aslan demiş ki: “Öncelikle onun bize ne zarar vereceğini araştırmak gerekir.” Damanaka yanıt vermiş: “Efendim, ast üst arasındaki ilişki belli olmadıkça bir kimsenin gücü nasıl araştırılabilir ki? Örneğin şu önemsiz tittibha kuşu nasıl da denizi dize getirdi.”</p>

  <p class="normal">Aslan bunun nasıl olduğunu sorunca, Damanaka anlatmış:</p>
</body>
</html>
