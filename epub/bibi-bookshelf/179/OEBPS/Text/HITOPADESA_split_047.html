<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>HITOPADESA</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_46">12.Masal:</h2>

  <p class="normal">Uccayinî şehrinde Mâdhava adında bir Brâhman yaşıyormuş. Onun karısı bebeğini kocası Brâhman’a bırakıp yıkanmaya gitmiş. Aynı anda Brâhman da kraldan bir davetiye almış. Kral, Pârvana Şrâddha töreni nedeniyle ele geçen malları hediye olarak dağıtacakmış. Yoksul olan Brâhman bunları kapmak telaşıyla şöyle düşünmüş: ‘Eğer çabuk olmazsam, hediyeleri başka Brâhmanlar kapacaklar. Zira,</p>

  <p class="normal">Her ne verilirse, her ne alınırsa ve her ne yapılırsa bir an önce verilmeli, alınmalı, yapılmalı; aksi halde zaman onun en güzel yönünü alır götürür.</p>

  <p class="normal">Fakat burada bebeğe göz kulak olacak kimse yok. Ne yapacağım? Düşünmeye gerek yok! Uzun süredir beslemekte olduğum ve adeta evladım gibi olan şu mongozu bırakırım; o bebeğe göz kulak olur.’ Öyle yapmış ve gitmiş. O gittikten sonra mongoz, bebeğe doğru sürünerek yaklaşan bir karayılan görmüş. Mongoz hemen onu öldürüp parçalara ayırmış. Daha sonra Brahman’ın geldiğini görüp, ağzı ve patileri kan içinde, ona doğru koşmuş ve ayakları dibinde yuvarlanmış. Onu bu halde gören Brahman, onun bebeği yediğini zannedip onu öldürmüş. Sonra içeri girip bebeğin sağ salim uyumakta olduğunu ve hemen yanıbaşında parçalanmış yılanı görmüş. Mongozun ne derecede büyük bir iyilik yaptığını anlayınca kalbi acıyla dolmuş, kederden perişan hale gelmiş. İşte o yüzden bir konu hakkında gerçeğin ne olduğunu anlamadan davranmanın yanlış olduğunu söyledim. Ayrıca,</p>

  <p class="normal">Bir kimse şu altı özelliği edinmemelidir: Şehvet, öfke, muhakeme yoksunluğu, açgözlülük, kibir ve gösteriş. Bunları terk eden kişi mutlu olur.”</p>

  <p class="normal">Kral sormuş: “Vezir, bu senin kararın mıdır?” Vezir yanıtlamış: “Evet öyle; çünkü,</p>

  <p class="normal">Bir vezirin en önemli nitelikleri, önemli işleri hatırlama, akıllı tahminlerde bulunma, amaca sadakat, öğütte gizliliktir. Keza,</p>

  <p class="normal">Bir kimse düşünmeden hareket etmemelidir; düşüncesizlik felaketlerin bir numaralı kaynağıdır; zenginlik konu hakkında kafa yoran kişiyi bulur.</p>

  <p class="normal">O yüzden efendim, eğer benim önerimi izleyecekseniz onlarla bir antlaşma yapmanız gerekir. Çünkü,</p>

  <p class="normal">Her ne kadar istenilen amaca ulaşmakta dört aracın bulunduğu söylenirse de onların kullanılışı sadece sayıyı tamamlamaya yarar; gerçek başarı barışı sağlamaktır.”</p>

  <p class="normal">Kral demiş ki: “Barış yapmak nasıl mümkündür?” Vezir söylemiş: “Efendim, bu kolayca olabilecek bir şeydir. Çünkü,</p>

  <p class="normal">Cahil bir adam kolayca memnun edilebilir; çok bilgili bir kimse daha da kolay memnun edilir, ama azıcık bilgisiyle şişinen birini tanrı Brahma bile memnun edemez.</p>

  <p class="normal">Kral ise görevini iyi bilir, herşeyi bilen vezirini bilir. Ben de bunları, onların tamamladığı işten olduğu kadar Meghavarna’nın sözlerinden biliyorum.</p>

  <p class="normal">Her durumda erdemli eğilimler hareketlerden çıkarsanabilir; o nedenle davranışları gözlemlenemeyenlerin niyetleri iş başarıyla bittiğinde ortaya çıkar.”</p>

  <p class="normal">Kral “bu kadar konuşma yeter; önerdiğiniz politikayı izleyelim” demiş. Bunun üzerine büyük vezir Akbaba “duruma uyan neyse onu yapacağım” diyerek kaleden dışarı çıkmış. Casusluk yapan turna ise gelip Hiranyagarbha’ya demiş ki: “Büyük vezir Akbaba antlaşma yapmak üzere buraya geliyor.” Kuğu kral seslenmiş: “Vezirim, bazı düşman askerleri buraya geliyormuş.” Sarvacna gülümseyerek konuşmuş: “Efendim, bu defa şüphelenmenize gerek yok. Bu önemli kişi Dûradarşî’den başkası değil. İşte zayıf düşünenlerin durumu böyledir. Bazen hiçbir şeyden şüphelenmezler, bazen de herşeyden şüphelenirler. Çünkü,</p>

  <p class="normal">Geceleyin gölde lotüs filizlerini arayan kuğu karanlık yüzünden göremez, yıldızların sudaki yansımalarından defalarca aldanır; gündüz ise beyaz lotüsleri yıldız sanıp yemez. Yalandan zarar gören gerçekten kaçar.</p>

  <p class="normal">Kötü insanlardan zarar gören kişi iyilere bile güven duymaz; sütten ağzı yanan yoğurdu üfleyerek yer.</p>

  <p class="normal">Efendim, gelin onu mücevherlerle ve çeşitli hediyelerle karşılayalım.” Öyle yapmışlar. Çakravaka tarafından kale kapısında saygıyla karşılanan vezir Akbaba ilerlemiş; kral tarafından kabul edilmiş ve onun kendisine sunduğu koltuğa oturmuş. Çakravaka demiş ki: “Siz buradaki her şeyin sahibisiniz. Bu krallıkta dilediğinizi yapın.” Kuğu kral “evet öyle” demiş. Dûrdarşî konuşmuş: “Bu doğru. Ama şimdi gereğinden uzun laf etmenin sırası değil. Çünkü,</p>

  <p class="normal">Bir kimse açgözlü birisine zenginlikle, inatçıya el uzatarak, budalaya kaprislerini tatmin ederek, okumuş kişiye ise doğruluk yoluyla egemenlik kurabilir. Ayrıca,</p>

  <p class="normal">Bir kimse içten duygularla dost kazanmalıdır; akrabalarını her zaman kabul ederek, karısını ve hizmetçilerini hediyeler sunarak ve onurlandırarak, diğer insanları da saygılı davranışlarıyla kazanmalıdır.</p>

  <p class="normal">O yüzden siz güçlü kral Çitravarna ile barış yapmalı ve sonra da onu uğurlamalısınız.” Çakravaka demiş ki: “Bize lütfen barışın nasıl yapılacağını söyleyin.” Kuğu Kral “olası bir barışın çeşitleri nelerdir?” diye sormuş. Akbaba yanıtlamış: “Açıklayayım size; dinleyiniz,</p>

  <p class="normal">Bir kral çok güçlü bir düşmanın saldırısına maruz kaldığında, başka bir seçenek de kalmadıysa, zaman kazanmak için barış isteyebilir.</p>

  <p class="normal">Barışın onaltı türü vardır. Bunlar şunlardır: Kapâla, Upahâra, Samtâna, Samgata, Upanyâsa, Pratîkâra, Samyoga, Purushântara, Adrishtanara, Âdishta, Âtmâdishta, Upagraha, Parikraya, Uççhanna, Parabhushana ve Skandhopaneya. Barış konusunu iyi bilenler bu onaltı çeşit barıştan sözederler.</p>

  <p class="normal">Kapâla barışı eşit anlaşma şartlarıyla yapılan barıştır. Upahâra’da ise taraflardan biri diğerine hediyeler verir.</p>

  <p class="normal">Samtâna barışında, ileri gelen birinin kızı evlenmek üzere verilir; Samgata barışının ise dortluk kurulmasına bağlı olduğunu söyler bilgeler. Samgata barışında taraflar eşit ele alınırlar ve bu durum yaşam boyu sürer; iyi ya da kötü zamanlarda ittifak bozulmaz. Mükemmellliğinden dolayı buna ‘kançana altını’ gibi denir ve uzlaşma bilimini çok iyi bilenlerce uygulanır.</p>

  <p class="normal">Bir tarafın kendi amacını tamamlamasına yarayan ve barış önermelerini içeren öğretiyi iyi bilenlerce yapılan antlaşmaya Upanyâsa adı verilir.</p>

  <p class="normal">Bir lütufta bulunup da karşılığını alırsam, bu şekilde yapılan anlaşmaya Pratîkâra adı verilir.</p>

  <p class="normal">Bir yardımda bulunur, aynı şekilde bana yardım edilirse, buna da Pratikara denir; Râma ile Sugrîva’nın yaptığı antlaşma buna en iyi örnektir.<sup class="calibre2"><a href="../Text/HITOPADESA_split_049.html#footnote-259-43" id="footnote-259-43-backlink">[43]</a></sup></p>

  <p class="normal">Ortak bir amaç uğruna her iki tarafın da onayladığı antlaşma biçimine Samyoga adı verilir.</p>

  <p class="normal">İlgilenilen konuyla ilişkili olarak tarafların en iyi savaşçılarıyla koruma sağladıkları antlaşma biçimine Purushântara denir.</p>

  <p class="normal">Taraflardan birinin feragat ettiği durumu diğerinin ele alıp tamamlaması ile yapılan antlaşmaya Adrishtapurusha<sup class="calibre2"><a href="../Text/HITOPADESA_split_049.html#footnote-259-44" id="footnote-259-44-backlink">[44]</a></sup> adı verilir.</p>

  <p class="normal">Güçlü bir düşman, toprak parçalarından bir kısmını diğer tarafa bırakırsa, bu şekilde yapılan antlaşmaya, barış yapma sanatını bilenler tarafından Âdishta adı verilir.</p>

  <p class="normal">Genel bir amaç için birinin kendi ordusuyla yaptığı antlaşmaya Âtmâdishta denir. Bir kimsenin yaşamı karşılığında düşmana herşeyi bırakarak yapılan antlaşmaya ise Upagraha denir.</p>

  <p class="normal">Diğer mal varlığını kurtarmak için hazinenin bir kısmını, yarısını ya da tamamını karşı tarafa vererek yapılan antlaşmaya Parikraya denir.</p>

  <p class="normal">Çok değerli toprakların düşmana verildiği antlaşmaya Uççhanna adı verilir; ülkenin tüm ürününün düşmana verildiği antlaşmaya Parabhûshana adı verilir.</p>

  <p class="normal">Ülkenin belirli bir miktar ürün yetiştirme yükünün taraflardan birinin omuzlarına yüklendiği antlaşma biçimine de Skandhopaneya adını verir barış sanatını bilenler.</p>

  <p class="normal">Karşılıklı yükümlülüğe dayanan (Pratîkara), dostluğa dayanan (Samgata), akrabalık ilişkisine dayanan (Samtâna) ve hediyelerle sağlamlaştırılan (Upahâra) dört anlaşma biçimi, gerçek barış (Samdhi) olarak bilinmelidir.</p>

  <p class="normal">Kanımca Upahâra tek gerçek barış çeşididir, çünkü diğerlerinde gerçek dostluk yoktur.</p>

  <p class="normal">Güçlü ve başarılı bir istilacı, bir şey almadan geri dönmez; o yüzden Upahâra’dan başka bir Samdhi yolu görmüyorum.”</p>

  <p class="normal">Çakravaka demiş ki: “Dinleyin beni;</p>

  <p class="normal">‘Bu benim akrabam, bu ise yabancı’ diye düşünenler dar kafalıdır; geniş düşünceli olanlar ise tüm dünyayı kendi ailesi olarak görürler. Ayrıca,</p>

  <p class="normal">Başkasının karısını kendi annesi gibi gören, başkasının zenginliğini dünyanın tozu olarak gören ve tüm yaratıkları kendisi gibi gören kişi bilge bir kişidir.”</p>

  <p class="normal">Kral demiş ki. “Saygıdeğer kişi esaslı bir şekilde bilgili; o nedenle bize neyin yapılması gerektiğini söyleyin!” Vezir yanıtlamış: “Ah, bunu neden bana soruyorsunuz?</p>

  <p class="normal">Her kim bedeni uğruna namussuzca davranırsa o, zihinsel ya da bedensel bir illetten dolayı ya bugün ya yarın ölür gider.</p>

  <p class="normal">Doğrusu canlıların yaşamı sudaki ayın yansıması gibi gelip geçicidir. Bunu düşünen herkes her zaman iyi olmalıdır.</p>

  <p class="normal">Dünyalık varlığın bir serap gibi yanılsatıcı olduğunu görenler iyilerle birlik olmalı, görevine düşkün ve mutlu olmalı.</p>

  <p class="normal">Bence sadece bu yapılmalı, yani iyilerle birlik olmalı. Çünkü,</p>

  <p class="normal">Eğer bin At Kurban Töreni ile doğruluğu tartacak olsaydık doğruluk bin At Kurbanından (Aşvamedha) ağır gelirdi.</p>

  <p class="normal">O yüzden bu iki kral arasında ‘doğruluk’ temel alınmak üzere Kançana Barışı yapılsın.” Sarvacna “öyle olsun” demiş. Sonra kuğu kral tarafından uygun biçimde onurlandırılmış olan Dûradarşî, çok mutlu olmuş bir halde, Çakravaka ile birlikte tavuskuşu kralın yanına dönmüş. Orada, Akbaba’nın isteğinden ötürü kral Çitravarna, Sarvacna ile büyük saygı gösterilmesi ve hediyeler verilmesi konusunu konuşmuş. Karşı taraf bu barışı onaylamış ve kuğu kralın yanına geri dönmüş.</p>

  <p class="normal">Duradarşi demiş ki: “Efendim, isteklerimize kavuştuk. Artık evimize, Vindhya dağına dönebiliriz.” Böylece hepsi evlerine dönmüşler ve içlerine doldurdukları mutlulukla yaşamışlar.</p>

  <p class="normal">Vishnuşarman konuşmuş: “Daha size başka bir şeyler anlatmama gerek var mı? Söyleyin.” Prensler demişler ki: “Yüksek himayenizle devlet yönetimi hakkında çok şey öğrendik ve mutlu olduk.” Vishnuşarman söylemiş: “Öyle olsa da şunları da ekleyeyim:</p>

  <p class="normal">Barış bütün muzaffer kralların mutluluğu olsun; iyi kişi beladan uzak olsun; erdemli kişinin şanı hiç bitmesin, artsın; devlet politikası, tıpkı onları dudaklarından öpen bir hayat kadını gibi, vezirlerin aklından hiç çıkmasın; insanlar günden güne daha mutlu olsunlar.</p>

  <p class="normal">Buna şunu da ekleyeyim:</p>

  <p class="normal">Karlı dağların kızı Parvatî ile onun aşığı, başında hilal taşıyan Şiva var olduğu sürece, tanrıça Lakshmî tanrı Vishnu’nun kalbinde, tıpkı bulutlarda parıldayan şimşek misali cilveleştiği sürece, kıvılcımı güneş olan altın dağ Meru ateş gibi kızardığı sürece, Nârâyana’nın bu öykü serisi de varlığını sürdürsün.</p>

  <p class="normal">Ve son olarak,</p>

  <p class="normal">Kutlu kral Dhavalaçandra, bütün düşmanlarına karşı muzaffer olsun. Bu öykü derlemesi bu kral sayesinde hazırlanmıştır.</p>
</body>
</html>
