<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>HITOPADESA</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_41">7.Masal:</h2>

  <p class="normal">Devîkota şehrinde Devaşarman adında bir Brahman varmış. Güngece eşitliğinin olduğu gün, içi arpa dolu topraktan yapılmış bir kap bulmuş. Sıcaktan çok bunaldığı için, bir çömlekçinin içi çanakçömlek dolu barakasında uyuya kalmış. Arpaları fareden korumak için eline aldığı sopayla derin uyku halinde sayıklamaya başlamış: ‘Bu içi arpa dolu kabı satarak para kazanırım, onunla testiler, buradaki gibi çanakçömlek satın alırım. Onları satarak daha çok para kazanırım, daha çok şey satın alırım; betel yaprakları, kumaşlar ve bir sürü şey satın alırım. Hesap edilemez derecede zengin olunca dört kadın alırım. Onların içinde en genç ve güzel olanına çok büyük sevgi gözteririm. Diğer kadınlar onu kıskanıp onunla kavga ederler, ben de öfkeye kapılıp onları sopayla dövmeye başlarım.’ Bu sözlerle sopayı fırlatmış ve içi arpa dolu kabı parça parça etmiş; orada bulunan diğer çanakçömlek de kırılmış Gürültüye koşup gelen çömlekçi, kırılmış çanakçömleği görünce Brahman’ı azarlamış ve onu barakasından kovmuş. İşte o yüzden gerçekleşmemiş beklentiler için sevinmemek gerektiğini söyledim.”</p>

  <p class="normal">Bunu dinleyen kral, Akbaba’ya demiş ki: “Dostum, bana ne yapılmasının uygun olduğunu söyle.” Akbaba konuşmuş:</p>

  <p class="normal">“Kızgınlık dönemindeki bir fil gibi gururla şişen ve bu yüzden doğru yoldan sapan bir kralın danışmanları eleştirilir.</p>

  <p class="normal">Dikkat buyurunuz efendim, biz bu kaleyi gücümüzden duyduğumuz gururla mı ele geçirdik yoksa sizin ihtişamınıza yaraşır bir stratejiyi uygulayarak mı?’ Kral yanıt vermiş: ‘Siz saygıdeğer zatınızın planına göre oldu.’ Akbaba konuşmuş: ‘Madem benim tavsiyeme uyuldu, o halde ülkemize dönelim derim. Aksi halde şu gelip çatan yağmur mevsiminde, düşmanla eşit şartlarda başlayacak yeni bir savaşta, burada, yabancı bir ülkede tutunmamız, hatta eve dönmemiz bile çok zor olabilir. Yeterince başarı ve şan elde ettik; barış yapıp gidelim. Kaleyi ele geçirdik, artık bizim. Bu kadarını ben yeterli buluyorum. Çünkü,</p>

  <p class="normal">Kralının hoşlandığıhoşlanmadığı şeylere hiç bakmadan, nahoş bile olsa sadece doğruları söyleyen bir kimse, kralın gerçek danışmanı olabilir.</p>

  <p class="normal">Bir savaşta bazen tarafların her ikisi de yıkıma uğrar; elde edilmiş avantajları yitirmemek gerekir; bilge Brihaspati de böyle der. Ayrıca,</p>

  <p class="normal">Bir savaşta müttefik kuvvetlerini, krallığını, kendisini ve itibarını tehlikeye atan bir budala değil de nedir? Ayrıca,</p>

  <p class="normal">Düşmanının kendisiyle eşit güce sahip olduğunu bilen bir kimse, savaştan zaferle çıkılacağı belirsizse, onunla dostluk yollarını arar. Eşit güce sahip olan Sunda ve Upasunda birbirlerini öldürmediler mi?</p>

  <p class="normal">Kral bunun nasıl olduğunu sorunca vezir anlatmış:</p>
</body>
</html>
