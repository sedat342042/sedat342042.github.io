<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>HITOPADESA</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_6">3.BÖLÜM</h1>

  <p class="ortayazi">VİGRAHA<br class="chapter" />
  (SAVAŞ)</p>

  <p class="normal">Bu masal anlatma ortamında prensler seslenmişler: “Soylu efendimiz, bizler kral çocuklarıyız. O yüzden savaş hakkında da bilgi edinmek istiyoruz.” Vishnuşarman konuşmuş: “Sizler istersiniz de ben anlatmaz mıyım? Öncelikle şu sözle başlayayım:</p>

  <p class="normal">Eşit kahramanlığın ortaya konduğu, kuğularla tavuskuşları arasındaki savaşta, düşman yurdunda kalan karga tarafından güvenleri kazanılan kuğular aldatılmıştır.”</p>

  <p class="normal">Prensler sormuşlar: “Bu nasıl olmuş?” Vishnuşarman anlatmış:</p>

  <p class="normal">Karpuradvipa’da Padmakeli adında bir göl varmış. Orada, Hiranyagarbha adında bir kuğu kral yaşarmış. Bütün su kuşları onu oybirliği ile kral seçmişlermiş. Zira,</p>

  <p class="normal">Eğer halkı uygun şekilde yönetecek bir kral yoksa bu dünyada, insanlar, tıpkı denizde dümencisiz kalmış bir gemi gibi, felakete sürüklenirler. Ayrıca,</p>

  <p class="normal">Kral halkı korur, halk da krala zenginlik kazandırır; ancak, koruma zenginleştirmeden daha önemlidir, çünkü koruma olmazsa hiç bir şey olmaz.</p>

  <p class="normal">Birgün bu kuğu kral, çevresi beraberindekilerle sarılı halde bir lotüsün üstünde otururken, Dîrghamukha adında bir turna, bir ülkeden kalkıp onun yanına gelmiş, saygısını sunup oturmuş. Kral sormuş: “Dîrghamukha, sen yabancı bir ülkeden geliyorsun; söyle, bize ne haberler getirdin?” Turna yanıt vermiş: “Efendim, önemli haberler var ve buraya da zaten aceleyle bunu size bildirmek için geldim. Dinleyin Efendim, Cambudvîpa’da Vindhya adında bir dağ vardır. Orada Çitravarna adında kuşların kralı bir tavuskuşu yaşar. Dagdhâranya ormanında dolaşırken onun adamları beni gördü ve ‘kimsin, buraya nereden geldin?’ diye bana sordular. Ben de şöyle yanıt verdim: ‘Ben İmparator efendimizin, yani Karpuradvipa’nın kuğu kralı Hiranyagarbha’nın hizmetkarıyım. Buraya, yabancı ülkeleri görme merakım yüzünden geldim.’</p>

  <p class="normal">Bunu işiten kuşlar bana ‘iki ülkeden hangisi daha iyi ve iki ülkenin hangi kralı daha iyi?’ diye sordular. Ben şöyle yanıt verdim: ‘Bu soruya gerek var mı? Fark çok büyük. Karpuradvipa cennet gibi bir yer, kuğu kral da cennetin ikinci bir efendisi gibi. Siz bu viran yere mahkum halde nasıl yaşıyorsunuz? Gelin bizim ülkeye gidelim.’ Benim bu sözlerim üzerine hepsinin içi tutkuyla doldu. Zira,</p>

  <p class="normal">Yılanları sütle beslerseniz onların zehirini katıştırmak çok kolay olur; aptallara öğüt verirsen onları doyurmaz, tersine kışkırtırsın. Ayrıca,</p>

  <p class="normal">Öğüt bilgili insana verilmeli, asla bir cahile değil. Maymunlara verilen öğüt kuşları yaşadıkları yerden etti.</p>

  <p class="normal">Kral bunun nasıl olduğunu sorunca Dirghamukha anlatmış:</p>
</body>
</html>
