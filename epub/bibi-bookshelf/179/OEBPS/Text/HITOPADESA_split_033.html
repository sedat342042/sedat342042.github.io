<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>HITOPADESA</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_33">8.Masal:</h2>

  <p class="normal">Eskiden kralın kuğusunun<sup class="calibre2"><a href="../Text/HITOPADESA_split_049.html#footnote-259-33" id="footnote-259-33-backlink">[33]</a></sup> kızı olan Karpurakeli’ye aşıktım. O, kral Şudraka’ya ait eğlence gölünde yaşardı. Viravara adında bir prens bir ülkeden oraya geldi; krallığın kapısına yaklaştı ve kapı muhafızına dedi ki: ‘Ben hizmete girmek isteyen bir prensim. Beni kralla görüştür.’ Bunun üzerine, onun tarafından kralın huzuruna götürülmüş ve orada krala hitap etmiş: ‘Efendim, eğer beni hizmetkar olarak kabul ederseniz ücretimi verin!’ Şudraka ‘ücretin nedir?’ diye sorunca Viravara ‘her gün için yüz altın’ diye karşılık vermiş. Kral ‘teçhizatın nedir?’ diye sormuş. Viravara yanıtlamış: “İki kolum ve bir de kılıcım var.’ Kral ‘bu yeterli değil’ deyince Viravara önünde eğilmiş ve çıkıp gitmiş. Vezir konuşmuş: ‘Efendim, ona dört gün verseydiniz, biz de onun karakterini anlardık; ücretini yararlı mı kullanıyor yoksa boşa mı harcıyor bilirdik.’ Böylece vezirin önerisine uyarak Viravara geri çağırılmış; ona betel<sup class="calibre2"><a href="../Text/HITOPADESA_split_049.html#footnote-259-34" id="footnote-259-34-backlink">[34]</a></sup> yaprağı dürüp vermişler. Eline de dörtyüz altın tutuşturmuşlar. Kral gizlice, bu parayı nasıl harcayacağını izlemiş. Viravara paranın yarısını tanrılara ve Brahmanlara vermiş. Kalan yarısını muhtaçlara dağıtmış, artan çok az bir parayı da yiyecek ve eğlenceye harcamış. Bunu günlük görevi gibi uygulamış ve elinde kılıçla gece gündüz kralın kapısında beklemiş. Kral ne zaman ona emir verirse o zaman evine gitmiş.</p>

  <p class="normal">Birgün, ayın ondördünde, kral ağlayıp sızlanan bir ses duymuş. Şudraka bağırmış: ‘Kapıda kim var?’ Viravara ‘ben’ demiş. Kral ‘ağlayan sesi bul’ deyince Viravara ‘emredersiniz’ demiş ve gitmiş. Kral şöyle düşünmüş: ‘Bu prensi gecenin karanlığında tek başına göndermem hiç uygun olmadı. Ben de peşinden gidip ne olduğuna bakayım.’ Kral da kılıcını alıp aynı yolu izleyerek şehrin dışına doğru yürümüş. Viravara sesin olduğu yere gelince, genç, güzel ve mücevherlerle süslü, ağlayan bir kadın görmüş. Ona sormuş: ‘Kimsiniz? Neden ağlıyorsunuz?’ Kadın yanıt vermiş: ‘Ben kral Şudraka’nın krallığının tanrıçasıyım. Onun kolları altında mutluluk içinde uzun yıllar yaşadım; ama şimdi başka bir yere gitmeliyim. Viravara demiş ki: ‘Bir yerde tehlike varsa orada çaresi de vardır. Sizin burada kalmanızın bir yolu yok mu?’ Krallık tanrıçası demiş ki: ‘Eğer üzerinde otuziki hayır işareti olan oğlun Şaktidhara’yı tanrıça Sarvamangalâ’ya kurban edersen ben de burada yine uzun yıllar mutlu yaşayabilirim.’ Bunu söyleyip ortadan kaybolmuş.</p>

  <p class="normal">Viravara eve gidip karısını ve oğlunu uyandırmış. Onlar da uyku sersemi kalkıp oturmuşlar. Viravara onlara tanrıçanın dediklerini anlatmış. Bunları işiten Şaktidhara mutluluk içinde demiş ki: ‘Çok mutluyum, kralımızın krallığını kurtaracağımız için çok sevinçliyim. Neden bekliyoruz babacığım. Böyle bir fırsat için bu bedeni kullanmak övgüye değerdir. Çünkü,</p>

  <p class="normal">Bilge kişi zenginliğini ve yaşamını başkaları için feda etmelidir. Ölmek kesinleştiyse onların böyle bir fedakarlık içine girmeleri çok daha iyidir.</p>

  <p class="normal">Şaktidhara’nın annesi konuşmuş: ‘Aldığı yüksek ücret karşılığında bu yapılmayacak da ne yapılacak?’ Böyle fikir birliği yaptıktan sonra hepbirlikte Sarvamangala’nın tapınağına gitmişler. Orada tanrıçaya tapınan Viravara şöyle seslenmiş: ‘Ey tanrıça, hoşnut ol! Büyük kral Şudraka da her daim muzaffer olsun! Bu kurbanı kabul buyur.’ Bu sözlerle oğlunun başını kesmiş. Sonra Viravara kendi kendine düşünmüş: ‘Kraldan aldığım ücretin karşılığını ödedim. Şimdi oğlum olmadığına göre artık yaşamak benim için anlamsız.’ Böyle düşünüp kendi başını da kesmiş. Oğlunun ve kocasının öldüğünü gören kadın da aynısını yapmış. Bütün olan biteni duyan ve gören kral hayretler içinde kalmış ve kendi kendine demiş ki:</p>

  <p class="normal">Bu dünyada benim gibi değersiz insanlar yaşıyor ve ölüyorlar; ama şunun gibi değerli bir kimse asla gelmiyor ve gelmeyecek.</p>

  <p class="normal">Artık onun olmadığı bir krallığı ne yapayım?’ Kılıç bu defa Şudraka tarafından kendi başını uçurmak için kalmış. Görünmez durumdaki tanrıça Sarvamangalâ, kralı elinden yakalamış ve demiş ki: ‘Oğlum, senden çok hoşnut kaldım. Bu maceradan vazgeç artık. Krallığın senin ölümünden sonra bile emniyet altındadır.’ Kral onun önünde yerlere kapanmış ve demiş ki: ‘Ey tanrıça, krallığın ya da yaşamımın ne kıymeti var? Eğer bana acıyorsanız bu Viravara’yı, karısını ve oğlunu yeniden hayata getirin. Aksi halde kaldığım yerden devam ederim.’ Tanrıça demiş ki: ‘Oğlum, senin soylu kalbinin cömertliğinden ve hizmetkarlarına karşı duyduğun nezaketten her şekilde hoşnut oldum. Git ve başarılı ol. Bu prens ve ailesi yeniden hayat bulacaklar.’ Bu sözlerden sonra tanrıça gözden kaybolmuş. Karısı ve çocuğuyla dirilen Viravara da evine gitmiş. Kral da, onlara görünmeden çabucak sarayına gidip odasına çıkmış. Viravara saray kapısındayken kral aynı soruyu yine sormuş. O da şöyle yanıt vermiş: ‘Kralım, o ağlayan kadın beni görünce kayboldu gitti. Bundan başka haber yok.’ Bu sözleri işiten kral memnun olmuş ve hayretle şöyle demiş: ‘Bu olağanüstü insan ne kadar da değerli! Zira,</p>

  <p class="normal">Asil kişi tatlı konuşmalı, övünmeden kahraman olmalı, eli açık olmalı, ancak değersiz şeylere parasını saçmamalı, cesaretini kabalaşmadan göstermeli.</p>

  <p class="normal">Bütün bu özellikler bu büyük insanda var.’ Sabahleyin kral bütün ileri gelenleri toplayıp onlara bütün olan bitenleri anlatmış ve Viravara’ya Karnata krallığını verdiğini açıklamış.<sup class="calibre2"><a href="../Text/HITOPADESA_split_049.html#footnote-259-35" id="footnote-259-35-backlink">[35]</a></sup> Gördünüz mü, bir yabancı neden sırf yabancı olduğu için kötü olsun ki? Yabancılar arasında iyi, kötü ve ortada olanlar vardır.” Çakravaka demiş ki:</p>

  <p class="normal">“Kralının uygun olmayan isteklerini yapan, uygun olanları yapmayan bir vezir kötü bir vezirdir. Kralın uygun olmayanı yapmamaktan duyduğu acı, yapmaktan doğacak yıkımdan daha iyidir.</p>

  <p class="normal">Bir kralın hekimi, ruhsal önderi, ve veziri ona dalkavukluk yapıyorsa o kral sağlığını, dinsel değerini ve hazinesini süratle kaybeder.</p>

  <p class="normal">Dinleyin kralım; ‘bir kimsenin kuvvet yoluyla kazandığını ben de kazanırım’ diyen, açgözlülükle bir hazineye göz diken ama bir dilenciyi öldürüp yaşamını yitiren berberi dinleyin.</p>

  <p class="normal">Kral bunun nasıl olduğunu sorunca vezir anlatmış:</p>
</body>
</html>
