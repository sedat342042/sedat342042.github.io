<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>HITOPADESA</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_15">7.Masal:</h2>

  <p class="normal">Kanyakubca ülkesinde Vîrasena adında bir kral yaşarmış. O, Tungabala adındaki prensini Vîrapura şehrine yönetici olarak atamış. O çok genç ve zengin bir kimseymiş. Prens bir gün şehirde gezerken, genç bir tüccarın Lavanyavatî adındaki çok genç karısını görmüş. Kalbi aşkla çarpılmış halde saraya dönünce hemen kadına bir haberci göndermiş. Çünkü,</p>

  <p class="normal">Civelek kızların kaşlarının yayıyla fırlattıkları aşk oklarına, ancak erdem yolundan şaşmayan, duyularına egemen, utanmayı sıkılmayı bilen insanlar dayanabiliyor. Ancak onlar insanın cesaretini yok eden kara kirpikli güzellerin kucağına düşmekten kurtulabilirler.</p>

  <p class="normal">Lavanyavatî de onu gördüğü andan itibaren aşk oklarıyla vurulmuş, sadece onu düşünmeye başlamış. Zira derler ki,</p>

  <p class="normal">Sadakatsizlik, macera ruhu, aldatma, kıskançlık, aşırı derecede açgözlülük, güzel niteliklerden ve saflıktan yoksunluk kadınların doğal kusurlarındandır.</p>

  <p class="normal">Çöpçatanın sözlerini duyan Lavanyavatî yanıt vermiş: ‘Ben kocama bağlıyım. Kocama ihanet ederek böyle din dışı bir işi nasıl gerçekleştirebilirim? Zira,</p>

  <p class="normal">Kadın odur ki ev işlerini güzel idare eder, bol bol çocuk doğurur; kadın odur ki kocasını kendi canı gibi sever, sadece kocasına bağlı kalır.</p>

  <p class="normal">Kocası tarafından sevilmeyen kadın, kadın değildir; koca memnun olduğu zaman tüm tanrılar da kadından memnun demektir.</p>

  <p class="normal">O yüzden canımın sahibi ne emrederse ben hiç soru sormadan onu yaparım.’ Çöpçatan haberci ‘bu gerçek mi?’ diye sormuş. Lavanyavatî ‘şüphesiz gerçek’ demiş. Haberci geri dönmüş ve tüm konuşmaları Tungabala’ya aktarmış. Bunun üzerine Tungabala düşünmüş: ‘O zaman nasıl yapsak da kocasının gelip karısını bana teklif etmesini sağlasak?’ Çöpçatan demiş ki: ‘Bir hile yapmak lazım. Zira derler ki,</p>

  <p class="normal">Kahramanlıkla elde edilmeyeni hile ile kazanmak gerekir; batağa düşen fili bir çakal öldürmüştür.</p>

  <p class="normal">Prens ‘bu nasıl olmuş?’ diye sormuş, çöpçatan kadın anlatmış:</p>
</body>
</html>
