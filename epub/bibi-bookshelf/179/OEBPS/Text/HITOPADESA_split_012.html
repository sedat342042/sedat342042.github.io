<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>HITOPADESA</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_14">6.Masal:</h2>

  <p class="normal">Kalyâna bölgesinde yaşayan Bhairava adında bir avcı varmış. Bir gün bir geyiğin peşinden Vindhya ormanına gitmiş. Öldürdüğü geyiği götürürken devasa bir yaban domuzu görmüş. Avcı geyiği yere koyup bir ok atarak domuzu yaralamış. Domuz korkunç bir çığlık atıp avcının kasığına öyle bir vurmuş ki adam ağaç kütüğü gibi yere devrilmiş. Zira,</p>

  <p class="normal">Su, ateş, zehir, silah, açlık, hastalık, dağdan düşme gibi bir nedenle karşılaşan bir canlı yaşamını yitirir.</p>

  <p class="normal">Orada, ayak altında dolaşan bir yılan da çiğnenerek ölmüşmüş. O sırada, av arayarak orada dolaşmakta olan Dîrgharâva adında bir çakal, geyiği, avcıyı, yılanı ve domuzu aynı yerde ölü olarak bulmuş. Kendi kendine ‘yaşasın, bir ziyafete kondum’ demiş. ‘Belki de şöyle demeli,</p>

  <p class="normal">Beklenmedik felaketler beklenmedik kutlamalar da olabilir aynı zamanda. Sanırım burada da böyle bir durum olmuş.</p>

  <p class="normal">Yaşasın, bunların etleriyle üç ay mutlu bir şekilde yaşarım ben. Adam bir ay işimi görür, geyikle domuz iki ay, yılan da bir günlük ihtiyacımı karşılar. En iyisi ben bugün şu yaydan başlayayım Karnım öyle aç ki, hele önce şu yavan yay kirişini yemekle işe başlayayım.’</p>

  <p class="normal">Böyle düşünen Dîrgharâva, fırlayan yayın göğsüne çarpmasıyla ikiye bölünmüş ve orada canını teslim etmiş. O yüzden mal biriktirmek doğru değildir diye konuşuyorum. Benzer şekilde,</p>

  <p class="normal">Başkalarına veren yahut mal varlığıyla eğlenen bir kişi öldüğü zaman, onun karısı ve zenginliği ile başkaları oynar. Ayrıca,</p>

  <p class="normal">Zenginliğini değerli olana harcarsan, kalanını da başkaları için harcamayı düşünürsen buna saygı duyarım.</p>

  <p class="normal">Geçen geçsin; geçmişi tanımlamanın ne yararı var? Çünkü,</p>

  <p class="normal">Akıllı kişiler ulaşılmaz şeyleri istemezler, kayıplara ağlamazlar ve zorluklar karşısında cesaretlerini yitirmezler.</p>

  <p class="normal">O yüzden dostum, her zaman umut dolu olmalısın. Çünkü,</p>

  <p class="normal">Bütün Şâstralar ezbere bilinse de, bilgi uygulamaya geçirilmedikçe insanlar sersem olarak kalmayı sürdürürler. İlaç ne kadar iyi seçilse de sadece adını söylemekle hasta iyi olabilir mi? Ayrıca,</p>

  <p class="normal">Teorik bilgi belirli gayretlerin yapılmasına engel değildir; körün avucunda tuttuğu şey ondan hiç saklanabilir mi?</p>

  <p class="normal">O yüzden dostum, belirli durumları uzlaştırman gerekir. Bunun çok zor olduğunu da düşünmemelisin. Çünkü,</p>

  <p class="normal">‘Kral, bir aile kadını, Brahmanlar, vezirler, göğüsler, dişler, saçlar, tırnaklar ve erkekler iyi durumlarını kaybedince parlaklıklarını yitirirler. Bunu bilen bilge kişi kendi yerini asla terk etmez.’</p>

  <p class="normal">Bunlar korkak kimselerin sözleridir. Çünkü,</p>

  <p class="normal">Aslanlar, iyi insanlar ve filler yerlerini bırakıp başkalarıyla giderler; kargalar, korkak insanlar ve geyikler kendi yerlerinde kalarak ölürler.</p>

  <p class="normal">Yüce akıllı kahraman, kendinin olanı ve yabancı ülkeden olanı bilir. İstediği ülkeyi silah gücüyle ele geçirir; kana susamış aslan da ormanda pençeleri ve dişleriyle görkemli filleri öldürür. Yine,</p>

  <p class="normal">Kurbağaların bataklığa, kuşların suyu bol göle çekilmesi gibi, tüm talihli işler çalışkan insana doğru gelir. Ayrıca,</p>

  <p class="normal">Bir kimsenin payına mutluluk da düşer keder de. Mutluluk ve keder bir tekerlek gibi birbirini izleyerek dönerler. Yine,</p>

  <p class="normal">Şans Tanrıçası, enerjiyle dolu, harekete hazır insanların, teoriyi ve pratiği bilen, asla kumar oynamayan, cesur, dostluğun değerini bilen, dirayetli insanların evine gider.</p>

  <p class="normal">Ve özellikle,</p>

  <p class="normal">Zenginliği olmasa da yiğit olan kişi, büyük bir onurla yüksek bir pozisyon elde eder. Zenginlik içindeki cimri kişi ise alçak görülen bir insan haline gelir. Köpek altın kolye taksa da aslanın emri altındadır. Bu, bir çok doğal niteliğin yarattığı bir erişim sınırıdır.</p>

  <p class="normal">Neden zengin olunca gurura kapılıyorsun ve neden onu kaybedince üzülüyorsun? Bir insan, elle vurulmuş bir top gibi, bir aşağı bir yukarı gider. Yine,</p>

  <p class="normal">Bir bulutun gölgesi, kötü adamın dostluğu, taze mısır, kadınlar, gençlik ve zenginlik hoşa gider ama çok kısa sürer.</p>

  <p class="normal">Bir kimse geçinmek için çok çalışmamalı; zira bunu Yaratıcı sağlar. Bir canlı doğduğunda anasının memesi ona gerekli sütü akıtır. Ayrıca,</p>

  <p class="normal">Kuğuları beyaz yapan, papağanları yeşil, tavuskuşlarını rengarenk yapan güç, senin geçimini de sağlayacaktır.</p>

  <p class="normal">Dostum, iyinin sırrını da dinlemelisin.</p>

  <p class="normal">Kazanıldığı andan itibaren sorun yaratan, sıkıntılara neden olup acı veren ve aklı aptallaştıran zenginlik nasıl mutluluk aracı olabilir ki? Yine,</p>

  <p class="normal">Dinsel amaçlar uğruna para kazanma isteğinin kaybolması daha iyidir. Çamuru yıkayıp gidermektense uzak tutup hiç dokunmamak daha iyidir.</p>

  <p class="normal">Kuşlar gökyüzünde, kara hayvanları yerde, timsahlar suda yiyeceklerini yerler; zengin insan ise heryerde beslenir.</p>

  <p class="normal">Ölümün yaşamı tehdit etmesi gibi, zengin için kral, su, ateş, hırsız ve hatta bir akrabası bile korku vericidir. Yine,</p>

  <p class="normal">Sıkıntılarla dolu yaşamdan daha acı verici olan, istek yüzünden zenginlik kazanma ama bununla isteğin kaybolmaması değil midir? Yine kulak ver kardeşim,</p>

  <p class="normal">Önceleri zenginliği elde etmek öyle kolay değildir; kazanıldıktan sonra da koruması çok zordur; hele kaybolması ölüm gibidir. Bu yüzden insan onu istememeli.</p>

  <p class="normal">İstek kayboldu mu yoksul kimdir varsıl kimdir bilinmez. Ama buna izin verilirse bunu süratle kölelik izleyecektir. Ayrıca,</p>

  <p class="normal">Bir şeye karşı istek duyulursa o büyüdükçe büyür; fakat bu şey gerçekten elde edildiğinde istek ondan geri döner.</p>

  <p class="normal">Daha bu konu üstüne konuşup durmanın ne yararı var? Benimle dost olun, burada birlikte vakit geçirelim. Çünkü,</p>

  <p class="normal">Soylu kişilerle kurulan dostluk ölüme kadar sürer. Öfkeleri çabuk diner, iyiliklerinde kendi çıkarlarını gözetmezler.</p>

  <p class="normal">Bütün bunları dinleyen Laghupatanaka konuşmuş: “Ey Manthara, sen çok kutlu birisin, senin erdemlerin her yönüyle takdire değer. Çünkü,</p>

  <p class="normal">İyiyi ancak bir başka iyi beladan kurtarır; çamura batan fili bir başka fil kurtarabilir ancak.</p>

  <p class="normal">Tüm insanlar içinde övgüye değer olan odur; o iyidir, kutludur, insanlar ona güvenirler ve hayal kırıklığına uğramazlar.</p>

  <p class="normal">Böylece bu üçü, mutluluk içinde, keyiflerince yiyip eğlenerek, bir arada yaşamışlar.</p>

  <p class="normal">Birgün Çitranga adında bir geyik, birisinden korkarak gelip onların arasına katılmış. Geyiğin peşindeki adamın korkusuna kapılan Manthara suya dalmış, fare deliğine kaçmış, karga havalanıp ağacın en tepesindeki dala konmuş. Laghupatanaka bakmış, ne gelen var ne giden, korkacak bir şey yok. Onun sözlerine uyarak hepsi de geri toplanıp bir araya gelerek oturmuşlar. Manthara demiş ki: “Ey geyik, aramıza hoş geldin. Özgür bir şekilde yiyip içebilirsin. Bu orman senin evindir artık.” Çitranga konuşmuş: “Avcılardan korkmuş olan ben size sığındım ve sizin dostluğunuzu istiyorum.” Hiranyaka yanıtlamış: “Dost olmak için hiç bir çaba göstermene gerek yok. Çünkü,</p>

  <p class="normal">Bir dost dört açıdan anlaşılabilir: Kanı bozuk olmamak, aile bağlarına sahip olmak, soydan geçen arkadaşlığa sahip olmak ve bir de tehlikeden kurtulmuş olmak.</p>

  <p class="normal">Siz saygıdeğer kişi bu yüzden burada kendi evinizde gibi kalabilirsiniz.” Bu sözleri işiten geyik, dilediğince yiyip içmiş ve suyun yakınında bitmiş bir ağacın dibinde oturmuş. Derken Manthara sormuş: “Geyik dostum, bu ıssız ormanda sen neden korktun? Yoksa avcılar mı dolaşıyor etrafta?” Geyik yanıtlamış: “Kalinga ülkesinde Rukmângada adında bir kral var. Ülkeler fethetme isteğiyle kalktı buralara kadar geldi; Çandrabhâgâ kıyısında ordusuyla birlikte kamp kurdu. Avcıların ağzında dolaşan söylentiye göre, yarın gelip Karpura gölü yakınında kamp kuracakmış. Bu durumda bizim yaşadığımız bu yer tehlike altında demektir, ne gerekiyorsa yapmak lazım.” Bu sözleri duyan kaplumbağa korku içinde “başka bir göl bulmalıyım” demiş. Karga ve geyik de “iyi olur” demişler. Hiranyaka ise gülümseyerek şöyle konuşmuş: “Başka bir göle ulaştığında herşey yoluna girecek Manthara ama söyler misin, yerde sürünürken seni kim koruyacak? Çünkü,</p>

  <p class="normal">Su, su canlıları için en iyi korunaktır, bir tür kaledir; kaleler, kale gibi yapılar, bütün canlıların sığındığı yerlerdir.</p>

  <p class="normal">Dostum Laghupatanaka, bu öğüt şöyle bir sonuca götürüyor; yani demem o ki, durumun, gözlerinin önünde karısının göğüsleriyle oynanmasını izleyip mutsuz olan tüccar oğluna benziyor.</p>

  <p class="normal">Hep birden “bu nasıl olmuş?” diye sorunca Hiranyaka anlatmış:</p>
</body>
</html>
