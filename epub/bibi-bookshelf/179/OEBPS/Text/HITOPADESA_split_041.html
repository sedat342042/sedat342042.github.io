<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>HITOPADESA</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_40">6.Masal:</h2>

  <p class="normal">Mâlava ülkesinde Padmagarbha adında bir göl varmış. Orada yaşlı, eli ayağı tutmaz bir balıkçıl yaşıyor ve çok üzgün numarası yapıyormuş. Bu durumu gören bir yengeç sormuş: ‘Hiç yiyecek aramadan öylece neden duruyorsun?’ Yengeç yanıt vermiş: ‘Dinle dostum. Balıklar benim geçim kaynağımdır. Ancak onlar buraya gelecek olan balıkçılar tarafından öldürülecekler. Böyle bir konuşmayı şehrin yakınlarında duymuştum. Benim geçim kaynağımın kesilmesi yaşamımın da sona ermesi demektir. Tüm bunları düşündüğümde içimden yemek yemek gelmiyor.’ Bütün balıklar şöyle düşünmüşler: ‘Şu anda bize iyilik eder görünüyor. Ona ne yapmak gerektiğini soralım. Zira derler ki,</p>

  <p class="normal">Zarar veren dosttansa yarar sağlayan düşmanla birlik olunmalı; zaten iyilik ve kötülüğü belirleyen de budur.’</p>

  <p class="normal">Balıklar demişler ki: ‘Ey balıkçıl, bizim kurtuluş çaremiz nedir?’ Balıkçıl cevap vermiş: ‘Bir kurtuluş çaresi var, başka bir göle taşınmak. Ben sizi birer birer oraya taşırım.’ Balıklar ‘öyle olsun’ demişler. Böylece balıkçıl balıkları birer birer götürüp yemiş. Bir süre sonra yengeç demiş ki: ‘Ey balıkçıl, beni de oraya götür.’ Hayatında hiç yengeç yememiş olan balıkçıl, onun etinin değişik bir tat olacağını düşünerek onu da götürmüş ve yere koymuş. Yengeç her yere saçılmış durumdaki balık kılçıklarını görünce kendi kendine şöyle demiş: ‘Eyvah! Ben talihsiz, perişan bir yaratığım. Ama yine de şu anın gerektirdiğini yapmalıyım. Zira,</p>

  <p class="normal">Bir kimse tehlike yaklaşmadıkça korkmalı, ama bir kez tehlikeyi gördü mü ona karşı kahramanca saldırmalıdır. Ayrıca,</p>

  <p class="normal">Akıllı kişi saldırıya uğradığında dövüşmemenin bir yarar getirmediğini görür; o düşmanıyla birlikte dövüşürken ölür. Yine,</p>

  <p class="normal">Dövüşülmediği sürece yok oluş kesindir, ancak savaşılırsa yaşamak için bir şans var demektir; akıllı kişi savaş zamanını ilan eder.</p>

  <p class="normal">Böyle düşünen yengeç, balıkçılın boynunu kopartmış ve balıkçıl oracıkta ölmüş. İşte o yüzden bir sürü balık yiyen balıkçılın açgözlülüğünden nasıl öldüğünü söyledim.” Kral Çitravarna yeniden konuşmuş: “Dinle beni vezirim. Sorunun bu yönünü düşündüm. Eğer Meghavarna kralı burada bırakıp gittiyse, Karpuradvîpa’da bulunan en güzel şeyleri bize bahşedecektir; öyle ki onunla Vindhya dağlarında lüks içinde bir hayatım olacaktır.” Gülümseyen Dûrdarşî demiş ki: “Efendim,</p>

  <p class="normal">Gerçekleşmemiş beklentiler için sevinenler, çanağını kıran Brahman gibi küçük duruma düşerler.”</p>

  <p class="normal">Kral nasıl olduğunu sormuş, vezir anlatmış:</p>
</body>
</html>
