<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>HITOPADESA</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_18">2.Masal:</h2>

  <p class="normal">“Varanasi şehrinde Karpurapataka adında bir çamaşırcı varmış. Bir gün o genç karısıyla uzun uzun aşk oyunları yaptıktan sonra, horul horul uykuya dalmış. O sırada bir hırsız, eşya çalmak için eve girmiş. Avluda bir köpek ve bir eşek bulunmaktaymış. Eşek köpeğe demiş ki: ‘Dostum, bu iş senin işin. Neden havlayıp sahibini uyandır mıyorsun?’ Köpek yanıt vermiş: ‘Arkadaşım, sen benim işime karışma. Bu evi gece gündüz koruduğumu bilmiyor musun? Benim onun ne işime yaradığımı bilmeden uzun zamandır halinden memnun yaşamakta ve beni de kıt kanaat beslemektedir. Zira bir tehlike gözükmedikçe hizmetçilerden çok efendileri dikkat ederler.’ Eşek karşılık vermiş: ‘Dinle beni zalim. İhtiyaç anında ödül gözeten hizmetçi kötü bir hizmetçi, dost kötü bir dosttur.’ Köpek karşılık vermiş: ‘İhtiyaç zamanı hizmetçileriyle tatlı tatlı konuşan efendi de kötü bir efendidir. Zira,</p>

  <p class="normal">Efendisine hizmet edenleri geçindirmenin, dinsel görevleri yerine getirmenin, bir oğul edinmenin bedeli olmaz.</p>

  <p class="normal">Eşek öfkeyle konuşmuş: ‘Ey kötü kalpli, böylesine kritik bir anda efendisini yüzüstü bıraktığın için sen bir alçaksın. Öyle olsun bakalım. Ama efendimi ben uyandırmayı bilirim. Çünkü,</p>

  <p class="normal">Bir kimse sırtına vuran güneşten, karnından gelen ateşten hoşlanmalı, efendisine kalpten bağlanmalı ve kötülükten uzak öbür dünyayı kazanmalıdır.</p>

  <p class="normal">Bu sözleri söyleyerek yüksek sesle anırmış. Anırtıyı duyan çamaşırcı, uykusu bölündüğü için çok öfkelenmiş ve sopayla eşeği bir güzel dövmüş. İşte o yüzden ‘başkasının işine karışan eşek’ örneğini verdim. Bak, bizim işimiz oyun oynamak; biz işimize bakalım. (Düşündükten sonra) Bugün için sorunumuz yok. Yediklerimizden artan bir sürü yiyecek var.” Damanaka öfkeyle söylenmiş: “Kralına sadece yiyecek için mi hizmet ediyorsun? Ne kadar da basitsin. Zira,</p>

  <p class="normal">Bilge kişiler dostlara iyilik, düşmanlara kötülük yapanların krallara hizmet etmesini isterler, sadece karınlarını doyurmalarını değil.</p>

  <p class="normal">Brahmanlar, dostlar ve akrabalar yaşadıkça, yaşayanlarınki yararlı bir hayattır; kendi kendine yaşamak ne ki? Ayrıca,</p>

  <p class="normal">Bir çok yaşamla yaşayan gerçek yaşayandır; karga sadece gagasıyla mı karnını doyurur? Bak!</p>

  <p class="normal">Bazı hizmetçiler beş paraya razıdırlar, bazıları daha fazlasını ister, bazıları da ne versen az bulur. Yine,</p>

  <p class="normal">İnsanlar eşit olduğu halde hizmetçilik yapanlar küçük görüldü; ancak bu işe başlamadan önce onlar da yaşayanlardan sayılırlardı. Buna bağlı olarak şöyle denir,</p>

  <p class="normal">Atlar, filler ve metaller; çeşit çeşit ağaç, taş ve elbiseler, ayrıca kadınlar, erkekler ve su arasındaki fark ne kadar da büyüktür. Keza,</p>

  <p class="normal">Bir parça lif, ilik ve kuru kemik bulan köpek nasıl da mutlu olur; lakin bunlar onun açlığını gidermez. Fil öldüren bir aslan da kucağına gelen bir çakalla ilgilenmez. Tüm sıkıntılarına rağmen her insan da gücü oranında bir ödül ister.</p>

  <p class="normal">Kendisine hizmet edilmesini isteyenle hizmet etmek isteyen arasındaki farka dikkat et.</p>

  <p class="normal">Kuyruğunu sallayıp sahibinin ayakları dibine yuvarlanarak ağzını ve karnını göstermek; köpeğin yapacağı bütün iş budur; azametli filler ise sabırla davranıp yüzlerce tatlı söz işitirler. Yine,</p>

  <p class="normal">Yaşamın ne olduğunu bilenler, kısa da olsa, onu ihtişamla yaşarlar; her zaman bilgiye, kahramanlığa ve üne bağlı olurlar; aksi halde bir karga da uzun yaşar ve adak eti yer. Yine,</p>

  <p class="normal">Bu dünyada oğluna, hocasına, hizmetçilerine, yoksul kişiye ya da akrabalarına merhamet etmeyenin yaşamasının ne önemi var ki? Bir karga da adak yiyerek yaşamayı sürdürür. Yine,</p>

  <p class="normal">Sadece karnını doyurmaya bakıp Şrutilerin öğretilerine göre davranış belirlemeye kulak tıkayan, iyi ile kötüyü ayırt etmekten aciz bir insanhayvanla bir gerçek hayvan arasında ne fark vardır?”</p>

  <p class="normal">Karataka konuşmuş: “Bize göre bizler emir altında kişileriz. Durum buysa neden bu sorunla uğraşalım ki?” Damanaka yanıt vermiş: “Vezirler ne zaman yönetici, ne zaman yönetilendirler belli mi? Çünkü,</p>

  <p class="normal">Bu dünyada kimse kimseyi durduk yere sevmez ya da kimse kimseye durup dururken kötülük etmez, cömert davranmaz; bir kimsenin büyüklüğünü veya küçüklüğünü belirleyen onun kendi davranışlarıdır. Keza,</p>

  <p class="normal">Nasıl ki bir tepenin üstüne binbir zorlukla çıkartılan taş bir anda yuvarlanıp giderse, erdemli insan da bir anda kötülüğe düşebilir.</p>

  <p class="normal">İşte bunun gibi bir insan aşağının da aşağısına batabileceği gibi, bir kuyu kazıcısı ya da bir duvarcı ustası gibi yukarı doğru da çıkabilir.</p>

  <p class="normal">Bu yüzden dostum, bir insanın durumu kendi çabalarına bağlıdır.” Karataka konuşmuş: “Peki, ne söylüyorsun sen?” Öteki yanıtlamış: “Efendimiz Pingalaka bir sebeple korktu ve sindi.” Karataka sormuş: “Gerçek nedenin ne olduğunu biliyor musun?” Damanaka yanıt vermiş: “Bilinmeyen neden oralarda bir yerlerde olmalı. Derler ki,</p>

  <p class="normal">Bir şeyi sözlerle açıkladığımızda onu bir hayvan bile anlayabilir. Emredildiğinde atlar ve filler yük taşırlar; eğer iyi açıklanmazsa akıllı bir kişi birşey anlamayabilir, zira iş, başkalarının akıllarını iyi okuyabilmektir.</p>

  <p class="normal">Bir kimsenin düşünceleri, o kişinin özelliklerinden, jest ve mimiklerinden, hareketlerinden, konuşmasından, gözlerinin ve yüzünün oynayışından sezilebilir.</p>

  <p class="normal">O yüzden, bu korku anında efendimizin içinde bulunduğu durumu düşünce gücümle anlayacağım. Zira,</p>

  <p class="normal">Uygun duruma uygun sözlerle yaklaşan, bir kimsenin iyi niyetine göre uygun davranışta bulunan ya da bir kimsenin gücü oranında öfke gösteren kişi akıllı kişidir.”</p>

  <p class="normal">Karataka konuşmuş: “Dostum, sen hizmetin ne olduğunu bilmiyorsun, dinle;</p>

  <p class="normal">Çağrılmadan giden, sorulmadan konuşan ve kendisini kralın gözdesi zanneden kişi aptal bir kişidir.”</p>

  <p class="normal">Damanaka konuşmuş: “Dostum, ben nasıl olur da hizmetin ne olduğunu bilmem? Bir şey, tabiatından sevimli veya sevimsiz değil midir? Bir kimsenin sevdiği şey ona sevimli gelir.</p>

  <p class="normal">Yetenekli kişi, danışmanlık ettiği kişinin ne istediğini hemen anlamalı ve ona göre davranmalıdır.</p>

  <p class="normal">‘Burada kimse var mı?’ diye sorulduğunda hemen ‘ben varım efendim, emredin’ diye karşılık vermeli ve kralın emrini en iyi şekilde yerine getirmelidir. Ayrıca,</p>

  <p class="normal">İsteklerinde ölçülü, azimli, akıllı ve bir gölge gibi efendisini izleyen kişi, emir geldiğinde hiç tereddüt etmemelidir; sarayda bu haliyle yaşamalıdır.</p>

  <p class="normal">Karataka atılmış: “Belki de efendimiz zamansız bulduğu için seni huzuruna kabul etmeyecektir.” Yanıt gelmiş: “Olsun. Bir hizmetçi her zaman efendisinin görüş alanı içinde olmalıdır. Çünkü,</p>

  <p class="normal">Hata yapma korkusu yüzünden bir işe kalkışmamak korkaklara özgü bir davranıştır; hazımsızlık yüzünden yemek yememek mi gerekir? Bak,</p>

  <p class="normal">Bir kral, cahil, aşağı kasttan veya iyi bir bağlılık göstermeyen birine bile lütufta bulunur. Bu genel bir kuraldır; krallar, genç kadınlar ve sarmaşıklar kendilerine yakın olana sarılırlar.</p>

  <p class="normal">Karataka demiş ki: “Peki şimdi yanına gidip ne diyeceksin?” Öteki yanıt vermiş: “Dinle beni. İlk önce efendi hazretlerinin beni emrine alıp almayacağını anlamaya çalışacağım.” Karataka: “Bunu anlamanın yolu nedir?” Damanaka: “Dinle;</p>

  <p class="normal">Birine uzaktan bakma, gülümseme, bir kimsenin iyiliği için çabalama, yokluğunda bile insanın niteliklerinden söz etme, kişiyi sevdikleri arasında hatırlama, hizmet etmediğinde bile onu tutma, tatlı sözlerle ödüllendirme, kusurlu bile olsa kişinin değerini yok etmeme, emri altında çalışılmasını isteyen iyi bir kralın özellikleridir. Yine,</p>

  <p class="normal">Geciktirme, umutları söndürme, beklentileri yerine getirememe de kötü kralın özellikleridir; yetenekli kişi bunları bilir.</p>

  <p class="normal">İşte bunları bilerek onu kontrolüm altına almaya çalışacağım; zira,</p>

  <p class="normal">Akıllı kişi önceden sezdiği engeller yüzünden oluşan başarısızlığın, kötü politikanın ve aklın kullanılışıyla kazanılan başarının ve iyi politikanın açık bir resmini verir.</p>

  <p class="normal">Karataka şöyle demiş: “Sen uygun bir fırsat bulmadıkça konuşamayacaksın; zira,</p>

  <p class="normal">Zamansız konuşan tanrı Brihaspati bile bir direnç, bir küçümseme ile karşılaşır ve sürekli bir utanç içine düşer.</p>

  <p class="normal">Damanaka konuşmuş: “Korkma dostum. Ben zamansız konuşmayacağım. Çünkü,</p>

  <p class="normal">Efendisinin iyiliğini isteyen bir hizmetkar bir felaket hali doğduğunda, efendisi yanlış yola giderken ve uygun zaman geçip gitmekteyken kendisine sorulmadan konuşmalıdır.</p>

  <p class="normal">Eğer benim önerilerime ihtiyaç doğduğunda ben konuşmazsam, o zaman bir vezir olarak kötü bir memuriyetim var demektir. Çünkü,</p>

  <p class="normal">Yararlı kişi geçiminden kazandığı iyi şeyleri korur ve besler; böyle kişiye iyiler tarafından hep övgü yağdırılır.</p>

  <p class="normal">O nedenle dostum, bana izin ver, ben gideyim.” Karataka demiş ki: “Sana esenlik dilerim. Yolun açık olsun. Dilediğin gibi davran.” Damanaka şaşkın bir kimse gibi Pingalaka’nın yaşadığı yere gelmiş. Kral tarafından iyi karşılanınca kendisini onun önünde yerlere atmış, vücudunu iyice yere yapıştırdıktan sonra kalkıp oturmuş. Kral “uzun süredir ortalıkta yoktun” demiş. Damanaka yanıt vermiş: “Efendimizin ihtiyaçları yoktu, ama bir hizmetkar gerektiğinde hazır bulunmalıdır; o yüzden hemen geldim. Ayrıca,</p>

  <p class="normal">Büyük efendiler diş karıştırmak ya da kulak kaşımak için bir ota bile gereksinim duyarlar, kaldı ki elleri ve dili olan bir şanslı kişiye mi duymayacaklar?!</p>

  <p class="normal">Soylu efendimiz uzun süredir küçük görülen şahsımın beyin gücünü yitirdiğini bile düşünebilir; ama ben derim ki,</p>

  <p class="normal">Bir mücevher ayaklar altına alınsa, bir cam parçası da başın üstüne konulsa ne değişir? Cam parçası cam, mücevher ise mücevherdir.</p>

  <p class="normal">Metanet sahibi kimselerin baskı altında bile akıl kayıplarından şüphelenmemek gerekir; ters çevrilse bile ateşin alevi hep yukarı doğru yönelir.</p>

  <p class="normal">Efendim! Bir kralın ayırt etme yeteneği olmalıdır. Çünkü,</p>

  <p class="normal">Bir kral ayırt etmeden davranırsa, çaba gösterecek tüm kişilerin enerjisi kaybolur. Ayrıca,</p>

  <p class="normal">Ey kral, insanlar üç çeşittir: En iyi, aşağılık ve ortada yer alan. Bir kimse onlara, bulundukları yere göre davranmalıdır. Yine,</p>

  <p class="normal">Hizmetkarlar ve mücevherler hak ettikleri yerlere konmalıdırlar; bir taç ayağa takılmaz, bir ayak mücevheri de başa konulmaz. Ayrıca,</p>

  <p class="normal">Altın mücevherat içine konulması gereken mücebheri tenekenin içine koyarsanız orada parlamaz; bu gibi kişiler de uygun bulunmayıp ayıplanırlar. Yine,</p>

  <p class="normal">Bir cam parçası taç olarak başa konduğunda veya bir mücevher ayağa takıldığında bu onların kusuru olmaz; kusur onları oraya koyandadır. Bakınız,</p>

  <p class="normal">Bu yetenekli, bu bana bağlı, bu cesur, şundan tehlike gelebilir diye hizmetkarlarını ayıran bir kralın çevresi hizmetkarlarla dolu demektir. Keza,</p>

  <p class="normal">Bir at, bir silah, kutsal bir kitap, bir lavta, söz, bir erkek veya bir kadın da onları kullanan kişiye göre uygun ya da uygunsuz olur.</p>

  <p class="normal">Kendisine bağlı olsa da yeteneksiz veya yeteneği var ama zarar veren bir hizmetkarı kullanmanın ne yararı vardır?</p>

  <p class="normal">Ey kral, hem size bağlı hem de yetenekli olan benim gibi birini küçümsemek size yakışmaz. Çünkü,</p>

  <p class="normal">Kralları tarafından küçümsenen hizmetkarlar kalınkafalı olurlar; onların yüzünden hiçbir akıllı adam ona yaklaşmaz, akıllı kişilerin terk ettiği krallıkta etkili bir politika gelişmez; politika başarısız olunca bütün dünya çaresiz bir kurban gibi felaketin eline düşer. Ayrıca,</p>

  <p class="normal">Kralın saydığı kişiye herkes saygı gösterir, kralın küçük gördüğü kişiyi herkes küçük görür. Keza,</p>

  <p class="normal">Akıllı kişiler doğru olduktan sonra bir çocuğun sözlerine bile değer verirler; güneş ışımazken bir lambanın aydınlığına razı olmaz mıyız?</p>

  <p class="normal">Pingalaka konuşmuş: “Sevgili Damanaka, neden bu kadar çok konuşuyorsun? Baş vezirimizin oğlu olan sen, herhalde bir sefilin lafına bakıp da buraya gelmedin! Ne söyleyeceksen rahatça söyle.” Damanaka yanıt vermiş: “Efendim, size bir soru sormak istiyorum. Neden burada şaşkınlık içinde duruyorsunuz, susadığınız halde su bile içmiyorsunuz?” Pingalaka karşılık vermiş: “Güzel konuşuyorsun. Ancak bu sırrı açıklayabileceğim güvenilir bir kimse yoktur. Ama sen galiba öyle birisin. O nedenle seninle konuşacağım. Dinle. Bu ormanda daha önce hiç duymadığım bir hayvanın sesini duydum ve o yüzden kaçtım. Çok şaşkın haldeyim. Sen de o sesi duymuş olmalısın. Bu hayvan, sesine bakılırsa, çok güçlü bir yaratığa benziyor.” Damanaka konuşmuş: “Efendim, bu korkmak için gerçekten büyük bir neden. O sesi biz de duyduk. Ama ülkesinden kaçıp sonra da dövüşmeye kalkan vezir iyi bir vezir değildir. Böyle hangi adımın atılacağının bilinmediği kriz durumlarında hizmetkarları kullanmayı iyi bilmek gerekir. Zira,</p>

  <p class="normal">Zor durumda kalan kişi, akrabalarının, karısının, hizmetkarlarının ve kendi akıl ve düşünme yeteneğinin gücünü fark eder.</p>

  <p class="normal">Aslan demiş ki: “Dostum, beni büyük bir korku esir etti.” Damanaka kendi kendine söylenmiş: “Krallığın zevklerini bırakıp başka bir yere gitmemen ve benimle konuşmandan belliydi zaten.” Sonra sesini yükseltmiş: “Efendimiz, ben sağ olduğum sürece kral hazretleri korkmasınlar. Yalnız Karataka ve onun gibilerin krallığınızca yüreklendirilmesi iyi olur; zira bir felaket anında bir araya gelmek oldukça zordur.”</p>

  <p class="normal">Böylece kral tarafından, tehlikenin savuşturulması uğruna, Damanaka ve Karataka’ya her türlü krallık olanakları sağlanmış. Yolda Karataka Damanaka’ya demiş ki: “Dostum, korkunun nedenini bilip bilmeden onu ortadan kaldırmak yolunda nasıl söz verebildin ki? Zira bir kimse hizmetini tamamlamadan kimseden, hele hele bir kraldan, asla bir ödül almamalı. Bak,</p>

  <p class="normal">Kralın lütfu zenginliğe dayanır; zaferden kahramanlığı, ölümden de öfkesi doğar. Onun tüm enerjisi bu yöndedir. Keza,</p>

  <p class="normal">Bir çocuk bile olsa bir kral asla küçük görülmemelidir; çünkü o bir erkektir, o bir insan kılığına girmiş tanrıdır.</p>

  <p class="normal">Damanaka gülümseyerek yanıt vermiş: “Dostum, sakin ol! Ben onun korkusunun nedenini biliyorum. O bir boğanın böğürtüsüdür. Boğa, aslanın da bizim de yiyeceğimizdir.” Karataka konuşmuş: “Eğer öyleyse, efendimiz neden korkudan oracığa çakılıp kaldı?” Damanaka şöyle demiş: “Eğer kralın korkusunu giderseydim ondan bunu giderme görevini nasıl alabilirdim ki?</p>

  <p class="normal">Bir kral hizmetkarları tarafından asla ihtiyaçtan uzakta hissettirilmemelidir; eğer bir kral ihtiyaçtan kurtulmuş halde olursa, hizmetkarın hali Dadhikarna gibi olur.” Karataka “bu nasıl olmuş?” diye sormuş, Damanaka anlatmış:</p>
</body>
</html>
