<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>HITOPADESA</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_38">4.Masal:</h2>

  <p class="normal">Kuzey bölgesinde Gridhrakuta adında bir dağ varmış. Orada, Airâvatî nehri kenarında bir incir ağacı bulunurmuş. O ağaçta çeşitli turnalar yaşarmış. Aynı ağacın kovuğunda onların yavrularını yiyerek geçinen bir yılan varmış. Bir gün yaşlı bir turna, diğer turnaların ağlaşmalarını işiterek üzülmüş ve demiş ki: ‘Biraz balık tutup onları mongozların kovuklarıyla yılanın kovuğu arasına dizelim. Mongozlar<sup class="calibre2"><a href="../Text/HITOPADESA_split_049.html#footnote-259-40" id="footnote-259-40-backlink">[40]</a></sup> balıkları yiye yiye buraya gelince nasıl olsa yılanı görürler ve doğal düşmanlıklarından dolayı onu öldürürler.’ Böyle de yapılmış ve bir yere kadar herşey düşünüldüğü gibi gitmiş. Ancak mongozlar turna yavrularının çığlıklarını duyunca ağaca tırmanıp hepsini yemişler. İşte bu yüzden ‘bir kimse çareyi düşünürken aksilikleri de hesaplamalı’ dedim. Seni taşıdığımızı görünce insanlar birşeyler söylerler. Onları işittiğinde eğer cevap verecek olursan ölümün kesindir. Böyle etraflıca düşünürsek kalman daha iyi olur.</p>

  <p class="normal">Kaplumbağa yanıt vermiş: ‘Nasıl? Yani şimdi ben aptal mıyım? Size daha fazla bir şey söylemeyeceğim.’ Böylece plan uygulamaya konulmuş. Onu gören sığır çobanları bağırarak peşinden koşmuşlar. Bir tanesi demiş ki: ‘Bu kaplumbağa düşerse kızartır yeriz.’ Bir başka çoban ‘düştüğü yerde soyup yemek lazım’ demiş. Bir üçüncüsü ‘onu eve götürüp yiyelim’ demiş. Onların bu kaba sözlerini duyan kaplumbağa öfkelenmiş ve durumunu unutarak ‘siz havanızı alırsınız’ demiş; ancak bu sözler ağzından çıktığı anda düşmüş ve sığır çobanları tarafından öldürülmüş. İşte o yüzden ‘dostlarının içtenlikle verdiği öğüte uymayan budala, kaplumbağanın durumuna düşer’ dedim.”</p>

  <p class="normal">Casus olarak görevlendirilmiş olan turna oraya gelip demiş ki: ‘Efendim, size en başta bütün kalenin her an araştırılması gerektiğini söylemiştim. Siz bunu yapmadınız. İhmalin sonucu uyardığım şey başımıza geldi. Kaleyi yakan vezir Akbaba’nın adamı, karga Meghavarna’dan başkası değil.” Kral içini çekerek konuşmuş: “Size sevgi göstererek ya da dostça davranarak sizin güveninizi kazanıyor, sonra da, tıpkı bir ağacın tepesinde uyuyan kişinin aşağı düşüp uyanması gibi, perişan edip uyandırıyor.</p>

  <p class="normal">Casus konuşmuş: “Kaleyi yaktıktan sonra Meghavarna kaçtı gitti.” Memnun olan Çitravarna demiş ki: “Meghavarna Karpuradvîpa krallığına getirilsin. Zira derler ki;</p>

  <p class="normal">Görevini layıkıyla yerine getirmiş bir hizmetkar asla göz ardı edilmemelidir; onu gerekli ödüllerle ödüllendirip mutlu etmek gerekir.”</p>

  <p class="normal">Çakravaka “sonra ne olmuş?” demiş. Casus söylemiş: “Sonra başvezir Akbaba dedi ki: Efendim bu uygun değil. Ona başka bir lütufta bulunun. Zira,</p>

  <p class="normal">Düşüncesiz kimseye öğüt vermek havanda su dövmeye benzer; değersiz bir insana görev vermek kuma çiş yapmaya benzer.</p>

  <p class="normal">Ayrıca, aşağı bir kişi büyük bir kişinin ayarında ele alınmamalıdır. Çünkü,</p>

  <p class="normal">Aşağı bir kişi yüksek bir makama getirilirse efendisini öldürmek ister, tıpkı bir farenin kaplan haline geldikten sonra, bu durumu borçlu olduğu ermişi öldürmeye kalkışması gibi.</p>

  <p class="normal">Çitravarna nasıl olmuş diye sorunca vezir anlatmış.</p>
</body>
</html>
