<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6.html" xml:lang="en-GB">
    <div class="Basic-Text-Frame">
      <p class="bolum-2" id="toc_marker-2" xml:lang="en-US">Çocuk Bakıcısı</p>

      <p class="RES-2"><img alt="3.png" class="image" height="44" src="../Images/3_fmt1.jpeg" width="77" /></p>

      <p class="Normal-2 para-style-override-15"><span class="char-style-override-11">İki çocuk odalarında şimdi yalnızdılar. Işık söndü. Aralarına karanlık girdi. Sadece yatakların hafif beyaz ışıltısı vardı. İkisi de çok hafif soluk alıyordu. Gören uykuya daldıklarını sanırdı.</span></p>

      <p class="Normal-2 para-style-override-15"><span class="char-style-override-11">Birinin sesi: “Bana bak!” dedi. Karanlıkta usulca, hatta korka korka soran bu küçük on ikisinde. Öteki yatakta yatan kız kardeşi: “Ne var?” diye sordu. Ötekinden sadece bir yaş büyük.</span></p>

      <p class="Normal-2 para-style-override-15"><span class="char-style-override-11">“Daha uyanıksın. İyi oldu. Ben... ben sana bir şey anlatmak istiyorum da...”</span></p>

      <p class="Normal-2 para-style-override-15"><span class="char-style-override-11">Öte yandakinden hiç yanıt gelmiyor. Sadece bir hışırtı oluyor yatakta. Abla yatağında doğrulmuş bekleyen bakışlarla onu süzüyor. Gözlerinde kıvılcımlar parlıyor gibi. “Şey... Sana diyecektim ki... fakat önce sen bana şunu söyle: Son günlerde bizim Fraeulein’ın davranışlarında bir başkalık çarpmadı mı gözüne?”</span></p>

      <p class="Normal-2 para-style-override-15"><span class="char-style-override-11">Öteki çocuk şöyle bir düşündükten sonra: “Evet,” diye konuşuyor. “Fakat pek kestiremeyeceğim ne olduğunu. Eskisi kadar sert davranmıyor şu sıralar. Son zamanlarda iki gün ödevimi yapmadım, ama bana hiçbir şey söylemedi. Tuhaf bir hali var, ne olduğunu anlayamadım. Sanırım bizlerle artık hiç ilgilenmiyor. Hep bir kenarda oturuyor, eskiden yaptığı gibi bizimle oynamıyor.”</span></p>

      <p class="Normal-2 para-style-override-15"><span class="char-style-override-11">“Sanırım çok kederli de, bunu belli etmek istemiyor. Piyano çaldığı da yok artık.”</span></p>

      <p class="Normal-2 para-style-override-15"><span class="char-style-override-11">Sonra yine sessizlik. Abla kardeşini uyarıyor:</span></p>

      <p class="Normal-2 para-style-override-15"><span class="char-style-override-11">“Hani, bir şey anlatacaktın!”</span></p>

      <p class="Normal-2 para-style-override-15"><span class="char-style-override-11">“Evet, kimseye söylemeyeceksin, hiç kimseye... Ne annemize, ne de şu arkadaşın kıza.”</span></p>

      <p class="Normal-2 para-style-override-15"><span class="char-style-override-11">Abla iyice sabırsızlanıyor:</span></p>

      <p class="Normal-2 para-style-override-15"><span class="char-style-override-11">“Hayır, hayır! Peki, anlat ne ise.”</span></p>

      <p class="Normal-2 para-style-override-15"><span class="char-style-override-11">“Bak, dinle... Az önce yatmaya giderken birden aklıma geldi, bizim Fraeulein’a ‘İyi geceler’ demediğim. Yatağa girmek içi ayakkabılarımı çoktan çıkarmıştım. Usul usul yürüyerek odasına gittim, biraz da sürpriz yapmak istiyordum. Kapıyı çok dikkatle açtım. Önce odada yok sandım. Işık yanıyordu, onu göremedim. Sonra aniden birinin ağladığını duydum ve çok korktum. Baktığımda Fraeulein’ın giysileri üzerinde yatağına uzanmış olduğunu gördüm. Başını yastıkların arasına sokmuştu. Beni fark etmedi. Bunun üzerine kapıyı yine usulca kapattım. Öyle titriyordum ki, bir an olduğum yerde durdum. Bu sırada kapının aralığından yine o hıçkırık seslerini duyunca hemen aşağıya koştum.”</span></p>

      <p class="Normal-2 para-style-override-15"><span class="char-style-override-11">İkisi de sustu. Az sonra kızlardan biri çok usul bir sesle: “Zavallı Fraeulein!” dedi. Bu sözler boğuk ve perişan bir ses gibi odanın içinde titredi. Sonra yine sessizlik çöktü. Kızlardan küçüğü: “Onun neden ağladığını çok merak ediyorum,” diye yeniden başladı. “Son günlerde hiç kimse ile kavga filan etmemişti. Annem de o her zamanki eziyetlerinden sonunda vazgeçmişti... Bizim de ona bir şey yaptığımız yok. Fakat niçin ağlıyor?”</span></p>

      <p class="Normal-2 para-style-override-15"><span class="char-style-override-11">Abla önce bir duraksadı, sonra şöyle konuştu:</span></p>

      <p class="Normal-2 para-style-override-15"><span class="char-style-override-11">“Sanırım, o birisine tutkun!”</span></p>

      <p class="Normal-2 para-style-override-15"><span class="char-style-override-11">Küçük kardeşi şöyle bir heyecanlandı:</span></p>

      <p class="Normal-2 para-style-override-15"><span class="char-style-override-11">“Tutkun mu? Demek tutkun! Acaba kime?”</span></p>

      <p class="Normal-2 para-style-override-15"><span class="char-style-override-11">“Hiç fark etmedin mi?”</span></p>

      <p class="Normal-2 para-style-override-15"><span class="char-style-override-11">“Fark ettim. Otto’ya değil mi?”</span></p>

      <p class="Normal-2 para-style-override-15"><span class="char-style-override-11">“O da ona tutkun galiba? Üç yıldır bizde kalmasına ve üniversiteye gitmesine karşın bizimle bir gün bile arkadaşlık etmedi de, şimdi birkaç aydır onun yanından hiç ayrılmıyor. Ne diye? Fraeulein bize gelmeden önce Otto sana ya da bana karşı bir gün olsun güler yüz gösterdi mi? Şimdi ise her gün çevremizde dolaşıyor. Artık her yerde, sanki rastlantıymış gibi karşımıza çıkıyor... Halk bahçesinde, kent parkında, ya da Prater’de... Fraeulein ile beraber gittiğimiz her yerde. Hiç gözüne çarpmadı mı?”</span></p>

      <p class="Normal-2 para-style-override-15"><span class="char-style-override-11">Küçük kız korkuyla kekeledi:</span></p>

      <p class="Normal-2 para-style-override-15"><span class="char-style-override-11">“Evet... evet... Tabii farkına vardım. Ben de hep düşünmüştüm, bu bir...”</span></p>

      <p class="Normal-2 para-style-override-15"><span class="char-style-override-11">Sustu. Daha fazla konuşamadı.</span></p>

      <p class="Normal-2 para-style-override-15"><span class="char-style-override-11">“Ben de, önce öyle sanmıştım... Biz kız çocukları hep böyle budala oluyoruz. Fakat Otto’nun bizi sadece bahane ettiğini çok geçmeden anladım.”</span></p>

      <p class="Normal-2 para-style-override-15"><span class="char-style-override-11">Sonra ikisi de sustu. Konuşacak bir şeyleri kalmamış gibiydi. İkisi de düşüncelere, ya da rüyalara dalmıştı. Küçük olanı karanlıkta aniden şaşkın şaşkın konuştu: “Fakat niçin öyle ağlıyordu? Otto ondan hoşlanıyor. Birisine tutkun olmayı pek hoş bir şey sanıyordum ben...” Abla dalgın dalgın yanıt verdi: “Bilmem, ben de öyle sanırdım... Çok hoş bir şey olmalı diye düşünürdüm!” Uyku ile yorgunlaşmış dudaklardan, usul ve üzüntülü bir ses çıktı: “Zavallı Fraeulein!” Sonra odanın içine bir sessizlik çöktü.</span></p>

      <p class="Normal-2 para-style-override-15"><span class="char-style-override-11">Ertesi gün bu konudan bir daha söz açmadılar. Fakat düşüncelerinin hep aynı şeye odaklandığını karşılıklı seziyorlardı. Birbirlerinden uzak duruyorlar, bakışlarını kaçırıyorlar, fakat Fraeulein’a şöyle bir göz atınca bakışları ellerinde olmadan karşılaşıyordu. Yıllardır yanlarında kalan yeğenleri Otto’yu sofrada artık bir yabancı gibi süzüyorlardı. Onunla konuşmuyorlardı, fakat Otto Fraeulein’ları ile gizlice anlaşıyor mu diye göz kapaklarının altından şöyle bir bakmadan da edemiyorlardı. İkisinde de bir tedirginlik vardı. Yemekten sonra oyun oynamıyorlar, sırrı elde etmek isteğinin gerginliği ile rastgele bir sürü şey yapıp duruyorlardı. Akşam olunca biri ötekine, boş veriyormuş gibi bir soğukkanlılıkla: “Gözüne bir şey çarptı mı?” diye soruyordu. Öteki de: “Hayır,” deyip başka yana dönüyordu. Nedense karşılıklı konuşmaktan tuhaf bir korku duyuyorlardı.</span></p>

      <p class="Normal-2 para-style-override-15"><span class="char-style-override-11">Bu sessiz kollayış birkaç gün daha sürdü böylece. Pırıl pırıl bir sırrın çok yakınında olduklarını hisseden küçük kızlar, bilinçaltı bir tedirginlikle, çevreyi araştırmalarını sürdürdü.</span></p>

      <p class="Normal-2 para-style-override-15"><span class="char-style-override-11">Sonunda, günlerden bir gün, çocuk bakıcısının Otto’ya hafifçe göz kırptığını kızlardan biri fark etti. Otto da bir baş hareketiyle ona yanıt verdi. Kız heyecanından titredi. Ablasının eline masanın altından usulca dokundu. Ondan yana bakınca, gözüyle bir işaret etti. Bunun ne anlama geldiğini hemen kavrayan abla tedirginleşti. Yemekten kalkar kalmaz Fraeulein iki kıza dönüp: “Siz odanıza gidip oyalanın biraz,” dedi. “Benim başım ağrıyor, yarım saat kadar dinlenmek istiyorum.”</span></p>

      <p class="Normal-2 para-style-override-15"><span class="char-style-override-11">Çocuklar önlerine baktılar. Karşılıklı uyarmak istercesine birbirlerine elleri ile hafifçe dokundular. Fraeulein uzaklaşır uzaklaşmaz, kızların küçüğü ablasına koştu: “Dikkat et,” dedi, “Otto onun odasına gidecek şimdi!”</span></p>

      <p class="Normal-2 para-style-override-15"><span class="char-style-override-11">“Tabii! Bu nedenle de bizi uzaklaştırıyor!”</span></p>

      <p class="Normal-2 para-style-override-15"><span class="char-style-override-11">“Kapının önünden dinleyelim içerisini!”</span></p>

      <p class="Normal-2 para-style-override-15"><span class="char-style-override-11">“Fakat ya bir gelen olursa!”</span></p>

      <p class="Normal-2 para-style-override-15"><span class="char-style-override-11">“Kim gelir?”</span></p>

      <p class="Normal-2 para-style-override-15"><span class="char-style-override-11">“Annem.”</span></p>

      <p class="Normal-2 para-style-override-15"><span class="char-style-override-11">Küçük olanı pek korktu.</span></p>

      <p class="Normal-2 para-style-override-15"><span class="char-style-override-11">“Peki o zaman...”</span></p>

      <p class="Normal-2 para-style-override-15"><span class="char-style-override-11">“Biliyor musun ne yapalım? Ben kapıya kulak veririm, sen de az ötede koridorda durur, bir gelen olursa işaret edersin. Böylece yakalanmayız!”</span></p>

      <p class="Normal-2 para-style-override-15"><span class="char-style-override-11">Küçük olanın yüzü asıldı:</span></p>

      <p class="Normal-2 para-style-override-15"><span class="char-style-override-11">“Fakat sen sonra bana hiçbir şey anlatmazsın ki!”</span></p>

      <p class="Normal-2 para-style-override-15"><span class="char-style-override-11">“Her şeyi anlatırım!”</span></p>

      <p class="Normal-2 para-style-override-15"><span class="char-style-override-11">“Gerçekten anlatır mısın her şeyi? Fakat bir bir anlatacaksın!”</span></p>

      <p class="Normal-2 para-style-override-15"><span class="char-style-override-11">“Evet, söz veriyorum. Sen de, bir gelen olursa öksürürsün.”</span></p>

      <p class="Normal-2 para-style-override-15"><span class="char-style-override-11">Kızlar koridorda heyecandan titreyerek beklediler. Damarlarındaki kan hızlı hızlı akıyordu. Şimdi ne olacaktı? Birbirlerine iyice sokuldular.</span></p>

      <p class="Normal-2 para-style-override-15"><span class="char-style-override-11">Bir adım sesi. Karanlığa doğru kaçtılar. Doğru idi. Gelen Otto’ydu. Tokmağa uzandı, açtı ve içeri girdi. Kapıyı çabucak arkasından kapattı. Abla hemen ok gibi kapıya doğru fırladı, soluk almadan içerisine dinlemeye başladı. Küçüğü özlemle ondan yana bakıyordu. Meraktan yanıyor, yerinde zor duruyordu. Daha fazla dayanamadı, usul usul sokuldu, fakat abla öfkeyle ona doğru bir baktı. Küçük kız yine yerine döndü. Beklediği birkaç dakika ona yüzyıllar kadar uzun geldi. Sabırsızlığı giderek artıyor, sanki bütün vücudu yanıyordu. Ayaklarının altındaki toprak iki yana sallanıyormuş gibiydi. Ablasının her şeyleri duymasına, kapının aralığından görmesine karşın kendisinin hiçbir şey öğrenememesi onu öfkesinden neredeyse ağlatacaktı. Tam bu sırada koridordaki başka bir kapı açılır gibi olunca hemen öksürdü. İki kız hızla odalarına koştular. İçeriye girer girmez bir an soluksuz kaldılar. Yürekleri küt küt atıyordu. Az sonra küçüğü merakla sordu: “Haydi... anlat çabuk... Ne oldu?”</span></p>

      <p class="Normal-2 para-style-override-15"><span class="char-style-override-11">Ablanın yüzü düşünceliydi. Fakat az sonra dalgın dalgın, sanki kendisiyle konuşuyormuş gibi: “Bir türlü aklım ermedi,” dedi.</span></p>

      <p class="Normal-2 para-style-override-15"><span class="char-style-override-11">“Neye aklın ermedi?”</span></p>

      <p class="Normal-2 para-style-override-15"><span class="char-style-override-11">“Öyle tuhaf şeyler ki...”</span></p>

      <p class="Normal-2 para-style-override-15"><span class="char-style-override-11">Küçük kız kardeş soluk soluğa: “Ne... Ne gördün?” diye sordu. Abla görmüş ve duymuş olduklarını anımsamaya çalıştı. Küçük kız tek söz bile kaçırmamak için ablasına iyice sokulmuştu.</span></p>

      <p class="Normal-2 para-style-override-15"><span class="char-style-override-11">“Çok tuhaftı... Düşündüğüm gibi olmadı. Bir şey görmedim. Otto odaya girer girmez Fraeulein’ı öpecek, ya da kucaklayacak oldu galiba, fakat o, bırak bunları, sana ciddi bir şey anlatacağım, dedi. Kapı içeriden kilitliydi, bir şey göremedim, fakat çok iyi duydum. Otto da, ne var, diye sordu. Sesi bugüne kadar hiç duymadığım kadar değişik çıkmıştı. Sen de bilirsin, o her zaman pek gürültülü konuşur. Fakat bu defa öyle çekinerek konuştu ki, bir şeyden korktuğunu hemen sezdim. Fraeulein hemen yanıt verdi. Bunu sen de biliyorsun, dedi. Onun da sesi hafifti. Otto hiç oralı değil gibiydi. Hayır, hiçbir şeyden haberim yok, diye konuştu. Bunun üzerine Fraeulein, ya öyle mi? diye karşı çıktı. Peki öyle ise niçin kaçar oldun, derken sesinden çok üzgün, çok kederli olduğu belliydi. Sonra hızlı hızlı devam etti: Sekiz gündür benimle tek söz etmedin, her fırsatta benden kaçıyorsun... Parka da uğramıyorsun... Birden böylesine yabancı mı oldum sana? Benden aniden uzak duruşunun nedenini biliyorsun! Fraeulin sustu. Sonra Otto konuştu: Şu sıralar sınavlar var da... diyebildi. Çok çalışmam gerekiyor. Sınavdan başka şeylere ayıracak zamanım yok... Bu sözler üzerine Fraeulein ağlamaya başladı. Ardından da ağlamaklı, çok yumuşak ve iyi yürekli sesle, Otto, ne diye yalan söylüyorsun? dedi. Gerçeği söylesene! Ben buna hiç layık değilim. Senden hiçbir istekte bulunmadım. Fakat aramızda bunun konuşulması yine de gerekli. Sana ne söyleyeceğimi çok iyi biliyorsun... Gözlerinden okuyorum... Otto, neymiş...? diye kekeledi. Sesi yine pek güçsüz çıkmıştı. Bunun üzerine Fraeulein da...”</span></p>

      <p class="Normal-2 para-style-override-15"><span class="char-style-override-11">Abla titremeye başladı birden, heyecandan ötesini getiremedi. Küçük kardeşi iyice yanına sokuldu. “Neymiş? Neymiş?” diye heyecanla sordu.</span></p>

      <p class="Normal-2 para-style-override-15"><span class="char-style-override-11">Ablası sonunda konuştu: “Fraeulein dedi ki, senden bir çocuğum oldu!”</span></p>

      <p class="Normal-2 para-style-override-15"><span class="char-style-override-11">Küçük kız, yıldırım çarpmış gibi olduğu yerde sıçradı:</span></p>

      <p class="Normal-2 para-style-override-15"><span class="char-style-override-11">“Bir çocuk, ha! Demek bir çocuk... Böyle bir şey...!”</span></p>

      <p class="Normal-2 para-style-override-15"><span class="char-style-override-11">“Evet, böyle dedi Fraeulein!”</span></p>

      <p class="Normal-2 para-style-override-15"><span class="char-style-override-11">“Yanlış duymuş olmayasın?”</span></p>

      <p class="Normal-2 para-style-override-15"><span class="char-style-override-11">“Hayır, hayır! Otto da senin gibi aynı tepkiyi gösterdi. Bir çocuk, ha! diye sesini yükseltti. Fraeulein uzun süre sustuktan sonra usul sesle konuştu: Ne olacak şimdi? dedi. Şimdi ne olacak?”</span></p>

      <p class="Normal-2 para-style-override-15"><span class="char-style-override-11">“Peki ne olacak şimdi...?”</span></p>

      <p class="Normal-2 para-style-override-15"><span class="char-style-override-11">“Sen tam o sırada öksürünce hemen uzaklaşmam gerekti.”</span></p>

      <p class="Normal-2 para-style-override-15"><span class="char-style-override-11">Küçük kız şaşkın bakışlarını yere dikti ve: “Bir çocuk, ha!” dedi.</span></p>

      <p class="Normal-2 para-style-override-15"><span class="char-style-override-11">“Fakat bu olamaz. Fraeulein onu nereden almış?”</span></p>

      <p class="Normal-2 para-style-override-15"><span class="char-style-override-11">“Bilmiyorum. Ben de bunu anlamadım ya!”</span></p>

      <p class="Normal-2 para-style-override-15"><span class="char-style-override-11">“Belki de evinde vardı, bizde işe girmeden önce. Annem, biz varız diye buraya getirmesine izin vermemiş olabilir...” Kardeşi karşı çıktı: “Haydi, sen de! O tarihlerde Otto’yu daha tanımamıştı bile!”</span></p>

      <p class="Normal-2 para-style-override-15"><span class="char-style-override-11">Yine sustular, şaşkınlık ve kararsızlıkla çevrelerine bakındılar. Düşündükçe meraktan daha çok kıvranıyorlardı. Küçük olanı yine konuştu:</span></p>

      <p class="Normal-2 para-style-override-15"><span class="char-style-override-11">“Bir çocuk, ha! Olmaz böyle bir şey! Fraeulein nasıl olur da, bir çocuk sahibi olabilir? O evli filan değil ki! Bildiğime göre sadece evliler çocuk sahibi olabilir.”</span></p>

      <p class="Normal-2 para-style-override-15"><span class="char-style-override-11">“Belki de evliydi!”</span></p>

      <p class="Normal-2 para-style-override-15"><span class="char-style-override-11">“Budalalığı bırak! Fakat Otto ile evli değildi ki...”</span></p>

      <p class="Normal-2 para-style-override-15"><span class="char-style-override-11">“Yani, ne demek istiyorsun...?”</span></p>

      <p class="Normal-2 para-style-override-15"><span class="char-style-override-11">Şaşkın şaşkın birbirlerine baktılar. Sonra küçük kız yine konuştu, üzgün bir sesle:</span></p>

      <p class="Normal-2 para-style-override-15"><span class="char-style-override-11">“Zavallı Fraeulein!”</span></p>

      <p class="Normal-2 para-style-override-15"><span class="char-style-override-11">Bu sözler hep bir acınma, bir iç çekişiyle söyleniyordu. Fakat biraz merak da yok değildi.</span></p>

      <p class="Normal-2 para-style-override-15"><span class="char-style-override-11">“Çocuk kız mıymış, oğlan mı?”</span></p>

      <p class="Normal-2 para-style-override-15"><span class="char-style-override-11">“Nereden bileyim!”</span></p>

      <p class="Normal-2 para-style-override-15"><span class="char-style-override-11">“Ne dersin, bir sorsam... Tabii çok dikkatli.”</span></p>

      <p class="Normal-2 para-style-override-15"><span class="char-style-override-11">“Sen delisin!”</span></p>

      <p class="Normal-2 para-style-override-15"><span class="char-style-override-11">“Neden deli olacakmışım? Fraeulein bize karşı hep iyi davranır.”</span></p>

      <p class="Normal-2 para-style-override-15"><span class="char-style-override-11">“Neler de düşünüyorsun sen! Böyle şeyleri bize söylemezler. Bizden her şeyi gizlerler. Biliyorsun, biz odaya girdik mi konuşmalarını keserler, saçma sapan şeylerden söz ederler. Bizi çocuk yerine koyuyorlar. Fakat ben on üç yaşıma geldim. Hem ne diye soracaksın, Fraeulein’a, hepsi bize hep yalan söylüyor.”</span></p>

      <p class="Normal-2 para-style-override-15"><span class="char-style-override-11">“Fakat o kadar isterdim ki, öğrenmeyi!”</span></p>

      <p class="Normal-2 para-style-override-15"><span class="char-style-override-11">“Ben istemez miydim sanıyorsun?”</span></p>

      <p class="Normal-2 para-style-override-15"><span class="char-style-override-11">“Biliyor musun ben gerçekte neye akıl erdiremiyorum? Nasıl olur da bunu Otto bilmez! Çocuğu olunca insan bilir bunu... Annemiz ve babamız biz olunca nasıl biliyordu!”</span></p>

      <p class="Normal-2 para-style-override-15"><span class="char-style-override-11">“Bence bilmezlikten geldi, serseri. O hep böyle yapar.”</span></p>

      <p class="Normal-2 para-style-override-15"><span class="char-style-override-11">“Fakat bize hiç böyle davranmamıştı.”</span></p>

      <p class="Normal-2 para-style-override-15"><span class="char-style-override-11">Tam bu sırada Fraeulein içeri girdi. Çocuklar hemen sustular ve ders çalışıyormuş gibi yaptılar. Fakat yan gözle de genç kıza baktılar. Fraeulein’ın gözleri kızarmıştı. Sesi de her zamankinden biraz daha kalın ve titrekti. Çocuklar büyük bir sessizlik içinde, saygılı bir çekingenlikle ona baktılar ve “Bir çocuğu var,” diye düşünmekten de kendilerini alamadılar. “Bundan ötürü böylesine üzüntülü...” Sonra onlar da kederlendiler.</span></p>

      <p class="Normal-2 para-style-override-15"><span class="char-style-override-11">Ertesi gün yemek masasında beklenmedik bir haberle karşılaştılar. Otto evden ayrılıyordu. Amcaya, sınavlara çok az kaldığını, bu nedenle de pek sıkı çalışması gerektiğini anlatmıştı. Burada başı hiç de dinç değildi. Bir yerlerde iki aylığına bir oda tutacaktı, sınavlar bitene kadar.</span></p>

      <p class="Normal-2 para-style-override-15"><span class="char-style-override-11">İki kız bunu duyunca pek heyecanlandı. Bu hareketle dünkü konuşma arasında gizli bir ilişki kurdular ve keskinleşmiş içgüdüleriyle bunda korkakça bir kaçış sezdiler. Otto vedalaşmaya gelince ona kabaca arkalarını döndüler. Fraeulein’ın önünde durunca ise yan gözle baktılar. Dudaklarını ısırmıştı. Fraeulein ise hiç sesini çıkarmadan ve çok rahat elini uzattı.</span></p>

      <p class="Normal-2 para-style-override-15"><span class="char-style-override-11">Aradan daha birkaç gün geçmeden kızlar bambaşka oluverdiler. Oyun oynamaz, gülmez oldular. Gözlerinin sevinçli ve tasasız parıltısı gitti. Bir tedirginlik ve güvensizlik kapladı içlerini, çevrelerindeki insanlara müthiş kuşku duyar oldular. Söylenenlere inanmıyorlar, her sözün arkasında bir yalan, bir maksat arıyorlardı. Bütün gün her şeyi gözlüyor, araştırıyorlardı. Her hareketi kolluyor, her kıpırdanmayı, en küçük değişikliği hemen fark ediyorlardı. Gölge gibi her şeyin peşine düşüyorlar, kapıların arkasına kulak veriyorlar, bir şeyler yakalamak istiyorlardı. Omuzlarına çöken bu kocaman sırdan silkinip kurtulmak, ya da gerçekler dünyasına bir budak deliğinden hiç değilse bir göz atabilmek için müthiş bir çaba gösteriyorlardı. İkisinde de çocuksu inançtan, o neşeli ve tasasız umursamazlıktan eser kalmamıştı. Sonra da olayların sıkıntılı gelişimine bakıp yeni bir patlama seziliyor, kaçırmaktan korkuyorlardı. Çevrelerinin yalan dolanla sarılı olduğunu öğrendiklerinden bu yana sanki yedi canlı olmuşlardı. Yapmacık bir bönlükle büyüklerin yakınına sokuluyorlar, sonra aniden hareketleniyorlardı. Bütün varlıklarını sinirli tedirginlik sarmıştı. Eskiden tatlı bir parıltısı olan gözleri çakmak çakmak olmuş, derinden bakıyor gibiydi. Durmamacasına kollamaları ve gözetlemeleri sonucu öylesine perişandılar ki, birbirlerine karşı daha içten, daha sevgi duyar olmuşlardı. Bazen birbirlerini çılgınca kucaklıyor, hiçbir şey bilmemekten gelen aşırı bir sevilme duygusuna kendilerini bırakıyorlardı. Kimi zaman da hüngür hüngür ağlıyorlardı. Görünüşte hiç neden olmadan hayatlarında bir bunalım başlayıvermişti.</span></p>

      <p class="Normal-2 para-style-override-15"><span class="char-style-override-11">Ancak şimdi duymaya başladıkları bir sürü üzüntüden bir tanesi onlara çok dokunuyordu. Pek kederli olan Fraeulein’ı elden geldiğince sevindirmeyi, aralarında bu konuda tek söz konuşmadan, kendilerine görev bildiler. Ödevlerine büyük bir dikkatle çalışıyor, birbirlerine yardım ediyor, çok uslu oturuyorlar, hiçbir şeyden yakınmıyorlar ve onun her isteğini önceden seziyorlardı. Fakat bir süre sonra Fraeulein’ın hiçbir şeyin farkında olmadığını görünce çok üzüldüler.</span></p>

      <p class="Normal-2 para-style-override-15"><span class="char-style-override-11">Fraeulein son zamanlarda pek değişmişti. Arada bir kızlardan biri ona bir şey söyleyecek olsa, uykusundan uyandırılmış gibi ürperiyordu. Saatler saati oturup, gözlerini yere dikiyor, hayallere dalıyordu. Bunu gören kızlar, onu yatıştırmak için ayaklarının ucuna basarak yanına sokuluyordu. Kim bilir şu anda nerelerde yaşayan çocuğunu aklından geçiriyor diye düşünüyorlardı. Artık gittikçe uyanan dişi yanlarının derinliğinden gelen bir duygu ile, şimdi çok yumuşak ve tatlı bir insan olmuş olan Fraeulein’ı gün geçtikçe daha çok seviyorlardı. Eskiden canlı ve kendine güvenli olan davranışlarına şimdi bir temkin gelmiş, hareketlerine daha çok dikkat eder olmuştu. Çocuklar bütün bunlarda gizli bir keder sezmekteydi. Ağladığını hiç görmediler, fakat göz kapakları çoğu zaman kızarıktı. Fraeulein’ın acısını kendilerinden gizlemek istediğini fark ediyor, ona yardım edemedikleri için umutsuz oluyorlardı.</span></p>

      <p class="Normal-2 para-style-override-15"><span class="char-style-override-11">Bir gün Fraeulein pencereden dışarısını seyrederken mendilini gözlerine götürünce küçük kız birden yüreklenip, yanına sokuldu, elini tuttu. “Fraeulein,” dedi, “son günlerde çok kederlisiniz. Bunda bizim suçumuz yok, değil mi?”</span></p>

      <p class="Normal-2 para-style-override-15"><span class="char-style-override-11">Fraeulein heyecanla küçük kıza baktı ve elini onun yumuşacık saçlarında dolaştırarak: “Hayır, çocuklar, hayır!” diye konuştu. “Sizin hiç suçunuz yok.”</span></p>

      <p class="Normal-2 para-style-override-15"><span class="char-style-override-11">Sonra hafifçe eğilip küçük kızın alnından öptü.</span></p>

      <p class="Normal-2 para-style-override-15"><span class="char-style-override-11">Kızlardan biri, çevresini kollayarak ve gözetleyerek, olup bitenlerin hiçbirini kaçırmayarak günün birinde salona girdi ve önemli bir söz yakaladı. Sadece bir cümle idi duyabildiği. Ancak bu bile binlerce tahmine yol açıyordu. Anne: “Buna benzer bir şey benim de gözüme çarptı,” demişti. “Onu ben de sorguya çekeceğim.”</span></p>

      <p class="Normal-2 para-style-override-15"><span class="char-style-override-11">Bu sözleri önce kendisi için sanan çocuk, korkarak kız kardeşine koştu, akıl danışmak istiyordu. Öğle yemeğinde anne ve babalarının bakışlarının, hiçbir şeyi umursamadan hayallere dalmış Fraeulein’ın yüzünde dolaştığını fark ettiler. Birbirlerine baktılar. Anne yemekten sonra, Fraeulein’a önemsemez gibi: “Sonra lütfen odama gelin,” dedi. “Sizinle konuşacaklarım var.”</span></p>

      <p class="Normal-2 para-style-override-15"><span class="char-style-override-11">Fraeulein hafifçe başını eğdi. Kızlar titrediler, bir şey olacağını sezmişlerdi.</span></p>

      <p class="Normal-2 para-style-override-15"><span class="char-style-override-11">Annesi ile Fraeulein odaya girer girmez de, arkalarından atıldılar. Böyle kapılara yapışıp dinlemek, köşe bucak karıştırmak, kulak kabartıp çevreyi kollamak onlar için olağan olmuştu artık. Çirkin ve aşırı, diye bir şey yoktu onlar için.</span></p>

      <p class="Normal-2 para-style-override-15"><span class="char-style-override-11">İçeriye kulak verdiler. Fakat fısıltılı konuşmalardan başka bir şey duyamadılar. Vücutları sinirden titriyordu. Hiçbir şey duyamayacaklar diye korkuyorlardı.</span></p>

      <p class="Normal-2 para-style-override-15"><span class="char-style-override-11">O anda içerde bir ses yükseldi. Bu annenin sesiydi. Öfkeli ve kavgacı ses şöyle diyordu:</span></p>

      <p class="Normal-2 para-style-override-15"><span class="char-style-override-11">“Herkesi kör mü sandınız, olup biteni fark etmeyecek kadar? Kafanızda böyle düşüncelerle ve böyle bir ahlak anlayışı ile görevinizi nasıl yerine getirdiğinizi şimdi anlıyorum. Çocuklarımın, kızlarımın yetiştirilmesi için ben size güvendim... Siz ise kim bilir nasıl ihmal ettiniz onları!”</span></p>

      <p class="Normal-2 para-style-override-15"><span class="char-style-override-11">Fraeulein bir şeyler söylemiş olmalıydı. Fakat öyle usul sesle konuşuyordu ki, çocuklar hiçbir şey duyamadı. “Bir sürü bahane! Düşüncesiz kişiler her zaman bir bahane bulur. Böyleleri hemen kendilerini bırakır, doğru dürüst hiçbir şey düşünemez. Tanrı yardımcıları olsun. Böyle biri çocuk bakıcısı olup da, kızlarımı yetiştirecek, öyle mi! Yüzsüzlük derler böylesine. Bu durumda sizi evimde daha fazla alıkoyacağımı sanmazsınız herhalde!”</span></p>

      <p class="Normal-2 para-style-override-15"><span class="char-style-override-11">Çocuklar dışarıda dikkat kesilmişti. Vücutları ürperdi duydukları karşısında. Olup bitenden hiçbir şey anlamıyorlardı. Fakat annelerinin sesini böylesine öfkeli duymak onları çok korkuttu. Hele Fraeulein’ın tek yanıt olarak sadece usul usul hıçkırması! Kızların gözlerinden yaşlar boşandı. Anneleri daha da öfkelenmiş gibi devam etti:</span></p>

      <p class="Normal-2 para-style-override-15"><span class="char-style-override-11">“Tek bildiğiniz ağlamak! Fakat böyle yapmakla beni yumuşatamazsınız! Sizin gibilere hiç acımam. Ne olacağınız da umurumda değil. Nereye baş vuracağınızı siz kendiniz bilirsiniz. Ben bunu merak bile etmiyorum. Tek bildiğim şey, görevini böylesine utanmazca savsaklayan birini bir gün bile evimde alıkoymayacağım!”</span></p>

      <p class="Normal-2 para-style-override-15"><span class="char-style-override-11">Yanıt yerine sadece hıçkırıklar, umutsuz ve kendinden geçmiş hıçkırıklar duyuldu. Kapıya sokulmuş çocuklar nöbet geçirmiş gibi sarsıldılar. Böyle bir ağlayış hiç duymamışlardı. Fraeulein gibi bu kadar çok ağlayan bir insanın haksız olamayacağını belli belirsiz hissediyorlardı. Anneleri susmuş, yanıt bekliyor gibiydi. Bir süre sonra tekrar konuştu: “İşte size söyleyeceklerim bunlardı! Öteberinizi toplayın. Yarın da paranızı almak için gelin! Hepsi bu kadar!”</span></p>

      <p class="Normal-2 para-style-override-15"><span class="char-style-override-11">Çocuklar kapının önünden koşarak uzaklaştılar ve odalarına kapağı attılar. Ne idi bu olanlar? Tam önlerine bir yıldırım düşmüş gibiydi. Gerçeği ilk kez seziyor gibiydiler. Anne ve babalarından yana çıkmamayı da ilk kez göze alıyorlardı.</span></p>

      <p class="Normal-2 para-style-override-15"><span class="char-style-override-11">Abla: “Annem Fraeulein’la böyle konuşmakla çok ayıp etti,” dedi ve dudaklarını ısırdı.</span></p>

      <p class="Normal-2 para-style-override-15"><span class="char-style-override-11">Küçük kız annesinin sözlerinden korkmuş gibiydi. “Fakat Fraeulein’ın ne yaptığını bilmiyoruz ki,” diye yakınırken kekeledi.</span></p>

      <p class="Normal-2 para-style-override-15"><span class="char-style-override-11">“Elbette kötü bir şey yapmadı. Fraeulein kötü bir şey yapmaz. Annem onu tanımıyor.”</span></p>

      <p class="Normal-2 para-style-override-15"><span class="char-style-override-11">“Hem nasıl da ağladı. Beni öyle korkuttu ki!”</span></p>

      <p class="Normal-2 para-style-override-15"><span class="char-style-override-11">“Evet, beni de. Annem de ona çok bağırdı. Çok ayıp etti.”</span></p>

      <p class="Normal-2 para-style-override-15"><span class="char-style-override-11">Kız ayağını yere vurdu. Gözleri dolu dolu oldu. Bu sırada Fraeulein içeri girdi. Pek yorgun gibiydi.</span></p>

      <p class="Normal-2 para-style-override-15"><span class="char-style-override-11">“Çocuklar bugün öğleden sonra bir işim var,” dedi. “Siz yalnız kalırsınız, değil mi? Akşama yine yanınıza geleceğim.”</span></p>

      <p class="Normal-2 para-style-override-15"><span class="char-style-override-11">Sonra kızların çok heyecanlandığını fark etmeden çıktı gitti.</span></p>

      <p class="Normal-2 para-style-override-15"><span class="char-style-override-11">“Gördün, değil mi, gözleri ağlamaktan nasıl kıpkırmızı olmuş. Annemin ona nasıl da böyle davranabildiğini bir türlü anlamıyorum.”</span></p>

      <p class="Normal-2 para-style-override-15"><span class="char-style-override-11">“Zavallı Fraeulein!”</span></p>

      <p class="Normal-2 para-style-override-15"><span class="char-style-override-11">Bu sözler de acınmalı ve ağlamaklı bir sesle söylenmişti. Kızlar Fraeulein’ın arkasından şaşkın kalakalmışlardı. O anda anneleri içeri girdi ve onunla gezmeye gidip gitmeyeceklerini sordu. Çocuklar onun bu isteğine karşı çıktılar. Annelerinden korkmuşlardı. Fraeulein’a yol vermiş olduğunu söylememesine de öfkelenmişlerdi. Burada, odalarında kendi kendilerine kalmak onlar için daha iyi idi.</span></p>

      <p class="Normal-2 para-style-override-15"><span class="char-style-override-11">Acaba Fraeulein’ın odasına gidip, annelerinin haksız olduğunu söyleyerek onu burada kalmaya razı etseler miydi? Fakat onu kırmaktan da çekindiler. Utandılar da. Ne de olsa öğrendikleri her şeyi gizlice dinlemişlerdi. Budala görünmeleri gerekiyordu. O gün öğleden sonrayı tek başlarına geçirdiler. Sıkıntıdan patladılar, gözyaşları döktüler. Annelerinin korkunç, acımasız ve öfkeli sesi, Fraeulein’ın hıçkırıkları hep kulaklarındaydı.</span></p>

      <p class="Normal-2 para-style-override-15"><span class="char-style-override-11">Akşam olunca Fraeulein şöyle bir uğrayıp iyi geceler diledi. Odadan çıkarken bir şey söylemek istediler, fakat sesleri çıkmadı, sadece titrediler. Fraeulein kapıda bir an durdu, arkasına döndü ve kızlara doğru baktı. Gözlerinde ıslak ve üzgün bir parıltı vardı. Aynı anda yüksek sesle hıçkırmaya başlayan çocukları kucaklayıp öptü ve hızla odadan çıktı. Kızlar gözyaşlarıyla kalakaldılar. Bunun bir ayrılık olduğunu hissetmişlerdi.</span></p>

      <p class="Normal-2 para-style-override-15"><span class="char-style-override-11">Küçük kız: “Onu bir daha göremeyeceğiz,” diye ağlamaya başladı. “İnan bana, yarın okuldan dönünce onu burada bulamayacağız.”</span></p>

      <p class="Normal-2 para-style-override-15"><span class="char-style-override-11">“Belki ilerde onu görmeye gideriz. O zaman bize çocuğunu da gösterir.”</span></p>

      <p class="Normal-2 para-style-override-15"><span class="char-style-override-11">“Evet, evet. Çok iyi yürekliydi...”</span></p>

      <p class="Normal-2 para-style-override-15"><span class="char-style-override-11">“Zavallı Fraeulein!”</span></p>

      <p class="Normal-2 para-style-override-15"><span class="char-style-override-11">Kızın sesinde kendi alınyazısına acırmış gibi bir iç çekiş vardı.</span></p>

      <p class="Normal-2 para-style-override-15"><span class="char-style-override-11">“Bundan böyle onsuz durumun nasıl olabileceğini düşünebiliyor musun?”</span></p>

      <p class="Normal-2 para-style-override-15"><span class="char-style-override-11">“Ben başka Frauelein istemem!”</span></p>

      <p class="Normal-2 para-style-override-15"><span class="char-style-override-11">“Ben de istemem.”</span></p>

      <p class="Normal-2 para-style-override-15"><span class="char-style-override-11">“Hiç kimse onun kadar iyi davranamaz bize. Sonra...”</span></p>

      <p class="Normal-2 para-style-override-15"><span class="char-style-override-11">Düşündüğünü söylemeyi göze alamadı. Bilinçaltı bir kadınlık duygusu ile çocuğu olduğunu öğreneli beri Fraeulein’ı saygıdeğer buluyorlardı. Çocukça bir merakla değil, derin bir duygulanma ve acımayla ikisi de bunu düşünüyordu.</span></p>

      <p class="Normal-2 para-style-override-15"><span class="char-style-override-11">Kızlardan biri: “Bak, dinle!” dedi.</span></p>

      <p class="Normal-2 para-style-override-15"><span class="char-style-override-11">“Evet, söyle!”</span></p>

      <p class="Normal-2 para-style-override-15"><span class="char-style-override-11">“Buradan gitmeden önce Fraeulein’ın hoşuna gidecek bir şey yapmak istiyorum. Onu sevdiğimizi ve annemiz gibi olmadığımızı anlasın diye. Sen ne dersin?”</span></p>

      <p class="Normal-2 para-style-override-15"><span class="char-style-override-11">“Buna bana sormana gerek yok...”</span></p>

      <p class="Normal-2 para-style-override-15"><span class="char-style-override-11">“Beyaz karanfilleri çok severdi... Yarın okula gitmeden birkaç karanfil alıp odasına koyalım diye düşündüm de...”</span></p>

      <p class="Normal-2 para-style-override-15"><span class="char-style-override-11">“Ne zaman yapalım?”</span></p>

      <p class="Normal-2 para-style-override-15"><span class="char-style-override-11">“Öğleye doğru...”</span></p>

      <p class="Normal-2 para-style-override-15"><span class="char-style-override-11">“Fakat belki o saatte gitmiş olacaktır. İyisi mi ben erkenden gider, kimseye göstermeden alıp getiririm. Hemen odasına koyarız.”</span></p>

      <p class="Normal-2 para-style-override-15"><span class="char-style-override-11">“Evet, çok erken kalkarız yarın sabah!”</span></p>

      <p class="Normal-2 para-style-override-15"><span class="char-style-override-11">Kumbaralarını alıp, salladılar, içinde ne kadar para varsa çıkardılar. Sessiz ve içten sevgilerini Fraeulein’a gösterebilecekleri için keyifleri yine yerine gelmişti.</span></p>

      <p class="Normal-2 para-style-override-15"><span class="char-style-override-11">O sabah çok erken kalktılar. Az sonra güzel ve kocaman karanfiller titreyen ellerinde, Fraeulein’ın kapısını tıklattılar. Fakat içerden ses gelmedi. Fraeulein uykuda herhalde diye düşündüler ve sessizce kapıyı açıp içeri süzüldüler. Fakat oda boştu. Yatak bozulmamıştı. Her şey karmakarışık, oraya buraya saçılmıştı. Koyu renkli masa örtüsünün üzerinde bazı mektuplar göze çarpıyordu. Çocuklar çok korktu. Ne olmuştu?</span></p>

      <p class="Normal-2 para-style-override-15"><span class="char-style-override-11">“Ben gidip anneme sorayım,” dedi abla. Sesi pek kararlı çıkmıştı.</span></p>

      <p class="Normal-2 para-style-override-15"><span class="char-style-override-11">Az sonra annesinin yanındaydı. Dik başlı ve somurtkan sordu: “Nerede bizim Fraeulein?”</span></p>

      <p class="Normal-2 para-style-override-15"><span class="char-style-override-11">Anne büyük bir hayretle: “Odasında olmalı!” dedi.</span></p>

      <p class="Normal-2 para-style-override-15"><span class="char-style-override-11">“Odası boş. Yatağa da dokunulmamış. Dün akşam gitmiş olmalı. Bunu bize niçin söylemediniz?”</span></p>

      <p class="Normal-2 para-style-override-15"><span class="char-style-override-11">Anne, kızının sesinin öfkeli ve kafa tutar çıktığını fark etmişti. Sarardı, babanın yanına gitti. O da koşarak Fraeulein’ın boş odasına gitti ve uzun süre dönmedi. Çocuk öfkeli bakışlarla annesini süzmeye devam ediyordu. Kadın kızının bakışlarından kaçmaya çalıştı.</span></p>

      <p class="Normal-2 para-style-override-15"><span class="char-style-override-11">Az sonra baba dönüp geldi. Yüzü sapsarıydı, elinde bir mektup vardı. Anneyi yanına alıp, yan odaya geçti, orada usul usul konuştular. Kızlar hiç hareketsiz dışarıda durmuş bekliyorlardı. İçeride neler konuşulduğuna kulak kabartmayı bile göze alamıyorlardı. Babalarının yüzü öyle tanınmaz bir haldeydi ki, ikisinin de ödü patlamıştı.</span></p>

      <p class="Normal-2 para-style-override-15"><span class="char-style-override-11">Az sonra odadan çıkan anne perişandı, gözleri yaşlar içindeydi. Çocuklar bilinçaltı bir korkunun itişiyle ona doğru yürüdüler, bir şey sormak istediler. Fakat anne sertçe konuştu: “Haydi okula, geç kaldınız!”</span></p>

      <p class="Normal-2 para-style-override-15"><span class="char-style-override-11">Çocuklar, gitmeyeceğiz, diyemediler. Okulda öteki çocuklarla dört beş saat oturdular, kulaklarına hiçbir şey girmedi. Rüyada gibiydiler. Okul bitince çılgınlar gibi eve koştular.</span></p>

      <p class="Normal-2 para-style-override-15"><span class="char-style-override-11">Evde sanki hiçbir şey değişmemişti. Fakat yine de korkunç bir düşünce herkesin beynine yerleşmişe benziyordu. Kimse ağzını açıp bir şey söylemiyordu, fakat evdekilerin, hatta uşakların bile bakışlarında bir tuhaflık vardı.</span></p>

      <p class="Normal-2 para-style-override-15"><span class="char-style-override-11">Anne çocuklara doğru yürüdü. Onlara bir şey söylemek istiyor gibiydi. Sonra: “Çocuklar sizin Fraeulein bundan böyle gelmeyecek... O...” Sözün devamını getiremedi. Çocuklarının gözlerinde öylesine kafa tutan ve korkutan kıvılcımlar vardı ki, bakışlarını kaçırdı, onlara yalan söylemeyi göze alamadı. Yanlarından ayrıldı, odasına çekildi.</span></p>

      <p class="Normal-2 para-style-override-15"><span class="char-style-override-11">Öğleden sonra birden Otto göründü. Onu çağırtmışlardı, sana bir mektup var, diye. Onun da yüzü sapsarı idi. Şaşkın şaşkın dolaşıyordu ortalıkta. Onunla hiç kimse konuşmuyordu. Yanına sokulan da yoktu. Bir köşeye çömelmiş kızları gördü, selamlayacak oldu.</span></p>

      <p class="Normal-2 para-style-override-15"><span class="char-style-override-11">Kızlardan biri, midesi bulanırmış gibi ürperdi. “Sokulma bana!” diye karşı çıktı. Öteki kız da Otto’ya doğru tükürdü. Genç adam bir süre daha şaşkın, ne yapacağını bilmez dolaşıp durduktan sonra çıktı gitti.</span></p>

      <p class="Normal-2 para-style-override-15"><span class="char-style-override-11">Çocuklarla hiç konuşan yoktu. Onlar da ağızlarını açmadılar. Sapsarı, şaşkın ve perişan yüzlerle odada bir aşağı, bir yukarı –kafese kapatılmış hayvanlar örneği– dolaştılar. Birbirleriyle karşılaştıkça yaşlı gözlerle bakıştılar. Şimdi artık her şeyi biliyorlardı. Onları aldattıklarını, bütün insanların da kötü ve alçak olabileceğini öğrenmişlerdi. Annelerini babalarını artık sevmiyorlardı. Onlara inanmıyorlardı da. Kimseye güvenmemeleri gerektiğini, koskoca dünyanın bütün yüzünün zayıf omuzlarına çöktüğünü biliyorlardı. Çocuklar dünyalarının rahatlığından bir uçurumun dibine yuvarlanmış gibiydiler. Çevrelerinde olup biten korkunç şeyleri henüz iyice kavrayamamışlardı, fakat düşündükçe boğulacak gibi oluyorlardı. Yanaklarına kan hücum ediyordu. Bakışları kötü ve kızgındı. Bütün vücutları titriyordu. Hiç kimse, anne ve babaları bile onlara bir şey söylemeyi göze alamıyordu. Herkese fena fena bakıyorlardı. Durmamacasına dolaşmaları, içlerini dolduran heyecanı açığa vuruyordu. Gömüldükleri sessizlik, sorumsuz derin sessizlik, ağlayıp haykırmasız, içine kapanık ve pusuda bir acılı hal, onları herkese yabancı ve tehlikeli yapıyordu. İç dünyalarına giren kapılar kapalıydı. Bu belki de yıllarca böyle sürecekti. Çevrelerindekiler herkese amansız düşman kesilmiş olduklarını, kimseyi bağışlamayacaklarını hissediyordu. Onlar dünden bu yana artık çocuk değillerdi.</span></p>

      <p class="Normal-2 para-style-override-15"><span class="char-style-override-11">Bu bir tek öğleden sonra, onları yetişkin ve birçok yıl daha yaşlı yapmıştı. Fakat akşam olup da, odalarının karanlığında yalnız kalınca, çocukça korkular içlerini kapladı yine. Yalnız olmaktan, ölmüş yakınlarının fotoğraflarından ve belirsiz daha birçok şeyden korkuyorlardı.</span></p>

      <p class="Normal-2 para-style-override-15"><span class="char-style-override-11">Bütün evi saran heyecan yüzünden uşaklar, çocukların odasındaki sobayı yakmayı unutmuştu. Yatakta titreyerek birbirlerine sokuldular, birbirlerinin henüz gelişmemiş zayıf vücutlarını cılız çocuk kolları ile sımsıkı sardılar, içlerini dolduran korkudan kurtulmak ister gibi.</span></p>

      <p class="Normal-2 para-style-override-15"><span class="char-style-override-11">Saatlerdir aralarında konuşmayı bir türlü göze alamamışlardı. Sonunda küçük kız gözyaşlarını tutamadı. Ablası da onunla birlikte ağlamaya başladı. Birbirlerine iyice sarıldılar, hüngür hüngür ağladılar, birbirlerinin yüzünü sıcak gözyaşları ile yıkadılar. Hıçkırıklarla sarsılan göğüslerini birbirlerine yaklaştırdılar, sonra titreyerek geri çekildiler. İki çocuk karanlıkta tek bir vücut, ağlaşan tek bir kişi idi.</span></p>

      <p class="Normal-2 para-style-override-15"><span class="char-style-override-11">Yitirdikleri Fraeulein ve anne babaları için ağlamıyorlardı. Bugün ilk kez görüp dehşete kapıldıkları şu bilinmez dünyada başlarına daha neler gelecek diye üstlerine çöküveren bir korku ile sarsılıyorlardı. Yetiştikleri hayattan, içinden geçmeleri gereken karanlık bir orman gibi korkunç ve ürkütücü önlerinde uzanan dünyanın yollarından korkuyorlardı.</span></p>

      <p class="Normal-2 para-style-override-15"><span class="char-style-override-11">İçlerini allak bullak eden korku duygusu gittikçe silindi, rüyalaştı ve hıçkırıkları gittikçe hafifledi. Soluk alışları yumuşadı, az önce gözyaşlarının birbirine karışması gibi tek bir soluk oldu. İki kız kardeş sonunda uykuya daldı.</span></p>

      <p class="Normal-2 para-style-override-15"></p>

      <p class="G-vde" xml:lang="tr-TR"></p>
    </div>

    <div class="Basic-Text-Frame">
      <p class="Basic-Paragraph-2"></p>
    </div>

    <div class="Basic-Text-Frame">
      <p class="Basic-Paragraph-2"></p>
    </div>

    <div class="Basic-Text-Frame">
      <p class="Basic-Paragraph-2"></p>
    </div>
  </div>
</body>
</html>
