<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Tiyatro-Scanei</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="calibre5" id="calibre_toc_18">3. SAHNE</h2>

  <p class="normal">SÜTANNE</p>

  <p class="normal">Ah çocuğum, böyle koşar adım nereye fırlıyorsun bu evden? Dur, bastır öfkeni, saldırganlığına gem vur.</p>

  <p class="normal">Adımları dolaşıyor birbirine, sarhoş bir Maenas gibi,</p>

  <p class="normal">hani, karlı Pindus’un zirvesinde ya da Nysa’nın sırtlarında,</p>

  <p class="normal">gönlünde hissettiği anda tanrısını, çılgına dönen;</p>

  <p class="normal">koşturmakta bir oraya bir buraya, hareketleri delice,</p>

  <p class="normal">çılgın bir mecnunun ifadesi var yüzünde.</p>

  <p class="normal">Kıpkırmızı yüzü, derin derin nefes alıp vermekte,</p>

  <p class="normal">bağırıp çağırıyor, sel olmuş gözyaşları yanaklarından</p>

  <p class="normal">dökülmekte,</p>

  <p class="normal">şimdi de gülüyor birden, bin bir türlü heyecan içinde.</p>

  <p class="normal">Duralıyor, tehdit savuruyor, hiddet kusuyor, sızlanıyor, inim inim inliyor.</p>

  <p class="normal">Bu gönül yükünü nereye boşaltacak? Tehditlerini ne yana kusacak?</p>

  <p class="normal">Bu dalga nerede kırılacak? Gittikçe kabarıyor öfkesi.</p>

  <p class="normal">Öyle kolay, öyle hafif bir cinayet değil bu kafasındaki;</p>

  <p class="normal">kendisine yenilecek. Bilirim onun öfke alametlerini, ta eskiden beri.</p>

  <p class="normal">Büyük bir bela başımıza çörekleniyor, gaddarca, canavarca, insanlık dışı.</p>

  <p class="normal">Öfke’nin yüzünü görüyorum, korktuğum başımıza gelmesin, tanrılardan diliyorum.</p>

  <p class="normal">MEDEA<a href="../Text/Tiyatro-Scanei_split_027.html#footnote-600-84" id="footnote-600-84-backlink">[84]</a></p>

  <p class="normal">Bir sınır mı çekmeye çalışıyorsun şu nefretine, ey zavallı,</p>

  <p class="normal">aşkını örnek al öyleyse. Bu kral düğününe dayanabilir miyim ben,<a href="../Text/Tiyatro-Scanei_split_027.html#footnote-600-85" id="footnote-600-85-backlink">[85]</a></p>

  <p class="normal">hiç öç almadan, öylece? Boşa mı geçecek bu günüm,</p>

  <p class="normal">bunca hırsımla istediğim ve elde ettiğim halde?</p>

  <p class="normal">Şu yeryüzü dengede tuttukça gökyüzünü tam ortada,</p>

  <p class="normal">yuvarlandıkça hep kendi yolundan, şu pırıl pırıl dünya,</p>

  <p class="normal">sayıya dökülmedikçe kum taneleri, izledikçe gün güneşi,</p>

  <p class="normal">yıldızlar da geceyi, Kutup Yıldızı döndürdükçe<a href="../Text/Tiyatro-Scanei_split_027.html#footnote-600-86" id="footnote-600-86-backlink">[86]</a></p>

  <p class="normal">Arctos’u hiç batırmadan denize, nehirler aktıkça enginlere,<a href="../Text/Tiyatro-Scanei_split_027.html#footnote-600-87" id="footnote-600-87-backlink">[87]</a> benim öfkem dinmeyecek öcünü almadan öyle,</p>

  <p class="normal">artıkça artacak biteviye. Hangi vahşi hayvanın öfkesi,</p>

  <p class="normal">benim kadar intikam hırsıyla yanıp tutuşabilir ki?</p>

  <p class="normal">Ausonia denizini, Sicilia’yı yalayıp yutan bir Scylla,</p>

  <p class="normal">bir Carybdis,</p>

  <p class="normal">hızlı hızlı soluyan şu Titan’ı paramparça eden bir Etna,</p>

  <p class="normal">böyle olabilir mi?</p>

  <p class="normal">Ne gürül gürül akan nehirler, ne fırtınalı denizler,</p>

  <p class="normal">ne Corus’un kudurttuğu Pontus, ne de kasırgalarla artan</p>

  <p class="normal">ateşin gücü<a href="../Text/Tiyatro-Scanei_split_027.html#footnote-600-88" id="footnote-600-88-backlink">[88]</a></p>

  <p class="normal">öfkemin patlamasına asla engel olamaz; alt üst edeceğim,</p>

  <p class="normal">yerle bir edeceğim her şeyi.</p>

  <p class="normal">Creo’dan mı korktu, Thessalia kahramanıyla savaşmaktan mı?<a href="../Text/Tiyatro-Scanei_split_027.html#footnote-600-89" id="footnote-600-89-backlink">[89]</a></p>

  <p class="normal">Gerçek aşk birilerinden korkacak kadar aciz olamaz.</p>

  <p class="normal">Tut ki zorla boyun eğdirilmiş, kendisini teslim etmiş olsun:</p>

  <p class="normal">hiç olmazsa gelip karısıyla son bir kez konuşabilirdi;</p>

  <p class="normal">ama o yürekli adamım bundan bile öyle korktu ki.</p>

  <p class="normal">Creo’nun damadı değil mi,</p>

  <p class="normal">elbette geciktirebilirdi sürgünümün o vahim anını:</p>

  <p class="normal">bu iki oğlum için,</p>

  <p class="normal">bana tek bir gün verildi. Ama zamanın kısa oluşuna yanmıyorum,</p>

  <p class="normal">zaman sonsuzca uzatılacak. Olacak, öyle bir şey olacak ki bugün,</p>

  <p class="normal">bir daha hiç kimse ondan başka şey konuşmayacak.</p>

  <p class="normal">Tanrılara saldıracağım,</p>

  <p class="normal">ne varsa yerinden oynatacağım.</p>

  <p class="normal">SÜTANNE</p>

  <p class="normal">Kendine gel, hakim ol ıstıraplarla altüst olmuş yüreğine,</p>

  <p class="normal">ey hanımım, huzur ver şu zihnine.</p>

  <p class="normal">MEDEA</p>

  <p class="normal">Benim tek huzurum,</p>

  <p class="normal">kendimle birlikte her şeyin enkaz olduğunu görmektir;</p>

  <p class="normal">her şey benimle birlikte yok olsun. Mahvolmuşsan eğer,</p>

  <p class="normal">her şeyi beraberinde sürüklemek huzur demektir.</p>

  <p class="normal">SÜTANNE</p>

  <p class="normal">Israr ediyorsan ille de, korkacağın nice şey var, bir görsene,</p>

  <p class="normal">kendisini alıp emniyete, hiç kimse saldıramaz güçlülere.</p>

  <p class="normal">IASON<a href="../Text/Tiyatro-Scanei_split_027.html#footnote-600-90" id="footnote-600-90-backlink">[90]</a></p>

  <p class="normal">Ah, neden hep acı benim kaderim, neden zorlu talihim,</p>

  <p class="normal">canımı yakarken de, korurken de, neden hep böyle kötü!</p>

  <p class="normal">Tanrının bulduğu bunca çare,</p>

  <p class="normal">yaşadığım tehlikelerden de berbat! Sadık kalmak isteseydim</p>

  <p class="normal">evli olduğum karıma, başımı ölüme teslim etmek zorundaydım;</p>

  <p class="normal">ölümü tercih etmeseydim, ah zavallı ben, sadakatimden vazgeçmeliydim.</p>

  <p class="normal">Korku değil ki sadakatime yenilmem,</p>

  <p class="normal">ürkek bir bağlılık. Çünkü babalarının ölümünün ardından,</p>

  <p class="normal">çocuklarınınki gelecekti. Ey kutsal Adalet, eğer göklerdeyse yerin yurdun,</p>

  <p class="normal">gücüne yakarıyorum ve senin tanıklığına sığınıyorum.</p>

  <p class="normal">Baba olarak oğullarıma yenik düştüm. Eminim, o bile,</p>

  <p class="normal">yüreği zalim olduğu halde, boyunduruğa katlanamadığı halde,</p>

  <p class="normal">evliliğinden vazgeçmeyi tercih ederdi, çocukları yerine.</p>

  <p class="normal">Yüreğim karar verdi yakarılarla yanına gitmeye, öfkeden</p>

  <p class="normal">kudurduğunu bile bile,</p>

  <p class="normal">Ama bak işte, beni gördüğü an sıçradı, çılgınlaştı,</p>

  <p class="normal">nefretini kustu önüne, bütün acısı okunuyor yüzünde.</p>

  <p class="normal">MEDEA</p>

  <p class="normal">Kaçıyorum, Iason, kaçıyorum. Yeni bir şey değil benim için,</p>

  <p class="normal">yurdumu değiştirmek; kaçma nedenim yeni:</p>

  <p class="normal">sana kaçmıştım, senden değil. Şimdi ayrılıyorum, sürgün oluyorum,</p>

  <p class="normal">senin beni kovduğun yuvamızdan kaçıyorum.</p>

  <p class="normal">Kimlere geri gönderiyorsun beni? Phasis’e mi,</p>

  <p class="normal">Colchislilere mi döneceğim,</p>

  <p class="normal">babamın krallığına mı, kardeş kanı döktüğüm topraklara mı?</p>

  <p class="normal">Hangi ülkeye gitmemi buyuruyorsun bana?</p>

  <p class="normal">Hangi denizleri gösteriyorsun? Pontus boğazının ağzını mı,</p>

  <p class="normal">soylu kralların donanmasını geri getirdiğim,</p>

  <p class="normal">vefasız bir aşığın peşine düşüp Çarpışan Kayalarından geçirdiğim?</p>

  <p class="normal">O küçük Iolcus’un mu, o Tempe Tapınağının mı yolunu tutacağım yoksa?</p>

  <p class="normal">Her yolu sana açtım, kendime kapadım.</p>

  <p class="normal">Nereye geri gönderiyorsun beni? Sürgüne sürgün emrediyorsun,</p>

  <p class="normal">ama gideceği yeri söylemiyorsun.</p>

  <p class="normal">Gitmeli. Kralın damadı emretti:</p>

  <p class="normal">isyan edemem ki. Korkunç cezalar bindir üzerime:</p>

  <p class="normal">hak ettim. Kralın öfkesi ezsin kızının bu rakibesini</p>

  <p class="normal">zalim işkencelerle, zincirler tak ellerime,</p>

  <p class="normal">sonsuz gecenin kayalık zindanına göm beni:</p>

  <p class="normal">hak ettiklerimin yanında az kalır hepsi. Ah, nankör yaratık, anımsamaya zorlasana zihnini, boğanın ateşten nefesini,</p>

  <p class="normal">dize gelmez bir soyun zalim korkuları içinde,</p>

  <p class="normal">silahlar yetişen bir tarlada Aeetes’in ateşten sürüsünü,</p>

  <p class="normal">ve apansız ortaya çıkan düşmanın silahlarını, bir buyruğum üzerine</p>

  <p class="normal">topraktan çıktıkları gibi birbirlerini katleden askerleri;</p>

  <p class="normal">uğruna yanıp tutuştuğun</p>

  <p class="normal">Phrixus’un koçundan kazandığın ganimetleri de ekle bütün bunlara,</p>

  <p class="normal">bir buyruğum üzerine, uyku nedir bilmeyen bir canavarın gözlerini yumuşunu</p>

  <p class="normal">hiç bilmediği uykuya, kardeşimi ölümün kollarına teslim edişimi,</p>

  <p class="normal">-bir tek bu günah bile birçok günaha bedel-</p>

  <p class="normal">ve hilelerime kanan o cüretkar kızları, yaşlı babalarının organlarını</p>

  <p class="normal">bir daha hiç dirilmeyeceği şekilde parça parça edişlerini.</p>

  <p class="normal">[başka krallıklar ararken, kendiminkinden oldum]<a href="../Text/Tiyatro-Scanei_split_027.html#footnote-600-91" id="footnote-600-91-backlink">[91]</a></p>

  <p class="normal">Çocukların için beslediğin umutlar adına, sağlam temeller</p>

  <p class="normal">üzerine kurduğun yuvan adına,</p>

  <p class="normal">o yendiğim canavar adına, senin davanın üstünden</p>

  <p class="normal">bir an bile çekmediğim bu eller adına, geçmişte kalan korkular adına,</p>

  <p class="normal">benim evliliğime tanık olan şu gökyüzü, şu denizler adına,</p>

  <p class="normal">merhamet et, şans senden yana olduğuna göre, hakkını ver artık şu yakarana.</p>

  <p class="normal">Scythialıların uzaklardan yağmalayıp getirdiği bütün hazinelerden,</p>

  <p class="normal">hatta o yanık India halklarından kapıp getirdiklerinden,</p>

  <p class="normal">- bu hazineleri sarayımızda koyacak yer bulamadığımızdan,</p>

  <p class="normal">altınla donatırdık ormanları - bunlardan dirhem almadım yanıma, sürgüne giderken,</p>

  <p class="normal">kardeşimin kolları, bacakları dışında: bunları bile harcadım senin uğrunda.</p>

  <p class="normal">Yurdum senin uğruna yıkıldı, senin uğruna yitti babam, kardeşim, utancım.</p>

  <p class="normal">Ben bu çeyizle evlendim: şu kaçıp gidene geri ver bari hâlâ onun olanları.</p>

  <p class="normal">IASON</p>

  <p class="normal">Senin tümüyle yok olmanı dilerken Creo, bütün kiniyle,</p>

  <p class="normal">gözyaşlarıma yenildi de öyle gönderilmeni emretti sürgüne.</p>

  <p class="normal">MEDEA</p>

  <p class="normal">Ben de bu bir ceza diyordum, görüyorum ki sürgün bir</p>

  <p class="normal">ödülmüş aslında.</p>

  <p class="normal">IASON</p>

  <p class="normal">Kaçabiliyorken, kaç, kendini al götür buradan.</p>

  <p class="normal">MEDEA</p>

  <p class="normal">Beni ikna etmen,</p>

  <p class="normal">Creusa için ne nimet: kıskandığı rakibesini kovuyorsun.</p>

  <p class="normal">IASON</p>

  <p class="normal">Medea aşık olmakla mı suçluyor yoksa beni?</p>

  <p class="normal">MEDEA</p>

  <p class="normal">Öldürmekle ve ihanetle de.</p>

  <p class="normal">IASON</p>

  <p class="normal">Söyle, söyleyebilirsen, hangi cinayetle suçlayabilirsin beni?</p>

  <p class="normal">MEDEA</p>

  <p class="normal">Bütün yaptıklarımla.</p>

  <p class="normal">IASON</p>

  <p class="normal">Bir bu kalmıştı bana söylemediğin,</p>

  <p class="normal">bir de senin günahlarının ceremesini çekeceğim.</p>

  <p class="normal">MEDEA</p>

  <p class="normal">Senin tabi, tabi senin: cinayetle kazanan,</p>

  <p class="normal">cinayet işler. Herkes karına rezil diyor,</p>

  <p class="normal">bir tek sen koru, bir tek sen suçsuz de:</p>

  <p class="normal">senin uğruna masumiyetini yitiren, bari senin gözünde</p>

  <p class="normal">masum olsun.</p>

  <p class="normal">IASON</p>

  <p class="normal">Rezil bir yaşamı kabullenmek ne utanç verici.</p>

  <p class="normal">MEDEA</p>

  <p class="normal">Utanç duyulan bir yaşam yaşanmamalı.</p>

  <p class="normal">IASON</p>

  <p class="normal">Böyle yaşayacağına, şu ateşli yüreğinin öfkesini dindir,</p>

  <p class="normal">sakinleş oğulların adına.</p>

  <p class="normal">MEDEA</p>

  <p class="normal">Tanımıyorum onları, reddediyorum, inkâr ediyorum.</p>

  <p class="normal">Creusa mı kardeş verecek, benim oğullarıma?</p>

  <p class="normal">IASON</p>

  <p class="normal">Bir kraliçe o, biz sürgünlerin oğullarına, şu biçarelere, kardeş</p>

  <p class="normal">verecek olan; yetke sahibi bir insan.</p>

  <p class="normal">MEDEA</p>

  <p class="normal">Dilerim biz zavallılar için böyle kötü bir gün asla olmasın, asla karışmasın anlı şanlı bir soy, aşağılık bir soyla,</p>

  <p class="normal">Sisyphus’un torunları, Phoebus’un torunlarıyla.<a href="../Text/Tiyatro-Scanei_split_027.html#footnote-600-92" id="footnote-600-92-backlink">[92]</a></p>

  <p class="normal">IASON</p>

  <p class="normal">Neden, ah zavallı kadın, neden beni de, kendini de</p>

  <p class="normal">ölüme sürüklüyorsun?</p>

  <p class="normal">çek git, yalvarıyorum.</p>

  <p class="normal">MEDEA</p>

  <p class="normal">Duamı Creo işitti.</p>

  <p class="normal">IASON</p>

  <p class="normal">Ne yapabilirim, söyle.</p>

  <p class="normal">MEDEA</p>

  <p class="normal">Benim uğruma, gerekirse bir cinayet bile!</p>

  <p class="normal">IASON</p>

  <p class="normal">İşte burada bir kral var, şurada da.<a href="../Text/Tiyatro-Scanei_split_027.html#footnote-600-93" id="footnote-600-93-backlink">[93]</a></p>

  <p class="normal">MEDEA</p>

  <p class="normal">Bunlardan da daha büyük bir tehlike var:</p>

  <p class="normal">Medea. Bırak yüz yüze çarpışalım, savaşalım, izin ver,</p>

  <p class="normal">ödül Iason’un olsun.</p>

  <p class="normal">IASON</p>

  <p class="normal">Pes ettim, bu felaketlerden artık çok yoruldum.</p>

  <p class="normal">Binlerce kez yaşadığın şu kaderin oyunlarından artık sen de kork.</p>

  <p class="normal">MEDEA</p>

  <p class="normal">Ben kaderi hep ayaklarımın altına aldım.</p>

  <p class="normal">IASON</p>

  <p class="normal">Acastus hiç peşimden ayrılmıyor.</p>

  <p class="normal">MEDEA</p>

  <p class="normal">Ama Creo daha yakınında:</p>

  <p class="normal">her ikisinden de kaç, Medea seni zorlamayacak</p>

  <p class="normal">kayınbabana karşı silahlanmana, kendini akraba kanıyla lekelemene,</p>

  <p class="normal">kaç benimle birlikte, bütün masumiyetinle.</p>

  <p class="normal">IASON</p>

  <p class="normal">Peki kim karşı koyacak, savaş her iki yandan bastırırsa,</p>

  <p class="normal">Creo ve Acastus birleştirirse güçlerini?</p>

  <p class="normal">MEDEA</p>

  <p class="normal">Colchislileri de ekle bunlara, Aeetes’i komutan tayin et bir de başlarına,</p>

  <p class="normal">Pelasguslarla birlikte Scythialıları da kat istersen: hepsini gömerim toprağa.</p>

  <p class="normal">IASON</p>

  <p class="normal">O yüce asalardan ürküyorum.</p>

  <p class="normal">MEDEA</p>

  <p class="normal">Ne dersin, belki de onları istiyorsun.</p>

  <p class="normal">IASON</p>

  <p class="normal">Kuşkulanmasınlar, kes şu uzun uzadıya konuşmaları.</p>

  <p class="normal">MEDEA</p>

  <p class="normal">Şimdi, ey yüce Iuppiter, gürle o koskoca semada,</p>

  <p class="normal">uzat uğurlu elini, intikam ateşlerini hazırla,</p>

  <p class="normal">yar bulutları, sars bütün dünyayı!</p>

  <p class="normal">Rastgele savur hınç dolu yıldırımlarını, bakma,</p>

  <p class="normal">ha bana, ha ona: hangimiz ölürsek ölelim,</p>

  <p class="normal">bir suçlu kalkar ortadan: bize yolladığın şimşeklerin</p>

  <p class="normal">yanılacak hali yok ya.</p>

  <p class="normal">IASON</p>

  <p class="normal">Mantıklı düşün artık,</p>

  <p class="normal">sakin konuş. Kayınbabamın sarayında varsa</p>

  <p class="normal">sürgününe bir çare, artık benden onu iste.</p>

  <p class="normal">MEDEA</p>

  <p class="normal">Yüreğim hep hor görür, bilirsin, kralların hazinelerini,</p>

  <p class="normal">hep böyle oldu; sen sadece izin ver bana şu sürgünümde</p>

  <p class="normal">alayım çocuklarımı yanıma, gözyaşlarımı dökeyim</p>

  <p class="normal">kucaklarına. Seni yeni doğacak çocukların bekliyor nasıl olsa.</p>

  <p class="normal">IASON</p>

  <p class="normal">Dileklerini yerine getirmek isterim, yürekten söylüyorum,</p>

  <p class="normal">ama onlara bağlılığım buna izin vermiyor: Böyle bir şeye</p>

  <p class="normal">beni zorlayamaz,</p>

  <p class="normal">hiç kimse, kral da olsa, kayınbabam da.</p>

  <p class="normal">Bu benim yaşam nedenim, kaygılar içinde yanıp tutuşan</p>

  <p class="normal">yüreğimin tesellisi. Canımdan olurum,</p>

  <p class="normal">bedenimden, ışıktan olurum da onlardan vazgeçmem.</p>

  <p class="normal">MEDEA<a href="../Text/Tiyatro-Scanei_split_027.html#footnote-600-94" id="footnote-600-94-backlink">[94]</a></p>

  <p class="normal">Demek oğullarını bu kadar seviyor?</p>

  <p class="normal">iyi, yakalandı, yaralayacağım yeri açık etti işte.</p>

  <p class="normal">Hiç olmazsa izin ver, bir konuşayım,<a href="../Text/Tiyatro-Scanei_split_027.html#footnote-600-95" id="footnote-600-95-backlink">[95]</a></p>

  <p class="normal">son kez sarılayım, izin ver,</p>

  <p class="normal">minnettar kalırım sana. Son kez istiyorum bunu senden,</p>

  <p class="normal">şu şaşkın yüreğimden acı sözler döktüysem eğer,</p>

  <p class="normal">hiçbiri kalmasın n’olur senin zihninde. Benden güzel şeyler kalsın belleğinde,</p>

  <p class="normal">öfkeyle söylenenler unutulup gitsin bir an önce.</p>

  <p class="normal">IASON</p>

  <p class="normal">Bütün yüreğimden sildim hepsini,</p>

  <p class="normal">senden dileğim, hakim ol artık o ateşli gönlüne,</p>

  <p class="normal">sakinleş, teslim ol kaderine: acılar diner sükunetle.</p>

  <p class="normal">MEDEA<a href="../Text/Tiyatro-Scanei_split_027.html#footnote-600-96" id="footnote-600-96-backlink">[96]</a></p>

  <p class="normal">Çekip gitti. Öyle mi? Demek çıkarıp beni aklından, bunca yaptıklarımı</p>

  <p class="normal">çekip gidebiliyor? Söküp atmak böyle kolay mı beni?</p>

  <p class="normal">Ben asla sökülüp atılmam. Haydi iş zamanı, bütün güçlerini,</p>

  <p class="normal">bütün sanatını çağır göreve. Senin için günahlarının ödülü,</p>

  <p class="normal">hiçbirini günah saymamak. Hileye bile yer kalmadı,</p>

  <p class="normal">zaten benden korkuyorlar. Haydi saldır,</p>

  <p class="normal">hiç kimsenin korku duyamayacağı bir şeye. Bastır haydi,</p>

  <p class="normal">cesaretini gösterme zamanı, başla,</p>

  <p class="normal">elinden ne geliyorsa, Medea, ya da ne gelmiyorsa.</p>

  <p class="normal">Sen, sadık sütanam, yasımın yoldaşı,</p>

  <p class="normal">türlü türlü dertlerimin yoldaşı, bu acı kararlarıma ortak ol.</p>

  <p class="normal">Bir harmanim var benim, -gökler hakimi sarayımın armağanı,</p>

  <p class="normal">saltanatımın şanı şerefi, Güneş tarafından Aeetes’e verilmiş,</p>

  <p class="normal">soyumun nişanesi; gerdanlığım var bir de,</p>

  <p class="normal">altınla örülmüş ışıl ışıl parıldar, taşlarının parıltısı</p>

  <p class="normal">daha da çekici kılar altınları, çepeçevre sarar hep saçlarımı.</p>

  <p class="normal">Armağanımdır, götürsün oğullarım o geline, işte bütün bunları, ama önce sıvansın, boyansın ölümcül büyülerimle.</p>

  <p class="normal">Çağrılsın Hecate; hazırla cenaze törenlerini de:</p>

  <p class="normal">sunaklar dikilsin, gür gür yansın ateşler evimizde.</p>

  <p class="normal">3. KORO</p>

  <p class="normal">KORO</p>

  <p class="normal">Ne güçlü ateşlerden korkmalı, ne kuduran fırtınalardan,</p>

  <p class="normal">ne de döne döne savrulan mızraklardan,</p>

  <p class="normal">evliliği bitmiş, terkedilmiş bir eşin</p>

  <p class="normal">yangını, nefreti kadar:</p>

  <p class="normal">ne bulutlu Auster kış yağmurları getirdiğinde,</p>

  <p class="normal">ne döne döne, gürül gürül akan Hister<a href="../Text/Tiyatro-Scanei_split_027.html#footnote-600-97" id="footnote-600-97-backlink">[97]</a></p>

  <p class="normal">yolundaki köprüleri yıkıp geçtiğinde,</p>

  <p class="normal">sel olup etrafa saçıldığında;</p>

  <p class="normal">ne denizin derinlerine çekildiğinde Rhodanus,<a href="../Text/Tiyatro-Scanei_split_027.html#footnote-600-98" id="footnote-600-98-backlink">[98]</a></p>

  <p class="normal">ne de baharın ortasında, güneş yakıp kavurduğunda</p>

  <p class="normal">karları eriyip de dereler halinde</p>

  <p class="normal">çözüldüğünde Haemus.<a href="../Text/Tiyatro-Scanei_split_027.html#footnote-600-99" id="footnote-600-99-backlink">[99]</a></p>

  <p class="normal">İşte bu kadar kördür öfkenin körüklediği ateş,</p>

  <p class="normal">denetlenmez, dizginlenmez,</p>

  <p class="normal">ölümden korkmaz; kılıçlara karşı durur tutkuyla, ihtiyatsız.</p>

  <p class="normal">Esirgeyin, ey tanrılar, lütuf bağışlayın, yalvarıyoruz,</p>

  <p class="normal">yaşasın, denizleri dize getiren o yiğit.<a href="../Text/Tiyatro-Scanei_split_027.html#footnote-600-100" id="footnote-600-100-backlink">[100]</a></p>

  <p class="normal">Ama enginlerin hakimi öfkesinden kudurmuş,<a href="../Text/Tiyatro-Scanei_split_027.html#footnote-600-101" id="footnote-600-101-backlink">[101]</a></p>

  <p class="normal">elinden alındı diye evrenin o ikinci krallığı.<a href="../Text/Tiyatro-Scanei_split_027.html#footnote-600-102" id="footnote-600-102-backlink">[102]</a></p>

  <p class="normal">Sürmeye kalkışınca ölümsüz atları,<a href="../Text/Tiyatro-Scanei_split_027.html#footnote-600-103" id="footnote-600-103-backlink">[103]</a></p>

  <p class="normal">bu genç, babasının sınırlarını çıkarınca aklından,</p>

  <p class="normal">göğün zirvesinden yağan o kavurucu ateşleri,</p>

  <p class="normal">çekti kendiliğinden üstüne.</p>

  <p class="normal">Bilinen yol, pahalıya mal olmaz hiç,</p>

  <p class="normal">atalarının evvelce keşfettiği yoldan git güvenle,</p>

  <p class="normal">kırıp parçalama vahşice,</p>

  <p class="normal">şu evrenin el değmemiş yasalarını.</p>

  <p class="normal">Kim dokunmuşsa o cüretkar teknenin,</p>

  <p class="normal">anlı şanlı küreklerine, o kutsal ormanın</p>

  <p class="normal">koyu kara gölgesinden kim etmişse Pelion’u,<a href="../Text/Tiyatro-Scanei_split_027.html#footnote-600-104" id="footnote-600-104-backlink">[104]</a></p>

  <p class="normal">kim geçmişse çarpışan kayaların arasından,</p>

  <p class="normal">bunca zorluklarını aşıp derin denizlerin,</p>

  <p class="normal">kim bağlamışsa palamarı o vahşi kıyılara,</p>

  <p class="normal">yabanın hazinesini kim kapıp götürmeyi koymuşsa aklına,</p>

  <p class="normal">korkunç bir ölümle ödemiş</p>

  <p class="normal">denizin hakkını gasbetmenin cezasını.</p>

  <p class="normal">Başkaldırıların bedelini ödetti deniz.</p>

  <p class="normal">İlkin, derinler hakimi, Tiphys,</p>

  <p class="normal">dümenini bıraktı acemi bir efendiye.</p>

  <p class="normal">Yabancı bir kıyıda, baba ocağından çok uzaklarda,</p>

  <p class="normal">ölmüş yatıyor, gösterişsiz bir gömüt altında,</p>

  <p class="normal">tanımadığı bilmediği gölgeler arasında.<a href="../Text/Tiyatro-Scanei_split_027.html#footnote-600-105" id="footnote-600-105-backlink">[105]</a></p>

  <p class="normal">Bu yüzden Aulis yitirdiği kralını hiç unutmamış<a href="../Text/Tiyatro-Scanei_split_027.html#footnote-600-106" id="footnote-600-106-backlink">[106]</a></p>

  <p class="normal">hâlâ tutmakta o gemileri limanlarda,</p>

  <p class="normal">gemilerse denize açılmadıklarından, sızım sızım sızlanmakta.</p>

  <p class="normal">Güzel sesli Camena’nın o ünlü oğlu,<a href="../Text/Tiyatro-Scanei_split_027.html#footnote-600-107" id="footnote-600-107-backlink">[107]</a></p>

  <p class="normal">mızrabı dokununca tellere, ahenkle,</p>

  <p class="normal">dereler akmaz olur, rüzgâr susardı,</p>

  <p class="normal">kuşlar kendi şarkısını keser, üşüşürdü başına</p>

  <p class="normal">orman da eşlik ederdi onlara, baştan sona.</p>

  <p class="normal">Thracia çayırlarına uzanmış yatıyor şimdi,</p>

  <p class="normal">başı kapılmış gidiyor Hebrus’un kasvetli sularına;<a href="../Text/Tiyatro-Scanei_split_027.html#footnote-600-108" id="footnote-600-108-backlink">[108]</a></p>

  <p class="normal">ulaştı en sonunda o tanıdık Styx ırmağına, Tartarus’a,<a href="../Text/Tiyatro-Scanei_split_027.html#footnote-600-109" id="footnote-600-109-backlink">[109]</a></p>

  <p class="normal">geri dönmemek üzere bir daha asla.</p>

  <p class="normal">Alcides yere serdi Aquilo’nun oğullarını,<a href="../Text/Tiyatro-Scanei_split_027.html#footnote-600-110" id="footnote-600-110-backlink">[110]</a></p>

  <p class="normal">Neptunus’un oğlunu katletti,</p>

  <p class="normal">kendini bin türlü şekle sokan genç adamı;<a href="../Text/Tiyatro-Scanei_split_027.html#footnote-600-111" id="footnote-600-111-backlink">[111]</a></p>

  <p class="normal">ama kendisi de karalara, denizlere barış getirip de,</p>

  <p class="normal">vahşi Dis’in krallığını açığa çıkardıktan sonra,</p>

  <p class="normal">canlı canlı uzanmış yatıyor, alev alev yanan Oeta’da,<a href="../Text/Tiyatro-Scanei_split_027.html#footnote-600-112" id="footnote-600-112-backlink">[112]</a></p>

  <p class="normal">sunmuş bütün bedenini vahşi ateşlere,</p>

  <p class="normal">eriyip tükenmiş bir çift irinden oluşan o zehirle,<a href="../Text/Tiyatro-Scanei_split_027.html#footnote-600-113" id="footnote-600-113-backlink">[113]</a></p>

  <p class="normal">şu karısının armağanı.<a href="../Text/Tiyatro-Scanei_split_027.html#footnote-600-114" id="footnote-600-114-backlink">[114]</a></p>

  <p class="normal">Yaban domuzu bir vurdu, Ancaeus’u yere devirdi;<a href="../Text/Tiyatro-Scanei_split_027.html#footnote-600-115" id="footnote-600-115-backlink">[115]</a></p>

  <p class="normal">Meleager anasının kardeşini haksızca öldürdü,<a href="../Text/Tiyatro-Scanei_split_027.html#footnote-600-116" id="footnote-600-116-backlink">[116]</a></p>

  <p class="normal">öfkeden kuduran anasının kollarında can verdi.</p>

  <p class="normal">Tamam, bütün bunlar ölümü hak etti:</p>

  <p class="normal">Ama hangi suçun bedelini ödedi ölümüyle o küçük çocuk,<a href="../Text/Tiyatro-Scanei_split_027.html#footnote-600-117" id="footnote-600-117-backlink">[117]</a></p>

  <p class="normal">koca Hercules’in arayıp da asla bulamadığı,</p>

  <p class="normal">sulara kapılıp gitti, heyhat, emin eller arasında?<a href="../Text/Tiyatro-Scanei_split_027.html#footnote-600-118" id="footnote-600-118-backlink">[118]</a></p>

  <p class="normal">Haydi gidin, ey yiğitler, şimdi dolaşın baştan sona engin denizi, bir pınardan korkuyordunuz zamanında.</p>

  <p class="normal">Idmon çok iyi biliyordu kaderini,<a href="../Text/Tiyatro-Scanei_split_027.html#footnote-600-119" id="footnote-600-119-backlink">[119]</a></p>

  <p class="normal">ama bir yılan onu gömdü Lybia kumlarına yine de;</p>

  <p class="normal">Herkese doğruyu söylerken Mopsus, bir tek kendine</p>

  <p class="normal">yalan söyledi,<a href="../Text/Tiyatro-Scanei_split_027.html#footnote-600-120" id="footnote-600-120-backlink">[120]</a></p>

  <p class="normal">öldü ve Thebai’den çok uzaklara gitti.</p>

  <p class="normal">Gelecek hakkında doğruyu söylemişse,</p>

  <p class="normal">Thetis’in kocası sürgün olarak dolaşacak;<a href="../Text/Tiyatro-Scanei_split_027.html#footnote-600-121" id="footnote-600-121-backlink">[121]</a></p>

  <p class="normal">Yıldırımın, denizin hışmına uğrayıp can verdi</p>

  <p class="normal">Oileus’un oğlu<a href="../Text/Tiyatro-Scanei_split_027.html#footnote-600-122" id="footnote-600-122-backlink">[122]</a></p>

  <p class="normal">hem kendisinin, hem de babasının</p>

  <p class="normal">suçunun bedelini ödeyecek.</p>

  <p class="normal">O hilekar ateşle Argoslulara zarar vermek üzereyken,</p>

  <p class="normal">Nauplius paldır küldür düştü denizin derinlerine;<a href="../Text/Tiyatro-Scanei_split_027.html#footnote-600-123" id="footnote-600-123-backlink">[123]</a></p>

  <p class="normal">Pherae’lı kocasının kaderini üstlenerek,<a href="../Text/Tiyatro-Scanei_split_027.html#footnote-600-124" id="footnote-600-124-backlink">[124]</a></p>

  <p class="normal">kendi canını verip kocasınınkini kurtardı o eş.<a href="../Text/Tiyatro-Scanei_split_027.html#footnote-600-125" id="footnote-600-125-backlink">[125]</a></p>

  <p class="normal">Talan emrini veren kahraman bile, altın postun,</p>

  <p class="normal">o ganimetin ilk gemiyle getirilmesini emreden adam,</p>

  <p class="normal">(Pelias, o kızgın tunçtan kazanda kaynadı)</p>

  <p class="normal">o daracık sularda çalkalanarak haşlandı.</p>

  <p class="normal">Artık yeter, ey tanrılar, denizin öcünü aldınız:</p>

  <p class="normal">o emir kuluna kıymayın, n’olur.<a href="../Text/Tiyatro-Scanei_split_027.html#footnote-600-126" id="footnote-600-126-backlink">[126]</a></p>
</body>
</html>
