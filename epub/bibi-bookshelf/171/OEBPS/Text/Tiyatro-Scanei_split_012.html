<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Tiyatro-Scanei</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="calibre5" id="calibre_toc_14">1. SAHNE</h2>

  <p class="normal">MEDEA</p>

  <p class="normal">Ey evlilik tanrıları, ve sen Lucina, zifaf yatağının koruyucusu;<a href="../Text/Tiyatro-Scanei_split_027.html#footnote-600-1" id="footnote-600-1-backlink">[1]</a></p>

  <p class="normal">ve sen, yeni gemisinin dümenine hakim olmayı<a href="../Text/Tiyatro-Scanei_split_027.html#footnote-600-2" id="footnote-600-2-backlink">[2]</a></p>

  <p class="normal">engin denizleri yola getirmeyi öğreten, Tiphys’e;<a href="../Text/Tiyatro-Scanei_split_027.html#footnote-600-3" id="footnote-600-3-backlink">[3]</a></p>

  <p class="normal">ve sen, derin denizlerin vahşi hakimi;<a href="../Text/Tiyatro-Scanei_split_027.html#footnote-600-4" id="footnote-600-4-backlink">[4]</a></p>

  <p class="normal">ve sen, Titan, dünyamıza parlak günü getiren;<a href="../Text/Tiyatro-Scanei_split_027.html#footnote-600-5" id="footnote-600-5-backlink">[5]</a></p>

  <p class="normal">ve sen, tanıklığınla sessiz ayinlere ışık saçan,<a href="../Text/Tiyatro-Scanei_split_027.html#footnote-600-6" id="footnote-600-6-backlink">[6]</a></p>

  <p class="normal">ey üç yüzlü Hecate; ve sizler, Iason’un benim adıma</p>

  <p class="normal">yeminler ettiği tanrılar,<a href="../Text/Tiyatro-Scanei_split_027.html#footnote-600-7" id="footnote-600-7-backlink">[7]</a></p>

  <p class="normal">ve sizler, Medea’nın bunca yakarmasını hoş gören tanrılar:</p>

  <p class="normal">ey gecesi sonsuz Chaos,<a href="../Text/Tiyatro-Scanei_split_027.html#footnote-600-8" id="footnote-600-8-backlink">[8]</a></p>

  <p class="normal">gökteki tanrılara yüz çeviren krallıklar, ey günahkâr ruhlar,<a href="../Text/Tiyatro-Scanei_split_027.html#footnote-600-9" id="footnote-600-9-backlink">[9]</a></p>

  <p class="normal">ey o hüzün ülkesinin efendisi, ve kapıp kaçırıldığı halde,<a href="../Text/Tiyatro-Scanei_split_027.html#footnote-600-10" id="footnote-600-10-backlink">[10]</a></p>

  <p class="normal">benden daha fazla sadakat gören tanrıça; sizlere</p>

  <p class="normal">yalvarıyorum, bu kan kusan sesimle,<a href="../Text/Tiyatro-Scanei_split_027.html#footnote-600-11" id="footnote-600-11-backlink">[11]</a></p>

  <p class="normal">n’olur artık, artık gelin, sizler, ey suçların intikamını alan</p>

  <p class="normal">tanrıçalar,<a href="../Text/Tiyatro-Scanei_split_027.html#footnote-600-12" id="footnote-600-12-backlink">[12]</a></p>

  <p class="normal">darmadağın saçlarınız, yılanlar yayılmış,</p>

  <p class="normal">kanlı elleriniz kapkara meşaleler tutmakta;</p>

  <p class="normal">haydi gelin, nasıl dikildinizse dehşet saçarak bir zamanlar</p>

  <p class="normal">benim zifaf odamda,</p>

  <p class="normal">dikilin işte şimdi de o yeni gelinin yatağında,</p>

  <p class="normal">ölüm götürün babasına, ölüm götürün bütün kraliyet soyuna.</p>

  <p class="normal">Daha kötüsü de var, damada edeceğim şu beddua:<a href="../Text/Tiyatro-Scanei_split_027.html#footnote-600-13" id="footnote-600-13-backlink">[13]</a></p>

  <p class="normal">yaşasın, ve sefil dolansın hiç bilmediği diyarlarda,</p>

  <p class="normal">bir sürgün gibi, korku içinde, nefretlik, evsiz barksız;</p>

  <p class="normal">bir yabancı gibi yanaşsın, bir zamanlar tanındığı, konuk</p>

  <p class="normal">olduğu kapılara;</p>

  <p class="normal">eşim, eşim diye arasın beni, ve belki de bu dileyeceklerimin</p>

  <p class="normal">en kötüsü:</p>

  <p class="normal">çocukları benzesin babalarına,</p>

  <p class="normal">benzesin analarına. İşte şimdi doğdu, intikamım doğdu:</p>

  <p class="normal">doğurdum.</p>

  <p class="normal">Boşa mı sıralıyorum bu yakınmaları mı, boşa mı bu</p>

  <p class="normal">sözlerim?</p>

  <p class="normal">Düşmanlarımın üstüne gitmeyecek miyim? Kapıp almalıyım çırağları ellerinden,<a href="../Text/Tiyatro-Scanei_split_027.html#footnote-600-14" id="footnote-600-14-backlink">[14]</a></p>

  <p class="normal">çalmalıyım ışığı gökyüzünden! Soyumun atası Güneş<a href="../Text/Tiyatro-Scanei_split_027.html#footnote-600-15" id="footnote-600-15-backlink">[15]</a></p>

  <p class="normal">seyirci kalabilir mi bütün bunlara, seyirci kalabilir mi, arabasına kurulup</p>

  <p class="normal">koştururken atlarını her zamanki yolunda, o berrak semada?</p>

  <p class="normal">Doğduğu yere dönmeyecek mi, gün geri gelmeyecek mi?<a href="../Text/Tiyatro-Scanei_split_027.html#footnote-600-16" id="footnote-600-16-backlink">[16]</a></p>

  <p class="normal">İzin ver, izin ver ki süreyim atalarımın arabasını rüzgârların arasından,</p>

  <p class="normal">ver elime dizginleri, ey babam, ver ki dört nala koşturayım</p>

  <p class="normal">ateşli küheylanları, o alev alev yollardan:</p>

  <p class="normal">işte o zaman, o ikiz kıyısıyla önü kesilen Corinthus,</p>

  <p class="normal">yanıp kül olacak ateşlerde, iki deniz birleşecek birbirine.</p>

  <p class="normal">Bir tek şey kaldı artık yapmam gereken, ben getireceğim gelinin çırağsını</p>

  <p class="normal">yatağına kadar, adak duaları ettikten sonra da,</p>

  <p class="normal">keseceğim kurbanları o kutsanmış sunakta.</p>

  <p class="normal">Ta ciğerine kadar ara yolunu, intikamın için,</p>

  <p class="normal">tabi hâlâ yaşıyorsan, ey ruhum, ve eski gücünden</p>

  <p class="normal">bir şeyler kalmışsa hâlâ. At kadınsı korkularını,</p>

  <p class="normal">işle zihnine o konuksevmez Caucasus’u.<a href="../Text/Tiyatro-Scanei_split_027.html#footnote-600-17" id="footnote-600-17-backlink">[17]</a></p>

  <p class="normal">Ne zulüm görmüşse Phasis ya da Pontus,<a href="../Text/Tiyatro-Scanei_split_027.html#footnote-600-18" id="footnote-600-18-backlink">[18]</a></p>

  <p class="normal">aynısını görecek Isthmus. Vahşi, bilinmedik, korkunç şeyler,<a href="../Text/Tiyatro-Scanei_split_027.html#footnote-600-19" id="footnote-600-19-backlink">[19]</a></p>

  <p class="normal">göğü de, yeri de titreten kötülükler kaynıyor</p>

  <p class="normal">zihnim içten içe: yaralar, katliamlar, iliklere kadar</p>

  <p class="normal">kıvrıla kıvrıla yol alan bir ölüm. Ne bayağı şeyler anımsıyorum böyle,</p>

  <p class="normal">daha genç kızken yaptım ben bunları. Acım alev alev dağları sarmalı:</p>

  <p class="normal">madem ki ana oldum artık, daha büyük günahlar benim harcım.</p>

  <p class="normal">Öfkeni kuşan, kendini yıkıma hazırla</p>

  <p class="normal">bütün çılgınlığınla. Neler söylendiyse evlendiğinde,</p>

  <p class="normal">söylensin boşandığında da. Nasıl ayrılacaksın kocandan?</p>

  <p class="normal">Gittiğin gibi arkasından. Kır zincirlerini, durma artık miskin miskin:</p>

  <p class="normal">evini cinayetle elde ettiğine göre, cinayetle terk etmelisin.</p>

  <p class="normal">1. KORO</p>

  <p class="normal">KORO <a href="../Text/Tiyatro-Scanei_split_027.html#footnote-600-20" id="footnote-600-20-backlink">[20]</a></p>

  <p class="normal">Tanrı katında uğurlu olan bu soylu düğüne katılsın,</p>

  <p class="normal">göğü yöneten ilahlar, denizlere hükmeden ilahlar,</p>

  <p class="normal">halk da hayır dualarıyla gelsin onlarla birlikte, sessizce.</p>

  <p class="normal">İlkin, göklerin asasını elinde tutan o Gürleyen’e <a href="../Text/Tiyatro-Scanei_split_027.html#footnote-600-21" id="footnote-600-21-backlink">[21]</a></p>

  <p class="normal">uzatsın upuzun boynunu, sırtı beyaz benekli bir boğa;</p>

  <p class="normal">karbeyaz gövdeli dişisi de yatıştırsın Lucina’yı,</p>

  <p class="normal">boyunduruğa bile vurulmamış olsun ama;</p>

  <p class="normal">daha körpe bir kurban sunulsun sonra,</p>

  <p class="normal">vahşi Mars’ın kanlı ellerini bağlayarak</p>

  <p class="normal">birbiriyle savaşan halklara barış getiren</p>

  <p class="normal">ve cömert boynuzundan bereket taşan o tanrıçaya.<a href="../Text/Tiyatro-Scanei_split_027.html#footnote-600-22" id="footnote-600-22-backlink">[22]</a></p>

  <p class="normal">Ve sen, yasal evliliklere refakat eden tanrı,<a href="../Text/Tiyatro-Scanei_split_027.html#footnote-600-23" id="footnote-600-23-backlink">[23]</a></p>

  <p class="normal">sen, uğurlu elinle karanlıkları dağıtan,</p>

  <p class="normal">yaklaş, sendeleye sendeleye, sarhoş adımlarınla,<a href="../Text/Tiyatro-Scanei_split_027.html#footnote-600-24" id="footnote-600-24-backlink">[24]</a></p>

  <p class="normal">gülden bir çelenkle çevrele alnını.</p>

  <p class="normal">Ve sen, iki ışığın habercisi yıldız,<a href="../Text/Tiyatro-Scanei_split_027.html#footnote-600-25" id="footnote-600-25-backlink">[25]</a></p>

  <p class="normal">hep dön bu aşıklar için yavaş yavaş: <a href="../Text/Tiyatro-Scanei_split_027.html#footnote-600-26" id="footnote-600-26-backlink">[26]</a></p>

  <p class="normal">seni ister analar, seni ister yeni gelin, tutkuyla,</p>

  <p class="normal">saç saçabildiğince ışınlarını, bütün parlaklığınla.</p>

  <p class="normal">Eşşiz bu bakirenin güzelliği,<a href="../Text/Tiyatro-Scanei_split_027.html#footnote-600-27" id="footnote-600-27-backlink">[27]</a></p>

  <p class="normal">hiç kalır yanında bütün Cecrops gelinleri,<a href="../Text/Tiyatro-Scanei_split_027.html#footnote-600-28" id="footnote-600-28-backlink">[28]</a></p>

  <p class="normal">ve surları olmayan o kentin kızları,<a href="../Text/Tiyatro-Scanei_split_027.html#footnote-600-29" id="footnote-600-29-backlink">[29]</a></p>

  <p class="normal">hani, erkekler gibi Taygetus yamaçlarında talim ettirilen;<a href="../Text/Tiyatro-Scanei_split_027.html#footnote-600-30" id="footnote-600-30-backlink">[30]</a></p>

  <p class="normal">ya da şu Aonia sularında,<a href="../Text/Tiyatro-Scanei_split_027.html#footnote-600-31" id="footnote-600-31-backlink">[31]</a></p>

  <p class="normal">şu kutsal Alpheus’da yıkanan bakireler.<a href="../Text/Tiyatro-Scanei_split_027.html#footnote-600-32" id="footnote-600-32-backlink">[32]</a></p>

  <p class="normal">Yakışıklı görmek isterse gözleriniz,</p>

  <p class="normal">bakın şu Aeson yiğidine,<a href="../Text/Tiyatro-Scanei_split_027.html#footnote-600-33" id="footnote-600-33-backlink">[33]</a></p>

  <p class="normal">ne kaplanları arabasına koşan</p>

  <p class="normal">o amansız şimşeklerin oğlu erişebilir yanına,<a href="../Text/Tiyatro-Scanei_split_027.html#footnote-600-34" id="footnote-600-34-backlink">[34]</a></p>

  <p class="normal">ne tripodlar sallayan tanrı,<a href="../Text/Tiyatro-Scanei_split_027.html#footnote-600-35" id="footnote-600-35-backlink">[35]</a></p>

  <p class="normal">ne de o vahşi kızın biraderi;<a href="../Text/Tiyatro-Scanei_split_027.html#footnote-600-36" id="footnote-600-36-backlink">[36]</a></p>

  <p class="normal">erişemez yanına, ne Castor ne de onun ikizi<a href="../Text/Tiyatro-Scanei_split_027.html#footnote-600-37" id="footnote-600-37-backlink">[37]</a></p>

  <p class="normal">Pollux, hani yumruklarına eldivenler yaraşan.<a href="../Text/Tiyatro-Scanei_split_027.html#footnote-600-38" id="footnote-600-38-backlink">[38]</a></p>

  <p class="normal">Duam böyle, böyle, ey göksel tanrılar, n’olur,</p>

  <p class="normal">bu kadın üstün olsun bütün eşlerden,<a href="../Text/Tiyatro-Scanei_split_027.html#footnote-600-39" id="footnote-600-39-backlink">[39]</a></p>

  <p class="normal">bu adam üstün olsun bütün erkeklerden.<a href="../Text/Tiyatro-Scanei_split_027.html#footnote-600-40" id="footnote-600-40-backlink">[40]</a></p>

  <p class="normal">Kadınlar korosunda aldı mı yerini bu gelin,</p>

  <p class="normal">bir tek onun yüzü ışıl ışıl parlar, sönük kalır diğerleri;</p>

  <p class="normal">nasıl güneş doğunca sönerse yıldızların güzelliği,</p>

  <p class="normal">Pleias’ın kalabalık sürüsü nasıl saklanırsa,<a href="../Text/Tiyatro-Scanei_split_027.html#footnote-600-41" id="footnote-600-41-backlink">[41]</a></p>

  <p class="normal">Phoebe yakıp ödünç ışığını</p>

  <p class="normal">çepeçevre boynuzlarıyla tutunca kendi çemberini.</p>

  <p class="normal">tutkulu kocası baksa yüzüne, kıpkırmızı olur,</p>

  <p class="normal">utanç kaplayınca o yumuşacık yanakları.</p>

  <p class="normal">Al kızıla boyandı mı,</p>

  <p class="normal">karbeyazı renkler nasıl kızarırsa, ve parlak güneş ışınlarını</p>

  <p class="normal">tan yeri ağardığında nasıl görürse çoban, çiylerin arasında.</p>

  <p class="normal">O korkunç Phasislinin zifaf yatağından kurtulan sen,<a href="../Text/Tiyatro-Scanei_split_027.html#footnote-600-42" id="footnote-600-42-backlink">[42]</a></p>

  <p class="normal">ah nasıl okşardın hep o yaban eşinin göğsünü,</p>

  <p class="normal">titreye titreye, istemeye istemeye dokunurdun,</p>

  <p class="normal">mutlu ol artık, sımsıkı sarıl şu Aiolia kızına,</p>

  <p class="normal">sonunda kavuştun, ey güvey, mutlu bir kayınbabaya ve bir kaynanaya.</p>

  <p class="normal">Hoşgörülecek, ey gençler, oynayın, şakalaşın,</p>

  <p class="normal">ey gençler, şarkılar söyleyin, atışın karşılıklı:</p>

  <p class="normal">efendilerimizin aleyhine böyle yasal bir izin, bilin ki bir daha kolay çıkmaz.</p>

  <p class="normal">Thyrsus taşıyan Lyaeus’un güzel, soylu oğlu,<a href="../Text/Tiyatro-Scanei_split_027.html#footnote-600-43" id="footnote-600-43-backlink">[43]</a></p>

  <p class="normal">artık zamanı geldi, yak şu çatal çatal çırağını;</p>

  <p class="normal">o gevşek parmaklarınla savur cümbüş alevini.</p>

  <p class="normal">Sivri dilli Fescennium dizeleri döksün şen şakrak sövgülerini,</p>

  <p class="normal">halk şakalaşsın şakalaşabildiğince. Bırak gitsin karanlıklara, sessizce,</p>

  <p class="normal">varsa yabancı bir kocayla evlenen kaçak bir gelin.<a href="../Text/Tiyatro-Scanei_split_027.html#footnote-600-44" id="footnote-600-44-backlink">[44]</a></p>
</body>
</html>
