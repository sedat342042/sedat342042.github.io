<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Tiyatro-Scanei</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="calibre4" id="calibre_toc_2">Sunuş</h1>

    <p class="baslik">Aşk ve İhanet Üzerine Bir Baş Yapıt: Medea</p>

    <p class="baslik">1. a. Altın Post ve Gizemli Colchis</p>

    <p class="normal">Seneca’nın Medea’sında yaşananlar, Yunan mitolojisinin en tanınmış öykülerinden Argo gemicilerinin (Argona‡tai) altın postu arayış macerasında filizlenen büyülü Iason ve Medea aşkına ve aşkın sonunda yaşanan trajik yıkıma dayanır. Thessalia’nın Iolcus kentinin<a href="../Text/Tiyatro-Scanei_split_026.html#footnote-600-201" id="footnote-600-201-backlink">[a1]</a> kralı Cretheus’un ölümünden sonra, üvey oğlunun tahtı ele geçirme ve bütün Thessalia’ya hakim olma arzusuyla başlar görkemli macera. Adı Pelias’tır bu gözü dönmüş soylunun, iktidar açlığıyla bir anda verdiği bir kararın canına mal olacağını o an için kestiremeyen iktidar tutkununun.<a href="../Text/Tiyatro-Scanei_split_026.html#footnote-600-202" id="footnote-600-202-backlink">[a2]</a> Cretheus’un öz oğlu Aeson’u zindana kapatır, kendi ikiz kardeşi Neleus’u sürgüne yollar. Ama krallığının geleceğine ilişkin tanrılara danıştığında, önceleri pek dikkate almadığı bir kehanet alır Pelias: Tek sandaleti olan birinden sakınması gerekir.<a href="../Text/Tiyatro-Scanei_split_026.html#footnote-600-203" id="footnote-600-203-backlink">[a3]</a> Bir gün denizler tanrısı Poseidon onuruna düzenlenen bir ayine ülkenin her yanından insanlar çağrılır. Gelenler arasında, Aeson’un oğlu Iason da vardır ve bu ayine yetişmek için koşuştururken, balçık kaplı Anaurus nehrinde bir sandaletini kaybetmiştir. Pelias onu gördüğü an, kehaneti anlar. Yaklaşır Iason’un yanına ve kendisine bir yurttaşı tarafından öldürüleceği söylense ve elinde yetki olsa nasıl davranacağını sorar. Iason birden, “Altın postu getirmesini buyururdum,” deyiverir.<a href="../Text/Tiyatro-Scanei_split_026.html#footnote-600-204" id="footnote-600-204-backlink">[a4]</a> Bu sözleri ona apansız söyleten, tanrıça Hera’dan başkası değildir. Kendi onuruna düzenlemesi gerekli ayinleri göz ardı ettiği için, Pelias’a çok kızgındır tanrıça.<a href="../Text/Tiyatro-Scanei_split_026.html#footnote-600-205" id="footnote-600-205-backlink">[a5]</a> Amacı, Iason’un tarafını tutarak Pelias’ı cezalandırmaktır.<a href="../Text/Tiyatro-Scanei_split_026.html#footnote-600-206" id="footnote-600-206-backlink">[a6]</a> Pelias’ın başına kötülük Medea kılığında gelecektir.</p>

    <p class="normal">Pelias hiç zaman yitirmeden Iason’a altın postu getirmesini emreder. Bu tanrısal post, Poseidon’un soyundan gelen altın renkli kanatlı bir koçun, Chrysomallus’un (Ãr˘ÛŞÌ·ÏÏÔ˜) büyülü postudur (Ãr˘ÛŞÌ·ÏÏÔÓ ¢ğr·˜) ve Colchis’te, Ares<a href="../Text/Tiyatro-Scanei_split_026.html#footnote-600-207" id="footnote-600-207-backlink">[a7]</a> koruluğunda bulunmaktadır. Bir meşe ağacına asılmış, gece gündüz hiç gözünü yummayan bir yılan tarafından gözetim altındadır.<a href="../Text/Tiyatro-Scanei_split_026.html#footnote-600-208" id="footnote-600-208-backlink">[a8]</a> Iason tersane ustası Argus’u çağırır yanına, ona elli kürekli bir gemi inşa etmesini buyurur ve Athena’nın desteğiyle Yunan-Roma mitolojisinin ünlü gemisi çıkar ortaya: Argo. Athena’nın öğüdüne uyularak, kutsal Dodona meşesinden yontulur provası ve geleceği konuşur.<a href="../Text/Tiyatro-Scanei_split_026.html#footnote-600-209" id="footnote-600-209-backlink">[a9]</a> Geminin yapımı bittiğinde, Iason, yine kehanete uyarak, ülkenin dört yanından yiğit Yunan gençlerini çağırır ve geminin tayfasını onlardan oluşturur.</p>

    <p class="normal">Euxeinos Pontos’un (∂˘ÍÂÈÓÔ˜ ¶ŞÓÙÔ˜) ya da günümüzdeki Karadeniz’in doğu sahilinde, Caucasus (Kafkas) Dağları’nın güneyinde yerleşik Colchis kentindeki<a href="../Text/Tiyatro-Scanei_split_026.html#footnote-600-210" id="footnote-600-210-backlink">[a10]</a> altın postu alıp getirmek, yelken açılmamış denizler, sırlı geçitler, fırtınalı denizler, çarpışan kayalar, vahşi hayvanlar, büyülü otlar, tılsımlı sözler ve tutku yüklü bir aşk demektir aslında; kısaca, olacak iş değildir. Ama Iason mitolojik kahramandır, başka deyişle, sıradan insanın başaramayacaklarını başarmanın, gerçekleşmeyecek olanı gerçekleştirmenin, gözü pekliğin, dayanıklılığın, yiğitliğin bedenlenmiş halidir.</p>

    <p class="normal">Thessalia’nın doğu sahillerinden, Colchis’in gizemli sahillerine yelken açılır. Kimler yoktur ki bu gemide, Yunan edebiyatının değişik karelerinde yüzlerce kez karşımıza çıkan en ünlüleri: Herakles ve yoldaşı Hylas, Polydeukes ve Kastor (Diaskouroi), Orpheus, Meleager, Zetes ve Kalais (Boreas’ın oğulları), Peleus (Achilles’in babası), Laertes, Telamon (Ajax’ın babası), geminin inşaatını üstlenen Argus, ve onlar gibi pek çok yiğit.<a href="../Text/Tiyatro-Scanei_split_026.html#footnote-600-211" id="footnote-600-211-backlink">[a11]</a> 3. yüzyılda, Apollonius Rhodius’un kaleme aldığı ünlü Argonautica’sına konu olan bu öykü, Troia Savaşı öncesinde, Yunanlıların (ŒÏÏËÓÂ˜ – Hellenler) siyasal ve sosyo-kültürel yaşayışları, düşünüş tarzları ve alışkanlıkları hakkında bilgiler sunması açısından da önemlidir.<br class="chapter" />
    Hellen öncesinde, ana karada ya da Creta’da, Ege Bölgesi’nin değişik yörelerinde ve Anatolia’da (Anadolu) yaşayan ve Yunanlıların Pelasgoi (Pelasgos) adını verdikleri halk topluluklarıyla yüz yüze getirir dizelerde. Iason ya da diğer kahramanlarla ilgili (Perseus, Theseus ve Hercules gibi) pek çok öyküde, Yunanın arkaik dönem yaşayış özelliklerini, şamancı motifler taşıyan inanç dünyalarını, yeraltı tanrılarıyla (theoi khthonioi) ve ruhlarla kurulan ilişkileri, büyünün ve büyücülerin güçlü doğasını katıksız canlılığıyla seyretmek mümkündür.</p>

    <p class="normal">Hera’nın koruyucu gücü altında, Argo gemisinin yelkenlerini şişirip yabanıl doğayı karşısına alarak çıktığı bu zorlu yolculuk, Yunan yiğitlerinin engin denizleri keşfetmesinden, bilinmedik adalarla, hiç tanınmadık halklarla tanışmasından ve belki de en önemlisi Batı ile Doğu arasındaki engeli aşmasından sonra<a href="../Text/Tiyatro-Scanei_split_026.html#footnote-600-212" id="footnote-600-212-backlink">[a12]</a> Colchis’teki Phasis ırmağına ulaşmasıyla soluk alır.<a href="../Text/Tiyatro-Scanei_split_026.html#footnote-600-213" id="footnote-600-213-backlink">[a13]</a> Karaya çıktıktan sonra Iason, Colchis kralı Aeetes’in yanına varır ve kendisine Pelias’ın buyruğunu ileterek altın postu alıp götürmek için geldiklerini belirtir. Aeetes bu isteğe karşı çıkmaz, ama Iason’un gücünü ve cesaretini deneyimleyeceği birtakım sınavlardan geçmesi gerektiğini söyler ve onu birbirinden zor görevlerle baş başa bırakır: Hephaestus’un armağanı, ağzından ateşler soluyan, tunç ayaklı iki boğayı boyunduruğa vurmak ve altın postun bekçisi yılanın dişlerini toprağa ekmek. Iason bunları nasıl yapacağını düşünüp taşınırken, birden Aeetes’in kızı Medea çıkar karşısına. Kendisine apansız aşık olan ve aşkının bedelini bütün ailesine teker teker ödetecek olan heybetli kadınla.<a href="../Text/Tiyatro-Scanei_split_026.html#footnote-600-214" id="footnote-600-214-backlink">[a14]</a> Yunanca ªİ‰ÂÈ· sözcüğünün anlamı yiğitlik, mertlik, erkeklik anlamını taşır. Medea’nın metne sinen heybetli görünümü, onun ruhunun ve bedeninin bu sözcüğün somutlaşmış hali olduğunu kanıtlar. Hecate’nin rahibesi, büyücü Circe’nin yeğeni olarak tanımlanır ve bütün benliğinin sıra dışı bir büyüleyiciliğe sahip olduğu, doğaya ve diğer insanlara sonsuz hakimiyeti vurgulanır. Böylece Medea karakterinin, insani tutkuların hepsini ve aynı anda yaşaması anlam kazanır. Babası Aeetes’in, bütün göğü atlarıyla doğudan batıya dolaşan ve günü getiren Helius’un (Güneş) ve su perisi Perse’nin oğlu olmasıyla, daha sonra Helius’un Phoebus (Apollo=Güneş tanrısı) ile özdeşleştirilmesiyle ve annesinin Oceanus’un kızı<br class="chapter" />
    Idyia olduğunun vurgulanmasıyla birlikte bu gücü aynı zamanda soylu bir bedende taşıdığı da anlam kazanır.</p>

    <p class="normal">Aşk Medea’nın gücüne güç katar ve Iason’un omuzlarına yüklenen bu ağırlıktan onu kurtaracağına söz vermesine neden olur: Babasının haberi olmadan, söz konusu boğaları boyunduruğa vuracak ve altın postu alıp sevdiğine verecektir. Tek şartı vardır: Iason’un kendisiyle evleneceğine dair yemin etmesi ve kendisini de yanına alarak ülkesine, Iolcus’a götürmesi. Iason Medea’nın şartını hiç düşünmeden yeminler ederek kabul eder.<a href="../Text/Tiyatro-Scanei_split_026.html#footnote-600-215" id="footnote-600-215-backlink">[a15]</a> Bunun üzerine, büyülü bir merhem verir Medea Iason’una ve bu merhemi bütün bedenine, kalkanına ve mızraklarına sürmesini ister. Bu merhem onu boğanın ateşli soluğundan ve tunçtan ayaklarının vereceği zararlardan koruyacaktır. Bundan başka, yılanın dişlerini ektiğinde, topraktan silahlı adamlar biteceğini ve kendisine saldıracağını da önceden bildirir. Bu durumla karşılaştığında Iason kendisini göstermeden belli bir mesafeden bu adamların ortasına bir taş atmalı ve adamların birbiriyle çarpışmasını sağlamalıdır. Adamlar taşın nereden geldiğini anlamadıkları için birbirlerinden kuşkulanacak ve karşılıklı saldırıya geçecektir. Medea’nın verdiği öğütleri harfiyen yerine getiren Iason büyük başarı elde eder ve Aeetes’i şaşkına çevirir, ama kral sözünde durmaz ve bu kez de Iason’un Argo gemisini ve gemicileri yakmasını ister. Medea yine işe karışır ve o gece gidip postun bekçisi yılanı büyülü ilaçlarıyla uyuşturur, Iason’un altın postu kolayca ele geçirmesini sağlar. Bütün Colchis’in uyuduğu sırada, altın post Argo’ya yüklenir, tabii ardından Medea ve yanında götürdüğü kardeşi Apsyrtus da.<a href="../Text/Tiyatro-Scanei_split_026.html#footnote-600-216" id="footnote-600-216-backlink">[a16]</a></p>

    <p class="baslik">b. Kanlı Dönüş Yolculuğu</p>

    <p class="normal">Argo’nun pruvası gecenin kör karanlığında Yunan sahillerine doğru çevrildiğinde, Colchis’in büyülü topraklarını yelkenlerinin ardına aldığında, Aeetes kızının kendisine oynadığı oyunun farkına varır. Hemen bir gemi hazırlatır ve Yunan denizcilerinin peşine düşer. Medea arkalarından babasının geldiğini görünce, bir anda gözü döner, parça parça doğrar kardeşini, tek tek atar her bir parçayı azgın denize. Yıkılır Aeetes, oğlunun parçalarını toplamak için arkada kalır. Sonra döner ve adetlerine göre gömer oğlunu. Colchisli yiğit gençlerden oluşan bir gemiyi yollar arkalarından ve Medea’yı alıp getirmezlerse hepsini cezalandıracağını söyleyerek tehditler yağdırır.</p>

    <p class="normal">Argo çoktan Eridanus nehrini geçmiştir artık.<a href="../Text/Tiyatro-Scanei_split_026.html#footnote-600-217" id="footnote-600-217-backlink">[a17]</a> Kapıp kaçırdığı altın post ve Medea’nın vahşete dönüşen tutkulu aşkının yüküyle, hızla yol almaktadır. Ama tanrılar tanrısı Iuppiter (Zeus) Medea’nın kardeşini katletmesini affetmemiş, öfkeden kudurmuştur. Öyle bir fırtına çıkarır ki karşısına Argo’nun, bütün rotasını şaşırmasına, koskoca denizde ne tarafa döneceğini bilememesine yol açar. Geminin kutsal pruvası dile gelir ve bu kan lekesinden Circe tarafından arındırılmadıkça Zeus’un gazabının sönmeyeceğini belirtir. Argo’nun dümeni hemen Circe’nin Aeaea adasına çevrilir. Bu adada hem Argo hem de gemiciler Circe tarafından arınırlar. Zeus’un lanetinden kurtulan gemi, Sirenlerin (Seirenes) yaşadığı vahşi kayalardan geçerken, Orpheus’un büyülü şarkıları yardımına koşar gemicilerin ve Venus’un (Aphrodite) lütfunu da alarak bu büyük beladan kurtulurlar. Ama engin denizlerin Argo kürekçilerinin önüne çıkardığı engeller bununla da kalmaz, Charybdis - Scylla ile ateş soluyan Çarpışan Kayalar (Symphlegades) başlı başına bir afettir. Hera’nın ve Thetis’in ve deniz kızlarının (Nereides) yardımıyla gemi güvenle geçer aralarından ve Güneş’in sürüsünün yaşadığı Thrinacia adasını da atlatıp aynı beceriyle Phaeacia adasına varır.<a href="../Text/Tiyatro-Scanei_split_026.html#footnote-600-218" id="footnote-600-218-backlink">[a18]</a></p>

    <p class="normal">Denizin bütün sırlı geçitlerinde, yabanıl adalarında Argo’yu arayan Colchisli gemicilerin çoğu hayal kırıklığı için de gerisingeri Colchis’in yolunu tutmuşken, bazılarının onları Phaeacia adasında bulması şaşkınlıkla karşılanır. Adanın kralı Alcinous’tan Medea’yı isterler. Buna karşılık kral, Medea’nın artık bir bakire olmadığını ve babasına geri verilemeyeceğini belirtir. Medea ile Iason bu adada evlenirler.<a href="../Text/Tiyatro-Scanei_split_026.html#footnote-600-219" id="footnote-600-219-backlink">[a19]</a></p>

    <p class="normal">Argo gemicileri gece yarısı demir alır Phaeacia adasından, geminin gövdesini vargücüyle döven büyük bir fırtına eşliğinde. Birden Apollo bitiverir dağlarının yamaçlarında, denize attığı okla ani bir ışın yarar apansız. Gemiciler kendilerinin Anaphe adasının<a href="../Text/Tiyatro-Scanei_split_026.html#footnote-600-220" id="footnote-600-220-backlink">[a20]</a> açıklarında olduklarını anlarlar, Işık Saçan Apollo (Apollo Anaphe) adına hemen bir sunak dikerler adada, kurbanlar keserler, şölenler düzenlerler. Arete’nin Medea’ya verdiği on iki hizmetçi kız, gemicilerle şakalaşır, yer içerler güle oynaya.<a href="../Text/Tiyatro-Scanei_split_026.html#footnote-600-221" id="footnote-600-221-backlink">[a21]</a> Kadınların, şölenlerde erkeklerle şakalaşması, oynaşmasının bir adet haline gelmesinin başlangıcıdır bu hoş şölen.<a href="../Text/Tiyatro-Scanei_split_026.html#footnote-600-222" id="footnote-600-222-backlink">[a22]</a></p>

    <p class="normal">Yeniden yollara koyulan Argo, Creta’ya varacağı sırada tunçtan bir adam olan Talus tarafından engellenir. Talus’un tunç soyundan geldiğini söyler bazıları, bazıları Creta’ya kralı Minos’a, Hephaestus’un bir armağanı olarak görür onu.<a href="../Text/Tiyatro-Scanei_split_026.html#footnote-600-223" id="footnote-600-223-backlink">[a23]</a> Talus günde üç kez adayı boydan boya dolaşarak gözetler. Argo gemisinin topraklarına yaklaştığını görünce, taşlar yağdırmaya başlar. Ama Medea’dan habersizdir, onun oyunlarından ve hilekarlığına aldanıp can vereceğinden.<a href="../Text/Tiyatro-Scanei_split_026.html#footnote-600-224" id="footnote-600-224-backlink">[a24]</a></p>

    <p class="normal">Argo gemisi Creta’ya çıkıp bir gece konakladıktan sonra, Aegina’ya<a href="../Text/Tiyatro-Scanei_split_026.html#footnote-600-225" id="footnote-600-225-backlink">[a25]</a> yönelir, ardından Euboea ve Locris arasından geçerek Iolcus’a varır, tam dört ayda tamamladığı keşif yolculuğundan sonra.<a href="../Text/Tiyatro-Scanei_split_026.html#footnote-600-226" id="footnote-600-226-backlink">[a26]</a></p>

    <p class="baslik">c. Yunan Topraklarında Bir Colchis Kızı</p>

    <p class="normal">Pelias Argo gemicilerinden ümidini kestiği için, Iason’un babasını öldürmenin yollarını aramaktadır. Ama Aeson kendi kendine ölmek istediğini söyler; bir ayin sırasında kusana kadar boğa kanı içer ve canını teslim eder. Aeson’un karısı, Pelias’a lanetler yağdırır ve kendini asar. Ardında bıraktığı Promachus adındaki oğlunu da Pelias öldürür.<a href="../Text/Tiyatro-Scanei_split_026.html#footnote-600-227" id="footnote-600-227-backlink">[a27]</a></p>

    <p class="normal">Iason intikam hırsıyla yanıp tutuşur ve Pelias’a işlediği cinayetlerin bedelini ödeteceğine ant içer, yine de soğukkanlılığını korur, hemen harekete geçmeyip fırsat kollar. Colchis’ten getirdiği altın postu ona teslim eder ve hemen ardından diğer gemicilerle birlikte Isthmus’a yelken açar. Orada Argo’yu denizlerin tanrısına kurban olarak sunar. Sonra Medea’dan, Pelias’ı öldürmek için bir plan yapmasını ister. Medea saraya gider ve Pelias’ın kızlarına ölümsüz bir gençlik iksiri hazırlayacağını söyleyerek kandırır. Kızların ikna olduğunu görünce, bir koç keser ve kaynar bir kazana atarak bir kuzuya dönüştürür. Pelias kızları bunu görünce hemen yaşlı babalarını keser ve kaynar kazana atarlar, yazık ki, koçun kuzuya dönüşmesi gibi, babaları genç bir delikanlıya dönüşmez. Pelias’ın oğlu Acastus babasını Iolcus halkıyla birlikte yurt topraklarına gömer, ardından Iason ve Medea’yı ülkeden sürgün eder.<a href="../Text/Tiyatro-Scanei_split_026.html#footnote-600-228" id="footnote-600-228-backlink">[a28]</a></p>

    <p class="normal">Medea, büyük aşkı Iason ile birlikte bu sürgünü bir şenlik kabul eder ve birlikte Corinthus’a giderler. İki oğulları olur ve tam on yıl mutlu bir yaşam sürerler, ta ki Corinthus kralı Creo, kızı Creusa’yı tahtına varis olarak seçtiği Iason’a verene ve Iason da Medea’yı terk edene kadar...</p>

    <p class="baslik">2. a. SENECA ve Trajedi</p>

    <p class="normal">Hispania’nın kültür merkezi Corduba’da<a href="../Text/Tiyatro-Scanei_split_026.html#footnote-600-229" id="footnote-600-229-backlink">[a29]</a> doğan Lucius Annaeus Seneca (İ.Ö 4 - İ.S 65), Latin edebiyatında daha çok Stoa felsefesi ağırlıklı eserleriyle tanınan güçlü bir edebiyatçı ve düşünürdür. Yaşadığı dönemin ünlü söylev ustalarından (rhetor) aldığı eğitim, Stoa felsefesinin ahlâk ilkelerini, kader, şans, yaşam ve ölüm gibi antikçağ felsefesinin önemli sorunlarını anlaşılır, düzgün bir üslupla bezemesinde ve tutarlı mantık çıkarımlarıyla ifade etmesinde büyük rol oynamıştır.</p>

    <p class="normal">İmparator Caligula’nın deyimiyle, ‘harena sine calce: kireçsiz kum taneleri,’<a href="../Text/Tiyatro-Scanei_split_026.html#footnote-600-230" id="footnote-600-230-backlink">[a30]</a> gibi akıp giden üslubu, yazık ki, özel yaşamının da aynı şekilde kolayca akarak gitmesine olanak tanımamıştır. Edebiyat ve felsefe açısından kültür çevrelerinde kazandığı başarı, söylev yeteneği açısından hukuk alanında kazandığı başarı çok geçmeden adının saray yaşamının gizli dehlizlerinde yankılanmasına neden olmuş ve yasak bir aşk ilişkisine kurban giderek İ.S. 41-49 yıllarını Corsica’da sürgünde, arkadaşlarına ve annesine consolatio (teselli) türünde eserler yazarak, zarif ve derin sözcüklerle süslediği ethik ilkeler üzerine yoğunlaşarak geçirmek zorunda kalmıştır. Sürgün sonrasında İmparator adayı Nero’nun bütün eğitimini üstlenmesiyle birlikte, başına sürgün belasını getiren saray kargaşasına bu kez daha derinden dalan Seneca bir yanda karmaşık sosyal ilişkiler, iktidar kavgaları, kıskançlıklar ağı, bir yanda Stoik terbiye arasında savrulup durmuş, bu dönemde kazandığı büyük servetini bile ruhuna nüfuz eden Stoa felsefesinin sade yaşam ilkelerine feda etmek zorunluluğunu hissetmiştir; ya da düşünce tarzı-yaşayış tarzı arasındaki çelişkinin apaçık biçimde görünmesi yüzünden hakkında çıkan dedikodulara fazla dayanamamış, edindiği servetin büyük bölümünü İmparator’a geri vererek saraydan ayrılmıştır. Genç yaşta İmparator olan Nero’nun ilginç yaşamı ve düşünceleri siyasi çevrelerde rahatsızlıklar yaratınca ve bu rahatsızlıklar da git gide büyüyünce, Roma’nın siyasi arenasında suikast fırtınaları esmeye başlamıştır. Başını Piso’nun çektiği bir suikast planı önceden haber alınmış ve suikasta karışanların listesinde Seneca’nın adının da çıkması,<a href="../Text/Tiyatro-Scanei_split_026.html#footnote-600-231" id="footnote-600-231-backlink">[a31]</a> ünlü düşünürün ölüm fermanını kendi eliyle imzalanmasına neden olmuştur. Bu olay sonun başlangıcıdır. Seneca, yaşarken tutkunu olduğu Stoik ilkelere, ölüm kapısını çaldığında da saygı göstermiş ve bileklerini keserek intihar etmiştir.</p>

    <p class="normal">Düzyazı<a href="../Text/Tiyatro-Scanei_split_026.html#footnote-600-232" id="footnote-600-232-backlink">[a32]</a> ve şiir türünde eser veren Seneca’nın yazdığı trajediler (tragoediae) şiir türünde verdiği eserler arasındadır ve yazıldığı tarih çok kesin olarak bilinmese de sürgünde olduğu İ.S 41-49 yılları arasında kaleme alındığı düşünülmektedir. Rönesans döneminde, özellikle İtalya, Fransa ve İngiltere’de trajedilerin yeniden doğuşunda etkin rol oynayan Seneca’nın trajedilerine ilişkin en eski göndermelere, Vesuvius yanardağının patladığı yıla rastlayan dönemde (İ.S 79) Pompeii’de bulunan bir duvar yazısında ve Quintilianus’un Institutio Oratoria (9.2.8)’sındaki ifadelerde rastlanır. Trajedilerin adları şöyledir: Hercules Furens, Troades, Medea, Phaedra, Oedipus, Agamemnon, Thyestes, Phoenissae. Bunların dışında, Seneca’nın trajedileri arasında sayılan dokuzuncu bir eser Hercules Oetaeus’un yazarının Seneca olmadığı üzerine görüşler vardır. Onuncu bir başka trajedi olan Octavia, bir fabula praetexta ya da tarihsel bir dramadır ve bu oyunun karakterleri arasında Seneca’nın da adı vardır. Octavia, Senecanın ölümünden sonra yaşanan olayları konu almaktadır. Söz konusu oyunun, Seneca trajedilerini içeren elyazmalarının yeniden gözden geçirilen A kolunda olmaması,<a href="../Text/Tiyatro-Scanei_split_026.html#footnote-600-233" id="footnote-600-233-backlink">[a33]</a> onun Seneca’nın eseri olmadığını düşündürür.<a href="../Text/Tiyatro-Scanei_split_026.html#footnote-600-234" id="footnote-600-234-backlink">[a34]</a> Söz konusu tüm eserler incelendiğinde, ilk sekizinin Yunan trajedileri üzerine temellendiği açıktır.</p>

    <p class="normal">Seneca’nın trajedilerinin yazılış tarihlerinde ve sayılarının belirlenmesinde belirsizlik yaşanmasına rağmen, kesin olan şey eldeki metinlerin üsluplarındaki retorik zenginliktir.<a href="../Text/Tiyatro-Scanei_split_026.html#footnote-600-235" id="footnote-600-235-backlink">[a35]</a> Dipdiri sözcüklerle örülü dizeler, bir anda metni tiyatro sahnesine çevirmekte, ifadelerin özüne sinen mecazlar her bir karakterin ruhsal gizinin ayrıntılarıyla keşfedilmesine olanak tanımaktadır. Oyun olarak sahnelendiği konusunda da kesin bir bilgimiz olmadığı halde, her bir metnin ilk cümlesinden itibaren okuyucuyu saran güçlü tonlama, cümlelerdeki ürpertici sessiz çığlıklar, gerek kişisel gerekse karşılıklı konuşmalardaki yoğun akış okuyucunun kendisini bir temsilin içinde bulmasına olanak tanımaktadır.</p>

    <p class="baslik">b. SENECA’da Trajedi’nin Anlamı: MEDEA</p>

    <p class="normal">Seneca’nın trajedilerindeki karakterlerin sözleriyle dizeleri zorlayıp dışarı çıkacakmış ve konuşmalarını sahneleyecekmiş gibi bir izlenim yaratan kurgulamaya en güzel kanıt, çevirisini sunduğumuz 1027 dizelik Medea trajedisidir. Euripides’in İ.Ö 431 yılında kaleme aldığı Medeia trajedisinin<a href="../Text/Tiyatro-Scanei_split_026.html#footnote-600-236" id="footnote-600-236-backlink">[a36]</a> yeniden biçimlenmesi olan Seneca’nın Medea trajedisi, aşk ve tutku soluyan sözcüklerin, hüzün ve vahşet içeren sözcüklerle görkemli dansını yansıtır adeta. Medea karakterinin metne hakim olan heybeti, kendi kendine yaptığı içsel konuşmalarında ya da diğer karakterle karşılıklı konuşmalarında seçilen sözcüklerin titizliğiyle bütünleşmekte, kullandığı ifadelerdeki masumiyet, merhamet ve canavarlık yaşadığı acının yol açtığı kişilik bölünmelerinin kavranmasında büyük bir rol oynamaktadır. ﬁiirin akıcılığı içinde her bir karakter adeta ete kemiğe bürünerek metnin önüne çıkmakta, sözlerin ardına sinen Yunan-Roma mitolojisi, tarihsel olaylar, dinsel inançlar, sosyal yaptırımlar yapıtı salt bir trajedi yapıtından öteye taşımaktadır. Metin boyunca gözlemlenen trajik insanın akıl-duygu karşıtlıkları, tanrılara isyanı, özgürlük anlayışı, yaşam-ölüm ikilemi, hak ve haksızlık ve ahlâk-ahlâksızlık arasındaki trajediye özgü ince ayrımlar, doğa-hayvan-insan-tanrı arasındaki sınırların yok oluşu, acının belirginliği, sevinç ve hüznün birdenbire yer değiştirmesi, edebiyatın yaşama dille hakimiyetinin en iyi gösterisini sunmaktadır.</p>

    <p class="normal">Latin edebiyatında, ancak birkaç parça halinde elimize geçmiş Medea’lar söz konusudur: Euripides’in Medeia’sına dayanan Ennius’un Medea Exul (Sürgün Medea) ve Apollonius’un Argonautica’sındaki Absyrtus’un öldürülme sahnesi (4. 303 vd.) üzerinde yoğunlaşan Accius’un Medea’sı ya da Argonautae’sı; ayrıca, Ovidius’un kaleme aldığı Medea’sından kalan ancak iki dize.<a href="../Text/Tiyatro-Scanei_split_026.html#footnote-600-237" id="footnote-600-237-backlink">[a37]</a> Ovidius’un Metamorphoses’indeki (7.1-403) Iason ve Medea, ya da Heroides’teki (12) Medea’nın Iason’a mektubu ve bu iki metnin Roma dünyasına Medea kişiliğini tanıtmada ya da Seneca’yı etkilemede büyük rol oynadığı düşünülecek olursa, elimize geçmemiş olan Medea üzerine böyle bir yapıtın, Klasik Filoloji dünyası için bir kayıp olduğu açığa çıkar.</p>

    <p class="normal">Seneca’nın Medea’sı yukarıda söz edilen metinler dışında, hiç şüphesiz, Apollonius’un baş yapıtı Argonautica’dan da, özellikle Argo gemicilerinin seyahatiyle ilgili efsanevi kurgulamalar açısından büyük etkiler almıştır. Bunun yanında, Vergilius’un Aeneis’indeki (4) Dido’nun Aeneas’a olan tutkulu aşkı, Seneca’nın Medea’sının Iason’a duyduğu yoğun aşkın dile getirilmesinde gizliden, ama yoğun bir duygu yükü sağlar.<a href="../Text/Tiyatro-Scanei_split_026.html#footnote-600-238" id="footnote-600-238-backlink">[a38]</a></p>

    <p class="baslik">c. MEDEA’nın Kurgusu</p>

    <p class="normal">1. SAHNE (1-55)</p>

    <p class="normal">Seneca’nın Medea’sı, Medea’nın tanrılara yakarısıyla başlar, Iason’un tanrılara yakarısıyla son bulur. Her ikisinin yakarısındaki ortak nokta birbirlerinden intikam almaktır. Açılış sahnesinde, Medea Corinthus’da tek başınadır, sürgün hükmü giymiş, kocası Iason ve toplum tarafından terkedilmiş, intikamını almak için hem evliliğin koruyucu tanrılarına (Di coniugales) hem de yeraltı tanrılarına yakarmaktadır. Hedefi, Corinthus kralı Creo, kızı Creusa ve kendisine ihanet eden kocası Iason’dur.</p>

    <p class="normal">1. KORO (56-115)</p>

    <p class="normal">Corinthuslulardan oluşan ve ellerinde düğün çırağları taşıyan koro (Chorus) yeni evlenen çifte düğün şarkıları söyleyerek, neşe içinde girer sahneye. Hep birlikte Medea’ya düşmanca tavır sergileyerek yeni gelin Creusa’yı kocasının evine uğurlar (deductio). Bu durum, bütün Corinthus halkının Medea’yı onu bir yabancı olarak görüp dışladığını,<a href="../Text/Tiyatro-Scanei_split_026.html#footnote-600-239" id="footnote-600-239-backlink">[a39]</a> kralları Creo’nun kızı ile Iason’un evliliğini yürekten onayladığını ve onların mutluluğunu istediğini gösterir. Koro’nun Medea’nın yakardığı yeraltının karanlık tanrıları yerine evlilik, zenginlik, cömertlik ve barış getiren tanrılara yakarmasıyla dizeler üzerlerindeki kasveti atar ve bir anda metin ışıl ışıl parlamaya başlar.</p>

    <p class="normal">2. SAHNE (116-300)</p>

    <p class="normal">Corinhus’un sosyal düzeninin Creusa ile Iason’un evliliğine bağlı olduğunun vurgulandığı bu bölüm, Medea’nın kendisinin ve Iason ile yaptığı evliliğin tamamen dışlanması üzerine kurgulanır. Colchis kralı Aeetes’in kızının, Corinthus kralı Creo’ya yakarısını, ardından krala karşı isyanını ifade eden dizelerde, Medea’nın sürgününü erteleyip intikamını almak için zaman kazandığı gözlemlenir. Creo’nun sarayı ve Medea’nın evi arasında gidip gelen sahnelere, Creo’nun tahtının varisi olarak Iason’u seçmesinden ve Corinthus halkının bu kararını onaylamasından duyduğu huzur, Medea ile Iason’un evliliğini ve kadının yakarılarını hiçe sayışı damgasını vurur. Medea, Creo’nun kararında ısrarlı oluşunu sezdiği andan itibaren, zihninde büyülü yılanlarını dolaştırmaya başlar ve kralın sürgün hükmünü benimser görünür. Artık tek amacı, Corinthus’un sınırlarını terk etmeden önce zaman kazanıp intikam planları yapmaktır. Çocuklarını son bir kez kucaklayıp onlara veda etmek ve sürgün için gerekli hazırlıkları yapabilmek için kraldan izin ister. Creo başlangıçta bu isteğe karşı çıkar, ama sonradan yakarılara yenik düşer ve ona bir günlük izin verir.</p>

    <p class="normal">2. KORO (301-379)</p>

    <p class="normal">3. SAHNE (380-578)</p>

    <p class="normal">Trajedinin bu sahnesi Medea’nın sütannesinin sözleriyle açılır. Daha sonra Medea ve Iason arasındaki konuşmalara, bir anlamda hesaplaşmalara sahne olan dizelerde, Medea eski kocasının yüreğini yeniden kazanmak için diller döker. Büyülü bir ruha sahip olmakla birlikte Medea’nın bütün efsanevi karakterinden soyunup insani bir zayıflık içine girdiğine tanık olduğumuz sözleri, Iason’un aşkı için yaptığı fedakarlıkları yineler. Iason ise, Creusa ile yaptığı evliliğin Acastus’a karşı çocuklarının güvenliğini sağlayacağına inandığını belirtir. Medea’nın ruhuna ve bütün bedenine artık intikam yılanları hakim olmuştur. Creusa için cinayet hazırlıklarına girişmenin vaktidir artık.</p>

    <p class="normal">3. KORO (579-669)</p>

    <p class="normal">Corinthus halkının, doğanın öfke ve şiddet kustuğu anları, aldatılan ve terk edilen bir kadının öfkesini bire bir karşılaştırdığı dizelerle, trajedideki duygularda fırtınalar yükseldiği gözlemlenir. Koro’nun Iason’un güvenliği için yakarısı, çaresizlik ve umudun harmanlandığı hüzünlü bir şarkıdır adeta.</p>

    <p class="normal">4. SAHNE (670-848)</p>

    <p class="normal">Medea’nın ilkin aldatılan kadın, sonra da anne kimliğinden tamamen soyunup eski büyücü kimliğine geri döndüğü bu dizeler, Creusa ve babasını öldürecek olan büyünün eksiksiz hazırlanışına sahne olur. Doğanın gizemli ve korkunç yanı, Medea’nın ruhunun yılanlarıyla birbirine dolanır. Büyücülerin koruyucu tanrısı Hecate’ye yakarıların yükseldiği bu karanlık arenaya bir anda Medea’nın zincirlerinden boşalan öfkesi hakim olur. Ateş tohumları aşılanan giysiler Creusa’ya düğün armağanı olarak yollanır, ardından sahneyi ölümün soğuk kolları sarar.</p>

    <p class="normal">4. KORO (849-878)</p>

    <p class="normal">Medea’nın yıkıcı öfkesiyle kaskatı kesilen dizeler, Corinthus halkının Colchisli kadına okuduğu lanetlere dönüşmüştür.</p>

    <p class="normal">5. SAHNE (879-1027)</p>

    <p class="normal">Birden bir haberci girer sahneye, heyecan ve korku içinde Creusa ile Creo’nun öldüğünü bildirir. Medea’nın düğün armağanı olarak yolladığı giysiler birer alev topu olmuş bütün krallığı sarmıştır. Medea kendinde değildir artık, kendi kendine konuşmaktadır. Bu yangın ve Corinthus’un krallarıyla birlikte yok oluşu bile onun çılgın öfkesini ve Iason’un kendisini aldatmış olmasından duyduğu derin acısını dindirmeye yetmemiştir. İntikamı sınır tanımaz ve bir oğlunu öldürür. Diğerini yanına alır, evinin damına çıkar. O anda birden bire içeriye Iason ve silahlı askerler dalar. Medea bu kez Iason’un gözlerinin önünde alır son intikamını ve ikinci oğlunu da öldürür. Yüreği acıdan kavrulan Iason’un ölüm soluyan bedduaları arasından, yılanların çektiği arabasına biner ve göğe yükselir.</p>

    <p class="baslik">Çeviride İzlenen Yöntem</p>

    <p class="normal">Seneca’nın Medea adlı trajedisinin çevirisinde, Latince metin olarak, Seneca, Hercules, Trojan Women, Phoenician Women, Medea, Phaedra, (tr. John G. Fitch), Harvard University Press, Cambridge, 2002 Loeb baskısı temel alınmış, Oyundaki Karakterler kısmında ve metnin sahnelere ayrılışında, Otto Zwierlein, Senecae tragoediae, Oxford, 1986 künyeli baskının kurgusuna başvurulmuştur. Çevirinin Sunuş ve Açıklamalar bölümlerinin dipnotlarındaki antikçağ yazarlarının metinleri için, Kaynakça’da başka türlü belirtilmedikçe, Loeb baskılarına başvurulmuş, yine aynı bölümlerde ve metnin genelinde geçen kişi ve yer adlarının (Türkçe’ye yerleşmiş özelikle bazı kent vs. gibi adlar dışında) Latince yazılımı benimsenmiştir.</p>
  </div>
</body>
</html>
