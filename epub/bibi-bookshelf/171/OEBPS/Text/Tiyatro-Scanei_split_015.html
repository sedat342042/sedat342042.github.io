<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Tiyatro-Scanei</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="calibre5" id="calibre_toc_16">2. SAHNE</h2>

  <p class="normal">MEDEA</p>

  <p class="normal">Öldüm bittim ben: düğün türküleri çalınıyor kulaklarıma.</p>

  <p class="normal">İnanamıyorum kendime, inanamıyorum bu başıma gelen felakete.</p>

  <p class="normal">Iason bunu yapabildi mi sahiden, beni kopardıktan sonra babamdan,</p>

  <p class="normal">yurdumdan, krallığımdan, yabancı ellerde bir başıma bırakıp gidebildi mi,</p>

  <p class="normal">böyle kalleşçe? Bu kadar mı küçümsedi verdiğim emekleri,</p>

  <p class="normal">günahlar işleyip alevlerin, denizin üstesinden geldiğimi görmedi mi?</p>

  <p class="normal">Kötülüklerim bitip tükendi mi sanıyor yoksa?</p>

  <p class="normal">Karmakarışık zihnim, çılgın bir öfke içindeyim, aklım yerinde değil,</p>

  <p class="normal">savruluyorum dört bir yana. Nereden alacağım intikamımı?</p>

  <p class="normal">Ah keşke bir erkek kardeşi olaydı! Ama karısı var:</p>

  <p class="normal">kılıcım çekilsin ona. Yeter mi peki bu bana yapılanlara?</p>

  <p class="normal">Bir başka kötülük varsa Yunan kentlerinin bildiği, yabancı</p>

  <p class="normal">kentlerin tanıdığı,<a href="../Text/Tiyatro-Scanei_split_027.html#footnote-600-45" id="footnote-600-45-backlink">[45]</a></p>

  <p class="normal">senin ellerininse bihaber olduğu bir kötülük,</p>

  <p class="normal">öyleyse buna hazırlamalıyım kendimi. İşlediği cinayetler kamçılasın zihnini,</p>

  <p class="normal">tek tek anımsa hepsini: krallığımızın o şanlı nişanesinin</p>

  <p class="normal">kaçırılışını, cani kızın kılıcıyla doğranan</p>

  <p class="normal">o küçük yoldaşını, bir babanın önüne atılan cesedi,<a href="../Text/Tiyatro-Scanei_split_027.html#footnote-600-47" id="footnote-600-47-backlink">[47]</a></p>

  <p class="normal">denize saçılan bedenini ve yaşlı Pelias’ın<a href="../Text/Tiyatro-Scanei_split_027.html#footnote-600-48" id="footnote-600-48-backlink">[48]</a></p>

  <p class="normal">kazanlarda kaynatılan organlarını. Kaç kişi öldürdüm ben böyle haince,</p>

  <p class="normal">kaç kez kan döktüm; öfkemden işlemedim üstelik bu cinayetleri:</p>

  <p class="normal">hep o mutsuz aşkımdır kudurmama sebep olan.</p>

  <p class="normal">Ama Iason ne mi yapmalıydı, başkasının yetkesine,</p>

  <p class="normal">başkasının hukukuna bağımlıyken? Kılıca göğüs germeliydi-</p>

  <p class="normal">ah öfkeden köpüren acım,</p>

  <p class="normal">daha iyi, daha iyi sözler söyleyeyim bırak! Yaşayabilirse, yaşasın,</p>

  <p class="normal">öylece, olduğu gibi, benim Iason’um olarak,</p>

  <p class="normal">böyle yaşayamazsa bile, olsun yine yaşasın,</p>

  <p class="normal">ve beni hatırlasın, ona sunduğum armağanı esirgesin.<a href="../Text/Tiyatro-Scanei_split_027.html#footnote-600-49" id="footnote-600-49-backlink">[49]</a></p>

  <p class="normal">Bütün suç Creo’da, zorbalığına yenik düşüp</p>

  <p class="normal">yıktı evliliğimizi, bir anayı çocuklarından koparıp sürükledi,</p>

  <p class="normal">güçlü yeminlere dayalı sadakatimizi paramparça etti;</p>

  <p class="normal">Evet, Creo’yu bulmalıyım, bir tek o çekmeli cezasını,</p>

  <p class="normal">layık olduğu gibi; derin küllere gömmeliyim evini;</p>

  <p class="normal">Alev alev yükselen kara bir duman görülecek zirvelerde,</p>

  <p class="normal">Malea’da, o upuzun yollarıyla gemileri dönüp dolandıran.<a href="../Text/Tiyatro-Scanei_split_027.html#footnote-600-50" id="footnote-600-50-backlink">[50]</a>&nbsp;</p>

  <p class="normal">SÜTANNE</p>

  <p class="normal">Sessiz ol, yalvarırım, sızlanmalarını sakla,</p>

  <p class="normal">kitle gizli acına. Derin yaralara katlanan kişi,</p>

  <p class="normal">sabırla, serinkanlılıkla, gün gelir alır intikamını;</p>

  <p class="normal">örtersen hiddetini, yakıp yıkarsın,</p>

  <p class="normal">ama ortaya serersen nefretini, yitirirsin intikam fırsatını.</p>

  <p class="normal">MEDEA</p>

  <p class="normal">Düşünüp taşındığın, örtbas ettiğin acı, hafiftir;</p>

  <p class="normal">büyük üzüntüler saklanamaz.</p>

  <p class="normal">Dolu dizgin saldırayım bırak!</p>

  <p class="normal">SÜTANNE</p>

  <p class="normal">Durdur şu saldırgan öfkeni,</p>

  <p class="normal">ah benim çocuğum, sessizliğin, sükunetin bile koruyamaz artık seni.</p>

  <p class="normal">MEDEA</p>

  <p class="normal">Talih yiğitlerden korkar, korkakları ezer.</p>

  <p class="normal">SÜTANNE</p>

  <p class="normal">Cesaret, yerinde olursa, övülmelidir.</p>

  <p class="normal">MEDEA</p>

  <p class="normal">Cesaretin yersiz olacağı hiçbir durum yoktur.</p>

  <p class="normal">SÜTANNE</p>

  <p class="normal">Kaderin yumruklarından bizi kurtaracak bir yol görünmüyor, hiç umut yok.</p>

  <p class="normal">MEDEA</p>

  <p class="normal">Hiç umudu olmayan, hiçbir şeyden umudunu kesmez.</p>

  <p class="normal">SÜTANNE</p>

  <p class="normal">Colchisliler gitti, kocana hiç güvenemezsin,<a href="../Text/Tiyatro-Scanei_split_027.html#footnote-600-51" id="footnote-600-51-backlink">[51]</a></p>

  <p class="normal">o koca servetinden de artık bir şey kalmadı geriye.</p>

  <p class="normal">MEDEA</p>

  <p class="normal">Medea kaldı: işte deniz, işte toprak, bak gör,</p>

  <p class="normal">işte kılıç, ateş, tanrılar, işte yıldırımlar.</p>

  <p class="normal">SÜTANNE</p>

  <p class="normal">Kraldan korkmalısın.</p>

  <p class="normal">MEDEA</p>

  <p class="normal">Babam da bir kraldı.</p>

  <p class="normal">SÜTANNE</p>

  <p class="normal">Silahlardan da mı korkmuyorsun?</p>

  <p class="normal">MEDEA</p>

  <p class="normal">Topraktan fışkırsa bile.<a href="../Text/Tiyatro-Scanei_split_027.html#footnote-600-52" id="footnote-600-52-backlink">[52]</a></p>

  <p class="normal">SÜTANNE</p>

  <p class="normal">Öleceksin.</p>

  <p class="normal">MEDEA</p>

  <p class="normal">Çok istiyorum.</p>

  <p class="normal">SÜTANNE</p>

  <p class="normal">Kaç git!</p>

  <p class="normal">MEDEA</p>

  <p class="normal">Kaçtığıma pişman oldum.<a href="../Text/Tiyatro-Scanei_split_027.html#footnote-600-53" id="footnote-600-53-backlink">[53]</a></p>

  <p class="normal">SÜTANNE</p>

  <p class="normal">Medea---</p>

  <p class="normal">MEDEA</p>

  <p class="normal">Evet, Medea olacağım.</p>

  <p class="normal">SÜTANNE</p>

  <p class="normal">Sen annesin.</p>

  <p class="normal">MEDEA</p>

  <p class="normal">Kimden anne oldum, görüyorsun.</p>

  <p class="normal">SÜTANNE</p>

  <p class="normal">Kaçıp gitsene, ne duruyorsun?</p>

  <p class="normal">MEDEA</p>

  <p class="normal">Kaçıp gideceğim, ama önce intikamımı alacağım.</p>

  <p class="normal">SÜTANNE</p>

  <p class="normal">Aynı şekilde senden intikam alırlar.</p>

  <p class="normal">MEDEA</p>

  <p class="normal">Belki onları da oyalayabilirim.<a href="../Text/Tiyatro-Scanei_split_027.html#footnote-600-54" id="footnote-600-54-backlink">[54]</a></p>

  <p class="normal">SÜTANNE</p>

  <p class="normal">Gem vur sözlerine, bırak artık, ah çılgın, şu tehditleri,</p>

  <p class="normal">dindir heyecanını, kabullen artık şu başına gelenleri.</p>

  <p class="normal">MEDEA</p>

  <p class="normal">Talih varımı yoğumu elimden alabilir, cesaretimi asla.</p>

  <p class="normal">Ama kim yükleniyor saray kapılarına, kim gıcırdatıyor</p>

  <p class="normal">şu sürgüleri?</p>

  <p class="normal">İşte o, Yunana hükmediyorum diye kurumlanan Creo!</p>

  <p class="normal">CREO</p>

  <p class="normal">Medea, Colchisli Aeetes’in günahkâr kızı,</p>

  <p class="normal">ülkemden ayaklarını çekmiyor mu hâlâ?</p>

  <p class="normal">Bir şeyler kuruyor: kurnazlığı meşhur, elbecerisi meşhur.</p>

  <p class="normal">Kimi esirger, başına bela açmadan kimi bırakır?</p>

  <p class="normal">Bu ölümcül vebayı kılıcımla defedecektim ben tez elden,</p>

  <p class="normal">hazırlanıyordum, ama damadımın yakarılarına yenildim.</p>

  <p class="normal">Canını bağışladım, o da çeksin yarattığı korkuyu ülkemden,</p>

  <p class="normal">çekip gitsin güvenle. İşte geliyor üzerime, öfke içinde,</p>

  <p class="normal">bakışları tehditkar, derdi yüzyüze konuşmak benimle.</p>

  <p class="normal">Uzak tutun, köleler, dokunmasın bana, yanaşmasın,</p>

  <p class="normal">emredin sussun. Öğrensin artık bir kralın yetkesine boyun eğmeyi,</p>

  <p class="normal">Vargücünle kaç git, çek götür artık şu canavar, vahşi dehşetini!</p>

  <p class="normal">MEDEA</p>

  <p class="normal">Ne cinayet, ne suç işledim ki sürgünü hak ettim?</p>

  <p class="normal">CREO</p>

  <p class="normal">Bakın hele hangi nedenle sürgün edildiğini soruyor,</p>

  <p class="normal">şu masum kadın!</p>

  <p class="normal">MEDEA</p>

  <p class="normal">Eğer yargıçlık yapacaksan, araştır, krallık yapacaksan, buyur.</p>

  <p class="normal">CREO</p>

  <p class="normal">Doğru ya da yanlış, kralın yetkesine boyun eğmelisin.</p>

  <p class="normal">MEDEA</p>

  <p class="normal">Adaletsiz krallıklar asla uzun ömürlü olmaz.</p>

  <p class="normal">CREO</p>

  <p class="normal">Git, Colchislilere dert yan.</p>

  <p class="normal">MEDEA</p>

  <p class="normal">Gidiyorum, ama beni buraya getiren, geri de götürsün.</p>

  <p class="normal">CREO</p>

  <p class="normal">Bunları söylemen için vakit artık çok geç, ben kararımı verdim.</p>

  <p class="normal">MEDEA</p>

  <p class="normal">Bir tarafı dinlemeden karar veren,</p>

  <p class="normal">adil karar veremez, karar doğru olsa bile.</p>

  <p class="normal">CREO</p>

  <p class="normal">Sen Pelias’ı dinlemiş miydin, cezalandırılmadan önce?</p>

  <p class="normal">Ama devam et, konuş, o kusursuz davana bir şans verelim.</p>

  <p class="normal">MEDEA</p>

  <p class="normal">Ne zor bir ruhun öfkesini gidermek,</p>

  <p class="normal">bir kez kudurmaya görsün, ne kadar krallara layık görür</p>

  <p class="normal">başlanan işi bitirmeyi, kibirli ellerini asaya atan kişi,</p>

  <p class="normal">kendi krallığımda öğrenmiştim ben bunu.</p>

  <p class="normal">Acınası bir felaketin altında kalıp ezilsem de,</p>

  <p class="normal">bir sürgün, bir yakaran olarak bırakılsam da tek başıma,</p>

  <p class="normal">belalara uğrasam da dört bir yandan, bir zamanlar ışıl ışıldım,</p>

  <p class="normal">soylu babamın sarayında, ve seçkin soyumu atam Güneş’ten aldım.</p>

  <p class="normal">Phasis’in sakin sakin, kıvrım kıvrım akarak suladığı her yer,</p>

  <p class="normal">şu Scythia’da, Pontus’un arkasına baktığında gördüğü her yer<a href="../Text/Tiyatro-Scanei_split_027.html#footnote-600-55" id="footnote-600-55-backlink">[55]</a></p>

  <p class="normal">her yer, o sulak çayırlarıyla denizin tatlandığı,</p>

  <p class="normal">Thermodon nehrinin kuşattığı,<a href="../Text/Tiyatro-Scanei_split_027.html#footnote-600-56" id="footnote-600-56-backlink">[56]</a></p>

  <p class="normal">ay biçimli kalkanlar kuşanmış kadın savaşçıların dehşet saçtığı her yer,<a href="../Text/Tiyatro-Scanei_split_027.html#footnote-600-57" id="footnote-600-57-backlink">[57]</a></p>

  <p class="normal">işte bütün buralar benim babamın hükmü altında.</p>

  <p class="normal">Soyluydum, mutluydum, kraliyete yaraşır bir güçle,</p>

  <p class="normal">ışık saçıyordum: o zaman evlenmek için peşime düşen aşıklarımın,</p>

  <p class="normal">şimdi ben peşine düştüm. Kahpe Kader öyle hızla</p>

  <p class="normal">öyle ani kopardı ki beni sarayımdan, öyle bir sürgüne yolladı ki.</p>

  <p class="normal">Güven krallığına, o dönek talih öyle ya da böyle</p>

  <p class="normal">bunca zenginliğe boğarken seni! Krallar anlı şanlı,</p>

  <p class="normal">koskoca bir şeye sahiptir, hiçbir gün elinden kapıp alamaz:</p>

  <p class="normal">zavallılara yardım etmek, kullarına güvenli bir dam sağlamak.</p>

  <p class="normal">İşte bunu getirdim Colchis’teki krallığımdan, bir tek bunu, Graecia’nın bu büyük değerini, bu ünlü çiçeğini,</p>

  <p class="normal">Acha soyunun koruyucu kalesini, tanrıların oğlunu,</p>

  <p class="normal">yalnız ben kendim korudum bunu: İşte Orpheus benim armağanımdır,<a href="../Text/Tiyatro-Scanei_split_027.html#footnote-600-58" id="footnote-600-58-backlink">[58]</a></p>

  <p class="normal">şarkılarıyla kayaları yumuşatan, ormanları peşinden sürükleyen,</p>

  <p class="normal">işte ikizler, Castor ve Pollux, benim armağanımdır,</p>

  <p class="normal">Boreas’ın bütün çocukları da, Lyncaeus da,<a href="../Text/Tiyatro-Scanei_split_027.html#footnote-600-59" id="footnote-600-59-backlink">[59]</a></p>

  <p class="normal">hani bir baktı mı Pontus’un ta ötelerini gören,</p>

  <p class="normal">benim armağanımdır bütün o Minyas soyundan gelenler. Hiç söz ediyor muyum bak,<a href="../Text/Tiyatro-Scanei_split_027.html#footnote-600-60" id="footnote-600-60-backlink">[60]</a></p>

  <p class="normal">o önderlerin önderinden, onun için hiç borcum yok, onu hiç hesaba katmıyorum;<a href="../Text/Tiyatro-Scanei_split_027.html#footnote-600-61" id="footnote-600-61-backlink">[61]</a></p>

  <p class="normal">diğer hepsini size geri getirdim, ama bir tek onu kendime sakladım.</p>

  <p class="normal">Haydi itham et beni şimdi, say bir bir kusurlarımı yüzüme,</p>

  <p class="normal">kabul edeceğim hepsini. Bir tek şeyle suçlanabilirim belki,</p>

  <p class="normal">Argo gemisi döndü. Bu kızcağız iffeti seçebilirdi,</p>

  <p class="normal">babasını seçebilirdi, işte o zaman bütün Yunan diyarı</p>

  <p class="normal">çökerdi komutanlarıyla birlikte ve şu senin damadın ilk kurbanı olurdu,</p>

  <p class="normal">o vahşi boğanın ateş soluyan nefesinin.</p>

  <p class="normal">[Bırak davamı ezecekse ezsin kader, istiyorsa eğer,</p>

  <p class="normal">hiç pişman değilim kralların en yücesini kurtarmış olmaktan.]<a href="../Text/Tiyatro-Scanei_split_027.html#footnote-600-62" id="footnote-600-62-backlink">[62]</a></p>

  <p class="normal">İşlediğim suçlarımdan bir ödül kazanmışsam,</p>

  <p class="normal">işte o artık senin ellerinde. İstersen, itham et şu günahkârı, ama günahımı bana geri ver. Masum değilim, itiraf ediyorum, ey Creo,<a href="../Text/Tiyatro-Scanei_split_027.html#footnote-600-63" id="footnote-600-63-backlink">[63]</a></p>

  <p class="normal">masum olmadığımı sen de biliyorsun, dizlerine kapanıp yalvardığımda,</p>

  <p class="normal">elinle bana verebileceğin bir güven aradığımda.</p>

  <p class="normal">Bu sefil yaşamıma ufacık bir ev istiyorum ülkende,</p>

  <p class="normal">gizleneceğim küçücük bir sığınak: kovacaksan beni bu kentten ille de,</p>

  <p class="normal">bari verilsin bana şu krallığında ücra bir köşe.</p>

  <p class="normal">CREO</p>

  <p class="normal">Bu asamı hiddetle savuracak bir adam değilim ben,</p>

  <p class="normal">sefil yaşamları ayaklarımın altına alıp kibirle ezecek,</p>

  <p class="normal">sanırım, kanıtladım sana kendimi bütün açıklığımla,</p>

  <p class="normal">bir sürgünü damat olarak seçtim ya, başı belada,</p>

  <p class="normal">ürkmüş sinmiş, derin korkularla. Zaten cezasını vermek için onu hazır bekliyor,</p>

  <p class="normal">öldürmek için, Thessalia krallığını ele geçiren Acastus.<a href="../Text/Tiyatro-Scanei_split_027.html#footnote-600-64" id="footnote-600-64-backlink">[64]</a></p>

  <p class="normal">Derman bırakmayan yaşlılıktan tir tir titreyen, yılların yükü altında ezilmiş</p>

  <p class="normal">babasının ölümüne hâlâ yanıyor, yaşlı bedeninin</p>

  <p class="normal">paramparça edilen uzuvlarına, senin tuzağına düşüp</p>

  <p class="normal">günaha yeltenince o vefalı kızkardeşleri, vefasızca,</p>

  <p class="normal">Iason davasını savunabilir, sen yeter ki kendi davanı onunkinden ayırabil;</p>

  <p class="normal">masumiyetine hiç kan sürülmemiş onun,</p>

  <p class="normal">hiç kılıca elini sürmemiş,</p>

  <p class="normal">sana bulaşmamış hiç, hep uzak, hep temiz kalmış.</p>

  <p class="normal">Sen, sen, ey aşağılık cinayetlerin yaratıcısı,</p>

  <p class="normal">bir kadının gönlü var sende, her kötülüğü yapmaya cüret edecek,</p>

  <p class="normal">bir erkek kadar güçlüsün, şan şeref duygusu hiç yok sende,</p>

  <p class="normal">çekil git, krallığım senden arınsın, al götür</p>

  <p class="normal">o ölümcül otlarını da yanında, kurtulsun artık yurttaşlarım senin korkundan,</p>

  <p class="normal">tanrılara başkaldıracağın başka bir yurt bul kendine.</p>

  <p class="normal">MEDEA</p>

  <p class="normal">Kaçıp gitmeye zorluyorsun beni, öyle mi? Bari bir gemi ver şu sürgüne,</p>

  <p class="normal">bir yoldaş ver. Niçin tek başına kaçmasını buyuruyorsun?</p>

  <p class="normal">Ben yalnız gelmedim ki. Savaşa katlanmaktan korkuyorsan,</p>

  <p class="normal">ikimizi de sür krallığından. Bu iki suç ortağını,</p>

  <p class="normal">ne diye ayırıyorsun? Onun için öldü Pelias, benim için değil ki.</p>

  <p class="normal">Kaçışımı, yağmalarımı da kat hesabına, babamı terk edişimi,<a href="../Text/Tiyatro-Scanei_split_027.html#footnote-600-65" id="footnote-600-65-backlink">[65]</a></p>

  <p class="normal">kardeşimi katledişimi, ne varsa hepsini öğretecek o kocam,</p>

  <p class="normal">yeni karısına şimdi, artık benim kocam değil mademki.</p>

  <p class="normal">bunca suç işledim belki, ama hiçbiri kendim için değil ki!</p>

  <p class="normal">CREO</p>

  <p class="normal">Çoktan çekip gitmiş olmalıydın. Niçin konuşarak boşa zaman harcıyorsun?</p>

  <p class="normal">MEDEA</p>

  <p class="normal">Ayrılırken, en son şunu diliyorum senden, dizlerine kapanıp</p>

  <p class="normal">annelerinin işlediği suç oğullarına yazılmasın, n’olur.</p>

  <p class="normal">CREO</p>

  <p class="normal">Git: Onları ben kendi kanatlarım altına alacağım, tıpkı</p>

  <p class="normal">kendi babalarıymışım gibi.</p>

  <p class="normal">MEDEA</p>

  <p class="normal">Bu soylu evliliğin uğurlu yatağı adına,</p>

  <p class="normal">geleceğe dair beslediğin ümitler adına, krallığının refahı adına,</p>

  <p class="normal">ki bu kadar inişli çıkışlıyken Kader, her an bir tokat atabilir ona,</p>

  <p class="normal">n’olur, kaçarken bana bari azıcık bir zaman bağışla,</p>

  <p class="normal">son kez öpeyim oğullarımı anneleri olarak, belki ölürüm.</p>

  <p class="normal">CREO</p>

  <p class="normal">Hilelerin için zaman istiyorsun.</p>

  <p class="normal">MEDEA</p>

  <p class="normal">Bu kadar kısa bir zamanda hangi hileden korkulabilir ki?</p>

  <p class="normal">CREO</p>

  <p class="normal">Zarar vermeyi göze almış kötüler için hiçbir zaman kısa</p>

  <p class="normal">değildir.</p>

  <p class="normal">MEDEA</p>

  <p class="normal">Zavallı bir kadının gözyaşları için azıcık bir zamanı bile çok görüyorsun, öyle mi?</p>

  <p class="normal">CREO</p>

  <p class="normal">Kalbime saplanmış şu korku yakarılarına dirense de,</p>

  <p class="normal">tek bir gün verilebilir sürgün için hazırlanasın diye.</p>

  <p class="normal">MEDEA</p>

  <p class="normal">Bu çok, biraz daha kıs istersen,</p>

  <p class="normal">benim de acelem var çünkü.</p>

  <p class="normal">CREO</p>

  <p class="normal">İdam hükmü giyeceksin,</p>

  <p class="normal">Phoebus yükseltmeden parlak günü,</p>

  <p class="normal">çekip gitmedikçe Isthmus’dan. Düğün törenleri çağırıyor şimdi beni,</p>

  <p class="normal">Hymen’e dua etmeye çağırıyor, bu bayram günü.</p>

  <p class="normal">2. KORO</p>

  <p class="normal">KORO</p>

  <p class="normal">Çok cüretkar çok, battı batacak bir tekneyle</p>

  <p class="normal">ilk kez o hain denizlere açılan kişi,</p>

  <p class="normal">arkasında kalan yurduna bakıp,</p>

  <p class="normal">o hercai rüzgârlara canını teslim eden,</p>

  <p class="normal">dalgaları yara yara giden, bilinmez bir rotada,</p>

  <p class="normal">nasılsa güvenebildi o güçsüz kalaslara,</p>

  <p class="normal">yaşamla ölüm arasına çizilen o yol çok ince çok.</p>

  <p class="normal">Henüz kimse bilmezken daha şu burçları,</p>

  <p class="normal">yüce göğü ışıl ışıl donatan şu yıldızlar,</p>

  <p class="normal">hiç kimsenin işine yaramazken daha:<a href="../Text/Tiyatro-Scanei_split_027.html#footnote-600-66" id="footnote-600-66-backlink">[66]</a></p>

  <p class="normal">Henüz kimse kaçamazken tekneleriyle</p>

  <p class="normal">Hyades’in sağanaklarından,<a href="../Text/Tiyatro-Scanei_split_027.html#footnote-600-67" id="footnote-600-67-backlink">[67]</a></p>

  <p class="normal">ne Zeus’un sütannesinin parlak ışığından,<a href="../Text/Tiyatro-Scanei_split_027.html#footnote-600-68" id="footnote-600-68-backlink">[68]</a></p>

  <p class="normal">ne de Arcturus’un arabasından,</p>

  <p class="normal">yaşlı Bootes’in yavaş adımlarıyla peşinden gittiği ve idare ettiği;<a href="../Text/Tiyatro-Scanei_split_027.html#footnote-600-69" id="footnote-600-69-backlink">[69]</a></p>

  <p class="normal">ne Boreas’ın bir adı vardı henüz,<a href="../Text/Tiyatro-Scanei_split_027.html#footnote-600-70" id="footnote-600-70-backlink">[70]</a></p>

  <p class="normal">ne de Zephyrus’un.</p>

  <p class="normal">Tiphys cüret etti ilkin,</p>

  <p class="normal">engin denizde yelken açmaya,</p>

  <p class="normal">ve rüzgârlara yeni kanunlar koymaya:</p>

  <p class="normal">kâh şişirip yelkenlerini gerdi baştan sona,</p>

  <p class="normal">kâh salıverdi olduğu gibi,</p>

  <p class="normal">yakalamak için çapraz esen yelleri,</p>

  <p class="normal">kâh yarıya indirdi direğini,</p>

  <p class="normal">emniyette olsun diye serenleri</p>

  <p class="normal">kâh en tepeye bağladı bu gemici, vargücüyle</p>

  <p class="normal">yakalamak istediğinde hırsla esen fırtınaları,</p>

  <p class="normal">ve o haşmetli yelkenin üstünde,</p>

  <p class="normal">kırmızı yelkencikler titreştiğinde.</p>

  <p class="normal">Atalarımız parlak çağlara tanık oldu,</p>

  <p class="normal">yalandan dolandan çok çok uzak,</p>

  <p class="normal">hepsi kendi kıyılarında dolandı, yavaş yavaş</p>

  <p class="normal">babalarının yurdunda yaşlandılar,</p>

  <p class="normal">azıcık mal mülk edindiler,</p>

  <p class="normal">doğdukları toprağın verdiklerinden</p>

  <p class="normal">başkasını tanımadı, bilmediler.</p>

  <p class="normal">Bu ayrı ayrı dünyaların bütün düzeni,</p>

  <p class="normal">Thessalia çamından bir gemiyle sürüklendi, bir oldu,<a href="../Text/Tiyatro-Scanei_split_027.html#footnote-600-71" id="footnote-600-71-backlink">[71]</a></p>

  <p class="normal">kürek darbelerine katlanmasını buyurdu bu gemi, enginlere,</p>

  <p class="normal">korkularımıza yepyeni bir korku katmasını buyurdu denize,</p>

  <p class="normal">o durup dururken kendi köşesinde.</p>

  <p class="normal">O arsız gemi ağır cezalar ödedi,</p>

  <p class="normal">bitip tükenmeyen korkular arasından geçip giderken,</p>

  <p class="normal">iki dağ, derin denizin o yüksek duvarları,<a href="../Text/Tiyatro-Scanei_split_027.html#footnote-600-72" id="footnote-600-72-backlink">[72]</a></p>

  <p class="normal">aniden dürtülüp de, bir ordan, bir burdan,</p>

  <p class="normal">gök gümbür gümbür gürlüyormuş gibi,</p>

  <p class="normal">birbirine çarpınca kayalıklar</p>

  <p class="normal">yıldızlar etrafa saçılınca,</p>

  <p class="normal">bulutlar dağılınca, deniz araya kısılıp kalınca.</p>

  <p class="normal">O cüretkar Tiphys’in beti benzi soldu,</p>

  <p class="normal">bir anda bıraktı elinden, kaydı gitti bütün dizginler;<a href="../Text/Tiyatro-Scanei_split_027.html#footnote-600-73" id="footnote-600-73-backlink">[73]</a></p>

  <p class="normal">Orpheus sus pus oldu, liri köreldi,</p>

  <p class="normal">Argo bile yitirdi kendi sesini.</p>

  <p class="normal">Ya ne yaptılar, Pelorus’un kızı,<a href="../Text/Tiyatro-Scanei_split_027.html#footnote-600-74" id="footnote-600-74-backlink">[74]</a></p>

  <p class="normal">beline kuşandığı tazılarla</p>

  <p class="normal">açınca ağzını hep birden, aynı anda?</p>

  <p class="normal">Kim iliklerine kadar titremez,</p>

  <p class="normal">var gücüyle havlayan bu tek bedenli canavardan?</p>

  <p class="normal">Ya ne yaptılar, Ausonia denizi sakinleşince<a href="../Text/Tiyatro-Scanei_split_027.html#footnote-600-75" id="footnote-600-75-backlink">[75]</a></p>

  <p class="normal">bu ölümcül tehlikelerin büyüleyici ezgileriyle,</p>

  <p class="normal">karşılık verince ona Thracialı Orpheus da,</p>

  <p class="normal">Pieria lirinden yankılanan müziğiyle,<a href="../Text/Tiyatro-Scanei_split_027.html#footnote-600-76" id="footnote-600-76-backlink">[76]</a></p>

  <p class="normal">hep kendi şarkılarıyla gemileri alıkoyan</p>

  <p class="normal">Sirenler bu kez takılıyordu onun peşine, hani nerdeyse?<a href="../Text/Tiyatro-Scanei_split_027.html#footnote-600-77" id="footnote-600-77-backlink">[77]</a></p>

  <p class="normal">Bu seyahatin ödülü ne oldu?</p>

  <p class="normal">Altın Post,</p>

  <p class="normal">ve Medea, denizden de beter bir bela,</p>

  <p class="normal">ilk gemiye yakışan bir kazanç doğrusu.<a href="../Text/Tiyatro-Scanei_split_027.html#footnote-600-78" id="footnote-600-78-backlink">[78]</a></p>

  <p class="normal">Derin deniz artık yatıştı,</p>

  <p class="normal">bütün kanunlara boyun eğiyor şimdi.<a href="../Text/Tiyatro-Scanei_split_027.html#footnote-600-79" id="footnote-600-79-backlink">[79]</a></p>

  <p class="normal">İhtiyacı yok artık, Pallas’ın elinden çıkma,</p>

  <p class="normal">o anlı şanlı Argo’ya</p>

  <p class="normal">soylu kürekçilerini evlerine döndürdü ya nasıl olsa;</p>

  <p class="normal">ufacık bir sal bile artık dört dolanıyor derinleri.</p>

  <p class="normal">Değişti artık tüm sınırlar, kentler,</p>

  <p class="normal">surlar yükseldi yepyeni diyarlarda.</p>

  <p class="normal">Hiçbir şey eski yerinde değil,</p>

  <p class="normal">herkese kucak açan şu dünyamızda.</p>

  <p class="normal">Indus, Araxes’in buz gibi sularına yumulmuş,<a href="../Text/Tiyatro-Scanei_split_027.html#footnote-600-80" id="footnote-600-80-backlink">[80]</a></p>

  <p class="normal">Persler Albis’in, Rhenum’un sularını içmekte.<a href="../Text/Tiyatro-Scanei_split_027.html#footnote-600-81" id="footnote-600-81-backlink">[81]</a></p>

  <p class="normal">Yıllar, yüzyıllar geçip öyle bir zaman gelecek ki,</p>

  <p class="normal">Oceanus çözecek dünyanın zincirlerini,</p>

  <p class="normal">yeryüzü yayılacak yayılabildiğince,</p>

  <p class="normal">Tethys açacak yeni dünyaların kilitlerini,<a href="../Text/Tiyatro-Scanei_split_027.html#footnote-600-82" id="footnote-600-82-backlink">[82]</a></p>

  <p class="normal">Thule artık olmayacak dünyanın bir köşesi.<a href="../Text/Tiyatro-Scanei_split_027.html#footnote-600-83" id="footnote-600-83-backlink">[83]</a></p>
</body>
</html>
