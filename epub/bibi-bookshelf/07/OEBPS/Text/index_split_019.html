<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_21">On dokuzuncu bölüm</h1>

  <p class="block2">Büyük Ramses palmiyelerin, hünnap ve ılgın ağaçlanın, gölün kenarında ekili bir söğüdün gölge yaptığı saray bahçesinde dinleniyordu. İki kenarı düğün çiçeği, makantaron ve haşhaşla çevrili olan kumlu yollar düzgündü ve sürekli bakım görüyordu. Yaşlı firavun yeşil tahtadan ince sütunları olan bir köşke yerleşmişti. Rahat bir koltuğa oturmuş, başını da yastığa gömmüş şekilde dinleniyordu. Yanında, alçak bir masanın üzerinde soğuk bira, üzüm, incir ve elmalar vardı. Firavun yeni yeni esmeye başlayan kuzey rüzgârının tadını çıkarıyor ve batan güneşin ışığında oynaşan kırlangıçlar ile çavuşkuşlarını seyrediyordu. Gelen misafir, firavunu düşüncelerinden uzaklaştırdı, önünde eğilen adam, uzun süren saltanat döneminin en önemli, en ağırbaşlı, en ağzı sıkı ve saygın kişilerinden biriydi. Bir postacının oğlu olan Ramose, Ramses'in saltanatının beşinci yılında, mezar ve Hakikat Meydanı kâtibi olarak atanmıştı. Bir yaşamevinde eğitim gören Ramose, sırasıyla kâtip yardımcılığı, Karnak'taki Amon Tapınağı'nda sürü saymanlığı, firavun hazinesi ile saray arşivleri kâtipliği yapmış ve nihayet "saraylı" olmuştu. İşte böylesine dolu bir meslekî geçmişten sonra, bizzat firavun onu bu zor görevinine seçmişti.</p>

  <p class="block2">Firavun, seçimi Ramose'ye bırakmıştı; zira kâtibin amacı, köklü bir değişiklik yapmaktı. Saygıdeğer görevli, büyük Karnak'ı ve IV. Tutmosis ile bilge Hapuoğlu'nun tapınaklarını içten idare etmek için kolay ve lüks yaşamım terk etmek zorundaydı.</p>

  <p class="block2">Ramose uzun süre tereddüt etmedi, maceraya atılmaya hazırdı. Atanmasından hemen sonra, kralın emirleri çerçevesinde, Hakikat Meydanı hizmetkârlarından Ramses için bir ikametgâh inşa etmelerini ve topluluğun koruyucusu Hathor Tapınağı'nı büyütmelerini istedi. Bu arada firavunun ebedî istirahatgâhıyla da uğraşıyordu. Seksen yedi yaşındaki Ramose emekliliğini istedi, ancak herkes tarafından sevildiği köyde kalmaya devam etti. Fikri sorulmadan hiçbir önemli karar alınmıyordu.</p>

  <p class="block2">Ramose firavunun yanma giderken, uzun kolları olan gömleği, pilili önlüğü ve deri sandaletlerinden oluşan bayramlıklarını giymişti. Ramses sayesinde, Hakikat Meydanı'nın huzurunu gözeterek onurlu bir yaşam sürmüştü ve ölmeden önce firavuna teşekkür edebildiği için mutluydu.</p>

  <p class="block2">- Ramose, yeni kâtiplere okumaya bayıldığın şu meşhur metni hatırlıyor musun? "Senden önce yaşamış atalarını taklit et; başarı, senin bilgi kapasitene bağlıdır. Bilgeler bilgilerini yazılarıyla bugüne aktarmışlar; onlara danış, onları incele, onları oku, durmadan tekrar tekrar oku."</p>

  <p class="block2">- Haşmetmeapları, yorgun gözlerime rağmen, ben de bu temel ilkeyi incelemeye devam ediyorum.</p>

  <p class="block2">- En iyi vezirim Pazer'le saltanatımın on yedinci yılında düzenlediğin büyük şenliği hatırlıyor musun? Bizler gençtik ve enerjimiz tükenmez gibi geliyordu. Bugün sen yaşlı bir adamsın, ben de öyle. Ama aynı zamanda Hakikat Meydanı'nın en saygın adamı ve Maat kâtibi unvanını taşımayı hak eden tek kişi de sensin.</p>

  <p class="block2">- Yaşamım elverdiğince Maat'a hizmet etme olanağını bana veren sizsiniz, ama büyük yolculuk vakti yaklaşıyor.</p>

  <p class="block2">- Tasarladığın gibi şehrin yakınına üç mezar hazırlattın mı ?</p>

  <p class="block2">- Evet, Haşmetmeap. İlkinde, kutsal kişilere ve I. Amenofîs ile annesi, Horemheb ve IV. Tutmosis gibi loncaya çok şey kazandıran atalarınıza minnetimi bildirdim; suretinizin olduğu steli oraya yerleştirdim. İkincisinde, Batı ve Tatlı Dalga isimli iki ineğim ile onların sığırtmacını andım. Üçüncüsünde ise, en sevdiğim kişiler yer alıyor.</p>

  <p class="block2">- Aralarında Suskun da var mı?</p>

  <p class="block2">- O benim son günlerimin en büyük sevinci, Haşmetmeap. Hathor, büyükanne Tueris, hatta yabancı kutsal kişiler için yaptığımız heykeller, mezar taşlan ve diğer bağışlara rağmen, eşim Mut ve benim çocuğumuzun olmadığını biliyorsunuz. Keza, halefim Kenhir'i de yetiştirdim ve itinayla öbür dünyaya hazırlandım. Ama en çok değer verdiğim ve şefkat duyduğum kişi, Suskun'dur. Dış dünyada, uzun bir yolculuğa başlamak üzere köyden ayrıldığında ölmekten korkuyordum. Çok şükür ki, loncanın Kabul Heyeti çağrıyı duyan kişiler arasından onu seçti. İşte artık o da Hakikat Meydanı'nın hizmetkârı; sadece taş yontucusu ve heykeltıraş olarak değil, orada önemli bir işlevi olacağına erninim.</p>

  <p class="block2">- Törende, ona ne ad verdiniz?</p>

  <p class="block2">- Neferhotep, Haşmetmeaplan.</p>

  <p class="block2">- Nefer tamamlama, güzellik, iyilik ve hotep barış, bolluk, lütuf demek... Ona zorlu bir program çizmişsiniz.</p>

  <p class="block2">- Bir zanaatkar olarak gerçekten de Nefer olması şartıyla, iç huzurunun bolluğu anlamına gelen hotep adı belki ancak yaşamının sonunda kendisine verilecek. Suskun'un, köyün kapısına yalnız gelmediğini size haber vermek isterim.</p>

  <p class="block2">- Ona eşlik eden kimdi?</p>

  <p class="block2">- Kansı Işık. Adı Ubehet, aydınlık anlamında. Işık, heyeti kararlığı ve ışıldamasıyla etkiledi. O güzel, zeki, hırstan yoksun ve yeteneklerinin sınırı yok. Sağlam bir çift, onları bekleyen zorlu deneyimlere yenilmeyecekler. Heyet törende, Nefer'in karısının Işık adını muhafaza etti. Benim için, onlar loncanın ümidi.</p>

  <p class="block2">- Bu genç kadın aslen nereli?</p>

  <p class="block2">- Tebli, sarayın merhum başhekimi Neferet'in manevî kızı.</p>

  <p class="block2">- Neferet... Beni çok iyi tedavi etmişti. Eğer Işık onun yeteneklerini de miras almışsa, lonca çok şanslı. Fakat benimle açık konuş Ramose, senin yerini alacak Kenhir'in vasıflarından kuşku duyuyor musun?</p>

  <p class="block2">- Hayır Haşmetmeapları, zor bir karakteri olmasına rağmen, görevini bazen aşırıya bile kaçarak çok sağlam yapar. Ne onu seçtiğime ne de ona mobilyalarımı, kütüphanemi, tarlalarımı ve ineklerimi emanet ettiğime pişmanım. Sonra, o sadece mezar kâtibi... Ekip şefleri, taş yontucuları, heykeltıraşlar ve ressamlar da en az onun kadar değerli. Belki hâlâ anlamadı, ama zamanla öğrenecek.</p>

  <p class="block2">Loncanın başı olarak gelişmeleri dikkatle izleyen Ramses hatırlattı.</p>

  <p class="block2">- Son senelerde, birçok zanaatkarın yeri doldurulamadı. Ekibin tamamı kırk kişiyken, şimdi otuza kadar indi.</p>

  <p class="block2">- Neferle otuz bir, Haşmetmeapları.</p>

  <p class="block2">- Halihazırdaki çalışmaları yürütmek için yeterli bir sayı mı?</p>

  <p class="block2">- Söyleyebileceğim tek bir şey var; nitelik, nicelikten daha önemli. Bildiğiniz gibi önemli olan, Altın Evi'nin iyi işlemesi ve yaratıcılık kapasitesi. Bu açıdan, hiçbir endişe duyulmasın. Hatta benim için Nefer'in gelişi, parlak bir gelecek demek....</p>

  <p class="block2">- Sözlerin ilaç gibi geldi, Ramose, zira Hakikat Meydanı'na yönelik düşmanlık durmadan büyüyor. Yüksek rütbeli memurlar sadece zengin olmayı düşünüyorlar; ülkenin değil, sadece kendi geleceklerinin derdindeler ve gitgide tehlikeli bir hal alıyorlar. Onlar için zanaatkarlar loncası, yok etmeyi diledikleri idarî bir aksaklık.</p>

  <p class="block2">- Ama hükümdar sizsiniz, Haşmetmeapları.</p>

  <p class="block2">- Yaşadığım sürece, Hakikat Meydanı'nı çekemeyenler ve fırsatçılar benden korkmalı. Oğlum Merneptah da izimden gider ve Mısır'ın yüce ışığının bu lonca olmazsa söneceğini anlar sanıyorum. Ama bütün yetkileri elinde tutan bir insanın nasıl davranacağını kim bilebilir ki?</p>

  <p class="block2">- Ona güveniyorum, Haşmetmeapları.</p>

  <p class="block2">Büyük Ramses, Ramose'nin her zaman cömertliğin ta kendisi olduğunu ve ruhundaki ışığın loncayı aydınlattığını bilirdi, ama loncanın tehlikede olduğunu da biliyordu. Firavun Yakındoğu'da silahları susturarak, ne kini ne de hırsı yok edebilmişti. İnsanlan bozguna, haksızlığa ve yıkıma götürecek yolu izlemekten, sadece adaletin simgesi olan narin Tanrıça Maat'ın alıkoyabileceğini biliyordu. Piramitler çağından beri var olan kuruluş, Altın Evi'nin gizemlerini çözmüş ve ebediyeti taşlara yazabilen zanaatkârardan kurulu bir loncaya sırtını dayamıştı. Yeni Krallık'ın kurucuları Teb'I başkent yaptıkları zaman, meşaleyi yeniden yakan Hakikat Meydanı topluluğuydu. Ve bu ateş, medeniyetin ayakta kalması için hayati bir önem taşıyordu.</p>

  <p class="block2">- Eğlenceli bir ayrıntıyı unuttum, Haşmetmeapları. Hiç beklemediğimiz bir adaylık talebi oldu, ama bu önemsiz olayla canınızı sıkmak istemem.</p>
</body>
</html>
