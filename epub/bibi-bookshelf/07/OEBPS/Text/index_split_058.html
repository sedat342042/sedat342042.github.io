<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_68">Altmış altıncı bölüm</h1>

  <p class="block2">Cesur Paneb, kafesinde dolaşan bir aslan gibi evinde dört dönüyordu. Lekesiz Uabet onu uyardı:</p>

  <p class="block2">- Oturup yemek yemelisin. Poğaçalar soğuyacak.</p>

  <p class="block2">- Aç değilim.</p>

  <p class="block2">- Niçin bu kadar sıkıntılısın?</p>

  <p class="block2">- Büyük Ramses gitti, ekip şefleri de, ressam ve çizimciler de bulunamıyor! Nefer ise kayboldu!</p>

  <p class="block2">- Yanılıyorsun. Paneb omuz silkti.</p>

  <p class="block2">- Onun nerede saklandığını biliyor musun?</p>

  <p class="block2">- Arkadaşın saklanmıyor, Altın Evi'ne kabul olundu. Delikanlı gözlerini fal taşı gibi açtı.</p>

  <p class="block2">- Altın Evi mi?.. O da neresi?</p>

  <p class="block2">- Köyün en gizli yeri...</p>

  <p class="block2">- Orada ne yapılır?</p>

  <p class="block2">- Hiçbir fikrim yok.</p>

  <p class="block2">- Kapılarının Nefer'e açıldığını nasıl öğrendin?</p>

  <p class="block2">- Benim bir Hathor rahibesi olduğumu unutuyorsun. Hathor, ona sadık olanlara sırlar veren iyiliksever bir tanrıçadır.</p>

  <p class="block2">Paneb, tüy kadar hafif olan Uabet'i havaya kaldırıp, yüzünü yüzüne dayadı.</p>

  <p class="block2">- Bütün bildiklerini söyle bana.</p>

  <p class="block2">- Ben iyi bir eşim, kocamdan hiçbir şey saklamam.</p>

  <p class="block2">Göğüsleri çıplak olan Uabet sadece kaba ketenden bir peştamal giyiyordu, onu da çözüp bacakları boyunca düşürdü. Kocasına sarılarak, ona narin vücudunun sıcaklığını sundu.</p>

  <p class="block2">Paneb biraz karşı koydu, ama genç kadının bu kadar güzel olduğunu bilmiyordu. Uabet, kocasının arzusunun kabardığını hissettiğinde, bacaklarını Paneb'in beline doladı ve nihayet karısı olmanın büyük zevkini tattı.</p>

  <p class="block2">Deli gibi çalan kapı Uabet'i uyandırdı. Zevk sarhoşluğunu üzerinden hâlâ atamayan Uabet üstüne bir şey geçirip, kapıyı açmaya gitti.</p>

  <p class="block2">Üç kişi gelmişti: Gau, Unes ve Pay. Asık suratlarıyla hiç de sevimli değillerdi. Gau buz gibi bir sesle:</p>

  <p class="block2">- Paneb'i almaya geldik, dedi.</p>

  <p class="block2">- Ondan ne istiyorsunuz?</p>

  <p class="block2">- Ekip şefinin emri, acele etsin.</p>

  <p class="block2">Paneb hemen dikildi. Uyku sersemliğini atmış, üç adama bakıyordu.</p>

  <p class="block2">Gau'nun sesi kararlıydı:</p>

  <p class="block2">- Bizi takip et, dedi.</p>

  <p class="block2">İri gövdesinin üstünde kaba daha ziyade çirkin bir surat yer alıyor ve çok uzun bir burnu suratını gölgeliyordu.</p>

  <p class="block2">- Nereye gidiyoruz?</p>

  <p class="block2">- Göreceksin.</p>

  <p class="block2">- Ya reddedersem?</p>

  <p class="block2">- Hakikat Meydanı'ndan kovulursun. Buradan gitmek isteyen herkese kapısı</p>

  <p class="block2">açıktır, sadece girerken kapısını aşmak zordur.</p>

  <p class="block2">Paneb, Pay'ın cesaret verici bir bakışını yakalamak istedi, ama o da, iki yoldaşı gibi ciddiyetini korudu.</p>

  <p class="block2">- Hadi gidelim, ama sizi uyarıyorum, eğer gerekirse kendimi korumasını bilirim.</p>

  <p class="block2">Kararlı Gau öne geçti, arkasından, aralarına Paneb'i alan Çakal Unes ile Pişkin Somun Pay geliyordu. Yavaş ve aynı tempoda yürüyerek, sağ ekibin toplantı yerine doğru yöneldiler. Marangoz Didya eşikte duruyordu.</p>

  <p class="block2">-Adınne?</p>

  <p class="block2">- Cesur Paneb.</p>

  <p class="block2">- Tersanenin sırlarını öğrenmek ister misin? 'Tersane'... Nefer oraya gitmişti! Paneb, bu ismi Nefer'den öğrenmişti.</p>

  <p class="block2">- İsterim. Didya bilgi verdi.</p>

  <p class="block2">- Bazı ebedî konutların duvarlarında canlandırdığımız tersane, aslında marangozları, heykeltıraşları, çizimcileri yarattığımız ve onların eserlerini gerçekleştirdiği atölyedir. Yolumuzun üzerindeki her şey. Toplumlara ait sandal, tersanede kopuk parçalar halindedir, bu parçalan toplayıp ona bir bütünlük vermek, Hakikat Meydanı zanaatkarlarına düşer. Paneb dikkat et, eğer dağınık biriysen, bu yer seni hayal kırıklığına uğratır. Hâlâ istiyor musun?</p>

  <p class="block2">- Evet.</p>

  <p class="block2">Didya ve üç çizimci, Kararlı Gau'nun Paneb'i bir halatla ölçeceği arınma odasına soktular.</p>

  <p class="block2">- Tanrı dünyayı orantılı bir şekilde sayılarla yarattı. Bu ahenkli ilişkiler oyununa katıl, dedi.</p>

  <p class="block2">Pay, Paneb'i küp biçimindeki taşın karşısında diz çöktürdü. Üzerine, Unes'in</p>

  <p class="block2">tuttuğu, hayat anlamına gelen anh şeklindeki bir kâseden fışkıran arındırma suyunu döküp ayaklarını yıkadı.</p>

  <p class="block2">Paneb ayağa kalktı, Pay ellerini bir merhemle ovuşturup, ayalarının içine bir göz çizdi.</p>

  <p class="block2">- Ellerin bu merhem sayesinde işleyecek, bu göz sayesinde görecek.</p>

  <p class="block2">Salonun köşesinde, suyla dolu, dikdörtgen biçiminde büyük bir çukur vardı. Çakal Unes, Paneb'e soyunup, çukura girmesini emretti.</p>

  <p class="block2">- Sadece arı su seni, ayak bağlarından kurtarır. Yaratıcı kuvvetleri arındırdığı gibi, seni de arındırsın, kalplerimizin ve ellerimizin onsuz çalışamayacağı enerji kaynağını sana algılatsın.</p>

  <p class="block2">Paneb, tuhaf duygulara kapıldı. Bu sadece saf suydu, ama koruyucu bir giysi gibi sarıyor ve ona hem hoş hem de endişe verici bir hafiflik hissi veriyordu.</p>

  <p class="block2">Bu su teknesinden, üç çizerin itmesiyle çıkıp, toplantı yerinin eşiğini aşması gerekiyordu.</p>

  <p class="block2">Kapının bir yanında, Başheykeltıraş Aslan Userhat; diğer yanında Ressam Kurtarıcı Şed bulunuyordu. İlki bir şahin maskesi, ikincisi ise bir ibis maskesi taşıyordu. Horus, bir Maat tüyü, Tot hayat işaretini tutuyordu.</p>

  <p class="block2">Paneb, "ustalık" anlamına gelen ve ona adını veren çiçek tarhı şeklindeki bir süs havuzunun üzerine diz çöktü. Ekip şefi yarıgölgeden çıkıp, ucunda bir kalbin asılı olduğu kolyeyi, Cesur'un boynuna geçirdi. Tüyün iki ucundan, haçın eninden ve boyundan, kırık çizgiler şeklinde görülebilir dalgalar fışkırdı.</p>

  <p class="block2">Paneb, vücuduna değdiğinde hiçbir acı vermeyen harika hisler duydu. Söz konusu olan yumuşak, içe işleyen soğuk bir gecenin ardından çıkan güneş ışığına benzeyen bir ateşti. Işık, toplantı salonunu aydınlattı. Paneb, ekibin tüm üyelerinin, Nefer de dahil olmak üzere, orada bulunduklarını gördü.</p>

  <p class="block2">Ustabaşı yerine oturdu.</p>

  <p class="block2">- Derneğimiz bir sandaldır. Sandalın göksel suları geçip, yıldızlarla dostluk kurmak gibi bir işlevi vardır. Sen bu sandala çağrıldın ve sunağındaki ışığı gördün, yolculuk etme yeteneğinin sana sunulmuş olmasını dilerim. Gece sandalının pruva ipini, gündüz sandalının pupa ipini tutabilir misin, sana gökyüzünde aydınlık, yeryüzünde yaratıcı güç ve öbür dünyanın krallığında düşünce doğruluğu verilmesini dilerim.</p>

  <p class="block2">Paneb'in dikkatli bakışları karşısında, Nefer, Kasa ve Didya, tapınak şeklindeki bir kabinin bulunduğu, tahta bir sandal maketinin çeşitli parçalarını, yavaş yavaş birleştirdiler.</p>

  <p class="block2">- Paneb, bu sırrı hafızana kazı; daha ilerki zamanlarda belki anlamını kavrarsın.</p>

  <p class="block2">Cesur'un sağ omzuna, Gau kalp ve bilinci simgeleyen bir vazoyu; Unes gücü simgeleyen asayı; Pay da vermeyi simgeleyen hediyeleri çizdiler.</p>

  <p class="block2">- Bu eserin yaratıcısı olduğum için, kutsal kelimelerin sırrını bilirim. Hakikat Meydanı'nın zanaatkârlarının sanatlarında mükemmelleşmesi; doğru orantılar kullanması; heykele ve resme, bir adamın yürüyüşünü, bir kadının zarafetini, bir kuşun uçuşunu, bir aslanın koşusunu, korku ve sevinç ifadesi verebilmesi için, burada sihirli değişlerin üstünlüğü hâkimdir. Paneb, senin de bu raddeye gelmen için durmadan çalışman; ateşte erimeyen, suda çözülmeyen, havada bozulmayan boya maddeleri imal etmesini öğrenmen gerekir. Bunlar, dindar olmayanlara açıklanmayan meslek sırlarıdır. Ne olursa olsun, onları korumaya söz veriyor musun?</p>

  <p class="block2">- Derneğin ve firavunun başı üstüne yemin ederim.</p>

  <p class="block2">- Şed ve sağ ekibin çizimcileri, seni eğitmeyi kabul ediyorlar. Bu günden itibaren, onların grubuna aitsin ve sana verdikleri görevleri yerine getireceksin.</p>
</body>
</html>
