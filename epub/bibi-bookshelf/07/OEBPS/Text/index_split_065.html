<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_75">Yetmiş üçüncü bölüm</h1>

  <p class="block2">Hakikat Meydanı zanaatkarı, Tran-Bel'in ambarına geldiğinde, hayatın ne kadar güzel olduğunu düşündü. Köyde müstesna bir eğitim almış, bugün ise, becerisini en fazla ödeyene satacak kadar bilgi sahibi olmuştu. Satıcıyla irtibat kurduğundan beri, gizli emelini, yani zengin olma hayalini gerçekleştiriyordu. Ve boş vaktini dilediğince kullanmak hakkıydı.</p>

  <p class="block2">Neb'in ölümüyle ilan edilen genel yas boyunca köyde kalmış ve bir randevu kararlaştırmak için Tran-Bel'e mektup yazmışü. Tran-Bel, iyi tanıdığı ve çok para veren müşterileri için yaptırdığı yeni lüks eşyaları sabırsızlıkla bekliyor olmalıydı.</p>

  <p class="block2">Zanaatkar bir işçiye dönerek:</p>

  <p class="block2">- Patronunu görmeye geldim, dedi.</p>

  <p class="block2">- Bürosunda.</p>

  <p class="block2">Zanaatkar, Tran-Bel'in evraklarını düzenlediği, gözlerden uzak odasına gitmek için ambarın içinden geçti. Kapıyı itti ve siyah peruklu ve ağır göz makyajı yapmış bir kadınla karşılaşınca çok şaşırdı.</p>

  <p class="block2">- Özür dilerim, yanlış yere geldim.</p>

  <p class="block2">- Doğru yerdesin, dedi Serketa. Senin kim olduğunu ve burada ne yaptığını biliyorum. Kapıyı kapat da konuşalım.</p>

  <p class="block2">- Sizi tanımıyorum, ben...</p>

  <p class="block2">- Tran-Bel'le yaptığın işbirliği yasal değil. Onun suç ortağısın ve bu, ağır bir ceza çekmeni gerektiriyor. Zanaatkar sarardı.</p>

  <p class="block2">- Biliyor musunuz?</p>

  <p class="block2">- Ayrıntıları bilmiyorum. Ya bana itaat edersin ya da meslek hayatın biter. Adam odanın bir köşesine büzülüp kaldı. Serketa kapıyı Çarptı.</p>

  <p class="block2">- Ne... ne istiyorsunuz?</p>

  <p class="block2">- Köyde olup biten her şeyi bana anlatman şartıyla kaçakçılığına göz yumacağım. Sen de boş zamanlarında işine devam edebilirsin.</p>

  <p class="block2">- İmkânsız! Söz verdim.</p>

  <p class="block2">- O zaman sana yazık olacak. Hemen yarın vezire ihbar edileceksin.</p>

  <p class="block2">- Size yalvarırım, bunu yapmayın.</p>

  <p class="block2">- Tek çaren konuşmak...</p>

  <p class="block2">Bu iblis kadına itaat etmek, loncanın kuralını ihlal etmek, yeminini bozmak ve kişiliğini kaybetmek mi? Zanaatkar, kadına dönüp:</p>

  <p class="block2">- Siz kimsiniz? diye sordu. Serketa acımasızca güldü.</p>

  <p class="block2">- Soru sormaya hakkın yok ama başka şansın olmadığını kanıtlamak için, yine de sana cevap vereceğim. Nüfuzu sürekli büyüyen ve yükselişi esnasında kendisine yardım edenleri ödüllendirmeyi bilen, önemli bir adamın karışıyım.</p>

  <p class="block2">Bu tasvir, zanaatkar için önemli olabilirdi.</p>

  <p class="block2">Nefer yerine, kendisi ustabaşı seçilmeliydi. Büyük yetkileri olan birisine hizmet ederek, hem zengin olabilir hem de istediği makama oturabilirdi.</p>

  <p class="block2">- Bana düşünmek için zaman verecek misiniz?</p>

  <p class="block2">- Hayır, hemen cevabını bekliyorum.</p>

  <p class="block2">Zanaatkar Maat'a, Hakikat Meydanı'na ve loncaya hizmeti esnasında, fazla yarar sağlamamıştı. Kozunu kullanacak, her yeri idare ederek amacına ulaşacaktı. Kumandan Mehi, lüks malikânesinin bahçesinde ok atıyordu. Bir hurma ağacının gövdesine ok üstüne ok atıyor ama sinirini yatiştıramıyordu.</p>

  <p class="block2">Karısı niçin geç kalmıştı? Belki de zanaatkar, Tran-Bel'e verdiği randevuya gitmemişti. Daha da kötüsü, Serketa belki de başarısız olmuş ve dayak yeme korkusuyla kocasının yanına gelemiyordu.</p>

  <p class="block2">Mehi yeni bir ok attı ve hedefi ıskaladı. Öfkeyle yayı ezerken bir fısıltı duydu.</p>

  <p class="block2">- Sana yakışmadı, daha iyisini yapabilirsin.</p>

  <p class="block2">-Serketa! Ne oldu?</p>

  <p class="block2">Serketa, senyörünün ve sahibinin bacaklarına sıkıca sarılmak üzere döz çöktü.</p>

  <p class="block2">- Başardık.</p>

  <p class="block2">- İşbirliği yapmayı kabul ediyor mu?</p>

  <p class="block2">- Çok şanslıyız; hırçın, açgözlü, kurnaz ve ikiyüzlü bir adam. Daha iyi bir yandaş bulamazdık. Hoşuna gitti mi?</p>

  <p class="block2">Mehi, sert bir şekilde Serketa'yi kaldırıp peruğunu hışımla çıkardı ve ellerini yanaklarına koydu.</p>

  <p class="block2">- Bıldırcınım, ikimiz de büyük zaferler kazanacağız! Bu lanetli köyde kaç zanaatkar var?</p>

  <p class="block2">- Otuz kadar. Kabul olma şartlan çok zor, Maat yasasına saygı göstermek zorundalar.</p>

  <p class="block2">Serketa, zanaatkarın ifşa ettiği önemli bilgileri kocasına aktardı. Mehi:</p>

  <p class="block2">- Boş ver, dedi. Yakında geçerliliğini kaybedecek olan eski ahlak kuralları. Loncayı kim yönetiyor?</p>

  <p class="block2">- En yüce başkan, firavun; köyü koruyor ve kendisine yapılan hiçbir saldırıyı affetmiyor.</p>

  <p class="block2">- Biliyorum, biliyorum... Ama Ramses köyde yaşamıyor.</p>

  <p class="block2">- İktidar üç kişinin elinde: Mezar kâtibi, sağ ekip ve sol ekibin şefleri. Zanaatkarlar, loncalarını bir gemiye benzetiyor, iskele, sancak diye ikiye ayırıyorlar. Mezar Kâtibi Kenhir, merkezî iktidarın temsilcisi ve köyün vekili; zor ve hırçın bir karakteri olduğundan, selefi Ramose kadar sevilmiyor.</p>

  <p class="block2">- Kaç yaşında?</p>

  <p class="block2">- Altmış iki yaşmda.</p>

  <p class="block2">- Demek ki, Kenhir meslek yaşamının sonuna gelmiş. Kısa zamanda ölecek veya yerine başkası gelecek. Baştan çıkartılabilir mi, ne dersin?</p>

  <p class="block2">- Bilgi veren kişi bunun mümkün olabileceğini söylüyor. Ama Kenhir'in, Hakikat Meydanı'nın tüm sırlarını bildiğinden emin değil.</p>

  <p class="block2">- Ekip şefleri mutlaka biliyordur.</p>

  <p class="block2">- Evet, onlar Altın Evi'ne kabul edilmişlerdi. Meni, gitgide tahrik oluyordu.</p>

  <p class="block2">- Acaba orada neler dönüyor?</p>

  <p class="block2">- Muhbirimiz hiçbir şey bilmiyor.</p>

  <p class="block2">- Sana yalan söylemiş!</p>

  <p class="block2">Serketa tokat yememek için geriledi:</p>

  <p class="block2">- Zannetmiyorum, dedi. Bu işte eski olmak, oraya kabul olunmak için yeterli değil, henüz gizemli bir yerin kapısını zorlama fırsatı olmamış. Ama niçin ümitsizliğe kapılıyoruz ki?</p>

  <p class="block2">- Ekip şefleri hakkında ne söyledi?</p>

  <p class="block2">- Sol Ekip Şefi Kaha yaşlı, çok sert, kaya oyma ve taş yontma uzmanı. Hakikat Meydanı'ndan hiç çıkmıyor ve ona zor ulaşılıyor. Sağ Ekip Şefi Neb yeni ölmüş ve yerine genç ve deneyimsiz Suskun Nefer geçmiş.</p>

  <p class="block2">- Niçin onu seçmişler?</p>

  <p class="block2">- Kâtip Ramose onu seçmiş, loncanın sorumlu kişileri de bu karara karşı gelmemiş.</p>

  <p class="block2">- Yaşlı birinin kaprisi... Adamımız, bu Nefer hakkında ne düşünüyor?</p>

  <p class="block2">- Çok iyi bir heykeltıraş, tinselliğe düşkün, yetiştirildiği yer olan Hakikat Meydanı'na çok bağlı. Ama görevini yaparken çok zorluk çekeceğini, ne yönetmesini ne de emir vermesini bildiğini, bu yüzden de daha alt bir göreve atanacağını düşünüyor.</p>

  <p class="block2">- Hayal kırıklığına uğrarsa, öç alma arzusu artıp, ahlakı bozulabilir... Zanaatkarların kesin listesini ele geçirebildin mi?</p>

  <p class="block2">- İşte liste.</p>

  <p class="block2">Serketa gururla bir parça papirüs çıkardı. O ve kocası, şu an ellerinde bir devlet sırrı tutuyorlardı.</p>

  <p class="block2">Kumandan belgeyi okudu ve sadece bir isim üzerinde durdu, diğerleri tanıdık değildi.</p>

  <p class="block2">- Cesur Paneb.</p>

  <p class="block2">- Adamımız, Cesur'un asla loncaya mensup olamayacağını, disiplinsizliği yüzünden dışlanacağını düşünüyor.</p>

  <p class="block2">- O da elimize düşecek! Serketa, daha ilk görevinde büyük basarılar elde ettin, sayende dev adımlarla ilerliyoruz.</p>

  <p class="block2">Mehi'nin karısı kıkırdadı. Açgözlülüğü ve zarar verme arzusu keyfini yerine getirmişti.</p>
</body>
</html>
