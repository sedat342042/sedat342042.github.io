<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_1">Önsöz</h1>

  <p class="block2">Tüm dünya, piramitler, tapınaklar, mezarlar, heykeller veya resimler gibi Mısır sanatının başyapıtlarına hayranlık duyar. Tinsel ve büyüleyici gücüyle kalbimizin derinliklerine işleyen bu harikaları acaba kim yaratmıştır?</p>

  <p class="block2">Vasıfsız işçiler veya köleler topluluğu değil tabiî ki... Bunlar, üye sayısı çok kısıtlı olan din adamları ve zanaatkarlardan oluşan loncaların ürünleridir.</p>

  <p class="block2">Zihin gücü ile el emeğini birleştiren bu şahıslar, doğrudan firavuna bağlı olup, gerçek bir seçkinler tabakasını meydana getiriyorlardı.</p>

  <p class="block2">MÖ 1550-1070 yıllan arasında, Yukarı Mısır'da yer alan -dindar olmayanlara yasaklanmış- bir köyde, yaklaşık beş asırdır süregelen bu loncalardan birine ait bol miktarda belgeyi -büyük şans eseri-elde ettik.</p>

  <p class="block2">Bu köyün adı, Hakikat M<span id="id_GoBack">eydanıydı. Tanrıça Maat, nesiller boyu Hakikat Meydanı hizmetkârlarının sergilediği doğruluk, yerindelik ve iş uyumunun yansıdığı bu yerde kendini gösterdiğinden, Eski Mısır dilinde Set Maat olarak adlandırılırdı. Köy çölde yer alıyordu, ama ekin tarlalarından çok uzakta değildi. Yüksek duvarlarla çevriliydi. Kendi mahkemesi, tapınağı ve mezarlığı vardı.</span></p>

  <p class="block2">Zanaatkarlar toplu halde yaşıyor ve birinci vazifelerinin Krallar Vadisi'ndeki firavunların emirlerini harfiyen yerine getirmek olduğunun bilincinde, bu özel konumlarından faydalanıyorlardı.</p>

  <p class="block2">Bugün hâlâ Teb'in batı kıyısında yer alan Deyrü'l Medine'yi ziyaret ettiğinizde, Hakikat Meydanı'nın kalıntılarını görmeniz mümkün. Evlerin alt kısımları hâlâ yıkılmamış durumda. Bu şaheseri yaratan ressamların, heykeltıraşların, Tanrıça Hathor'un rahibelerinin geçtiği sokakları arşınlayabilirsiniz. Tapınaklar, lonca lokalleri, muhteşem bir şekilde süslenmiş mezarlar, bu yerin kutsal yapısını gösterir. Su tankları, ambarlan, atölyeleri hatta bir okulu bile vardır.</p>

  <p class="block2">Bu sıradışı insanları, maceralarını, günlük hayatlarını, kâh düşmanlık kâh kıskançlıklarla dolu dünyalarını, güzellik ve tinsellik arayışlarını yeniden canlandırmak istedim. Hakikat Meydanı'nın varlığını sürdürmesi hiç de kolay olmamıştı. Özellikle bu öykünün geçtiği çalkantılı dönemde, çeşitli oyunlar, dalavereler hep vardı.</p>
</body>
</html>
