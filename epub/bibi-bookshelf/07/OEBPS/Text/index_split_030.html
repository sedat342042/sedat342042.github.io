<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_35">Otuz üçüncü bölüm</h1>

  <p class="block2">Heyet, Hakikat Meydanı'nın en önemli tapınağının kapısının önünde toplandı. Yaşlı Kâtip Ramose için, onu yakıcı güneşten koruyacak bir şemsiye konmuştu. Kenhir, her zamanki homurdanan haliyle, bir açıklamada bulundu: - Deneme süresi sona erdi ve sonucunu görüyorsunuz. Yetkin Neb, Cesur'un uysal ve itaatkâr bir yardımcı olmayı kabul etmeyeceğini düşünüyordu, haklıymış; Cesur'un bir şekilde kendini kabul ettireceğini söylemişti, onda da haklıymış, çünkü bu genç savaşçı işten kaytaranları açığa çıkardı ve meslektaşlarını girişimci olmaya teşvik etti; ama Yetkin Neb, adayın çağrıyı unutacağını ve yetkisini dışarıdakiler üzerinde kurmakla yetineceğini tahmin ederek yanıldı. İşte Cesur iki gündür, gece gündüz durmadan çiziyor, nöbetçinin ona verdiği azıcık suyla yetiniyor. Şiddetli bir tepki gösterebilirdi, ama bunun yerine, elindeki sayılı olanaklarıyla, bize yeteneklerini göstermeye uğraşıyor. Bu defa, Cesur'un çağrısını duymak bu topluluğa düşmüyor mu?</p>

  <p class="block2">Ramose onu onayladı, ama ustabaşı kararından dönmedi.</p>

  <p class="block2">- Bu son konuda, yanılmış olduğumu kabul ediyorum. Yine de, bu çocukta Seth gücünün olduğu ve hiçbir kurala boyun eğmeyeceği çok aşikâr. Onu hep lonca için bir tehlike olarak kabul ediyorum ve yeteneklerini başka yerde icra etmesini tercih ediyorum.</p>

  <p class="block2">Kenhir, serzenişte bulunarak:</p>

  <p class="block2">- Sen bir teklifte bulunmuştun, biz de ona uyduk, dedi. Cesur, ona kurduğun tuzağa düşmedi; bu durumda, sen de pes etmelisin. Hiçbir kabulün ilelebet sürmeyeceğini ve uygunsuz bir davranışın rütbe indirimi cezasına, hatta kovulmaya kadar gideceğini unutma. Bu istekli adamı aramıza alırsak, çok ufak bir riske gireriz.</p>

  <p class="block2">Neb:</p>

  <p class="block2">- Kesin bir karara varmak için, Cesur'un heyette bir kez daha dinlenmesini talep ediyorum, diye açıklamada bulundu.</p>

  <p class="block2">Zanaatkar, köyün surlarını onuncu kez çizen delikanlıya dönerek:</p>

  <p class="block2">- Beni izlemeyi kabul ediyor musun? diye sordu. Cesur ayağa kalktı.</p>

  <p class="block2">En ufak bir yorgunluk hissetmiyor, ama artık hangi dünyada olduğunu bilmiyordu. Yardımcıların dünyası onu ilgilendirmiyor, Hakikat Meydanı'nınki ise ulaşılamaz görünüyordu. İçine kapanan Cesur, kendi ateşiyle kavruluyordu. Başka neden korkabilirdi ki?</p>

  <p class="block2">Tek kelime etmeden, kendisini heyete götüren zanaatkarı izledi. Cesur, hakimlere bakmadan oturdu.</p>

  <p class="block2">Neb:</p>

  <p class="block2">- Yardımcılara kötü davranarak, görevini suiistimal etmedin mi? diye sordu.</p>

  <p class="block2">- Tembellik affedilir mi?</p>

  <p class="block2">- Kimse sana kökten tedbirler almanı söylemedi.</p>

  <p class="block2">- Siz riyaya hoşgörü gösterebilirsiniz, ama ben göstermem. Saman altından su yürütme alışkanlığım yoktur.</p>

  <p class="block2">Ramose:</p>

  <p class="block2">- Sana böyle davranmanı çömlekçi mi emretti? diye sordu.</p>

  <p class="block2">- O, kendine has alışkanlıkları olan ve astlarını aşağılayamayacak kadar güçsüz bir adamdır. Tedbirlerimin tek sorumlusu benim.</p>

  <p class="block2">- Çömlekçinin yerine yardımcıların başı olmak ister misin?</p>

  <p class="block2">- Bu büyük bir talihsizlik olur! Hakikat Meydanı'na, bu denli yakın olup da oraya girememek.</p>

  <p class="block2">- Ama işinden keyif almıştın.</p>

  <p class="block2">- Doğru, güç gösterisi yapan herhangi bir budala gibi kendimi kandırdım. Ölümcül bir hata yapmak üzereydim, ama uyandım. Yetkin Neb müdahale ederek:</p>

  <p class="block2">- Bu, yardımcı olarak çalışmayı reddettiğin anlamına mı geliyor? diye sordu.</p>

  <p class="block2">- Ben buraya resim çizmeyi öğrenmeye geldim. Gerisi beni ilgilendirmiyor.</p>

  <p class="block2">- Bu yolun, itaat etmekle başladığını biliyor musun?</p>

  <p class="block2">- Önemli olan kapının açılması.</p>

  <p class="block2">- Davranışların hoşgörümüze değecek mi? Cesur acıklı bir şekilde gülümsedi.</p>

  <p class="block2">- Böyle bir şey ummuyorum, ama beni kararsız bırakmaya hakkınız yok. Ya beni atın ya da kabul edin.</p>

  <p class="block2">- Kabul etmezsek, nasıl bir tepki göstereceksin? Delikanlı, uzun süre cevap vermedi.</p>

  <p class="block2">- Nasıl olsa, umurunuzda değil.</p>

  <p class="block2">- Bizi ikna edecek yeni sebeplerin var mı?</p>

  <p class="block2">- Sadece bir tane var; çağrıyı duydum.</p>

  <p class="block2">Bir zanaatkar, Cesur'u Hakikat Meydanı'run ana kapısına götürdü. Delikanlı, ayağıyla dev resmi sildi. Bu defa, kaderi kesin olarak belirlenecekti. Eğer lonca onu atarsa, idealini gerçekleştirecek hiçbir şansı kalmayacaktı. Korkmuyor ama çoğu dar görüşlü olan bir sürü hâkimin merhametine bağlı olan yazgısına lanet ediyordu. Onların boyun eğmez ve insancıllıktan uzak olmaları onu rahatsız etmiyordu, ama acaba arzusunu sezebilecek nitelikte miydiler? Yardımcıların kapanından çıktığından beri, Cesur kendisini köyün eşiğine sürükleyen ateşin yeniden yandığını hissetmişti. Başka hiçbir yerde değil, burada varlığını sürdürecekti. Eğer önü kapatılıp duvarı aşması engellenirse, sırrı öğrenme umudunu kaybedecekti.</p>

  <p class="block2">Zihnini bu kötümser fikirlerle bulandırmak yersizdi. Sadece gerçek, korkusuzca karşılanmaya değerdi; şu anki gerçek de sadece beklemekti. Belki birkaç gün sürecek ve karar değişmeyecekti... Cesur, uzaktan da olsa, isteğini heyete zorla kabul ettirmeye karar vermişti. Hakarete rağmen metanetini bozmazsa, hâkimler ne denli kararlı olduğunu sezeceklerdi.</p>

  <p class="block2">Kenhir'in başlattığı tartışma iki saat sürecekti. Kenhir, alman kararın kesin olmasma ve her hakimin, oyunu kullanırken tüm sorumluluğu üstlenmesine özen gösteriyordu.</p>

  <p class="block2">Yetkin Neb:</p>

  <p class="block2">- Bu delikanlı hiç güven telkin etmiyor, diye açıklamada bulundu. Mezar kâtibi, alaycı bir ses tonuyla:</p>

  <p class="block2">- Seth ateşi seni korkutuyor mu? diye sordu.</p>

  <p class="block2">- Korkmayan bilinçsizdir. Ekip şefi olarak, derneğin düzenini tehlikeye atmaya hakkım yok. Fikrimde ısrarlıyım, Cesur başka yerde servet aramaya gitsin.</p>

  <p class="block2">- Sen de iyi bilirsin ki, yeteneğini Hakikat Meydanı'ndan başka bir yerde geliştiremez. Yetkin Neb olan sen, çağrıyı duyan bir kişiye yetkin olması için imkân tanımayacak mısın?</p>

  <p class="block2">Ekip şefi etkilenmiş gibi göründü, ama devam etti.</p>

  <p class="block2">- Loncamızın üyelerine karşı sert davrandığın halde, Cesur'a niçin bu kadar ilgi gösteriyorsun?</p>

  <p class="block2">Kenhir öfkeyle cevap verdi.</p>

  <p class="block2">- Hiçbir şey anlamamışsın Neb! Söz konusu olan, ne ilgi ne de iyilikseverlik. Mühim olan Hakikat Meydam'nın yüce menfaati! Bu denli güce sahip bir kişiyi kabul etmek için harekete geçmenizi sağlamak, mezar kâtibine mi düşer? Onun yaratıcılığını kullanıp güce çevirmek ve eserinize dahil etmekten mahrum mu kalacaksınız?</p>

  <p class="block2">Ekip şefinin yüzü asıldı.</p>

  <p class="block2">- Kenhir, çok oluyorsun! Zanaatkarlar senin idarî otoriteni kabul ediyorlar, ama işimize burnunu sokacak kadar yetkili değilsin.</p>

  <p class="block2">- Niyetim bu değil, Neb. Babam ve ustam Kâtip Ramose, bana görevimin niteliğini ve sınırlarını öğretti. Şüphesiz sen haklısın, çok aşırıya kaçtım. Son kararı almak, bu heyeti oluşturan sana ve diğer zanaatkarlara düşer. Eğer olumsuz olması gerekiyorsa, sizin fikrinize uyacağım.</p>

  <p class="block2">Maat Kâtibi Ramose, sakin bir şekilde düşüncelerini ifade etti:</p>

  <p class="block2">- Bu loncaya duyduğum sevgi, yaşımı ve tecrübemi öne sürerek, onu etkilememi yasaklıyor; ama haşmetmeaplarının, Cesur olayını salim kafayla incelemeyi önerdiğini size hatırlatmalıyım. Herkes soğukkanlılıkla düşüncesini ifade etsin. Zanaatkarlar oylamaya koyuldular.</p>

  <p class="block2">Çekimser davranmalarına rağmen, her biri derneğin kuralına büyük bir titizlikle saygı duyması ve çıraklığın gereklerine boyun eğmesi koşuluyla Cesur'a ressam olma şansının verilmesi gerektiğini vurguladı.</p>

  <p class="block2">Şimdi sıra, dikkatle kadrosundakileri dinleyen Yetkin Neb'in kararına gelmişti.</p>

  <p class="block2">- Bu heyet bilgelikle karara vardı, diye beğenisini gösterdi. Ve her üye hislerine yenilmeden, düşüncesini söyledi. Ben Cesur'un karakterini tasvip etmiyorum, işimizin önemini kavrayacak nitelikte olduğu kanısında değilim, ama çağrısına cevap vermek zorundayız.</p>

  <h1 class="calibre1" id="sigil_toc_id_6">Otuz dördüncü bölüm</h1>

  <p class="block2">Şef Sobek üç kâse taze süt içip, on tane ılık poğaça yedi. Bütün gece, Krallar Vadisi'ne hâkim tepeleri kontrol altında tuttuktan sonra bitkin düşmüştü, ama adamlarının verdiği raporları dinlemeden yatmayacaktı.</p>

  <p class="block2">Adamları, birbiri adına onu ziyaret ettiler, ona en ufak bir şüpheli olaydan söz</p>

  <p class="block2">etmediler. Yine de, Sobek endişeli görünüyordu. İçgüdüsü genelde onu yanıltmazdı ve çoktandır bir tehlikenin varlığını seziyordu. Bu yüzden, Hakikat Meydanı'nın asayişinden sorumlu kişi olarak, fazla mesaiden hiç de hoşlanmayan adamlarını mutsuz etme pahasına, nöbetleri sıklaştırmıştı.</p>

  <p class="block2">Yeni birinin, hem de alelade olmayan birinin loncaya kabulü gibi önemli bir olayı, duyduğu sıkıntı yüzünden hemen hemen unutmuştu. Kargaşa yaratacağından bir an bile şüphe etmediği bu Cesur'a Kabul Heyeti niçin loncanın kapısını açmıştı? Bu irikıyım delikanlı sahip olduğu yıkıcı enerjisiyle, olsa olsa soyguncu veya polis olabilirdi. Köyde uzun süre kalmayacak, amirlerinin emirlerine uymayı reddedecek, amirleri de onu yardımcıların safına atamaya veya kovmaya mecbur kalacaklardı. Cesur paçasını kurtaramayıp, bir kavgada ölecek veya uzun süreli bir hapis cezasına çarptırılacaktı.</p>

  <p class="block2">Sobek, artık hak ettiği uykuya geçmek üzere, hasırına uzanmaya çalışırken, çalışma odasına bir polis memuru girdi.</p>

  <p class="block2">- Şef, postacı geldi. Sizi görmek istiyor.</p>

  <p class="block2">Görevli, her gün Hakikat Meydanı'nın merkez karakoluna gelir, loncanın kuryesini getirir, dış dünyayla kolay bir şekilde irtibat kuran zanaatkarların mektuplarını alır ve ailelerinin onlara yazdığı mektupları verirdi. Bir de tabiî ki, mezar kâtibinin vezire yazdığı resmî yazıları alıp götürürdü. Gerekli veya acil durumlarda, özel ulak en hızlı şekilde mesajları yola çıkarırdı.</p>

  <p class="block2">- Sen ilgilenemez misin?</p>

  <p class="block2">- Sizi görmek istiyor, Şef!</p>

  <p class="block2">- Peki... Gelsin.</p>

  <p class="block2">Uzun boylu, otuz yaşlarında güçlü baldırları ve omuzları olan postacı Uputi, mektup yazmak için kullanılan, biraz yıpranmış papirüslerle dolu çantasından, keten bezine sarılmış kırık bir taş çıkarıp, Şef Sobek'in çalışma masasına bıraktı.</p>

  <p class="block2">- Bezin üzerine kırmızı mürekkeple yazılan metne göre, bu mesaj sana yollanmış, Sobek.</p>

  <p class="block2">- Sen okudun mu?</p>

  <p class="block2">- Buna hakkım olmadığını biliyorsun.</p>

  <p class="block2">Uputi, iyi para kazanan, değerli bir devlet memuruydu. Dürüstlüğünün simgesi olan Tot asasını taşıyan Uputi'nin görevi, mektupları eksiksiz olarak alıcısına götürmekti. Mesleği zordu, zira saray ve vezirin adamları, talimatlarının en kısa sürede ulaştırılmasını istiyorlardı, yoğun bir çalışma temposu vardı. Uputi görevinin ne denli önemli olduğunun bilincindeydi ve yüksek mercilerin kendisine duyduğu güvene layık olmaya çalışıyordu.</p>

  <p class="block2">- Cevabını beklemek zorunda mıyım?</p>

  <p class="block2">- Bir saniye.</p>

  <p class="block2">Sobek keten sicimi çıkardı ve özenle cilalanmış düz, küçük bir kireçtaşına, kırmızı mürekkeple yazılmış birkaç satırı okudu.</p>

  <p class="block2">Serseme dönen polis, inanılması güç mesajı bir kez daha okudu. Hayır, bu imkânsızdı.</p>

  <p class="block2">- Ne diyorsun, Sobek?</p>

  <p class="block2">- Gidebilirsin Uputi... Cevabı olmayacak.</p>

  <p class="block2">Polis şefinin uykusu kaçmıştı. Bir kez daha içgüdüleri doğru çıkmıştı; bir felaket olmuş ve azgın kum fırtınaları kadar büyük bir tehlike baş göstermişti. Zanaatkarlar köyü yok olma tehlikesiyle karşı karşıyaydı.</p>

  <p class="block2">Suskun Nefer şaşırtıcı bir mutluluk yaşıyordu. Çağrıyı duyduktan sonra, sevdiği kadın Işık eşliğinde, Hakikat Meydanı loncasına kabul edilmiş ve Işık'ın dışa kapalı köyün geleneklerine uyum sağlaması kolay olmuştu. Bunda en büyük pay, doğuştan kibar olan genç kadının, yeni gelenlere yönelik saldırılara ustaca göğüs germesindeydi.</p>

  <p class="block2">Ve birkaç saat sonra, Cesur'un rüyası gerçek olacaktı. Hayatını kurtaran, kendisini Maat'la tanıştıran ve onun büyüklüğünü algılamasını sağlayan kişi kardeşi olacak ve ne denli güzel olacağını şimdiden hissettiği bir macerayı paylaşacaktı. Cesur, ateşi, coşkusu ve yaratma tutkusuyla, kendisine emanet edilen göreve layık olduğunu gösterecekti.</p>

  <p class="block2">Büyük eserle yeşeren bir varoluş, aydınlık bir aşk, coşku ve heyecan verici bir dostluk... Nefer, tanrıların lütfuna boğulmuştu ve onlara şükran borçluydu. Bu kadar iyilik karşısında, görevini en mükemmel şekilde yapmalı, işlerinde en ufak bir aksamaya izin vermemeliydi. Çünkü çağrıyı duymuş, çünkü ona cevap vermişti. Yer gök onu sevince boğacaktı; takip edeceği yolda tüm bunlara layık olduğunu göstermek kendisine düşüyordu.</p>

  <p class="block2">Heykeltıraş atölyesine gitmeye hazırlanırken, Işık biraz önce kendisine getirilen mektubu gösterdi. Nefer, Işık'ın hüzünlü bakışından, kötü bir haber olduğunu anladı.</p>

  <p class="block2">- Babam çok hasta, diye açıkladı. Doktor kötü sondan korkuyor. Yazdığı nota göre, babam, en kısa zamanda, ikimizi de görmek istiyor.</p>

  <p class="block2">Nefer, hemen ustabaşının yanına gitti. Mezar kâtibinin tuttuğu kütüğe ayrılma sebebinin işlenmesi gerekiyordu. Çift, yanlarına tek bir eşya almadan Büyük Ramses'in milyonlarca yıllık tapınağının yakınına açılan patikaya sapmak üzere köyün yan kapısından çıktı. Işık, kocasına: - Seni tedirgin görüyorum, dedi. Cesur'un kabul töreniIne katılmak için zamanında gelememekten korkuyorsun değil mi?</p>

  <p class="block2">- Doğru.</p>

  <p class="block2">- Babamı gördükten sonra, köye geri dönersin. Ben gerektiği kadar yanında kalırım.</p>

  <p class="block2">- Ben de Işık.</p>

  <p class="block2">- Hayır, arkadaşın Hakikat Meydanı hizmetkârı olduğunda, orada bulunmalısın. Polisler Ramesseum'un nöbetçi kulübesinde, onlara isimlerini sorup, hiçbir formalite uygulamadan geçmelerine izin verdi. Nefer ve Işık, lonca üyeleri olarak yetkili makamlarca tanınıyor, istediklerinde dışarı çıkıyorlardı.</p>

  <p class="block2">Çift, hızla ekili araziye kadar yürüyüp yonca tarlasından geçti. Küçük bir Pazar boyunca ilerleyip, bir geminin kalkmak üzere olduğu sahile yöneldiler. Diğer yolcuların ve sebzelerini satmak üzere Teb'e giden köylülerin araşma karışarak, fiyatların istikran, memleketin refahı ve Nil'in cömertliği hakkında gevezelik ettiler. Hiç kimse, onların, Mısır'ın en gizemli köyünden geldiklerini tahmin edemezdi.</p>

  <p class="block2">Işık, endişeli olmasına rağmen, neşeli görünmeye çalışıp kızı ateşlenen bir</p>

  <p class="block2">anneyi sakinleştirrneyi başardı.</p>

  <p class="block2">Gemi sahile yanaşır yanaşmaz, Nefer ve karısı kıyıya atlayarak inşaat ustasının evine doğru yol aldılar. Eve yaklaştıklarında Kapkara onlara doğru koştu.</p>

  <p class="block2">Bir Işık'a, bir Nefer'e sıçrayıp durdu, yüzlerini yaladı. Fındık rengi gözlerinde, sonsuz bir sevinç okunuyordu. Işık:</p>

  <p class="block2">- Çabuk ol, Kapkara, dedi. Acelemiz var.</p>

  <p class="block2">Siyah köpek birden homurdanıp, genç çifte yaklaşan bir grup polise bakarak, dişlerini gösterdi. Başlarında Sobek bulunuyordu. Genç kadın:</p>

  <p class="block2">- Ne oluyor? diye sordu.</p>

  <p class="block2">- Sakin olun. Babanız iyi. Elinize geçen mektubu bir doktor değil, ben kaleme aldım.</p>

  <p class="block2">-Ama... neden?</p>

  <p class="block2">- Kocanızı köyden başka türlü çıkaramazdım. Böylece doğu yakasına rahatça vardığını ispat edebilecek birçok şahit olacak.</p>

  <p class="block2">- Bu oyunun amacı nedir, Sobek?</p>

  <p class="block2">- Adalet.</p>

  <p class="block2">- Lütfen, açıklayın...</p>

  <p class="block2">- Nefer'in tutuklanması için emir aldım. Krallar Vadisi'nin gece bekçilerinden birini öldürmekle suçlanıyor.</p>

  <h1 class="calibre1" id="sigil_toc_id_7">Otuz beşinci bölüm</h1>

  <p class="block2">Mehi, Teb'in gözdesi haline gelmişti. Davet edilmediği hiçbir gece, bulunmadığı hiçbir toplantı, katılmadığı hiçbir üst düzey iş görüşmesi yoktu. Ağzı iyi laf yapan Mehi, orijinal fikirler üretmek, yerinde iltifatta bulunmak veya çıkar için bir öneri ileri sürmek konusunda asla sıkınü çekmiyordu.</p>

  <p class="block2">Herkes, istikbal vaat eden ve ordunun yenilenmesiyle ilgili projeleri yüksek makamlarca beğenilen bir damat seçtiği için Başhazinedar Mose'yi tebrik ediyordu.</p>

  <p class="block2">Teb belediye başkanı, doğum günü nedeniyle villasının bahçesinde, Tanrı Amon'un şehrinin ileri gelenlerinin katıldığı muhteşem bir davet düzenlemişti. Güler yüzü ve yüksek ses tonuyla, bir komployu çözmüş uzman edasıyla, misafirlerini karşılıyordu.</p>

  <p class="block2">- Bu ne şıklık, sevgili Mehi! Uzun kollu, pilili gömleğiniz, bembeyaz elbiseniz, kusursuz sandaletleriniz... Evli olmasaydınız, genç kızlar size bayılırdı.</p>

  <p class="block2">- Şeytana uymamaya çalışırdım.</p>

  <p class="block2">- Laf aramızda, Serketa, bir erkeği mutlu etmesini biliyor olmalı, değil mi?</p>

  <p class="block2">- Tecrübesi herkesçe bilinen Teb belediye başkanına yalan söyleyemem.</p>

  <p class="block2">- Çok hoşuma gidiyorsunuz, Mehi. Ordunun, sizin için sadece bir basamak olduğunu düşünüyorum, yanılıyor muyum?</p>

  <p class="block2">- Reformları gerçekleştirdiğim zaman, şahane şehrimizin idaresinde yer almak isterim.</p>

  <p class="block2">Başkan:</p>

  <p class="block2">- Övgüye layık ve doğru bir istek, diye onayladı, ama Teb'in, Memfis ve yeni başkentimiz Per Ramessu'dan sonra, ülkenin üçüncü şehri olduğunu unutmayın. Buranın sakinliği ve gelenekleri çok hoşumuza gidiyor.</p>

  <p class="block2">- Devlet politikası bilgeliğe dayanmıyor mu?</p>

  <p class="block2">- Harika, Mehi! Bu görüşleriniz sayesinde çok ilerleyeceksiniz.</p>

  <p class="block2">- Sevgili kayınpederime çok şey borçluyum ve onun için çok endişeleniyorum. Belediye başkanı şaşırdı.</p>

  <p class="block2">- Mose'nin sıkıntısı mı var?</p>

  <p class="block2">- Aramızda kalsın, sağlığı iyi değil.</p>

  <p class="block2">- Halbuki çok formda görünüyor.</p>

  <p class="block2">- Vücut sağlığı yerinde, ama kafası karmakarışık... Son zamanlarda, son derece mantıksız kararlar aldı ve zorla vazgeçirdik; şeytana uyduğunu kabul edip hatalarını anladı, ama yarın ne olur bilinmez. Unutkanlığı gitgide artıyor... Ama size bunlardan bahsetmemeliydim.</p>

  <p class="block2">- Tam tersine, Mehi, tam tersine! Beni durumundan haberdar ediniz ve olası bir felaketi önlemek için müdahale etmeye devam edin. Eğer durum kötüye giderse, beni hemen arayın. Bu akşam çok iyiydi, ama işte günün ikinci kötü haberini aldım.</p>

  <p class="block2">- İlkini sorma cüretinde bulunabilir miyim?</p>

  <p class="block2">- Çok sıkıcı bir olay... Hakikat Meydanı loncasına yeni giren Nefer isimli genç bir zanaatkar, Şef Sobek'in emrindeki bir polisi öldürmekle suçlanıyor. Sobek bile bir kaza olduğuna inanmıştı, ama yeni olgular cinayet ihtimalini kuvvetlendirdi.</p>

  <p class="block2">- Nefer, Hakikat Meydanı Mahkemesi'nce yargılanacak mı?</p>

  <p class="block2">- Hayır, çünkü kayınpederini ziyarete gittiği doğu yakasında tutuklandı. Eğer köyde kalsaydı, onu sorgulayamazdık. Dava çok ses getirebilirdi.</p>

  <p class="block2">- Zanaatkarların ünü lekelenmeyecek mi?</p>

  <p class="block2">- Sadece onunla kalmayacak, köy bile tehlikeye girecektir! Eğer bu lonca, bünyesinde canileri banndınyorsa, onu ortadan kaldırmak gerekecektir. Batı yakasının yönetimi buna çok memnun olacak... Nefer'in hüküm giymesi, Ramses'e, Hakikat Meydanı'nın yararlı olmaktan çok zararlı olduğunu ispatlayacaktır. Tabiî ki köy, dişini tırnağına takarak kendini savunacaktır... Ben de, kurallara uygun bir tahliye için, şüphesiz sizi, yani orduyu kullanmak zorunda kalacağım.</p>

  <p class="block2">- Emirlerinize amadeyim.</p>

  <p class="block2">- Bunu unutmayacağım. Yalanda görüşürüz. îyi geceler, Mehi.</p>

  <p class="block2">Belediye başkanı, üstsubayı zafer sarhoşluğuyla bırakarak, zengin bir toprak sahibiyle konuşmaya daldı.</p>

  <p class="block2">Nefer'i ihbar etmek için Sobek'e yolladığı imzasız mektup, beklenen sonuçları doğurmuştu. Böylece, işlediği cinayet çok işine yaramıştı. Delikanlı, muhtemelen ölüm cezası alacak ve lonca dağılacaktı. Mehi, köyü tepeden tırnağa arayıp, hazinelerine sahip olmak için, gerektiği kadar orada kalacaktı. Resmî görevli olarak hareket edeceğinden, tamamen yasal yolla amacına ulaşmış olacaktı.</p>

  <p class="block2">Cesur, duvarları kireçle kaplı, küçük bir odanın toprak zeminine oturmuştu. Pencere olmadığından, gece ya da gündüz mü olduğunu bilmiyordu. Yanına yiyecek ve içecek getiriliyor, ancak kimse onunla konuşmuyordu.</p>

  <p class="block2">Küçük odanın kapısı kapalı değildi ve isterse çıkabilirdi. Ama bu sahte özgürlüğün yeni bir tuzak olduğunu ve heyetin kararını beklemekten başka çaresi olmadığını hissediyordu.</p>

  <p class="block2">Genelde sinirli ve sabırsız olan Cesur, kaçınılmaz olarak gördüğü bu sınava başkaldırmıyordu. Bu sınav, onun zamandan bağımsız yaşamasına izin veriyor, hiç ulaşamayacağını sandığı fiziksel ve ruhsal bir denge sağlıyordu. Kaderi artık ona ait değil gibiydi, kaderinden uzaklaşıp, hiçbir şeyin vuku bulmadığı sakin bir boşlukla besleniyordu.</p>

  <p class="block2">Yüce karar ona açıklanana kadar, onun için hayat ve ölüm aynı şeydi... Burada, Hakikat Meydanı'nın gizemli arazisindeyken inançsız biri değildi, ama belki hiçbir zaman loncanın bir üyesi olamayacaktı. Mazisi kaybolmuş, geleceği de henüz belirlenmemişti.</p>

  <p class="block2">Zaten düşmanı olmayan bu savaşın sonucu ne olursa olsun, Cesur kendisini şaşırtan bir dünya keşfetmişti. Alışkanlıkları kaybolmuş, sınırlar silinmiş, başka bir ufuk belirginleşmişti. Ama bu sadece, gücünün ve arzusunun yetersiz kaldığı, kendisi gibi istikrarsız bir gölgeydi.</p>

  <p class="block2">Delikanlı, loncanın tüm üyelerinin burada geçici olarak kaldıklarına ve kendisi gibi kararın sonucunu beklediklerine ikna olmuştu. Yetenekleri ve uzmanlık alanları ne olursa olsun, hiçbiri ayrıcalık elde edememişti ve aynı şartlarda, aynı sınavı yaşamış olmaları aynı ideali paylaşan kardeşler gibi onları birleştirmiş olmalıydı.</p>

  <p class="block2">Kapı açıldı. Zanaatkar ne ekmek ne de testi getirmişti.</p>

  <p class="block2">- Benimle gel, Cesur.</p>

  <p class="block2">İriyarı genç, hiçbir şeyin ona ulaşamayacağı bu yerde, sonsuza kadar kalmayı yeğlerdi. Yavaşça ayağa kalkü, gösterilen yolu takip etmekte tereddüt ediyordu. Zanaatkar:</p>

  <p class="block2">- Loncaya kabul olma isteğinden vaz mı geçiyorsun? diye sordu.</p>

  <p class="block2">- Beni gitmem gereken yere götür.</p>

  <p class="block2">Kabul Heyeti'nin önünde oturduğu tapınağın yoluna koyuldular. Gülümser gibi gözüken yaşlı Kâtip Ramose'nin dışında, hâkimlerin yüzleri ifadesizdi. Ama kalbi korku ve telaşla çarpan Cesur, onu görmezden geldi ve Mezar Kâtibi Kenhir'in karşısında durdu.</p>

  <p class="block2">Hayatında ilk kez, sıkıntıdan nefes alamıyordu. Söylenecek sözleri duymamak için, arazinin sonuna kadar koşmayı düşündü.</p>

  <p class="block2">Kenhir büyük bir ciddiyetle şöyle dedi:</p>

  <p class="block2">- Bu heyet bir karara vardı ve verilen karar geri alınamaz. Hakikat Meydanı'nın sahibi, haşmetmeapları firavun bunu onayladı ve karar vezirin bürosunda kaleme alınacak. Sen Cesur, çağrıyı duyduğun için, bu loncaya kabul edileceksin.</p>

  <p class="block2">Kâtip, onunla mı konuşuyordu? Birden, damarlarından bir ateş aktı ve Öfkeli Kenhir'e sarılmak istedi. Kenhir konuşmasına devam etti:</p>

  <p class="block2">- Maalesef, kabul gününü, lonca üyelerinin başına gelen felaketten dolayı, ertelemek zorundayız.</p>

  <p class="block2">- Hangi felaket?</p>

  <p class="block2">- Suskun Nefer'e yüklenen cinayet suçlaması.</p>

  <p class="block2">- Suskun, bir katil mi? Bu çok saçma!</p>

  <p class="block2">- Bizim de düşüncemiz bu doğrultuda, ama bütün gücümüzü onun masumiyetini kanıtlamak için harcamalıyız. Huzura kavuştuğumuzda yeni ismine sahip olacak ve Hakikat Meydanı'nın ilk sırlarını keşfedeceksin.</p>

  <h1 class="calibre1" id="sigil_toc_id_8">Otuz altıncı bölüm</h1>

  <p class="block2">Yüzbaşı Mehi yorucu bir işgününün bitiminde, Serketa'yla hoyratça sevişmişti. Bundan böyle, Serketa ondan asla vazgeçemezdi ve bir kadının sadık hizmetkâr konumunda kalacaktı. Mehi, çocukluğundan beri, dişileri hor görürdü ve Serketa için tutumunu değiştirmeyecekti. Serketa diğer kadınlar gibi, otoritesi tartışılmaz bir erkek arıyordu. Serketa onun gibisini bulduğu için şanslıydı. Suskun Nefer'in tutuklanmasından beri, Mehi etkisini zevkle gözlemlediği bir strateji sergilemek için birçok kişiyle irtibat kurmuş ve yalanlar üzerine kurulu dedikoduyu yaymaya girişmişti. Doğuştan kötü olanlar, bunu büyük bir zevkle benimsiyor ve rüzgâr hızıyla yayıyor, budalalar anlamadan tekrar ediyor ve bu bilginin tek sahibi olduklarını sanan gevezeler dedikoduyu başkalarına aktararak çok mutlu oluyorlardı.</p>

  <p class="block2">Mehi bu aracılar sayesinde, insanların düşüncelerini arzu ettiği gibi değiştiriyor ve dedikoduları gerçeğe dönüştürüyordu. Suskun Nefer, kamuoyunun gözünde, birçok cinayet işleyen, korkunç bir cani; Hakikat Meydanı ise canileri himayesi altına alan bir eşkıya yuvası haline gelmişti bile.</p>

  <p class="block2">Sadece Büyük Ramses, tek bir sözüyle durumu değiştirebilirdi. Ama firavun, Maat'tan üstün değildi ve yargının seyrine müdahale etmek hakkına sahip değildi. Mısır'ın mutluluğu ve tutarlılığının korunması buna bağlıydı; itham edilen Nefer yargılanmalıydı.</p>

  <p class="block2">Hakikat Meydanı ve vezir arasındaki ilişkiler çok yakın olduğundan, suçlamanın yapılacağı ilk oturuma vezir değil, mahkeme heyetinin en eski üyesi olan ve kurallara sıkı sıkıya bağlı yaşlı bir adam başkanlık edecekti. Olayın vahimliği karşısında, yaşlı adam, mecburen Nefer'in bir jüri önünde sorgulanmasından yana karar vereceği için Mehi onu satın almaya gerek duymadı.</p>

  <p class="block2">İşte tam bu sırada, Mehi'nin gizli kapaklı müdahalesi kesin bir karara varmalarına neden olacaktı. Önce, Batı Yakası'nın yöneticisi Abri'yi jüri üyesi olarak kabul ettirip, loncayı halkın gözünde küçük düşürmek ve daha fazla lekelemek için yeni iftiralar yaymasını sağlayacaktı; sonra da zalim zanaatkarların eğittiği, tüm insanlık duygularından yoksun gerçek bir hayvan, soğukkanlı bir cani olarak tanınan Nefer'in ölüm cezasına çarptırılması için jürinin oybirliğine ihtiyacı vardı.</p>

  <p class="block2">Böylece, köy tuzağa düşmüş olacaktı. Mehi, Serketa'nın kalçalarını okşadı.</p>

  <p class="block2">- Bu dişi tay benim değil mi? Serketa onun üstüne çöreklendi.</p>

  <p class="block2">- Evet, seninim... Hadi sevişelim.</p>

  <p class="block2">- Ne kadar doyumsuzsun!</p>

  <p class="block2">- Yorulmak nedir bilmeyen bir kocaya sahip olduğuma göre, bu normal değil mi?</p>

  <p class="block2">- Baban beni endişelendiriyor, Serketa.</p>

  <p class="block2">-Ah... niye ki?</p>

  <p class="block2">- Aklını yitirmek üzere.</p>

  <p class="block2">- Hiç farkında değilim.</p>

  <p class="block2">- Onunla çalışmadığın için fark edemezsin. Teb belediye başkanı, beni bizzat uyardı. Önemli bir toplantı sırasında, baban abuk sabuk laflar geveleyip hesap bildiriminde yanılmış, sonra da uzun bir süre baygın kalmış. Ben de, bugünlerde, aynı tür hatta daha ciddi vakalara şahit oldum. Tabiî ki, belediye başkanına bir şey demedim ve korkusunu azaltmaya çalıştım. Maalesef, baban gerçeği kabullenmiyor. Krizi atlattığında, hiçbir şey hatırlamıyor ve olanları reddediyor.</p>

  <p class="block2">- Ne yapmak lazım?</p>

  <p class="block2">- Doktoruna haber verip, babanın canını sıkmayacak bir tedavi uygulamasını söyle. Ve eğer, bu endişe verici bir hastalık ise... Serketa yatağın kenarına oturdu.</p>

  <p class="block2">- Neler oluyor?</p>

  <p class="block2">- Sana söylemekte tereddüt ediyorum.</p>

  <p class="block2">- Mehi, ben senin karınım ve her şeyi öğrenmek istiyorum!</p>

  <p class="block2">- O kadar korkunç ki...</p>

  <p class="block2">- Korkunç mu? Öğrenmek istiyorum.</p>

  <p class="block2">- Sevgilim, hayal kırıklığına uğrayabilirsin.</p>

  <p class="block2">Mehi, söyledMerinin duyulmasından korkar gibi, kısık sesle konuşuyordu.</p>

  <p class="block2">- Baban, vergi kontrolü yapmak için bir mülke giderken, birkaç teknik ayrıntı öğrenmem için beni de beraberinde götürmüştü. Birden, küçük bir kıza saldırıp ona tecavüze yeltendi. Ondan daha kuvvetli olmama rağmen, babanı tutmakta çok zorlandım. Çok şükür, felaketi önledim. Sonra aklı başına geldiğinde, bu korkunç olaya dair hiçbir şey hatırlamıyordu.</p>

  <p class="block2">- Bir... şahit var mı?</p>

  <p class="block2">- Kızın annesi.</p>

  <p class="block2">- Şikâyetçi olacaktır!</p>

  <p class="block2">- Merak etme, ona durumu anlatarak ikna ettim ve bu kötü olayı unutması için bir damızlık inek ve dört çuval buğday hediye ettim. Ama sürekli babanın yanında olamam, aynı olayın tekrarlanmasından korkuyorum.</p>

  <p class="block2">Serketa sinir krizi geçirmek üzereydi.</p>

  <p class="block2">- Ünümüzü ve tüm malımızı mülkümüzü kaybedeceğiz.</p>

  <p class="block2">- Seni sen olduğun için seviyorum, sevgilim. Düşüneceğin tek şey babanın sağlığı olsun.</p>

  <p class="block2">Serketa'nın tutumu belirginleşmişti; aile servetini kocasının üzerine geçirecekti, bir akıl hastasının onu idare etmesine izin veremezdi. Babası, kafası bulanık olduğu zaman, herhangi bir belgeyi imzalayıp, mirasını çarçur edebilirdi. Genç kadın, fakirliğe tahammül edemezdi. Neyse ki onu bu tehlikeden kurtaracak kadar zeki olan Mehi'yle evlenmişti.</p>

  <p class="block2">- Babamın peşine birini takabilir misin?</p>

  <p class="block2">-Hayır, ben...</p>

  <p class="block2">- Askerlerine, gizlice babamın güvenliğini sağlamalarım emret. Eğer utanç verici bir harekette bulunursa, hemen müdahale edip, sana rapor versinler.</p>

  <p class="block2">- Bu, görevimi kötüye kullanmak olur ve...</p>

  <p class="block2">- Bunu bizim için yap, Mehi! Geleceğimiz tehlikede. Yüzbaşı düşünür gibi yaptı, halbuki bu çözümü belediye başkanına teklif etmiş ve başkan da kabul etmişti bile.</p>

  <p class="block2">- Eğer amirlerim bunu öğrenirse, görevimi ihlal ettiğim için ağır cezaya çarptırılırım, ama senin için bu tehlikeyi göze alıyorum, tatlım.</p>

  <p class="block2">Serketa, kocasına sarıldı.</p>

  <p class="block2">- Pişman olmayacaksın... Ve ben de boş durmayacağım.</p>

  <p class="block2">- Her şeyden önce, doktoruyla konuş.</p>

  <p class="block2">- Tabiî ki... Ama bir de hukuk danışmanlarımızla konuşacağım. Tek kız olduğumdan, aile mal varlığını korumam gerekir. Artık, gerçek ailem, sen ve gelecekteki çocuklarımız olacak.</p>

  <p class="block2">Mehi karısını sırtüstü yatırıp, olanca ağırlığıyla üzerine çöktü.</p>

  <p class="block2">- Kaç tane istiyorsun?</p>

  <p class="block2">-Dört, beş...</p>

  <p class="block2">- Senin gibi bir kadın için, fazla değil mi?</p>

  <p class="block2">- Bir sürü erkek çocuk istiyorum. Sana benzeyecekler ve böylece seni her an yanımda hissedeceğim.</p>

  <p class="block2">- Evet, gerçekten artık Mehi'den vazgeçemezsin, güzelim...</p>

  <p class="block2">Tatmin olamayan Serketa, vasat bir sevgili olan kocasının başarılanyla pek ilgilenmiyordu. Ama bununla birlikte, Mehi, iktidar düşkünü, hırslı, ideal bir kocaydı. Onun sayesinde servetini koruyacak, hatta tehlike arz eden babasından kurtularak, servetini katlayacaktı.</p>

  <p class="block2">Mehi'yi harekete geçirmek için, onu pohpohlamak ve tek sahibi olduğuna inandırmak yeterli olacaktı. Ateşli ve aptal bir dişi gibi davranarak, davetlerde göz kamaştıran erkeğinin kolunda boy göstererek Mehi'nin ruhunu okşayacak, bu arada mal varlığını çaktırmadan artırmakla uğraşacaktı. Var olmanın amacı, daima daha çok şeye sahip olmak değil miydi?</p>
</body>
</html>
