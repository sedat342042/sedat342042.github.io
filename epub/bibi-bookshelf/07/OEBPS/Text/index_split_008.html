<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_9">Yedinci bölüm</h1>

  <p class="block2">Kadın gülümseyerek, "Eşeği tanıyorum" dedi, "ama sizi ilk kez görüyorum."</p>

  <p class="block2">- Ben... ben babanızın gönderdiği çanak çömlekleri getirdim.</p>

  <p class="block2">Suskun uzun boylu ve iri yapılıydı, kestane rengi saçları geniş alnını ortaya çıkarıyor ve gri yeşil gözleri temiz ve ciddi yüzüne canlılık veriyordu.</p>

  <p class="block2">- Nezaketinize teşekkür ederim, ama endişeli görünüyorsunuz.</p>

  <p class="block2">Delikanlı, kendi kendine dolanıp ot yiyen eşeğe doğru yönelip, heyecanlı bir halde çanak çömlekleri küfelerden çıkardı. Genç kadına bir kez daha bakmaya cesaret edemedi. Bu kadını bu denli güzel kılan şey neydi acaba? Tertemiz yüzü, hafif yanık teni, narin elleri ve vücudundan yayılan ışık... bir rüya gibiydi. Suskun ona dokunursa, sanki genç kadın yok olacaktı.</p>

  <p class="block2">Genç kadın, "Hepsi sağlam mı?" diye sordu.</p>

  <p class="block2">Sesi de kendisi gibi sihirliydi! Taze, tatlı, ahenkli ama kararlı ve berrak bir su kaynağı gibi canlıydı.</p>

  <p class="block2">- Sanırım.</p>

  <p class="block2">- Size yardım etmemi ister misiniz?</p>

  <p class="block2">- Hayır, hayır... çanakları ben taşırım.</p>

  <p class="block2">Suskun, bahçenin eşiğini aşarken siyah bir köpek havladı, arka ayakları üstünde doğrulup, ön ayaklarım yeni gelen kişinin omuzlarına koyduktan sonra bilinçli bir şekilde gözlerini ve kulaklarını yaladı.</p>

  <p class="block2">Elleri kolları dolu olan delikanlı buna izin verdi. Işık memnun bir şekilde, şöyle bir yorumda bulundu:</p>

  <p class="block2">- Kapkara sizi sevdi. Genelde kimseye güvenmez ve sadece eski dostlara ayrıcalık tanır.</p>

  <p class="block2">- Bu çok hoş.</p>

  <p class="block2">-Adınız nedir?</p>

  <p class="block2">- Suskun.</p>

  <p class="block2">- Garip...</p>

  <p class="block2">- Pek de ilginç olmayan bir öyküsü var.</p>

  <p class="block2">- Yine de anlatın.</p>

  <p class="block2">- Sizi sıkmaktan korkuyorum.</p>

  <p class="block2">- Gelin, bahçede oturalım.</p>

  <p class="block2">Kapkara ayaklarını yere indirince Suskun, genç kadının istediğini yapabildi. Köpek, güçlü ve uzun kafası, kısa, parlak tüyleri, gür ve uzun kuyruğu, capcanlı fındık gibi gözleriyle, misafirine eşlik etti.</p>

  <p class="block2">Işık:</p>

  <p class="block2">- O yanımdayken hiç korkmuyorum. Cesur olduğu kadar hızlı da.</p>

  <p class="block2">Suskun, çömlekleri çimenin üzerine bırakıp altın rengindeki çiçeklerin yanına oturdu.</p>

  <p class="block2">- Hiç böylesini görmemiştim, diye itiraf etti.</p>

  <p class="block2">- Bunlar sadece burada yetişen krizantemler. Bu şahane çiçekler, zarafetlerinden öte çok da yararlılar, içerdikleri maddeler sayesinde, iltihaplar, dolaşım sorunları ve bel ağrıları tedavi ediliyor.</p>

  <p class="block2">- Doktor musunuz?</p>

  <p class="block2">- Hayır, ama olağanüstü bir kadın doktor olan Neferet tarafından tedavi edilme şansına sahip oldum. Onca sorumluluğuna rağmen, annemin ölümünden sonra benimle çok ilgilendi. Eski vezir olan kocası Pazer'le Karnak'a çekilmeden önce, bilgisinin büyük bir bölümünü bana aktardı. Bugün, çevremdeki acıları dindirmek için onu kullanıyorum. Burada, bu bahçede, ağaçlarla konuşup derin düşünmeyi seviyorum. Belki bana deli diyeceksiniz, ama bitkilerin konuşabildiğini düşünüyorum. Duyabilmek için çok alçakgönüllü olmak gerekiyor.</p>

  <p class="block2">- Nübyeli büyücüler de sizin gibi düşünüyor.</p>

  <p class="block2">- Orada yaşadınız mı?</p>

  <p class="block2">- Birkaç ay. Şu griye çalan kahverengi kabuğu, beyaz ve yeşil oval yaprakları olan ağacın adı neydi?</p>

  <p class="block2">- Günlük ağacı. Etli bir meyve verir ve özellikle ağacın gövdesi yarıklığı zaman içinden sarımtırak bir reçine akar.</p>

  <p class="block2">- Onun yerine sık yaprakları ve bal tadındaki meyveleri olan keçiboynuzunu tercih ederim. Kuraklığa ve sıcak rüzgârlara tahammül eden bu ağaç hayatın dinginliğini simgelemiyor mu?</p>

  <p class="block2">Kapkara, onu rahatsız etmeden kıpırdaması imkânsız olan delikanlının ayaklarının üzerine yatmıştı.</p>

  <p class="block2">- Adınızın niçin "Suskun" olduğunu hâlâ açıklamadınız?</p>

  <p class="block2">- Sırrımı tutup, size hiçbir şey söylememem gerekir. Işık, bir çömleği ters çevirip toprağa gömerek, şöyle sordu:</p>

  <p class="block2">- O kadar büyük bir sır mı?</p>

  <p class="block2">Kökler uzayınca, çömlek çatlayacak ve çömleğin parçaları toprağa karışacaktı. Delikanlı, şimdiye kadar hiç içini dökme isteği duymamıştı, ama Işık'a karşı koyamıyordu.</p>

  <p class="block2">- Ben, babamın heykeltıraşlık yaptığı Hakikat Meyda-nı'ndaki zanaatkarlar köyünde büyüdüm. Doğduğumda, annem ve babam, ancak heykeltıraş olduğumda bana açıklanacak, gizli bir isim koymuşlar. O zamana dek, suskun kalıp incelemek, dinlemek ve işitmek zorundayım.</p>

  <p class="block2">- Bu büyük an ne zaman gelecek?</p>

  <p class="block2">- Hiçbir zaman.</p>

  <p class="block2">-Ama... Niçin?</p>

  <p class="block2">- Çünkü heykeltıraş olmayacağım; kader başka bir ağ ördü.</p>

  <p class="block2">- O halde... Ne yapmayı düşünüyorsunuz?</p>

  <p class="block2">- Bilmiyorum.</p>

  <p class="block2">Işık, sulama için ağacın etrafına nemli topraktan bir kanal açtı.</p>

  <p class="block2">- Babamın işyerinde uzun süre çalışmayı düşünüyor musunuz?</p>

  <p class="block2">- Benden ustabaşı olmamı istedi.</p>

  <p class="block2">- Ona Hakikat Meydanı'ndan bahsetmiş miydiniz?</p>

  <p class="block2">- Hayır... geçmişimi bir tek siz biliyorsunuz. Artık her şey mazide kaldı. Zanaatkarların hiçbir sırrını bilmiyorum ve ben sadece diğerleri gibi bir işçiyim.</p>

  <p class="block2">- Acı çekiyorsunuz değil mi?</p>

  <p class="block2">- Hırslı olduğumu sanmayın. Tek istediğim... Ama hiçbir önemi yok. Hayata isyan etmek faydasız, verdikleriyle yetinmemiz lazım.</p>

  <p class="block2">- Böyle konuşmak için çok genç değil misiniz?</p>

  <p class="block2">- Ben... ben sizi sıkmak istemezdim.</p>

  <p class="block2">- Peki ya ustabaşılık işi?</p>

  <p class="block2">- Babanız çok cömert davrandı, ama ben öyle mesuliyetler altına giremem ve onu hayal kırıklığına uğratırsam, çok üzülürüm.</p>

  <p class="block2">- Kendinizi küçümsüyorsunuz. Niçin denemiyorsunuz ki? Bu arada, bana da yardım edersiniz.</p>

  <p class="block2">Genç kadın köpeğine bakar bakmaz köpek gözlerini açıp ayağa kalktı. Kapkara, çoğu zaman onunla konuşma ihtiyacı duymayan Işık'ın en ufak niyetini seziyordu. Nihayet hareket edebilen Suskun, Işık'ı taklit ederek bahçe işlerine katılmak üzere doğruldu. Uzun zamandır, sıkıntılarından uzaklaşıp, böylesine huzurlu olmamıştı. Genç kadına bakmak onu o kadar mutlu ediyordu ki bütün kuşkularını, acılarını unutmuştu.</p>

  <p class="block2">Kapkara, başı ve boynu okşandıktan sonra, gölgede yatmaya gitti. Işık:</p>

  <p class="block2">- Aydınlık korkusuzca savaşıp karanlığı geri püskürtmeyi başardığı için, karanlık her gece aydınlığı parçalamaya çalışır. Doğudaki dağda güneşin doğuşunu seyreden kimse, yeniden dirilen ışığın zaferini simgeleyen akasyayı fark eder.</p>

  <p class="block2">Bu ağaç, kendini herkese sunar. Onun güzelliğine varabilmek için bakmasını bilmek lazımdır. Bu fikir, zorlu deneyimlerden geçtiğimde bana yol gösterdi. Hayatın güzelliği bize değil, onu algılama kapasitemize bağlı...</p>

  <p class="block2">Suskun, Işık'ın hiç acele etmeden, nazik, kesin ve etkili hareketlerle çalışma tarzına hayran olmuştu.</p>

  <p class="block2">Ne yazık ki, ekim ayı bitecek ve tekrar şehre dönmesi gerekecekti. Işık, "Hadi küçük olukta ellerimizi yıkayalım" diye teklif etti.</p>

  <p class="block2">Arazi, suyun dolaştığı oluklarla karelere ayrılmıştı. Devletin yerölçümle ilgilenen sulama uzmanları ve işçileri iyi çalışmıştı.</p>

  <p class="block2">Işık'ın yanına diz çökmüş olan Suskun, genç kadının yasemin ve beyaz nilüferle karışık kokusunu içine çekti ve kendine bile yalan söyleyemediği için, ona çılgınca âşık olduğunu anladı.</p>

  <p class="block2"> </p>
</body>
</html>
