<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_29">Yirmi yedinci bölüm</h1>

  <p class="block2">Çömlekçi Beken hayatından memnundu. Hakikat Meydanı yardımcılarının şefi olarak, konumundan yararlanıp iş saatlerinde ustaca hileler yapıyor ve kolay bir yaşam sürdürüyordu. Çocuklarının namusundan çok, işindeki yerini korumayı düşünen bir ayakkabıcının kızını yatağına almıştı. Kız güzel ve zeki değildi, ama kendisinden yirmi beş yaş küçüktü.</p>

  <p class="block2">- Yanıma gel, küçük kuşum. Seni yemem... Kız sessizce, ezilip büzülerek giriş kapısının yanında bekliyordu. Ben, iyi ve cömert bir adamım. Eğer cici olursan, sana harika bir yemek vereceğim ve baban hiçbir endişe duymadan, mesleğini yapmaya devam edecek. Genç kız, yüreği ağzında bir adım attı. Biraz daha gayret, kaprisli serçe, pişman olmayacaksın. Tuniğini çıkarmakla başla...</p>

  <p class="block2">Ayakkabıcının kızı, ağır ağır hareket etti.</p>

  <p class="block2">Beken kollarını uzatıp kurbanını yakalamak üzereyken, evin kapısı aniden açılıverdi ve Beken'in omzuna şiddetle çarpıp, onu devirdi.</p>

  <p class="block2">Genç kadm korkmuştu. Kızgın bir boğaya benzeyen dev gibi bir gencin girdiğini görünce, beceriksizce tuniğini çekiştirmeye çalıştı.</p>

  <p class="block2">- Çık buradan, diye emretti genç.</p>

  <p class="block2">Kız ciyak ciyak bağırarak ondan kaçarken, iriyan genç, çömlekçiyi saçlarından tutarak ayağa kaldırıyordu.</p>

  <p class="block2">- Hakikat Meydanı yardımcılarının şefi Çömlekçi Beken'sin değil mi?</p>

  <p class="block2">- Evet evet ama... benden ne istiyorsun?</p>

  <p class="block2">- İsmim Cesur ve bana bir an önce iş sağlamanı istiyorum.</p>

  <p class="block2">- Bırak beni, canımı acıtıyorsun! Delikanlı, çömlekçiyi yatağın üstüne attı.</p>

  <p class="block2">- İyi anlaşacağız Beken, ama seni uyarıyorum; ben sabırlı biri değilim... Öfkeli şef, ayağa dikildi.</p>

  <p class="block2">- Kiminle konuştuğunu biliyor musun? Bensiz, hiçbir şey elde edemezsin. Cesur, Beken'i duvara yasladı.</p>

  <p class="block2">- Bana sorun yaratma... Kızgın olduğumda, kendimi kontrol edemem.</p>

  <p class="block2">Beken, iriyarı delikanlının bakışlarını alevlendiren öfkesini hafife almadı.</p>

  <p class="block2">- Tamam tamam, ama sakinleş!</p>

  <p class="block2">- Senin gibi birinin, bana emir vermesi canımı sıkıyor. Çömlekçi biraz gurur duydu.</p>

  <p class="block2">- Yine de bana itaat etmen gerekir. Ben yardımcıların şefiyim ve işimin iyi yapılmasını isterim.</p>

  <p class="block2">- Öyleyse senin sağ kolun olacak ve seni hayal kırıklığına uğratmayacağım! Görevin ağır olduğundan iyi bir yardımcıya ihtiyacın var.</p>

  <p class="block2">- Bu o kadar kolay değil.</p>

  <p class="block2">- Bana maval okuma. Heyet karar verdiğine göre, buraya yerleşiyorum. Yer hoşuma gitti ve uykum var.</p>

  <p class="block2">- Ama... burası benim evim.</p>

  <p class="block2">-Tekrar etmekten nefret ederim, Beken. Bana, şafak vaktinden önce sıcak poğaça, peynir, taze süt getirmeyi unutma. Gündüz zor geçeceğe benziyor.</p>

  <p class="block2">Cesur'un sadece üç saatlik uykuya ihtiyacı vardı. Aklına koyduğu saatte kalktı, daha güneşin doğmasma çok vardı. Bayat ekmek ve hurma yedi. Ahırda gizlenmek için Beken'in evinden çıktı. Ahırdaki iri inek sakin gözlerle ona bakıyordu.</p>

  <p class="block2">Herkes bu hayvanın, Tanrıça Hathor'un vücut bulduğu canlılardan biri olduğunu ve gözlerinin eşsiz bir güzelliğe sahip olduğunu bilirdi.</p>

  <p class="block2">Cesur'un tahmin ettiği şey oluyordu. Çömlekçi, ellerinde sopalar olan iriyarı iki adam eşliğinde yaklaşıyordu. Beken'in pes etmeye niyeti yoktu ve ortalığı karıştıran kişinin bir daha canını sıkmaması için ona sıkı bir dayak atmaya karar vermişti.</p>

  <p class="block2">Cesur, üçlünün eve daldığını görüp ahırdan çıktı. Yatağına inen sopa seslerini duymak istemişti. Beken'in suç ortaklan işlerini bitirdikleri an, o da içeri girdi.</p>

  <p class="block2">- Beni mi arıyordunuz?</p>

  <p class="block2">Çılgına dönen çömlekçi yardakçılarının arkasına saklandı. Birinci adam, Cesur'un üzerine yürüdü. Bir tabure ele geçiren Cesur, onu hakladı. İkinci adam, genç devin sol omzuna vurmayı başardı, ama karşılığında o kadar şiddetli bir yumruk yedi ki burnu patladı ve kollarını kavuşturmuş bir şekilde yere çöktü.</p>

  <p class="block2">- Senden başka kimse kalmadı, Beken. Çömlekçinin gözleri karardı. Beni çok hayal kırıklığına uğrattın. Sadece alçak değil, aptalmışsın da. Yeniden denersen, kollarını kıranın... Ve elveda çömlekçilik. Şimdi anlaştık mı? Beken, hızlı bir şekilde başını salladı. Beni bu iki tarlakuşundan kurtar ve yiyecek bir şey getir. Acıktım.</p>

  <p class="block2">Cesur, kendini nöbetçilere yardımcısı olarak tanıtan Beken eşliğinde, beş tabyayı büyük bir kibirle aştı. Mezar Kâtibi Kenhir, delikanlının işe alınmasıyla ilgili bilgiyi onlara vermişti, ama hiç kimse bu kadar çabuk bir terfi beklemiyordu.</p>

  <p class="block2">Çömlekçi, epeydir yardımcılara ayrılmış alana bu kadar erken gelmemişti. Hatta Demirci Obed bile, çok erkenci olmasına rağmen, hâlâ uyuyordu.</p>

  <p class="block2">- Herkes uyansın! diye emretti Cesur.</p>

  <p class="block2">Cesur'un gök gürültüsünü andıran sesi, köyün yakınında yatmalarına müsaade edilen birkaç yardımcıyı uyandırdı.</p>

  <p class="block2">Adamlar kalktı, ürkmüş ve endişe içindeydiler. Hakikat Meydanı, hangi felaketin kurbanı olmuştu? Cesur:</p>

  <p class="block2">- Beken hepinizin tembel olduğunu söyledi, diye bağırdı. Ve artık buna tahammülü yok. Hiçbiriniz kendinizi aşamıyor ve başkalarına yardımcı olmuyorsunuz. Bu değişmeli.</p>

  <p class="block2">Bugünden itibaren, çok yavaş ve karmaşık bir şekilde teslim edilen yiyeceklerin boşaltılmasına yardım edeceğiz. Sonra, yaptığınız işler hakkında durum saptaması yaptığınızı görmek ve gecikme olmamasını sağlamak için, sizi kontrol edeceğim. Hâlâ uykulu olan demirci itiraz etti.</p>

  <p class="block2">- Ne diyorsun... Bunlar Beken'in emri değil.</p>

  <p class="block2">- Bana emir verdi ve bunları bütün kalbimle uygulayacağım.</p>

  <p class="block2">Çömlekçi kasıldı. Her şey bir yana, Cesur'un müdahalesi, sarsılmış olan otoritesini yeniden kuruyordu.</p>

  <p class="block2">- Gevşediğinizi görüyorum, diye doğruladı. Bunun için yeni önlemler aldım ve zorunlu olarak uygulanması için bir yardımcı edindim.</p>

  <p class="block2">Cesur, işaret parmağım, adaleli bacakları olan iriyarı bir adama çevirdi.</p>

  <p class="block2">- Sen, ovaya kadar koşup şu an burada olması gerekenleri toplayıp getireceksin. Biz, bürolarda uyumak için para alan memurlar değil, Hakikat Meydanı'nın yardımcılarıyız. Bunu alışkanlık haline getirirsek, bizi hemen işten çıkartırlar.</p>

  <p class="block2">Öne sürdüğü bahane tuttu, hiç kimse itiraz etmedi.</p>

  <p class="block2">- Örnek olacak ilk kişi Beken olacak, diye belirtti. Son iki ayda imal ettiği çömlekten daha çoğunu bir günde yapacak.</p>

  <p class="block2">- Evet, evet... İşe başlıyorum.</p>

  <p class="block2">- Eğer, işimizin ne denli önemli olduğunun bilincine varırsak, daha iyisini yaparız. Demirci, işe seninkini incelemekle başlıyorum.</p>

  <p class="block2">- Yapabileceğini mi sanıyorsun?</p>

  <p class="block2">- Bana öğreteceksin.</p>
</body>
</html>
