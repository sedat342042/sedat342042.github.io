<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_66">Altmış dördüncü bölüm</h1>

  <p class="block2">Ya yaşlı firavun yolda kaza geçirip ölürse? Diğer saygıdeğer Tebliler gibi firavunun gelişinden haberdar olduğundan beri, Mehi bu harika fikri düşünüyordu. Şef Sobek'i bu görevde tutan firavundan başkası değildi, böylece Hakikat Meydanı'na göz kulak oluyordu. Ramses ortadan yok olduğunda, köy başlıca koruyucusundan yoksun kalacaktı.</p>

  <p class="block2">Firavunu korumakla görevli güvenlik güçlerini atlatmak kolay değildi ve Mehi, ülkesinde olduğu kadar yabancı memleketlerde de, canlı bir efsane haline gelen Büyük Ramses'i ortadan kaldırmak gibi bir çılgınlığı düşünemezdi.</p>

  <p class="block2">İtaatkâr ve güleryüzlü eşinin gevezeliklerini yarım yamalak dinlerken, eski süvari yüzbaşısının aklına bir fikir geldi.</p>

  <p class="block2">Şansı yaver giderse, firavun artık yoluna çıkamayacaktı.</p>

  <p class="block2">Ramses'in ziyareti büyük bir coşku yaratmıştı. Teb'in batı yakasında oturan herkes, İki Ülke'yi zenginleştirip Yakındoğu'da kalıcı bir barış sağlayan firavunun geçişini görmek istiyordu.</p>

  <p class="block2">Devlet Başkanı çok sıkı korunuyordu ama saldırının içten geleceğini kim düşünebilirdi ki? Ramses, kendisiyle hemen hemen aynı yaşta olan sadık özel sekreteri Ameni eşliğinde, tecrübeli bir subayın sürdüğü ve hem güçlü hem de sakin iki atın çektiği bir arabaya binmişti. Ünlü yolcu, bir güneş şemsiyesinin ardından, batı tepesini ve milyonlarca yıllık tapmakları heyecanla seyrediyordu.</p>

  <p class="block2">Ramses dev heykeller, bir kule ve iki dikilitaşla çevrili bir avlu ilave ettiği Luksor stilini andıran III. Amenofıs'in büyük tapınağından geçip ekili araziden çıktığı zaman, çöl havasını uzun uzun içine çekti. Gücünü bu havadan alıyordu. Aralarında Teb belediye başkanının, batı yakası başyöneticisinin ve Hazinedar Mehi'nin de bulunduğu bir sürü kıdemli memurun eşliğinde, beş tabyayı da aşıp polislerin şatafatlı üniformalarıyla oluşturdukları onur kıtasının yanına geldi.</p>

  <p class="block2">Sobek 5. Tabya'ya geldiklerinde, firavunun maiyetindekileri durdurdu. Herkes şaşırmıştı. Abri öfkelenerek arabasından indi.</p>

  <p class="block2">- Size ne oluyor? Biz resmî kortejiz.</p>

  <p class="block2">- Firavunun emri. Geçmek yasak!</p>

  <p class="block2">- Olacak şey değil! Törene katılmak zorundayız ve...</p>

  <p class="block2">- Açılış, Hakikat Meydanı'nın salonunda olacak ve oraya girme izniniz yok. İtirazlar kesildi. Kumandan Mehi, mükemmel bir sakinlik sergiledi, ama kalbinin derinliklerinde hakarete uğradığını hissetti: bir kez daha kapılar yüzüne kapanmış, onuru zedelenmişti, ama bu sonsuza dek sürmeyecekti.</p>

  <p class="block2">Tüm köy sakinleri, Kenhir ve başlarında iki ekip şefi olduğu halde, birinci kalite kraliyet keteninden tören kıyafetlerini giymiş, peruk ve cemaatin mücevhercisi tarafından yapılmış takılar takmıştı.</p>

  <p class="block2">Bütün erkekler, kadın ve çocuklar, Ramses anayolda ilerlerken yere kapandılar.</p>

  <p class="block2">Paneb yaşlı adamın halk üzerinde yarattığı saygıya şaşırdı.</p>

  <p class="block2">Heyecanlı ama güleryüzlü, saçaklı mavi elbisesi içinde çok hoş görünen küçük bir kız, beyaz nilüferlerden oluşan bir buketi sunmak için firavuna doğru koştu. En az bin kez tekrar ettiği cümleyi, kekelemeden söyledi: - Ka'nız için, Haşmetmeap.</p>

  <p class="block2">Ramses, köyün geleceğini bu çocukta gören ve birçok yaş yaşamış bir baba, bir büyükbaba şefkatiyle onu kucakladı.</p>

  <p class="block2">Yanakları kızaran minik kız, sol ekipten genç bir taş yontucusunun karısı olan annesinin kollarına sığındı. Ramses'in ona bahşettiği inanılmaz lütuf, firavunun sevgisiyle korunan ailelerde yeniden doğacaktı. Neb ve meslektaşı Kaha, yeni biten tapınağa kadar firavuna eşlik ettiler. Bir bastona dayanarak zorlukla yürüyen firavun, izleyeceği yolda tereddüt etmiyordu. Mısır'ın gizemli ruhu, cinsi ve şekli ne olursa olsun özü canlandıracak ışığın yaratıldığı yer olan Hakikat Meydanı hakkında her şeyi biliyordu.</p>

  <p class="block2">Hathor'un başrahibesi ve aynı zamanda vaizi olan bilge kadın, binanın eşiğinde firavunu karşıladı:</p>

  <p class="block2">- Bu tapınağın kapıları açıktır. Buhur dumanı gökyüzüne, bin ekmeğe, bin bira fıçısına ulaşır. Tanrı'nın sevdiği her şey, ona sunulmuştur. Tanrı, firavunu korusun ve firavun bu tapınağa hayat versin, dedi.</p>

  <p class="block2">Büyük Ramses, loncanın karşısında durdu. Sesi, yaşlı bir hastanın sesine hiç benzemiyor, Paneb'i olduğu yere mıhlayan bir otoriteyle çınlıyordu.</p>

  <p class="block2">- Sizin değerinizi ve en sert taşı bile yumuşak bir altın gibi işleyen ellerinizin becerisini biliyorum. Göreviniz titizlik isteyen zor bir görevdir, ama siz malzemelerle düşünce ve duygu birliği kurmayı ve onların gizli güzelliklerini ortaya çıkarmayı biliyorsunuz. Yaptığınız iş, ülkenin mutluluğu için çok önemlidir ve siz bu dünyada ender rastlanan bir mutluluk duyuyorsunuz. Maat kuralına saygı göstermeye, kararlı ve etkili olmaya devam edin, ustabaşının tasarladığı gibi hareket edin ve firavunun desteğinin hep yanınızda olduğunu bilin. Ben, mesleklerinizin koruyucusuyum, onları icra etmek için hiçbir eksiğiniz olmayacaktır. Sizin için, yiyecekler sel gibi akacak ve yardımcılar size coşkuyla hizmet edeceklerdir. Eğer kalbiniz meslek aşkıyla dolu bir şekilde çalışırsanız, bileğinizi kimse bükemez. Siz benim oğullarım, tapınağımın kalfaları olduğunuz için, sizinle tek yürek olarak hareket edeceğim.</p>

  <p class="block2">Kraliyet yardımlarının listesini tutan Kenhir, Ramses'in ilerki günlerde köyü basacak yiyecek dalgasından söz ederken, boş yere övünmediğini biliyordu: tencerelerde pişirilmiş otuz bir bin ekmek somunu, otuz iki bin kurutulmuş balık, altmış büyük parça kurutulmuş ve tuzlanmış et, otuz üç kesilecek hayvan, iki yüz parça et, kırk üç bin demet sebze, iki yüz elli çuval fasulye, yüz otuz iki çuval çeşitli tahıl, bira ve çok kaliteli şarap köye getiriliyordu. Ziyafetler, Ramses'in İta'sına yaraşır bir şekilde muhteşem olacaktı.</p>

  <p class="block2">İki ekip şefi altın sarısı tahtadan büyük bir aydemir kullanarak, tapınağın ağzının, gözlerinin ve kulaklarının açılış ayinini yaptılar. Ramses de tapınağa henu -içerisi-ismini taktı. Firavun zanaatkarların ve Hathor rahibelerinin toplandığı kemerli salonda, Neb tarafından biçirnlendirilmiş taştan kopyasını, ka'sının heykelini gördü. Ramses: - Firavun, yaratıcı gücü olan ka'sıyla doğar, dünyayı sürekli yeniden yaratan ve bizi tanrılara ve atalara bağlayan bu gücüyle büyür. Bir kişi ancak, Maatla beslenen ka'sıyla birleştiğinde, gerçek bir insan olur. Ve kral ka'sının hayat bulduğu yer, burası, Hakikat Meydanı'dır.</p>

  <p class="block2">Cesur Paneb allak bullak olmuştu. Ramses, birkaç kelimeyle içinde yanan ateşi ortaya çıkarmıştı.</p>

  <p class="block2">Firavunun sözüyle canlanan, ka heykeli, bundan böyle duracağı küçük tapınağa yerleştirildi. Taş yontucuları örecekleri duvarda heykelin enerjisini saçabilmesi için insanların dünyasını seyredeceği dar bir yarık bırakacaklardı.</p>

  <p class="block2">Ramses:</p>

  <p class="block2">- Bir bina bu şekilde inşa edilirse, güç onu hiçbir zaman terk etmez, dedi.</p>

  <p class="block2">Paneb her sözünden feyzaldığı, loncanın gerçek ustasına, en azından bin soru sorabilirdi. Ve müstakbel resimlerinin, loncanın sırrını bilen bu gizemli enerjiyle ruh bulmadıkça, anlamsız olacağına kanaat getirdi.</p>

  <p class="block2">Zanaatkarlar Neb'in emriyle, Suskun'un yonttuğu ve Şed'in parlak renklerle süslediği bir kapı kirişini, yani tapınağın son taşını yerine koydular. Firavun:</p>

  <p class="block2">- Bu eserin yaratıcısı kim? diye sordu. Ekip şefi yanıtladı:</p>

  <p class="block2">- Nefer, Haşmetmeaplan. Suskun, önünde eğildi.</p>

  <p class="block2">- Ben sadece emirleri uyguladım, Haşmetmeapları. Bana işi Kâtip Ramose verdi, ressam Şed de...</p>

  <p class="block2">- Biliyorum.</p>

  <p class="block2">Paneb, "Sessiz, hayatında ilk defa bu kadar çok konuştu" diye düşündü.</p>

  <p class="block2">- Hem sözcüğünün ne anlama geldiğini biliyor musun, Nefer?</p>

  <p class="block2">- Hizmet etmek ve... haşmetmeap.</p>

  <p class="block2">- Biz hepimiz, Hakikat Meydanı'nda yapılan Büyük Eser'in hizmetkârlarıyız ve kendimizi ona adamalıyız. Ama hizmet etmek, yön vermek kelimesini de içerir, iyi bir istikamet bellenmezse, gerçek bir hizmet verilemez. Şimdi, beni bu tapınakta, derin düşüncelere dalmam için yalnız bırakın.</p>

  <p class="block2">Pişkin Somun, Paneb'i kolundan tutup, diğerleriyle beraber dışarı çıkardı; delikanlı firavunun ka'sıyla yapacağı konuşmayı duymak isterdi.</p>
</body>
</html>
