<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_15">On üçüncü bölüm</h1>

  <p class="block2">Suskun, Işık'ın babasına gideceğini söylediğinde, adam şiddetli bir tepki vermiş ve emanet ettiği evin inşaatını bitirmeden giderse, onu mahkemeye vermekle tehdit etmişti.</p>

  <p class="block2">Sorumluluklarının bilincinde olan Suskun, manevî kontratım yerine getirmeden Teb'den ayrılmayacaktı.</p>

  <p class="block2">İşvereni sakinleşip oturmasını rica etti.</p>

  <p class="block2">- Kusura bakma, birden parladım.</p>

  <p class="block2">- Haklıydınız. Şantiyeyle tek başıma uğraşmak zorunda kalsam bile, işi sonuna dek sürdüreceğim.</p>

  <p class="block2">- Niçin ustabaşım olup, kızımla evlenmeyi reddediyorsun?</p>

  <p class="block2">- Kızınız size bundan bahsetmedi mi?</p>

  <p class="block2">- Hayır, ama üzgün olduğunu seziyorum. Başka kim yüzünden olabilir ki?</p>

  <p class="block2">- Doğru, kızınızı seviyorum.</p>

  <p class="block2">- O halde hiç anlamıyorum! Eğer o reddediyorsa, ben onu ikna ederim.</p>

  <p class="block2">- Sizce o bu kadar itaatkâr mı?</p>

  <p class="block2">- Olması gerekir.</p>

  <p class="block2">- Onun kafasını karıştırmayın, kararımdan dönmeyeceğim.</p>

  <p class="block2">- Niçin bu kadar inat ediyorsun?</p>

  <p class="block2">- Çünkü Hakikat Meydanı'nın loncasına girmeye niyetliyim.</p>

  <p class="block2">-Ama... Bu imkânsız. Seni kim destekleyecek?</p>

  <p class="block2">- Ben, zanaatkarlar köyünde büyüdüm.</p>

  <p class="block2">- Demek olay buydu... İşte niçin diğerleri gibi çalışmadığın anlaşıldı. Hiçbir bahanenin kararını değiştiremeyeceğini tahmin ediyorum.</p>

  <p class="block2">- Gerçekten de öyle....</p>

  <p class="block2">- Ben de üzgünüm. Üçümüz mutlu günler yaşayabilirdik. Suskun, bu evi bitirince gidebilirsin.</p>

  <p class="block2">Cesur, normalde üç ay sürecek işini on beş günden az bir sürede bitirdi. Hiçbir işçi, derileri onun gibi tabaklayamıyor ve onun derileri en çabuk ve en iyi fiyata satılıyordu. Dikkatli davranıp, her hareketini özenle tartıyor ve tabaklamadan önce, gerektiği kadar uzun bir süre deriyi temizliyordu. Delikanlı, leke bırakacak yağlan yok ederek, derinin kalitesini artırıyordu ve sadece bir mülk sahibinin alabileceği bir çift sandalı bitirmişti.</p>

  <p class="block2">Cesur, keçi derisinden, madenî kenarlıklarla sağlamlaştırılmış ve bir süvari teğmeninin kalkana çaprazlama koyacağı yumuşatılmış şeritleri, yarım daire şeklinde bıçağı olan bir falçatayla kesiyordu.</p>

  <p class="block2">- Yeni çocuk sen misin?</p>

  <p class="block2">Ses, sert ve otoriterdi. Cesur sırtı dönük, çalışmasına devam etti.</p>

  <p class="block2">- Ben Teğmen Mehi'yim ve bana sırtını dönmenden hiç hoşlanmadım.</p>

  <p class="block2">- Ben müşterilerle ilgilenmiyorum. Patronu görün.</p>

  <p class="block2">- Beni ilgilendiren sensin. Vahşi bir boğa kadar kuvvetlisin ve iyi dövüşen iki çam yarmasını alt etmişsin.</p>

  <p class="block2">- Fazla yorulmadım... Birbirlerine çarptılar.</p>

  <p class="block2">Mehi, Cesur'u kolundan tutarak kendisine bakmaya zorladı.</p>

  <p class="block2">- Benimle alay edilmesinden nefret ederim evlat!</p>

  <p class="block2">- Beni hemen bırakın.</p>

  <p class="block2">Atletik yapılı gencin siyah gözleri o kadar öfkeliydi ki, Mehi elini gevşetip bir adım geriledi.</p>

  <p class="block2">Cesur yuvarlak yüzlü, kafatasına yapışmış koyu siyah saçları olan küçük bir adamla karşı karşıyaydı. Kalın dudakları, tombul el ve ayakları, geniş ve güçlü bir gövdesi vardı. Subay kendinden emin görünüyordu, koyu kahverengi gözlerinden kibir fişkınyordu.</p>

  <p class="block2">- Bana saldırmaya cesaret edebilir miydin?</p>

  <p class="block2">- Sizden sadece bana saygı göstermenizi istiyorum.</p>

  <p class="block2">-Tamam, evlat. Kalkanım nerede?</p>

  <p class="block2">- Onunla uğraşıyorum.</p>

  <p class="block2">- Göstersene. Cesur istenileni yaptı.</p>

  <p class="block2">- Çivi ve madenî plaka ilave etmek gerekecek. En iyi askerlerin bile gözlerini kamaştıracak sağlamlıkta bir kalkan istiyorum.</p>

  <p class="block2">- Elimden geleni yaparım.</p>

  <p class="block2">- Tabakhaneden orduya geçmek istemez misin? Yeteneğin sayesinde hemen orduya alınırsın.</p>

  <p class="block2">- Askerlik beni hiç cezbetmiyor.</p>

  <p class="block2">- Yanılıyorsun, birçok avantajları var.</p>

  <p class="block2">- Sizin için öyle olabilir, benim için yok.</p>

  <p class="block2">- Gençsin ve coşku dolusun, arkadaşım! Emrimde çalışsaydın, esnek davranmayı öğrenirdin.</p>

  <p class="block2">- Ben esnekliği, deri işlerinde öğreniyorum.</p>

  <p class="block2">- Fikir değiştirirsen, Teb'deki ana kışlaya gel ve teğmen Mehi'yi bul. Bu arada, kalkanımı hemen bitir. Yarın bir asker gönderip onu aldıracağım. Subayın gidişinden hemen sonra, patron atölyeye geldi.</p>

  <p class="block2">- Cesur, her şey yolunda mı?</p>

  <p class="block2">- İyi geçindiğimiz söylenemez.</p>

  <p class="block2">- Bu Mehi nüfuzlu ve sözü geçen bir adam. Çok hırslı ve yakında terfi edeceği fısıldanıyor. Kalkanını bitirdin mi?</p>

  <p class="block2">- İsterseniz, bu gece bitebilir.</p>

  <p class="block2">- Mehi'yi kızdırmasan iyi olur.</p>

  <p class="block2">- Yarın akşam, deri çantayı almak için gerekli işleri bitirmiş olacağım.</p>

  <p class="block2">- Biliyorum, biliyorum. Bunu daha sonra konuşuruz.</p>

  <p class="block2">Cesur uyandığında, patronun yeğeni karnında uyuyordu. Delikanlı, kendisini mest eden harika kalçalara birkaç saniye hayranlıkla baktı, ama ardından gözleri güneşin ilk ışıklarına kaydı. Güneş ışıkları kamış duvarı delip yerdeki iki eşyayı aydınlatıyordu: deri bir çanta ve kutu. Cesur onlara dokunmak için kalktı, birinci kaliteydiler.</p>

  <p class="block2">Yeğen yan uyanıktı, tatsız bir sesle sordu:</p>

  <p class="block2">- Onlar hoşuna gidiyor mu?</p>

  <p class="block2">- İki küçük harika.</p>

  <p class="block2">- Göğüslerim gibi mi?</p>

  <p class="block2">- Nasıl kabul edersen.</p>

  <p class="block2">- Patron sana onları hediye ediyor.</p>

  <p class="block2">- Yanılıyorsun, güzelim. Ben onları çalışarak elde ettim.</p>

  <p class="block2">- Ne zaman evleniyoruz?</p>

  <p class="block2">- İstiyor musun?</p>

  <p class="block2">- Evet, çünkü tabakhane senin olacak.</p>

  <p class="block2">Cesur, poposuna bir şamar patlatarak onu ödüllendirdi.</p>

  <p class="block2">- Gün iyi başlıyor.</p>

  <p class="block2">- Çabuk gidip patronu gör, sonra daha da çabuk bana geri dön, dedi uyuşuk bir sesle.</p>

  <p class="block2">Suskun, pastacının ikinci kansı ve çocuklarıyla beraber oturacağı Teb evini</p>

  <p class="block2">bitirdikten sonra, şafak vakti şantiyeden ayrıldı. Kontratı dolmuştu, doğu yakasını terk edip gemiye binerek Hakikat Meydanı'nın yolunu tutabilirdi.</p>

  <p class="block2">İçinden yüz kez bahçeye koşup, Işık'ı son bir kez daha görmek geçti. Ama ayrılık acısını daha da artırmış olmaz mıydı?</p>

  <p class="block2">Suskun, artık onu düşünmemek için kendini işine verdi, ama yüzü gözlerinin önünden gitmiyordu. Onunla konuşmaktan vazgeçmek zaten bir yıkımdı ve şehirden ayrılma vakti gelmişti. Birkaç gün daha kalsa, gitme cesaretini yitirebilirdi. Sabah yeli esiyordu. Yük dolu gemi, rüzgâr ve akıntıdan yararlanmak için verevine ilerleyerek Nil'i geçti. Uykulu yolcular geceyi gemide geçirdiler. Suskun, kıyıya atlayan ilk kişi oldu, kısa yokuşu tırmandığı anda donakaldı. Işık, oradaydı, bir hurma ağacının altına oturmuştu. Genç kadına doğru atılıp, kalkmasına yardım etmek üzere elini uzattı. Işık: - Seninle geliyorum, dedi.</p>

  <p class="block2"> </p>
</body>
</html>
