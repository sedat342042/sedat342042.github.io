<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_62">Altmışıncı bölüm</h1>

  <p class="block2">Ramose'nin vefatının ertesi günü, Kenhir saçlarını üç defa yıkadı. Bu, onun en büyük zevkiydi. Maat kâtibinin karısı da öldüğü için, koruyucusunun bütün malları ona kalmıştı. Özellikle, Sakkara piramitierinin mimarı olan İmhotep, büyük piramitler zamanının bilgesi Hordedef, bilgileri sürekli kopya edilen ünlü Vezir Ptahhotep, Kâhin Neferti veya kâtip olmanın avantajlarını öven Mesleklerin Hicvi isimli kitabın yazarı Bilgin Heü gibi büyük yazarların eserlerinin bulunduğu ünlü kütüphanesi Kenhir'e miras olarak kalmıştı.</p>

  <p class="block2">Ramose'nin güzel evinin yeni sahibi olan Kenhir birden yaşlandığını hissetti. Gücünden hiçbir şey kaybetmeden ellisini geçen Kenhir, aniden yalnızlığın ağırlığını hissetmişti. Ramose ona birçok iş bırakmıştı ve o da işinin gereğini yapıyordu; ama Kenhir, her ne kadar Ramose'nin aşın iyiliğinden, insanî zaaflarından ve çok anlayışlı olmasından yakınsa da, selefinin fikirlerinden büyük ölçüde yararlanıyordu. Bundan böyle köyü tek başına idare edecekti ve her zaman kendisiyle aynı fikirde olmayan iki ekip şefiyle çetin münakaşalara gireceği kesindi.</p>

  <p class="block2">Evinin temizliğini ve yemeklerini yapacak olan Güçlü Mut, 15 yaşında bir genç kızdı. Kenhir ona çok az para vereceğini düşünüyordu, fakat genç kız istediği maaş konusunda o kadar kararlı ve mantıklı davrandı ki kâtip boyun eğdi. İlk zamanlarda bu küçük illet kızı kovmayı düşünmüştü, ama genç kız ev işlerini o kadar güzel hallediyor ve papirüs evrakların tozunu öyle bir alıyordu ki, tutmaya karar verdi.</p>

  <p class="block2">Her şeyden önce, iki ekip şefine, artık mezar kâtibinin kendisi olduğunu anlatıp tartışmasız bir şekilde otorite kurmak, onayı olmadan hiçbir karar almamalarını kesin bir dille ifade etmek, sonra Hakikat Meydanı'ndaki zanaatkarları buraya uygun düşmeyen davranışlardan men etmek gibi tasarıları vardı. Loncanın icra ettiği işin kalitesinden vezire karşı sorumlu olan Kenhir, çirkin hatta okunaksız yazısıyla, herkesin faaliyetlerini, mazeret sebeplerini, köye teslim edilen alet edevatın cins ve miktarını her gün günlüğüne not ediyordu. Olup bitenlerden haberdar olan tek kişi oydu ve aykırı davranışlara karşı Ramose kadar hoşgörü göstermiyordu. Ona tek kelimeyle disiplinli denebilirdi.</p>

  <p class="block2">Kenhir, birçok zanaatkarın kendisi hakkında ne düşündüğünü biliyordu; onu kibirli, kinci, egoist, gücünden yararlanan biri olarak görüyorlardı, ama hiç kimse yeteneklerini inkâr edemiyordu. Oysa, başkalarının eleştirmemesi şartıyla, özeleştiri yapmasını bilen ve hatalarını kabul eden birisi olduğunu çoğu bilmiyordu.</p>

  <p class="block2">Kenhir, iki ekip şefini evinin kabul salonunda karşıladı. Sıkıntılı olduklarını hisseden Kenhir çok sert konuşmaya başladı.</p>

  <p class="block2">-Bu ev, selefim Ramose'ye aitti. Bugün, loncanın onayıyla artık benim. Bundan böyle görüşmelerimiz ve iş çalışmalarımız burada olacak. Hakikat Meydam'ndaki işlerin aksamaması için, Maat kâtibini saygıyla analım.</p>

  <p class="block2">İki ekip şefi onu onayladı.</p>

  <p class="block2">-İlk işiniz, benim yeraltı gömütlüğünün güneyindeki ebedî istirahatgâhımı kazmak olacak. Bulunduğum görevle örtüşecek kadar büyük ve görkemli olmalı.</p>

  <p class="block2">Neb:</p>

  <p class="block2">-Sol ekip bununla uğraşır, dedi. Benim taş yontucularım, Ramses'in ica'sının tapınağını inşa etmekle meşgul.</p>

  <p class="block2">Kenhir homurdandı:</p>

  <p class="block2">-Tamam, ama tembellere acımayacağım... Bu köye kabul edilmek bazı sorumluluklar gerektirir, iltimasa yer yoktur. Paneb'e, evlerimizin ön cephesini onarma işinden başka ne görev verildi?</p>

  <p class="block2">-Suskun Nefer, onu yardımcı olarak yanma aldı.</p>

  <p class="block2">-Paneb artık çizimci olmak istemiyor mu?</p>

  <p class="block2">-Şu anda, istenilenlere boyun eğiyor.</p>

  <p class="block2">-Harika! Bu yolda devam etsin.</p>

  <p class="block2">Kenhir, vezire gidip Ramose'nin ölümünden sonra da, Hakikat Meydanı'ndaki kuralların değişmeyeceğini teyit etti ve kendisini öğle yemeğine davet eden Batı Yakası'mn Başyöneticisi Abri'nin sıcak kutlamalarını kabul etti. Gölgeler içindeki çardağa oturdular, hizmetçiler onlara kırmızı Delta şarabı, zeytinyağlı salata ve içi doldurulmuş bıldırcın sundular.</p>

  <p class="block2">Abri:</p>

  <p class="block2">-Hepimiz sevgili Ramose için çok üzgünüz, dedi. Kenhir şöyle bir hatırlatmada bulundu:</p>

  <p class="block2">-Köy gömütlüğündeki üç mezar sayesinde, onu daima anacağız.</p>

  <p class="block2">-Ama geleceği düşünmemiz lazım... Ve gelecek, sizsiniz! Üç seneden beri, kendi güçlü kişiliğinizi doyasıya ifade edemeden, Ramose'nin gölgesinde yaşıyordunuz. Ölümü sizi üzse de, önünüzün açıldığını inkâr edemeyiz.</p>

  <p class="block2">Kenhir iştahla yiyordu.</p>

  <p class="block2">-Tam olarak ne kastediyorsunuz?</p>

  <p class="block2">-Yüksek makamların desteğini aldıkça, başarınızın tam olacağından bir an bile şüphe etmiyorum. Ama bu içe kapalı köydeki yaşam hep keyifli olamaz...</p>

  <p class="block2">-Bunu, siz mi söylüyorsunuz?</p>

  <p class="block2">Abri, şaşkınlığını zar zor gizledi. Mezar kâtibinin şiddetle inkâr edip, karşı gelmesini bekliyordu. Kenhir:</p>

  <p class="block2">-Makamımı hiç kimseye tavsiye etmem, dedi. Benim kadar çok çalışıp, az yarar sağlayan başka bir kâtip yoktur.</p>

  <p class="block2">İdareci mutluydu. Dürüst, doğruluktan ayrılmayan Ramose hiç böyle sözler sarf etmezdi! İriyarı, hantal yürüyüşlü, alaycı bakışları olan Kenhir, bazı tekliflere şüphesiz hayır demeyecek bir çıkarcıydı.</p>

  <p class="block2">-Şu işinizden biraz bahseder misiniz?</p>

  <p class="block2">-Bu bir sır olarak kalmalı, ancak şu kadarını söyleyebilirim ki az kazançlı bir iş! Hırslı genç kâtipler tanıyorsanız, Hakikat Meydanı'ndan kaçmalarını öğütleyin.</p>

  <p class="block2">- Siz niçin bu görevi kabul ettiniz?</p>

  <p class="block2">- Bir sürü talihsiz olay yüzünden. Uzun ve zorlu bir eğitim aldım; tahsilimin beni çok uzaklara, belki de Karnak'ta yönetici durumuna getireceğini umuyordum. Ramose'ye rastladığımda, bana cömertçe sunduğu zekâsından ve bilgisinden etkilendim; karıkoca çocukları olamayacağı için, beni mezar kâtibi görevini almam şartıyla, manevî evlat edindiler. Başlangıçta mutlu ve gururluydum fakat sonra yelkenlerim suya indi. Bir de bunun Mısır'ın en gözde görevlerinden biri olduğu söylenir!</p>

  <p class="block2">- Size yardımcı olabilirsem...</p>

  <p class="block2">- Vezirden başka kimseye bahsetmeden, sorunlarımı kendim çözmeliyim.</p>

  <p class="block2">- Bu oldukça büyük bir sır... Meydana çıkarmak gerekmez mi?</p>

  <p class="block2">- Geleneklerine bağlı bir ülkeyiz, onları değiştirmemiz kolay değil.</p>

  <p class="block2">Abri, mezar kâtibinin taviz vermeye hatta içini dökmeye hazır olduğunu hissetti ama üstüne gitmedi. Kenhir'den başka kim Hakikat Meydanı hakkında önemli bilgiler verebilirdi?</p>

  <p class="block2">Onunla arkadaş olursa, Kumandan Mehi'nin gözüne girip, sır çemberini daraltabilirdi.</p>

  <p class="block2">- Siz çok sempatik bir insansınız Kenhir, sizi böyle sıkıntılı görmek istemiyorum.</p>

  <p class="block2">- Bu köyün kanunu! Sıkıntılar üst üste gelir.</p>

  <p class="block2">- Sıkıntı mı? Nasıl bir sıkıntı?</p>

  <p class="block2">- Anlatmam imkânsız!</p>

  <p class="block2">- Ne kadar yalnızsınız!</p>

  <p class="block2">- Biraz daha şarap alabilirim. Mükemmel bir mahzeniniz olmalı.</p>

  <p class="block2">- Size birkaç testi kırmızı Atribis şarabı ikram edebilir miyim?</p>

  <p class="block2">- Memnuniyetle Abri, çok hoşuma gider.</p>

  <p class="block2">- Bu durumda ne yapmayı düşünüyorsunuz? Kenhir uzun süre düşündü.</p>

  <p class="block2">- Hakikat Meydanı'nı ilgilendiren konulardan bahsetmem imkânsız. Ama şahsî amaçlarım var.</p>

  <p class="block2">Yönetici, için için pek seviniyordu. Ramose'nin ölümüyle zanaatkarlar köyünün ruhu ölmüştü. Maât kâtibi, mirasçısı olarak kolayca kandırılan, homurdanıp duran hırçın bir memuru seçmekle iyi yapmamıştı.</p>

  <p class="block2">- Bu planlar da gizli mi?</p>

  <p class="block2">- Az çok. İçlerinden birinin herkesçe bilindiğini zannediyorum.</p>

  <p class="block2">- Bana bunu açıklar mısınız? Kenhir ciddileşti.</p>

  <p class="block2">- Sır tutacağına dair söz verir misin?</p>

  <p class="block2">-Tabii ki. Kenhir itirafta bulundu:</p>

  <p class="block2">-Yazmak istiyorum. Tüm büyük yazarların isimleri, piramit inşa etmedikleri halde ölümlerinden sonra da yaşadı. Onların çocuklan, yazdıkları metinler; eşleri ise kâtibin boya tahtası. En sağlam binalar yıkılıyor, ama kitaplar hep ayakta kalıyor. İyi bir kitap, okuyucunun kalbinde piramit diker, batıdaki bir kabirden daha kalıcıdır. Büyük yazarların kaleme aldıkları gerçekleşir, ağızlarından çıkan hafızalarda kalır. Sihirli güçlerini saklarlar, ancak okudukça yararlanırız. Fakat şimdi daha fazla kalamayacağım. Bu itiraflarımdan kimseye söz etmeyin ve bana kırmızı şaraptan vermeyi unutmayın.</p>

  <p class="block2">Abri şaşkınlıktan kalakalmıştı. </p>
</body>
</html>
