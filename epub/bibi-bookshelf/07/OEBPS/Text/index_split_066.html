<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_76">Yetmiş dördüncü bölüm</h1>

  <p class="block2">Kuraklık sona erip sulatın kabarma zamanı geldiği halde, sıcaklık her zamankinden daha azdı. Ve gökyüzü bir haftadan fazla bir süredir kapalıydı. Bilge kadın tedavilerine ara verip, yerini Işık'a bırakmıştı.</p>

  <p class="block2">Yeni Ekip Şefi Nefer mezar kâtibinin de onayını alarak, yeni görevini kutlayan zanaatkarlara birkaç gün izin vermişti. Bayram tatili bitiyordu. Suskun, köyün en eski mezarlarını onarma programını sunmaya hazırlandığı sırada, şafak vaktinden sonra, Güçlü Naht ona bir haber getirdi: - Ana kapıda vezirin bir ulağı bekliyor... Acilen yetkili biriyle görüşmek istiyor.</p>

  <p class="block2">Kenhir hâlâ uyuyordu, Sol Ekip Şefi Kaha hastaydı. Endişelenen Nefer alelacele o yöne seyirtti. Naht ona kapıyı açtı, ulak kapının ardında duruyordu.</p>

  <p class="block2">- Ustabaşı sen inisin?</p>

  <p class="block2">- Sağ ekibi yönetiyorum.</p>

  <p class="block2">- Köy sakinlerine ileteceğin mesajı okuyorum: "Şahin gökyüzüne doğru havalandı, onun yerine bir başkası ışığın tahtına çıktı."</p>

  <p class="block2">Adam atına atlayıp dörtnala uzaklaştı. Sapsarı kesilen Nefer'in keyfi kaçtı.</p>

  <p class="block2">Güçlü Naht:</p>

  <p class="block2">- Ne oluyor?</p>

  <p class="block2">- En gencinden en yaşlısına kadar köylüleri uyandır, hastalara, ayağa kalkıp yürümeleri için yardım edilsin ve herkes tapınağın iç avlusunda toplansın. Nefer çıkmaya hazırlanan karısına:</p>

  <p class="block2">- Bilge kadın yanılmamış. Koruyucumuz ortadan kayboldu, büyük tehlikedeyiz. Küçük cemaat birkaç dakikada toplanmıştı. Gözleri uykudan şiş olan Kenhir, boş yere uyandınldıysa sorumluları cezalandırmaya hazırdı.</p>

  <p class="block2">Nefer bir hareketle sessizliği sağladı. Heyecandan titreyen bir sesle:</p>

  <p class="block2">- Altmış yedi yıllık bir hükümranlıktan sonra Büyük Ramses, doğduğu yer olan güneşe kavuşmak üzere bu dünyayı terk etti, dedi.</p>

  <p class="block2">Köylüler afallamıştı.</p>

  <p class="block2">Hayır, Büyük Ramses ölemezdi. Ölüm onu unuttuğu için o kadar uzun süre yaşamıştı ki! Ve ölüm onu, onsuz kendini terk edilmiş ve kaybolmuş hissedecek bir ulusun sevgisinden koparamazdı, bu ona yasaktı. Kenhir, Nefer'i biraz uzağa sürükledi.</p>

  <p class="block2">- Sen ve çizimciler, yetmiş günlük mumyalama süresince son çalışmaları gerçekleştirmek için, Ramses'in ebedî istirahatgâhında çalışacaksınız. Bu sana vereceğim ve sadece senin okumaya yetkili olduğun, hükümdarın isteği üzerine verilmiş mühürlü papirüsteki talimattır.</p>

  <p class="block2">- Niçin meslektaşım Kaha bana eşlik etmiyor?</p>

  <p class="block2">- Sağlık durumu müsait değil ve onun görevlerini de yüklenmek zorundasın. Sen loncanın ekip şefisin Nefer; Altın Evi'nirı sırrını bildiğin için bir mezarı diriliş konutuna çevirme becerin var.</p>

  <p class="block2">Suskun, bir zanaatkarın omuzlarına binebilecek en büyük sorumluluğun kendisine düşeceğini tahmin edebilir miydi? Karnını ağrıtan, boğazını sıkan kaygı ne kadar ürkütücü de olsa, Büyük Ramses'i ölümsüz kılacak yapının son taşını koymak ona, sadece ona düşüyordu.</p>

  <p class="block2">Teb'in en yüksek düzey memurlarının çoğu Mehi'nin evinde toplanmıştı. Mehi, Per Ramessu'dan gelecek son resmî haberlerin ümidiyle, onları yardıma çağırmıştı. Nihayet kumandan göründü.</p>

  <p class="block2">- Yeni firavunumuz, Tanrı Ptah'ın sevgilisi Memeptah, dedi. Yaşayanların tahtına çıktı ve alkışlar arasında İki Ulke'nin sahibi seçildi. Ramses'in cenaze törenini rahip olarak resmen o yönetecek ve sonra iktidan üstlenecek. Abri: - Yeni firavunumuz çok yaşa! diye bağırdı, hemen yardımcıları da onun gibi bağırdılar.</p>

  <p class="block2">Kumandan, "Merneptah altmış beş yaşında olduğundan hükümranlığı kısa sürecek" diye düşündü.</p>

  <p class="block2">Mehi, Ramses'in halefi hakkında bilgi edinmişti: onun için otoriter, titiz, yaklaşılması zor, Mısır'ın dinî kuralları hakkında katı, yeniliklere düşman, yalnız yaşamayı seven, yardakçılarının istek ve ricalarına kayıtsız kalan bir kişi deniyordu. Kısacası, Teb'in başhazinedannın arzu ettiği devlet başkanı imajının tam tersiydi.</p>

  <p class="block2">Ama çizilen bu portre, Ramses'in gölgesinde yaşayan büyük bir şahsiyete aitti; iktidarın icrası onu değiştirebilecek, zayıf noktalarını ortaya çıkaracaktı. En sıkıcı olanı da, Hakikat Meydanı Tanrısı Ptah'a karşı duyduğu bağlılıktı. Merneptah sadakat konusunda, Ramses'le aynı politikayı izliyebilecek miydi? Eğer izlerse, mücadele çetin olacaktı. Ama Mehi, kendini hiç olmadığı kadar güçlü hissediyordu: nüfuzlu yandaşları ve düşman safında bir casusu yok muydu? Üstelik, Memeptah, Ramses gibi herkesçe sevilmiyordu. Ona karşı bir komplo kurmak belki de imkânsız olmayacaktı.</p>

  <p class="block2">Büyük Ramses'in uzun süren hükümdarlığından sonra, Mısır bir tür bunalıma düşecek ve Memeptah'ın buna çare bulmak için gerekli dinamizmi olmayacaktı.</p>

  <p class="block2">Büyük dertlerden bunalan, her taraftan gelen darbeleri savuşturmak zorunda kalan yeni hükümdar, valctinin büyük bir bölümünü Delta'da, Per Ramessu'da, yani az çok kaderine terk edeceği Hakikat Meydanı'ndan uzakta geçirecekti.</p>

  <p class="block2">Tebli yetkililerin Mehi'ye bağlı olduğunu bilmeyen firavun, tabiî ki onlara ister istemez güvenecekti.</p>

  <p class="block2">Ramses, Mısır'ı istilacılardan korumak için başkenti kuzeyde kurmuştu. Mehi ülkenin fethine, Teb'den ve çok iyi korunan sırlara sahip olduğu için Hakikat Meydanı'ndan başlanacağına emindi. Zanaatkarlar, karşılarında güçlü ve kararlı bir düşman görmeyi beklemedikleri için savaşa bile hazır değildiler. Mehi'nin dönemi yaklaşıyordu.</p>

  <p class="block2">Kurtarıcı Şed çok öfkelenerek:</p>

  <p class="block2">- Bunun iyi bir karar olduğunu sanmıyorum, dedi. Ramses'in ebedî istlrahatgâhında verimli ve hızlı bir şekilde çalışmak için deneyimli çizimcilere ihtiyacımız var ve Paneb de deneyimli değil.</p>

  <p class="block2">Nefer:</p>

  <p class="block2">- Eğitmenlerinin raporuna göre, onlara yardım etmeye hazır bir durumda, diye itiraz etti.</p>

  <p class="block2">- Seni kırmak istemem, ama aranızdaki arkadaşlık bağları gözlerini kör ediyor.</p>

  <p class="block2">Nefer'in suratı, ressamın daha önce hiç görmediği bir ciddiyete büründü.</p>

  <p class="block2">- Ekip şefi olarak görevim tarafsız olmamı gerektirir ve kararlarımın hiçbiri arkadaşlık veya düşmanlık göz önünde bulundurularak alınmayacaktır. Eğer Paneb'i yeteneksiz bulsaydım buradan uzaklaştırırdım. Ve ben, aramızdaki herkesin yetenekli olduğuna inanıyorum.</p>

  <p class="block2">Şed esrarlı bir şekilde güldü.</p>

  <p class="block2">- Bazı kişilerin dediğinin aksine, sen tam bir başkan ruhu taşıyorsun... Bu, lonca için çok yararlı. Emrettiğin için itaat ediyorum. Paneb bize yardım edecek.</p>

  <p class="block2">- Bunu ona sen bildir. Gerekli malzemeleri alarak bu akşam Krallar Vadisi'ne gidiyoruz.</p>

  <p class="block2">- Onunla ben ilgilenirim. Hiçbir eksiğimiz olmayacak. Şed, kibirle yürüyerek uzaklaştı.</p>

  <p class="block2">Nefer birden, ressama eskisi gibi değer vermediğini fark etti. Ve bu farklı bakış açısı sadece Şed için değil, diğer tüm zanaatkarlar için de söz konusuydu. Daha dün onlar Nefer'in meslektaşıydı, bugün Nefer onların çalışmalarını yönlendirmek ve hiç bitmeyen bin bir sorunu çözmek durumundaydı.</p>

  <p class="block2">Merneptah'ın yeni firavun ilan edildiğini öğrenen köy halkı endişe içindeydi. Bazıları Ramses gibi bilek gücüne sahip olamayacağını, bazıları farklı bir siyaset güdeceğini, bazıları da ekonomik bir krizin ve toplumsal sarsıntıların kaçınılmaz olduğunu düşünüyordu. Ama Nefer, lonca için hiçbir değişikliğin söz konusu olmadığını, cenaze töreni için hükümdann son konutunu hazırlayacaklarını bildirerek huzuru sağladı. Ama, Büyük Ramses mezara konulana ve yeni firavun fiilen iktidarı ele alana kadar cereyan edecekleri nereden bilebilirdi? Köyü kaygı ve tasalardan kurtararak, korkularını gidermek ve ona verilen önemli görevi en iyi şekilde yerine getirmek kendisine düşüyordu.</p>

  <p class="block2">Nefer, Krallar Vadisi'ne gitmeden önce bilge kadına uğrayıp şöyle dedi:</p>

  <p class="block2">- Ramses'in ölümü bizi ne yapacağımızı bilmez bir duruma düşürdü, ama birliği bozmamaya gayret edeceğim.</p>

  <p class="block2">- Tehlike azalmadı, aksine arttı.</p>

  <p class="block2">- Bize saldırmaya, belki de bizi yıkmaya çalışıyorlar değil mi?</p>

  <p class="block2">- Nefer, artık sen de görmeye başlıyorsun. Şeytanlar kol geziyor, onlan yenmek için cesur ve açık görüşlü olmalısın.</p>

  <p class="block2">Hakikat Meydanı'nın, tek bir yolu sadece ışığın yolunu izleyerek varlığını devam ettirebileceğini unutma.</p>

  <p class="block1">---o---</p>

  <p class="softbreak"></p>

  <p class="block2"> </p>

  <p class="whitespace1"></p>

  <p class="block7">CHRISTIAN JACQ IŞIK TASI SUSKUN NEFER</p>

  <p class="block2">Yukarı Mısır'da yasak bir bölge... Krallar Vadisi'nde mezarları yapma ve süslemekle görevli sanatçıların ve ustaların oluşturduğu bir lonca... Korkunç görünüşlü muhafizlarca korunan bu gizemli köyün, loncanın faaliyetleriyle yakından ilgili bir de adı vardır: Hakikat Meydanı. Dışarıdan kimsenin girmesine izin verilmeyen bu köyde yaşananlar sırdır. Köy sakinleri sadece kendi kurallarına ve Büyük Ramses'e bağlıdırlar. Bir gün muhafızlardan biri öldürülür ve köyün üzerine kara bulutlar çöker. Köyü kim yok etmek istemektedir? Hakikat Meydamındaki hain veya hainler kimler olabilir?</p>

  <p class="block2">Christian Jacq, bu destansı romanda firavunların yazgısını, saray çevresindeki entrikaları, sanatçıların dehasını ve insanoğlunun tutkularını işliyor.</p>

  <p class="block2">Daha önce yayınevimiz tarafından yayımlanan Mısır Yargıcı üçlemesinin de yazarı olan Christian Jacq, bu kez yeni bir diziyle okurlarının karşısında. Işık Taşı dizisinin ilk kitabı Suskun Nefer'ı, sırasıyla Bilge Kadın, Cesur Paneb ve Hakikat Meydanı SUSKUN NEFER</p>
</body>
</html>
