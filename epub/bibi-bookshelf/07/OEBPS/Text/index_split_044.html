<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_54">Elli ikinci bölüm</h1>

  <p class="block2">İkinci kez hamile kalan Serketa sıkıntı içinde test sonuçlarını bekliyordu. İlk çocuğu kız olunca kocası çok sinirlenmiş, çocuğu, görmek istemediğini söylemişti. Bu yüzden, bebek bakıcıların elinde büyüyecek ve babasına hiç gösterilmeyecekti. İlk çocuğun mutlaka erkek olması gerekiyordu. Mehi bazen, Yunanlılar veya Hititliler gibi, yasaları fazla sayıdaki kız çocuklarının yok edilmesine izin veren bir ırktan gelmediğine esef ediyordu.</p>

  <p class="block2">Kan deveranı ve nefes alıp vermesi oldukça düzenli olan Serketa, rahat bir hamilelik geçiriyordu; doğumu kolay olacaktı, ama çocuğun cinsiyeti konusunda endişe içindeydi. İki haftadır her gün biri buğday, hurma ve kum, diğeri kum, hurma ve arpa içeren iki çuvalın üstüne işiyordu. Eğer buğday erken filizlenirse kız; arpa filizlenirse bir erkek çocuk doğuracaktı.</p>

  <p class="block2">Doktoru:</p>

  <p class="block2">-Sonuç belli oldu, diye bildirdi.</p>

  <p class="block2">Teb belediye başkanı şöyle seslendi:</p>

  <p class="block2">-Harika görünüyorsunuz, sevgili Mehi! Askerler size tapıyor, yönetiminiz halk tarafından çok beğeniliyor. Halk, kendini her türlü tehlikeden arınmış ve güvende hissediyor.</p>

  <p class="block2">-Örnek teşkil edecek kadar disiplinli subaylar ve alaydaki diğer adamlar sayesinde...</p>

  <p class="block2">-Ama onlara emir veren kişi sizsiniz!</p>

  <p class="block2">-Sizin tavsiyelerinizden esinleniyorum. Belediye başkanı bu kesin tavrı çok beğendi.</p>

  <p class="block2">-Kayınpederinizin ölümünden sonra kendinizi toparlayabildiniz mi?</p>

  <p class="block2">-Bir gün toparlayabilecek miyim acaba? Çok büyük bir şahsiyetti, yokluğu müthiş bir boşluk yarattı. Karımla her akşam onu anıyoruz, şüphesiz yokluğuna hiç alışamayacağız.</p>

  <p class="block2">-Tabiî ki, tabiî ki... Ama geleceği düşünmek lazım, büyük acıların tek çaresi çalışmaktır. Siz usta, bilinçli ve sistemli birisiniz, güzel şehrimiz Teb'in başhazinedarı olmak için tüm niteliklere sahipsiniz.</p>

  <p class="block2">Mehi şaşırmış gibi yaptı.</p>

  <p class="block2">-Bu çok önemli bir görev! Bilemiyorum...</p>

  <p class="block2">-Karar verecek kişi benim ve yanılmadığımdan eminim. Sağ kolum olarak, sevgili şehrimizin refahından siz sorumlu olacaksınız. Ben de biraz arka planda kalacağım.</p>

  <p class="block2">Mehi, belediye başkanının, yerine göz diken birçok adayla mücadele etmek ve kendisine yönelik komploları bozmak için çok zamana ihtiyacı olduğunu biliyordu.</p>

  <p class="block2">-Bana, coşku verici bir görev teklif ediyorsunuz, ama çok önemli bir neden kabul etmemi engelliyor.</p>

  <p class="block2">-Nedir?</p>

  <p class="block2">-Aziz kayınpederirnin yerini almam imkânsız... Eşim çok sarsılır.</p>

  <p class="block2">-Endişelenmeyin, onu ben ikna ederim! Mehi, Teb'in size ihtiyacı var. Bazı durumlarda, toplum çıkarları uğruna duygularımızı feda etmemiz gerekmez mi?</p>

  <p class="block2">Mehi mutluluktan dans etmek istiyordu. Silahlı kuvvetlerin kontrolünü garantiye almıştı, şimdi de malî işleri eline alacaktı. Bundan böyle, belediye başkanının sağ kolu olacaktı. Mehi, sağlıklı ve kimsenin şikâyet etmeyeceği bir yönetim sergileyecek, belediye başkanı da sadece temsilî güce sahip olacaktı. Belediye başkanı Mehi'nin, kayınpederine sonsuz bir sevgi beslediğine tabiî ki inanmamıştı, ama gerçeği de tahmin edemezdi. Bir katilin cezasız kalması ve hatta kurbanının yerini alması, Maat kanununun, tapınaklardaki sahte bilgelerin uydurduğu bir söylenti olduğunu kanıtlıyordu yeni başhazinedara. Eski firavun dünyası, yerini, ilerleme inancıyla yanıp tutuşan ve kendini gerici medeniyetlere kabul ettiren egemen bir devlete bırakmakta gecikmeyecekti.</p>

  <p class="block2">Mehi, başa geçmek için arkadaşı Dakter'in becerilerini kullanacak ve ahlakî hiçbir kural onu engelleyemeyecekti. Mısır, kendisi gibi yenilik taraftan kişiler sayesinde, hiçbir şekilde geleneklere bağlı kalmaksızın, Mehi'nin saygı duyduğu tek yasanın hâkim olduğu, yani güçlülerin hüküm süreceği modern bir ülkeye dönüşecekti. Yargıya yapılacak usta makyaj ve bilinçli birkaç kamu bildirisiyle, bazı üst makamların tereddüt eden vicdanlarını susturacak ve onlar da yeni durumdan elde edecekleri şahsî çıkarlar sayesinde çabucak yola geleceklerdi. Halka gelince; onlar sadece boyun eğmek için yaratılmışlardı ve hiç kimse iyi organize olmuş bir ordu ve polis teşkilatına uzun süre karşı koyamayacaktı.</p>

  <p class="block2">Geriye tek bir engel kalıyordu: Büyük Ramses. Ama hükümdar çok yaşlıydı ve sağlığı da pek iyi değildi. Çok uzun yaşamış olmasına rağmen sonunda ölüm galip gelecekti. Ramses'i ortadan kaldıracak bir suikast planı yapmıştı, fakat soruşturmanın Mehi'ye kadar uzanmaması için birçok önlem almak gerekiyordu. Müstakbel firavun Merneptah'ın çevresini dağıtıp, yönetimini başarısızlığa uğrattıktan sonra kontrolü -göstermelik olarak-başka birine vermek daha iyi olacaktı.</p>

  <p class="block2">Zaman lehine işliyordu. Ölümcül bir yanlış adım atmamak, sabırlı davranmalıydı. Ve geriye, en büyük amacı olan Hakikat Meydanı'nın fethi kalıyordu, Mehi, saklanan sırlar sayesinde, İki Ülke'nin tek hâkimi olacaktı. Ama Hakikat Meydanı'na saldırmak, Ramses'e başkaldırmak demekti. Mehi, kuvvet dengesi lehine dönene kadar, binanın temellerini yıkmadan, dolaylı saldırılarla yetinecekti. Serketa; göğüsleri çıplak, saçları açık, el ve ayak bilekleri akik ve firuze takılarla bezeli bir halde, kocasının boynuna atladı.</p>

  <p class="block2">-Çok geç geldin! Artık sabırsızlanmaya başlamıştım.</p>

  <p class="block2">-Belediye başkanı beni lafa tuttu.</p>

  <p class="block2">-O, dalavereci ve kötü kalpli bir adam... Ondan sakın!</p>

  <p class="block2">-Beni, Teb'in başhazinedarı olarak atadı. Serketa, kocasına hayranlıkla bakakaldı.</p>

  <p class="block2">-Babamın görevi... Harika! İyi ki seninle evlenmişim Mehi. Sen gerçekten çok özel bir insansın.</p>

  <p class="block2">-Tabiî ki fazla sevinmiş gibi davranmadım ve babanın yerinde beni görmenin seni üzeceğini söyleyerek, saygıdeğer babanı sürekli övdüm. Belediye başkanı sana artık mazide yaşamaman gerektiğini ve benim bu atamayı kabul etmek zorunda olduğumu söyleyecek.</p>

  <p class="block2">-Bana güven sevgilim! İki gözü iki çeşme ağlayan kız rolünü oynayacağım ve her gün çok erken ölen babamın mezarını çiçeklerle donatıp, var olmanın acı gerçeğiyle yaşamaya çalışan bir evlat gibi davranacağım. Ama, bak hele... Demek ki daha da zengin olacağız.</p>

  <p class="block2">-Bu kesin, ama kimsenin beni para kaçırmakla suçlamaması için, bir süre tutumlu davranmak zorundayım.</p>

  <p class="block2">-Babam, senin olağanüstü bir sayı cambazı olduğunu söylemez miydi?</p>

  <p class="block2">-Teb şehrinin idaresi zor ve karmaşıktır... Her şeye hakim olmak için çok zaman gerekecek, ama başaracağım.</p>

  <p class="block2">-Peki ya sonra?</p>

  <p class="block2">-Ne demek istiyorsun, Serketa?</p>

  <p class="block2">-Daha başka amaçların yok mu?</p>

  <p class="block2">-Gelecekteki kariyerim hiç de yabana atılır gibi değil. Serketa, üstsubaya sarıldı.</p>

  <p class="block2">-Senden daha iyisini bekliyorum, sevgilim!</p>

  <p class="block2">Mehi, her zamanki vahşiliğiyle karısıyla sevişti, ama ona gerçek tasarılarından söz etmedi. Ne karısı ne de başka bir kadın, işin büyüklüğünü algılayabilecek zekâda değildi; Teb'in eski başhazinedarının kızı, onun için sadece sadık bir yandaş olacaktı.</p>

  <p class="block2">Serketa başını, Mehi'nin güçlü gövdesine dayayarak heyecan dolu bir sesle:</p>

  <p class="block2">-Test sonuçlarım geldi.</p>

  <p class="block2">-Sonuç?</p>

  <p class="block2">-İlk filizlenen buğdaydı.</p>

  <p class="block2">-Yani ne demek?</p>

  <p class="block2">-Ne yazık ki, evet... İkinci bir kızım olacak. Mehi, karısına tokat attı.</p>

  <p class="block2">-Beni aldattın Serketa! Bana kız değil, erkek çocuk lazım. Bu da, ilkiyle aynı</p>

  <p class="block2">kaderi paylaşacak. Onu nereye istersen gönder, sakın bana gözükmesin.</p>

  <p class="block2">-Özür dilerim Mehi, affet beni!</p>

  <p class="block2">-Özür dilemenden bıktım. Bir erkek çocuk istiyorum. Yarın derhal bütün mal varlığından vazgeçtiğine ve onlan bir tek benim idare edeceğime dair bir belge imzalamam istiyorum. Sürekli kız çocuğu dölleyen bir kadına güvenecek kadar aptal değilim! Serketa, sana son bir şans veriyorum, ama beni sakın hayal kırıklığına uğratma! Başaramazsan seni boşarım.</p>

  <p class="block2">Mehi'nin karısı, yüzü ateşler içinde yastıklara gömülmüş bir şekilde, mücadele etmeye çalıştı.</p>

  <p class="block2">-Kanun bunu yasaklıyor... Ya servetimden vazgeçmeyi kabul etmezsem? Üstsubay gülümseyerek, Serketa'nın çenesini tuttu.</p>

  <p class="block2">-Bana karşı konulamayacağını sana kanıtladığımı sanıyordum, sevgilim... Ya münakaşa etmeden bana itaat edersin ya da düşmanım olursun.</p>

  <p class="block2">-Yine de cesaret edemezsin...</p>

  <p class="block2">-Bu lanetli kızı doğurup hemen ondan kurtul, çabucak çok çekici bir kadın ol ve bana bir erkek evlat ver. Eğer başarırsan, çok mutlu olacaksın. Bu arada emirlerimi de uygula.</p>
</body>
</html>
