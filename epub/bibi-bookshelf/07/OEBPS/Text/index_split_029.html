<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_33">Otuz birinci bölüm</h1>

  <p class="block2">Bu iş yüzbaşının çok hoşuna gitmişti. Abri ilk adımı atmıştı, arkası gelecekti. Batı yakasının yöneticisi:</p>

  <p class="block2">- Hayal kırıklığına uğramanızdan korkuyorum, diye açıkladı. Hakikat Meydanı</p>

  <p class="block2">hakkında en fazla bilgi verilen memur olmama rağmen, gerçekte orada olup bitenleri size bildirmekten acizim.</p>

  <p class="block2">- Orayı yöneten kim?</p>

  <p class="block2">- Bildiğim kadarıyla, köyden ayrılmaya karar veren Ramose'den sonra, Mezar Kâtibi Kenhir oldu.</p>

  <p class="block2">- Niçin "bildiğim kadarıyla" dediniz?</p>

  <p class="block2">- Çünkü, ben idarede yer alıyorum. Gerektiği zaman, mezar kâtibiyle irtibatta bulunuyorum, o da bana cevap veriyor. Ama bir ustabaşının yönettiği zanaatkarların, bizzat kendilerinin kontrol altında tuttukları gizli bir hiyerarşi var.</p>

  <p class="block2">- Ve bu ustabaşının adını bilmiyorsunuz.</p>

  <p class="block2">- Sadece firavun ve vezir biliyor. Birçok kez teşebbüs etmeme rağmen, öğrenmeyi başaramadım.</p>

  <p class="block2">- Loncada kaç zanaatkar var?</p>

  <p class="block2">- Bunu öğrenmek için köye girip, mezar kâtibinden güvenilir bir cevap almak gerekecek.</p>

  <p class="block2">- Hakikat Meydanı'nın faaliyetleri hakkında ne biliyorsunuz?</p>

  <p class="block2">- Resmî görevi, hüküm süren firavunun ebedî istirahatgâhını hazırlamak ve süslemek. Bir veya birçok zanaatkar, firavunun emriyle, işleri zamanında bitirmek için başka şantiyelere çağrılabilirler.</p>

  <p class="block2">- Bu sık sık olur mu?</p>

  <p class="block2">- Size bir kez daha söylüyorum, buna sadece mezar kâtibi cevap verebilir.</p>

  <p class="block2">- Hakikat Meydanı'nda altın imal edildiği iddia ediliyor.</p>

  <p class="block2">- O eski bir efsane, pek inanmayın. Bu lonca, bazı ayrıcalıklardan yararlanıyor. Bütün bir köye sahip ve sadece firavun ile vezire hesap veriyor; kendi mahkemesi ve bir sürü yardımcısı var! Bu durum hoş görülemez. Daha önce de izah ettiğim gibi, iyi bir idare vergileri her sene artırmalıdır.</p>

  <p class="block2">Mehi hayal kırıklığına uğramıştı. Korkak bir üst düzey memur olan Abri, sadece elde ettiği kâr konusunda kaygılanıyor, yeni bir girişimde bulunmuyor, hiçbir sorumluluk almıyordu. Ama keşfedilecek bir saha daha vardı.</p>

  <p class="block2">- Kenhir hakkında ne biliyorsunuz?</p>

  <p class="block2">- Ramose, kutsal varlıklara sunduğu birçok adağa rağmen çocuk sahibi olamadı. Kaderine boyun eğip, ilerde halefi olacağı ve mirasını bırakacağı bir erkek çocuğu evlat edinmeye karar verdi. Ramses, hükümdarlığının otuz sekizinci senesinde Kenhir'i mezar kâtibi olarak seçti. Ramose cömert, sevimli, güler yüzlü ve tatlı sert bir adamdır. Kenhir ise iğrenç, çığırtkan, kendini üstün gören, ama bilgili biridir. Atandığından beri, ona karşı hiçbir ciddi şikâyette bulunulmadı.</p>

  <p class="block2">- Kaç yaşında?</p>

  <p class="block2">- Elli iki yaşında.</p>

  <p class="block2">- Demek ki, mesleğinin sonuna gelmiş. Dolgun bir emeklilik maaşına hayır diyeceğini sanmam.</p>

  <p class="block2">- Pek emin değilim! Ramose gibi, köyde sakin bir hayat sürmekle yerinebilir.</p>

  <p class="block2">- Hiç kimse bir diğerine benzemez, sevgili Abri. Belki Kenhir'in itiraf edemediği ve bizim yerine getireceğimiz gizli arzuları vardır. Evli mi?</p>

  <p class="block2">- Bildiğim kadarıyla hayır.</p>

  <p class="block2">- Hakikat Meydanı'ndan evvel, nerede çalışıyordu?</p>

  <p class="block2">- Ramose'nin onu keşfettiği, batı yakasındaki karanlık bir laboratuvarda.</p>

  <p class="block2">- Onunla konuşabilir misiniz?</p>

  <p class="block2">- O kadar kolay değil... Kenhir köyden çok az çıkıyor.</p>

  <p class="block2">- Onunla görüşmek için bir bahane bulabilirsiniz.</p>

  <p class="block2">- Ona ne diyeceğim?</p>

  <p class="block2">- Onunla arkadaş olun; mesela süt veren iki inek, birkaç parça iç çamaşırı, on tane birinci kalite şarap fıçısı gibi dolgun bir ödül karşılığında, sizinle ortak olmasını teklif edin. Sonra, bir düzen kurarak ondan bilgi koparırsınız.</p>

  <p class="block2">- Siz de çok şey istiyorsunuz!</p>

  <p class="block2">- Hiçbir riske girmeyeceksiniz, Abri. Kenhir ya namuslu ve dürüst biridir ya da oltaya gelir.</p>

  <p class="block2">Yönetici suratını astı.</p>

  <p class="block2">- Şu söz konusu bağış... Cebimden vermek zor olacak.</p>

  <p class="block2">- Merak etme sevgili dostum, o işi bana bırak. Abri rahat bir nefes aldı.</p>

  <p class="block2">- Bu şartlar altında, bu işi denemek isterim, ama başaracağımı garanti edemem. Yüzbaşının bir an cesareti kırılır gibi oldu. Böylesine vasat yandaşlarla Hakikat Meydanı'nın sırlarını keşfetmek kolay olmayacaktı, ama daha yolun başındaydı ve herkesi zamanla eleyecekti. En azından Abri yi istediği biçime sokmak kolaydı.</p>

  <p class="block2">- Hakikat Meydanı zanaatkârlarının dışarıda yaptıkları işleri kontrol ediyor musunuz? Abri:</p>

  <p class="block2">- Hiçbir kontrol yapılmıyor, diye sızlandı. Birçok şikâyette bulundum, ama vezir duymak istemedi.</p>

  <p class="block2">- Köye teslim edilen tahılın cinsini ve miktarını biliyor musunuz?</p>

  <p class="block2">- Zanaatkarların hiç eksiği yok! Her gün bol su, et, sebze, yağ, merhem, giyecek, ne bileyim birçok şey gidiyor! Bir de mezar kâtibi gecikme veya ürünlerin miktarını yetersiz görürse şikâyet ediyor. Çok şükür, Kenhir bir süredir daha az şikâyette bulunuyor.</p>

  <p class="block2">- Niçin?</p>

  <p class="block2">- Yardımcıların şefi, dev gibi bir genç olan Cesur'u şef yardımcısı olarak işe aldı. Cesur, loncanın kaliteli yaşam standardını sürdürmesinden sorumlu, dış ekibi iyice kendine getirdi. Çocuğun bilek kuvveti olduğu görülüyor ve kendini saydırmayı iyi biliyor.</p>

  <p class="block2">- O bir tabakhanede çalışmamış mıydı?</p>

  <p class="block2">- Doğru. Polis Şefi Sobek'in bana anlattığına göre, bu Cesur, Hakikat Meydam'nın Kabul Heyeti'ne başvurmuş, ama kabul olunmamış. Yine de onu yardımcı sınıfına dahil etmişler ve arkadaşlarından öç alıyormuş...</p>

  <p class="block2">Yüzbaşı, kendisine sağlam bir kalkan yapan çocuğu hatırladı. Bu güçlü çocuk, kışlada işe alınmayı istememişti. Bugün ise kırgın ve hayal kırıklığına uğramış olmalıydı.</p>

  <p class="block2">- Yardımcıları kim tayin ediyor?</p>

  <p class="block2">- Görünürde mezar kâtibi, ama her sakayla o uğraşmıyor, buna mukabil Şef Sobek ve yardımcıları sadece tanıdık kişilerin geçmesine izin veriyorlar.</p>

  <p class="block2">- Bu Sobek... Nasıl bir adamdır?</p>

  <p class="block2">- Şiddet eğilimi ve uzlaşmaya yanaşmaması eleştirilir, ama o kadar etkili ki uzun süre yerinde kalacaktır.</p>

  <p class="block2">- Bir terfi onu Hakikat Meydanı'ndan uzaklaştırabilir.</p>

  <p class="block2">- Vezir onu çok tutuyor.</p>

  <p class="block2">- Bu Sobek hakkında tam bir dosya düzenleyin.</p>

  <p class="block2">- Bu çok tehlikeli, Yüzbaşı!</p>

  <p class="block2">- Sevgili dostum, kazançlı çıkarsınız. Değerli Girit vazolarının, sevimli evinizi güzelleştireceğine inanıyorum.</p>

  <p class="block2">- Uzun zamandır bunu hayal ediyordum.</p>

  <p class="block2">- İşte, gerçekleşmek üzere olan bir rüya. Eğer işbirliğiniz verimli olursa, diğerleri de gelecek. Bir soru daha: resmî görevde olmadıkları zaman zanaatkarlar, köyde kapalı kalmak zorundalar mı?</p>

  <p class="block2">- Hayır, istedikleri zaman çıkıp, istedikleri yere gitme haklan var.</p>

  <p class="block2">Bazılarının ailesi, doğu yakasında ve ara sıra ziyarete gidiyorlar.</p>

  <p class="block2">- İçlerinden biri yer değiştirirse, haberim olsun.</p>

  <p class="block2">- Kolay değil. Lonca üyeleri, yolculuk yaparken hiçbir resmî evrak doldurmazlar. Ama elimden geleni yapacağım.</p>

  <h1 class="calibre1" id="sigil_toc_id_5">Otuz ikinci bölüm</h1>

  <p class="block2">Cesur'un geldiğini gören fırıncı, ona telaşla yuvarlak, yumuşacık, üstü kızarmış</p>

  <p class="block2">bir ekmek verdi. Delikanlı:</p>

  <p class="block2">- Harika, dedi. İlerleme kaydetmişsin. Bugün ne hazırladın?</p>

  <p class="block2">- Bazıları uzun, bazıları üçgen ekmekler, pasta, kek ve poğaçalar.</p>

  <p class="block2">- Undan memnun musun?</p>

  <p class="block2">- Hiç bu kadar ince olmamıştı.</p>

  <p class="block2">Yaptığı tetkikten memnun olan Cesur, rahat bir nefes alan fırıncıyı bırakarak uzaklaştı. Sonra yarı pişmiş arpa ekmeklerinin hurma likörüne yatırılıp bekletildiği birahaneye girdi. Sıvı, bir elekte süzülecek ve bayram günleri için sert bir bira elde edilecekti. Cesur biracıya: - Ismarladığım kazan teslim edildi mi? diye sordu. Biracı sıkılmış göründü.</p>

  <p class="block2">Cesur'un şimşeklerini üzerine çekeceğinden yardımcıyı ifşa etmekten çekiniyordu.</p>

  <p class="block2">- Evet... nihayet. Biraz geç, ama o kadar mühim değil. Delikanlı öfkeli bir şekilde ayakkabı atölyesinin önünden geçerken, ayakkabıcı başını önüne eğdi. Delikanlı, çakıl taşlı dar bir patikaya saptı ve küçük taşlardan yapılmış, odun kömürü yakılan bir ocağın önünde çömelmiş çalışan kazancının bulunduğu ıssız küçük vadiye yöneldi.</p>

  <p class="block2">Timsah gibi sert derisi olan ve bayat balık kadar pis kokan yardımcı, madenî yüksüğünü ateşe koyduğu keçi derisinden yapılmış körüğü çalıştırıyordu. Cesur:</p>

  <p class="block2">- Siparişimi unuttun mu? diye sordu.</p>

  <p class="block2">- Burada, amir sen değilsin. Ben, Çömlekçi Beken'e iki tane kalaylanacak kazanım olduğunu bildirmiştim. Çırağım hasta, ben de daha fazlasını yapamıyorum.</p>

  <p class="block2">- Ateşe bakılırsa, onu epeydir yakmamışa benziyorsun. Yalnız kalıp hayal kurmak istedin galiba.</p>

  <p class="block2">- Git başkasıyla uğraş! Ben, sana ancak gülerim. Cesur delinmiş bir kazanı kaldırıp, taş ocağa fırlattı. Kazancı sıçradı.</p>

  <p class="block2">- Delirdin mi? Onu düzeltmek ne kadar zamanımı alacak!</p>

  <p class="block2">- Eğer talimatlara uymayı reddedersen, kazanlarından bir tekini bile sağlam bırakmam ve gece gündüz canın çıkana dek çalışarak, tamir etmek zorunda kalırsın.</p>

  <p class="block2">Öfkelenen yardımcı, körüğünü sallayarak Cesur'a saldırdı. Delikanlı körüğü kolayca alıp, kazancıyı kuma yuvarladı. Kazancı zorlukla ayağa kalktı.</p>

  <p class="block2">- Nihayet itaat etmeye hazır mısın?</p>

  <p class="block2">-Tamam, Cesur... sen kazandın.</p>

  <p class="block2">-Tebrikler, Cesur.</p>

  <p class="block2">Sobek, baharatlı bakla yemeğini tadan Cesur'u tepeden tırnağa süzdü.</p>

  <p class="block2">- Yardımcılar seni pek sevmiyor, ama saymayı öğrendiler.</p>

  <p class="block2">- Emirleri veren Çömlekçi Beken.</p>

  <p class="block2">- Başkalarına versin, Cesur! O, senin ellerinde sadece bir oyuncak. Bu genç yaşta, çok şey vaat ediyorsun... Polis olarak çalışsan mükemmel olacaktın.</p>

  <p class="block2">- Yanılıyorsun, Sobek. Acımasız bir muhafız olmaktan nefret ederim.</p>

  <p class="block2">- Bak, sen... kendini ne sanıyorsun? Emrediyorsun, kontrol ediyorsun, ceza veriyorsun... Yardımcılar hiç böyle bir otoriteye boyun eğmemişlerdi! Mezar kâtibi hoşnut, ben de öyle. Bizi birbirimize ters düşüren küçük tartışmayı unutmak bile istiyorum. Senin gibi cesur bir adam harcanmamalı... Çok kıymetlisin. Sana iyi bir ders vermek çok hoşuma giderdi, ama şartlara uyum sağlamayı öğrenmek lazım. Yakında yardımcıların şefi olursun ve işbirliği yaparız. Seni yürekten tebrik ediyorum, doğru yoldasın.</p>

  <p class="block2">Sobek uzaklaştı. Cesur yemeğinin geri kalanını ayakkabıcıya verdi.</p>

  <p class="block2">- Bu... bu bana mı?</p>

  <p class="block2">- Ye, ben doydum. Herhangi bir şikâyetin var mı?</p>

  <p class="block2">- Hiçbir şikâyetim yok.</p>

  <p class="block2">- Sipariş edilen iki sandalet bu akşam bitmiş olacak!</p>

  <p class="block2">-Tamam.</p>

  <p class="block2">Cesur, Çömlekçi Beken'in atölyesine girdiğinde, Beken sıçrayarak uyandı.</p>

  <p class="block2">- Birden yorgunluk bastı, diye açıkladı. Şimdi, daha iyiyim... Kendime geldim.</p>

  <p class="block2">- Yorgunsan, dinlen.</p>

  <p class="block2">- Ne diyorsun?</p>

  <p class="block2">-Yardımcıların şefi de sensin, kararları veren de. Beken kulaklarına inanamadı.</p>

  <p class="block2">- Benimle dalga mı geçiyorsun?</p>

  <p class="block2">- Sadece gerçeği söylüyorum. Sana verilen görevi yaparsan, her şey iyi olacak. Bir de artık benden daha fazla bir şey isteme.</p>

  <p class="block2">- Artık yardımcılarla uğraşmak istemiyor musun?</p>

  <p class="block2">- Herkesin kendi görevi var.</p>

  <p class="block2">- Ama... sen ne yapacaksın?</p>

  <p class="block2">Cesur, cevap vermeden atölyeden çıktı. Şef Sobek onu acı gerçekle karşı karşıya getirmişti: Hakikat Meydanı Kabul Heyeti'ne yeteneğini kanıtlamak isterken tuzağa düşmüştü. Kendini yardımcıların kontrolüne adadığından beri, resim çizmeyi unutmuş ve sivrilip kendini gösterebileceğini tahmin ettiği ikincil görevlerle yeteneğini kaybetmişti. Küçük bir hükümdar gibi, kendini yeteneğinden yoksun bırakmıştı. Birkaç hafta daha bu şekilde giderse, eli işlemez olacaktı. Beken düşüncelerini böldü.</p>

  <p class="block2">- Birisine mi kızdın?</p>

  <p class="block2">- Sadece kendime kızdım.</p>

  <p class="block2">- Sinirlenme... Mezar kâtibiyle konuşup, senin yardımcıların şefi olmanı teklif edeceğim. İstediğin de bu değil mi?</p>

  <p class="block2">- Artık değil.</p>

  <p class="block2">- Anlamadım.</p>

  <p class="block2">- Atölyene dön Beken. Artık benden korkmana gerek yok.</p>

  <p class="block2">- Sen... sen artık beni rahat mı bırakıyorsun?</p>

  <p class="block2">- İdareyi yeniden eline al.</p>

  <p class="block2">Çok mutlu olan çömlekçi ısrar etmedi.</p>

  <p class="block2">Cesur, sinirli bir halde, köyün kapısına doğru yöneldi. Aile hapishanesinden kaçtığı günden beri ilerleme kaydetmemişti. Hakikat Meydanı'nın şartlarına bağlı olarak, çıkışı olmayan bir yolda kaybolup kendi yolunu bulamamıştı. Dışarıdaki bir adam olarak, sadece yardımcılar sınıfına hükmedecek, asla resmin ve boyanın sırrını keşfedemeyecekti.</p>

  <p class="block2">Hayır, Cesur kaderine boyun eğmeyecekti.</p>

  <p class="block2">Kuzey kapısının nöbetçisi onun yaklaştığını görünce, sopasını salladı. Acaba delikanlı, zorla geçmeye mi çalışacaktı?</p>

  <p class="block2">Ama Cesur kapıya on metre uzaklıkta oturdu ve düz bir alan elde etmek için,</p>

  <p class="block2">toprağı titizlikle temizledi. Kuma, çakmaktaşıyla, köyün duvarlarım ve çevredeki manzarayı çizdi. Genel hatları bittiği zaman, sivri bir tahta parçasıyla çizgilerin üzerinden geçip, kendini eserine kaptırdı.</p>

  <p class="block2">İçi rahat eden nöbetçi, şaşırtıcı bir sakinlikte çalışan desinatörden gözlerini ayırmadan yerine oturdu. Cesur, bir ayrıntıdan hoşnut olmadığı zaman, silip yeniden çiziyordu.</p>

  <p class="block2">Öğleden sonra dörtteki nöbet değişiminde, Cesur hâlâ çizmeye devam ediyordu. Ve bir sonraki nöbet değişiminde, sabahın dördünde bile, hâlâ çiziyordu. Yardımcılar eşekleri boşaltırken, gitgide büyüyen, ama minyatür tarzındaki hatlarla süslü, harika resme göz atıyorlardı. Kimse, dış dünyayla ilişkisini kesmiş delikanlıya yaklaşmaya cesaret edemedi.</p>

  <p class="block2"> </p>
</body>
</html>
