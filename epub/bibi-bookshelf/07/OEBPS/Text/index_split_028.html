<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_31">Yirmi dokuzuncu bölüm</h1>

  <p class="block2">- Pes edeceksin, Cesur, dedi Obed.</p>

  <p class="block2">- Konuşmaya devam et, Obed.</p>

  <p class="block2">Demirci ve çömlekçinin yeni yardımcısı, diğer yardımcıların gözlerinden uzak, demirhanede bir bilek yarışına girişmişlerdi. Obed böbürlenerek:</p>

  <p class="block2">- Ben, Hakikat Meydanı'nın en güçlü adamıyım ve öyle kalacağım, dedi.</p>

  <p class="block2">- Enerjini boşuna harcıyorsun.</p>

  <p class="block2">Cesur'un bileği kaya kadar sertti. Obed onu bükemiyordu. Yavaşça, çok yavaşça, demircinin kolu bükülmeye başladı. Bütün kuvvetini toplayarak birkaç saniye daha direnmeye çalıştı. Ama basınç o kadar kuvvetliydi ki, yaralı vahşi bir hayvan gibi inleyerek pes etti.</p>

  <p class="block2">Obed, sol elinin tersiyle terli alnını sildi. Cesur'un alnında tek bir ter damlası parlamıyordu.</p>

  <p class="block2">- Şimdiye kadar kimse beni yenememişti. Damarlarından nasıl bir enerji akıyor?</p>

  <p class="block2">- Dikkatin dağıldı. İhtiyacım olan kuvveti, gerekli zamanlarda üretiyorum.</p>

  <p class="block2">- Bazen beni korkutuyorsun.</p>

  <p class="block2">- Arkadaşım olduğun sürece korkacak bir şey yok.</p>

  <p class="block2">Cesur, vaktinin büyük bir bölümünü, Obed'in ona madenî aletleri imal ve tamir etmeyi öğrettiği demirhanede geçiriyordu. Teknisyen, Cesur'un sürekli dürttüğü yardımcıların aksine sabırsızlıkla saatleri saymıyordu. Obed: - Fazla arkadaşın yok, diye belirtti. Genelde, yardımcıların başı, çalışanların işgücünü idare edip, azamî derecede verim elde etmeye çaba gösterir. Çömlekçi Beken, bu işi götüremiyordu. Sen bu göreve atandığından beri, burası arı kovanı gibi çalışıyor. Ve tüm değişimlerden en çok, mezar kâtibi, şu Öfkeli Kenhir memnun görünüyor.</p>

  <p class="block2">- O halde, beni destekleyecektir.</p>

  <p class="block2">- Hiç de değil! Korkunç otoriter bir adamdır. Ondan, mümkün olduğunca uzak dur.</p>

  <p class="block2">- Niçin bu göreve getirildi?</p>

  <p class="block2">- Hiç bilmiyorum... Firavun öyle istedi. Ama hepimiz, insanî duygular taşıyan ve çok cömert olan Ramose'yi tercih ediyoruz. Karşılığında bir şey beklemeden, bize bağışlarda bulundu ve mezar kâtipliğini sürdürdüğü dönemde, huzur hâkimdi.</p>

  <p class="block2">- Niçin loncaya girmek istemedin?</p>

  <p class="block2">- Çok yaşlıyım ve mesleğimi seviyorum. Bir demirci, yardımcılar sınıfına aittir.</p>

  <p class="block2">- Bu haksızlık değil mi?</p>

  <p class="block2">- Bunlar Hakikat Meydanı'nın yasaları ve ben kaderimden memnunum. Mantıklı biriysen sen de benim gibi yaparsın.</p>

  <p class="block2">Cesur, Çömlekçi Beken'in talimatlarına uyulup uyulmadığını kontrol etmek üzere demirhaneden çıktı. Böylece haftalar geçti. Delikanlı suyun, balıkların, etin, sebzelerin, yakacak odunun, çamaşırcılar tarafından yıkanan çamaşırların veya çömleklerin kalitesini kontrol ettiği bu nankör işten zevk almaya başladı. Geleneklere göre, yardımcıların çeşitli faaliyetleri ay semtlerine göre çok yoğundu ve "taşıyanlar" diye de adlandırılan dışarıdakiler, delikanlının tembel ve sahtekâr kişilere karşı hiç hoşgörü göstermeyeceğini anlamışlardı. Kadınlar, meyve toplarken daha az gevezelik ediyor; sürücüler içip, palavra sıkmak için daha ender köy yolunda duraklıyorlardı. Cesur, azla yetinmeye meyilli balıkçıları ve bahçıvanları daha çok sıkıştırıyor, fırıncının ekmeklerini önce kendisi tadıyordu. Başlangıçta, kötü un yüzünden, iyi olmayan ürünleri atıyordu; bu müdahalesinden sonra, yardımcı bu hatayı bir daha işlemedi, hatta zanaatkarlar tarafından çok beğenilen ballı-bademli pastalar yapmaya başladı.</p>

  <p class="block2">Cesur, hayvanların hoşlandığı otların bittiği bataklık kenarlarındaki ıslak arazilere giden çobanlara eşlik etti; bu kaba saba adamlarla arkadaş olup saz kulübelerde uyudu, şikâyetlerini dinledi, timsah ve sivrisineklerden korkularını anladı, ama onlarla yüz göz olmadı. Çektikleri zahmete rağmen, çobanlar günlerini kaval çalarak, köpeklerinin yanında uyuklayarak geçirmemeliler; sözleşmeleri gereği, Hakikat Meydanı'na azık sağlamalıydılar. Zorlu geçen ilk günlerden sonra, aralarında sempati doğmuş, Cesur'u anlamaya başlamışlardı. Açık havada kasaba doğru ilerlerken, delikanlı yine de başarısızlığa uğrayabileceğini hissetmişti.</p>

  <p class="block2">Bir bıçak ve bileğitaşının asılı olduğu deri bir peştamal giymiş, kısa saçlı Başkasap Des, kaz ve ördeklerin tüylerini yolup tuzladıktan sonra, uzun bir askıya asarken veya büyük küplerin içine yerleştirirken aniden işine ara verdi.</p>

  <p class="block2">- Selam, Des. Hasta mısın?</p>

  <p class="block2">- Dinleniyorum. Rahatsız mı oldun?</p>

  <p class="block2">- Bu sabah sana bir ceylan ve öküz teslim edildi. Tencereler hazır, etleri parçalaman lazım.</p>

  <p class="block2">- Ellerim ağrıyor.</p>

  <p class="block2">- Ellerini göster.</p>

  <p class="block2">- Doktor musun?</p>

  <p class="block2">- Hayır, ama sen yine de göster.</p>

  <p class="block2">- Et istiyorsan, sen kes.</p>

  <p class="block2">Cesur, bir yardımcıdan çakmaktaşından yapılma bıçağı kapıp, geleneklere uygun bir biçimde, öküzün sol ön ayağını kesti. Bu şekilde kurban edilen hayvan bütün enerjisini, kendisini tüketenlere sunuyordu.</p>

  <p class="block2">Bir kapta biriken kan sağlıklıydı. Cesur bıçağı eklem yerlerine saplayıp kirişlerini kesti, en iyi parçalan seçip aşçılara verdi. Öküzün karaciğeri leziz bir yemek olacakı.</p>

  <p class="block2">- Senin kadar yetenekli değilim Des, ama zanaatkarların sofrası süslenmiş olacak.</p>

  <p class="block2">- Onlar için iyi olacak. Kasap çiğ eti çiğniyordu. Aklıma bir soru geldi; sen ne işe yarıyorsun? Cesur'a kindar bir bakış yöneltti. Beni etkilediğini mi zannediyorsun yumurcak? Ben, başkasabım ve öyle kalacağım. Senin veya çömlekçinin emirlerine aldırmam.</p>

  <p class="block2">- Niçin kendini savunuyorsun, Des? Çoktandır, rahata kavuşmuş durumdasın. Beken bana senin yardımcıların elebaşısı olduğunu söyledi. Yola gelip, Hakikat Meydanı'na doğru düzgün bir şekilde hizmet edeceksin.</p>

  <p class="block2">Yamaklar ve aşçılar orayı terk ettiler. Başkasabın karakterini bildiklerinden, daha kötüsünden korkuyor ve bu olaya şahit olmak istemiyorlardı. Sonra Des'ten yana çıkacaklardı.</p>

  <p class="block2">Kasap ayağa kalktı. Cesur'a göre daha ufak tefekti, ama kolu ve pazıları her düşmanı korkutuyordu. Bıçağını çıkardı.</p>

  <p class="block2">- Bunu erkekçe halledeceğiz, çocuk. Senin birkaç organını keseceğim ve yürüyemeyeceksin. Bir sakat başımıza dert olmaz.</p>

  <p class="block2">Cesur kendi bıçağını uzağa fırlattı.</p>

  <p class="block2">- Zavallı deli, çıplak elle kendini savunabilir misin? Kışkırtılan kasap, Cesur'un üzerine atladı. Delikanlı son anda karnına doğrultulan bıçaktan kurtuldu. Bıçağını boşluğa sallayan kasap dengesini kaybetti, geri dönmeye fırsat bulamadan, kollarına kilit vurup silahını bırakmaya zorlayan düşmanının saldırısına uğradı; delikanlı nefesim kesercesine, boğazını sıkıyordu.</p>

  <p class="block2">- Seçim senin, Des; ya diğerleri gibi talimatlara saygı gösterirsin ya da boynunu koparırım. Basit bir iş kazası olur.</p>

  <p class="block2">- Ces... cesaret edemezsin. Mengene daha da daraldı.</p>

  <p class="block2">- Tamam tamam!</p>

  <p class="block2">- Söz veriyor musun?</p>

  <p class="block2">-Söz.</p>

  <p class="block2">Serbest kalan kasap dizleri üstüne çökünce, derin derin nefes almaya çalıştı. Cesur, aşçılara dönüp:</p>

  <p class="block2">- Acıktım, diye bağırdı. Bana etin en lezzetli parçasını getirin.</p>

  <h1 class="calibre1" id="sigil_toc_id_4">Otuzuncu bölüm</h1>

  <p class="block2">Abri kızına tokat atınca, kız ağlamaya başlayarak annesinin odasına sığındı.</p>

  <p class="block2">Batı Teb'in başyöneticisi umumî bir toplantıda, Büyük Ramses tarafından sert bir biçimde azarlandığından beri sinirlerine hâkim olamıyordu. Artık ne personeline ne hizmetçilerine ne de ailesine tahammül ediyordu. En ufak bir aksilik bile onu kızdırıyor ve kendisini makam evi, tahtırevan ve hizmetçilerden yoksun, basit bir kâtibe döndürecek azil kararnamesini endişeyle bekliyordu. Bu yetmezmiş gibi makamına göz koyanların alaycı veya intikam dolu bakışlarına da maruz kalması gerekecekti. Yaşam standardının düşmesinden dolayı hiddetlenecek olan karısı boşanmak isteyecek ve iki çocuğunun velayetini alacaktı.</p>

  <p class="block2">Abri'nin intihar etmeye cesareti yoktu. En iyi çözüm, yaban ellerde yeni bir meslek edinmek için buradan kaçmaktı, ama cennet Teb'i terk edecek gücü yoktu. Acımasız kaderine katlanmak zorundaydı.</p>

  <p class="block2">Yardımcısı:</p>

  <p class="block2">- Başkanım, Yüzbaşı Mehi sizi görmek istiyor, diye haber verdi.</p>

  <p class="block2">- Kimseyi kabul etmiyorum.</p>

  <p class="block2">- Israr ediyor.</p>

  <p class="block2">Bitkin olan Abri daha fazla dayanamadı.</p>

  <p class="block2">- Kabul salonuna gelsin.</p>

  <p class="block2">Batı yakasının yöneticisi odayı boyatma niyetindeydi, ama masraftan kaçınıyordu. Tik nedeniyle göz kapakları titreyen Abri, odada sürekli gidip geliyordu.</p>

  <p class="block2">Mehi, son moda giyinmiş, bileklerinde bilezikler, parfüme bulanmış bir şekilde ihtişamla içeri girdi.</p>

  <p class="block2">- Beni kabul ettiğiniz için teşekkür ederim, Abri. Eviniz çok konforlu.</p>

  <p class="block2">- Bir akbaba gibi, leşimi yemek için mi geldiniz?</p>

  <p class="block2">- Size bir sır vereyim, şahsen firavunun sitemlerini uygun bulmadım. Abri afalladı.</p>

  <p class="block2">- Beni onayladığınızı mı söylemek istiyorsunuz?</p>

  <p class="block2">- Tabiî ki, evet, sevgili dostum. Öne sürdüğünüz sebepler bana çok makul geldi. Şaşkınlığı geçen yönetici bu kez güvensizlik duydu. Bu genç subay onu kışkırtmaya çalışıyor olabilir miydi?</p>

  <p class="block2">- Ramses'in sözü kanunun sözü demektir, hepimiz ona boyun eğmeliyiz. Mehi:</p>

  <p class="block2">- Tabiî ki öyle, diye tasdik etti. Ama herkes yanılgıya düşebilir; sevgili firavunumuz çok yaşlı ve geçmişe çok bağlı birisi. Büyüklüğüne saygı göstererek, daha iyi bir gelecek için, biraz olsun eleştiremez miyiz?</p>

  <p class="block2">Abri donakaldı.</p>

  <p class="block2">- Çok ciddi laflar ediyorsunuz, Yüzbaşı.</p>

  <p class="block2">- Bir subay olarak, dürüst olmalıyım. Savaş halinde ordumuz dövüşe hazır olmayacak ve Mısır yenilme tehlikesi yaşayacak. Bunun için amirlerimin iyi niyetle etüdünü yaptığı bir dizi reform teklif ediyorum. Yıkıcı olmaya çalışmıyorum.</p>

  <p class="block2">Biraz yatışan Abri, taş bir banka oturdu.</p>

  <p class="block2">- Anasonlu hurma şarabı sever misiniz?</p>

  <p class="block2">- Tabii ki.</p>

  <p class="block2">Yüksek dereceli memur, karşısında oturan nıisafirine ikramda bulundu.</p>

  <p class="block2">- Size niçin güveneyim ki?</p>

  <p class="block2">- Çünkü bu konuda size hak veren tek kişi benim. Teb başhazinedannın kızıyla evlendiğimi biliyorsunuz ve nüfuzum gitgide büyüyecek. Görüşlerini paylaşmadığım düşmüş biriyle niçin ilgileneyim ki?</p>

  <p class="block2">Abri'nin, düşmanlarına saldırma alışkanlığı vardı. Bugün saldırılan kendisiydi.</p>

  <p class="block2">- Günlerim sayılı... Kimseye yararlı olamam.</p>

  <p class="block2">- Yanılıyorsunuz, Abri. Kayınpederim bir lütufta bulunarak, sizin batı yakasının yöneticisi olarak kalmanızı salık veren mesajlar gönderiyor. Bunlara gösterilen ilgi yüreğimize su serpiyor.</p>

  <p class="block2">- Karar verecek tek kişi Ramses'tir.</p>

  <p class="block2">- Düşüncelerinizi bildiğine göre, niçin sizin yerinize tanımadığı birini getirsin ki? Firavun programınıza kesin bir şekilde karşı geldiğinden nasılsa söz konusu programı uygulayamayacaksınız ve kendi bölgenizi eskisi gibi, zanaatkarların ayrıcalıklarına dokunmadan yönetmekle yetineceksiniz.</p>

  <p class="block2">- Siz... ciddi misiniz?</p>

  <p class="block2">- Ramses çok yetenekli bir adamdır ve kimse otoritesine karşı çıkamaz. Verdiği emir ihlal edilemez ve siz makamınızı kaybetmekten korktuğunuz için emirleri harfiyen uygulayacak ilk kişi olacaksınız. Abri, şimdi Hakikat Meydanı'nın en etkili savunucusu değil misiniz?</p>

  <p class="block2">Yönetici, içinden Mehi'nin haklı olduğunu kabul etti. Yüzbaşı:</p>

  <p class="block2">- Siz yerinizde kalacaksınız, diye söz verdi. Ve konumunuzu kuvvetlendirmenize yardım edeceğim.</p>

  <p class="block2">- Her şeyin bir bedeli vardır... Karşılığında ne istiyorsunuz?</p>

  <p class="block2">- Sizinle aynı şeyi... Hakikat Meydanı'nın ortadan kaldırılmasını...</p>

  <p class="block2">- Sizi anlamıyorum... Benim amacım, tüm nüfusu vergilendirerek, insanların vergiden kaçmalarını engellemek. Ama siz... Sizin şikâyetiniz nedir?</p>

  <p class="block2">- Ülkenin modernleşmesi için gerekli yeniliklere karşı olan bu loncanın ortadan kaldırılması lazım.</p>

  <p class="block2">Abri, muhatabının asıl gerekçelerini sakladığını hissetti, ama aslında onu fazla da ilgilendirmiyordu. Mehi bir haberci değil miydi? Onu ümitlendirip, ona iyi bir gelecek sunuyordu.</p>

  <p class="block2">- Size nasıl yardım edebileceğimi kestiremedim. Bundan böyle görevimin, zanaatkarların köyünü her tür saldırıdan korumak olduğunu bana açıklamıştınız!</p>

  <p class="block2">- Görünürde, sevgili dostum, sadece görünürde! Şimdilik ne vergilendirme, ne de özel vergi... Resmî hareket tarzınız, firavunun emrini benimsediğinizi göstermek için yapmacık davranmak olacak.</p>

  <p class="block2">- Peki ya... diğeri ne olacak?</p>

  <p class="block2">- Yavaş yavaş loncanın temelini çökertmek.</p>

  <p class="block2">- Bunun için epey riske girmek gerekecek.</p>

  <p class="block2">- Abri, risk tahmin ettiğinizden daha az. Müsterih olun, ben karanlıkta hareket etmesini bilen, temkinli bir adamım. Siz de bir düşmanın sırtından vurulması gerektiğini öğrenmişsinizdir. Şu an, istediklerim çok basit. Hakikat Meydanı'nın sırları hakkında bildiklerinizi anlatır mısınız?</p>

  <p class="block2">- Az var, ama yine de sır olarak kalması gereken bilgiler bunlar. Eğer size söylersem, suç ortağınız olurum.</p>

  <p class="block2">- Suç ortağım değil, yandaşım.</p>

  <p class="block2">- Mehi, nereye varmak istiyorsunuz?</p>

  <p class="block2">- Gerçekten öğrenmek istiyor musunuz? Yöneticinin karısının aniden odaya girmesiyle görüşme yarıda kesildi. Uzun boylu, esmer kadın çok sinirliydi:</p>

  <p class="block2">- Niçin kızı tokatladın?</p>

  <p class="block2">- Sana Yüzbaşı Mehi'yi takdim edeyim. Onu, aile meselelerine bulaştırmayalım.</p>

  <p class="block2">- Gitgide artan öfkenle, hayatımızı çekilmez hale soktuğunu biliyor mu?</p>

  <p class="block2">- Kendine gel, sevgilim.</p>

  <p class="block2">- Kendimi tutmaktan bıktım! Ne zaman ne yapacağın bilinmiyor. Buna katlanmak zorunda mıyım? Yüzbaşı, seni kendi alayında işe alıp bizi senden kurtarsın!</p>

  <p class="block2">- Her şey düzelecek, söz veriyorum.</p>

  <p class="block2">- Seni bir subay mı kurtaracak? Mehi:</p>

  <p class="block2">- Neden olmasın? diye sordu.</p>

  <p class="block2">Abri'nin eşi, misafirine aşağılayarak baktı.</p>

  <p class="block2">- Kendinizi ne sanıyorsunuz? Kışlanıza geri dönün. Yönetici karısını kolundan tutarak, kapıya doğru sürükledi.</p>

  <p class="block2">- Kızını sakinleştir ve bizi artık rahatsız etme. Rezil olan kadın ortadan kayboldu.</p>

  <p class="block2">- Büyük Ramses yüzünden, hayatım cehenneme döndü.</p>

  <p class="block2">Bunu hak etmemiştim, diye itirafta bulundu Mehi:</p>

  <p class="block2">- Sizin gibi biri, tepkisiz kalmayıp, hakkını aramalı, Salonda gidip gelmeye başladı.</p>

  <p class="block2">- Yoğun düşünce tutu.</p>

  <p class="block2">MSS edin yüzbaşı onu bölmemek HÛ* kendini</p>

  <p class="block2">- Mehi, amacınızın ne olduğunu öğrenmek niyetinde değilim. Ben sadece yerimden olmak istemiyorum. Size, mümkün olan her bilgiyi vermeyi kabul ediyorum. Ama benden dana fazlasını istemeyin.  </p>
</body>
</html>
