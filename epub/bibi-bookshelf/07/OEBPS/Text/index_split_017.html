<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_18">On altıncı bölüm</h1>

  <p class="block2">Oduncunun yanık teni meşin gibi sertti ve sürekli kurtbağrı yapraklan çiğniyordu. Önlerinde, en yaşlı keçinin yol gösterdiği on kadar keçi yürüyordu. Cesur:</p>

  <p class="block2">- Odun mu kesiyoruz, yoksa sürü mü güdüyoruz?</p>

  <p class="block2">- Bu kadar sabırsız olma, oğlum; gördüğüm kadanyla işi bilmiyorsun. Keçilerim sayesinde, zaman ve enerji kazanıyorum.</p>

  <p class="block2">Yaşlı keçi çölün kenarında bir akasya ağacı buldu ve ulaşabildiği yapraklara saldırdı. Bu yeme karşı koyamayan arkadaşlan da ağaca saldırmak için atıldılar.</p>

  <p class="block2">- Şuradaki hurmanın gölgesine oturup keçileri serbest bırakalım. Ekmek, soğan ve bir tulum soğuk su getirdim.</p>

  <p class="block2">- Dinlenmek değil de odun kesmek, çok odun kesmek istiyorum.</p>

  <p class="block2">- Ne yapmak için?</p>

  <p class="block2">- Bir koltuk imal etmek için tahtaya ihtiyacım var.</p>

  <p class="block2">- Evine eşya mı döşeyeceksin?</p>

  <p class="block2">- Bu tahtaya ihtiyacım var.</p>

  <p class="block2">- Küçük sırların var, haksız da değilsin. Ne kadar az konuşursan, kendini o kadar iyi hissedersin. Ben iki kez boşandım, çünkü kanlanma çok güveniyordum. Onlar da beni kapının önüne koydular, ölünceye kadar bir marangozun emrinde oduncu olarak çalışacağım.</p>

  <p class="block2">- Ne zaman başlıyoruz?</p>

  <p class="block2">- Şu cesur hayvanlara bir bak ve onlara minnettar ol.</p>

  <p class="block2">Keçiler arka ayakları üzerinde doğrularak, coşkuyla ağacın yapraklarını yoluyorlardı. Erişebildikleri, bütün yapraklan bitirdikleri zaman oduncu yardıma geldi. Yüksek dallara bir ip aüp, hayvanların hizasına gelene kadar dalları aşağı çekti. Keçiler ziyafete devam edeceklerinden dolayı çok memnundu.</p>

  <p class="block2">- Bu işe bayılıyorum, oğlum! Bu akasya tamamen temizlendi, şimdi sıra bizde. Cesur, tahta saplı, yay biçiminde tunç ağzı olan bir balta alıp, küçük darbelerle gövdeyi aralıklı olarak budadı. Nefes almadan, oduncuyu şaşırtan bir güçle gövdeyi kesti. Delikanlı yorgun görünmediği gibi sanki bir profesyonelmiş gibi, doğru hareketler yapıyordu.</p>

  <p class="block2">- Bana göre, çok hızlısın. Bu tempoyla, yok pahasına çalışırsın.</p>

  <p class="block2">- Merak etme, bu mesleği yapmak niyetinde değilim. Bitirdiğim zaman, keçilerinden başka bir ağacı seçmelerini iste.</p>

  <p class="block2">- Patron demişti ki...</p>

  <p class="block2">- Baltayı ben sallıyorum, patron değil.</p>

  <p class="block2">Oduncu, sorun çıkarmamanın daha iyi olacağmı düşündü. Kendisi dinlenirken, Cesur ikinci bir akasyaya saldıracak ve keçiler kendilerine yeni bir ziyafet çekeceklerdi.</p>

  <p class="block2">Suskun ve Işık üç gündür sabrediyordu. Obed, konuşmama emri almış gibi, tek kelime etmeden, onlara basit yemekler getiriyordu. Şef Sobek, onlarla konuşmadan önlerinden geçiyordu.</p>

  <p class="block2">Çeşitli erzak ve malzeme yüklü eşeklerin gelişini, kapı nöbetçilerinin denetiminde yükü boşaltmalarını ve Hakikat Meydanı sakinlerinin rahatım sağlayan hizmetlilerin yorucu çalışmalarını seyrediyorlardı. Işık: - Bu normal bir uygulama mı? diye sordu.</p>

  <p class="block2">- Bilmiyorum. İçerdekiler işlerine nasıl gelirse, öyle davranıyorlar.</p>

  <p class="block2">- Yanında beklemek çok hoş ve bu yer o kadar sihirli ki, zaman su gibi akıp geçiyor.</p>

  <p class="block2">Suskun da eşi gibi huzurluydu. Onurdayken ve onun sayesinde, kaderin sillesinden hiç korkmuyordu. Eğer Kabul Heyeti, onlara sıkıntı çektirmeyi düşünüyorsa, yanlış yapmış olacaktı. Burada, çölün içinde, haşmetli bati doruğunun hâkim olduğu vahşi tepelerin ortasında, maddenin gizemini yaşayarak, ebedî eserler yaratan insanların çok yakınında bulunmak, zaten büyük bir mutluluk değil miydi?</p>

  <p class="block2">Üçüncü günün bitiminde, güneş ufukta batarken kapı nöbetçisi belirdi:</p>

  <p class="block2">- Suskun, Hakikat Meydanı loncasına kabul edilmekte hâlâ ısrar ediyor musun?</p>

  <p class="block2">- Niyetim değişmedi.</p>

  <p class="block2">- Ya sen, Işık?</p>

  <p class="block2">- Benimki de aynı.</p>

  <p class="block2">- Meslektaşlarım ve ben, kurye görevi görüyoruz. Kabul Heyeti'nin karşısına çıkmadan önce, bir yakınınıza mektup yollamak ister miydiniz?</p>

  <p class="block2">Suskun, olumsuz anlamda başını salladı; katısı da kararını anlayamayacak olan babasını düşünerek "Hayır" dedi.</p>

  <p class="block2">- O halde beni takip edin.</p>

  <p class="block2">Çabucak gece oluyordu. Yardımcı grup ovadaki evlerine girmişti. Karanlığa gömülen köy terk edilmiş gibiydi.</p>

  <p class="block2">Işık'ın kararına rağmen kalbi sıkıştı. Batan güneşin son ışıklarıyla, tatlı sihri kaybolan yöreyi karmakarışık, boğucu bir korku sarmıştı.</p>

  <p class="block2">Nöbetçiyi takip eden çift, Hakikat Meydanı'nın esas girişi olan kuzey kapısının bir metre yakınına ulaştı.</p>

  <p class="block2">- Burada bekleyin. Suskun, karısının elini sıktı.</p>

  <p class="block2">Nöbetçi çömelip bir meşale yaktı ve çiftle ilgilenmedi. Son turuncu ışıltıların söndüğü gökyüzünde gezgin şahinler dans ediyordu.</p>

  <p class="block2">Kapı aralandı.</p>

  <p class="block2">Siyah ve ağır bir peruk takmış, uzun, beyaz peştamallı, sağ elinde budaklı bir sopa tutan yaşlı bir adam eşikte göründü. Suskun, taş yontucusunu tanır gibi oldu. Onu rahatsız etmek hiç hoş olmazdı.</p>

  <p class="block2">- Hakikat Meydanı'nın sükûnetini bozmaya cesaret eden kim?</p>

  <p class="block2">- Yetkin Neb'in oğlu Suskun ve karısı Işık.</p>

  <p class="block2">- Kabul Heyeti'nin onayını aldınız mı?</p>

  <p class="block2">- Dileğimizi ona sunmak arzusundayız.</p>

  <p class="block2">- Dileğiniz nedir?</p>

  <p class="block2">- Zanaatkarlar loncasına girip, Hakikat Meydanı'nda yaşamak.</p>

  <p class="block2">- Gerekli şartlan yerine getirdin mi?</p>

  <p class="block2">Suskun, deri çantayı, katlanabilir iskemleyi, koltuk tahtasını sundu. Adam onları inceleyip hiçbir yorumda bulunmadı.</p>

  <p class="block2">- Ya sen, Işık?</p>

  <p class="block2">- Batı doruğunun çağrısını duydum.</p>

  <p class="block2">Asalı adam uzun bir süre düşündü, cevabını tartıyor gibiydi.</p>

  <p class="block2">- Hiç kimseye, hiçbir durumda, göreceklerinizi ve duyacaklarınızı ifşa etmeyeceğinize dair firavun adına yemin edin.</p>

  <p class="block2">Çift söz verdi.</p>

  <p class="block2">- Verilen sözü tutmazsanız, cehennemin şeytanları sizi ilelebet rahatsız etsin! Beni takip edin.</p>

  <p class="block2">Asalı adamı takip eden Suskun ve Işık kapının aralığından içeri giriverdiler. Diğer tarafta, kenarında evler olan küçük bir sokak görür gibi oldular, ama bu gizemli dünyaya bakacak zamanları olmadı. Sola doğru yol almak zorundaydılar. Kapı sundurmasının önünde duran iki zanaatkara çarptılar.</p>

  <p class="block2">Karanlık, yüzlerini seçmeyi engelliyordu. İçlerinden biri ilerleyip, Işık'ın bileğini tuttu. Suskun hemen tepki gösterdi.</p>

  <p class="block2">- Onu nereye götürüyorsun?</p>

  <p class="block2">- Yasalarımıza itaat etmeyi reddedeceksen, hemen köyü terk et. Işık:</p>

  <p class="block2">- Ona güven, dedi.</p>

  <p class="block2">Zanaatkar genç kadınla uzaklaştı. Suskun, yalnızlığın zor olduğunu hissetti ve maruz kalacakları sınavlardan korktu. Birbirlerinden ayrılmayacaklarını, hâkimlerin karşısında güçlerini birleştireceklerini ümit etmişti, ama Işık olmadan, onlarla baş etmesi gerekiyordu. Asalı adam: - Vakit geldi, dedi.</p>

  <p class="softbreak"></p>

  <p class="block2"> </p>
</body>
</html>
