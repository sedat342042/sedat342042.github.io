<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_10">Sekizinci bölüm</h1>

  <p class="block2">Sobek, davetlerden nefret ederdi, ama terfilerin, yeni tayinlerin ve emekliliklerin ilan edildiği, Teb'in batı yakasındaki polis teşkilatının yıllık balosuna gitmeye mecburdu. Bu vesileyle, birkaç domuz kesilip, vezirin sunduğu kırmızı şarap içilirdi.</p>

  <p class="block2">Nübyelinin iri vücudu, tüm ilginin odak noktası oldu. Polisler meraklıdır, işte</p>

  <p class="block2">bu yüzden birçoğu Hakikat Meydanı'nın birkaç sırrını keşfedip keşfetmediğini sordu. Muhteşem Nübyelinin, cazibesine dayanamayan köy kadınlarıyla ilişki kurduğu yolunda şakalar yaptılar.</p>

  <p class="block2">Sobek yiyip içti ve konuşmalarına izin verdi. Sobek'in nefret etüği bir adam,</p>

  <p class="block2">ona takıldı:</p>

  <p class="block2">- Yeni görevinin hoşuna gittiği görülüyor.</p>

  <p class="block2">- Şikâyetçi değilim.</p>

  <p class="block2">- Adamlarından birinin öldüğüne dair söylentiler var.</p>

  <p class="block2">- Gece bayırdan yuvarlanan bir acemi. Soruşturma kapandı.</p>

  <p class="block2">- Zavallı adam... Artık Teb'in nimetlerinden yararlanamayacak. Herkesin sıkınüsı kendine... Ben de mecburî hizmetten kaçmaya çalışan bir çiftçi çocuğunu yakalayamıyorum.</p>

  <p class="block2">- Bu sık rastlanan bir durum olmalı.</p>

  <p class="block2">- Yanılıyorsun, Sobek. Bu herkesin kabul etmesi gereken bir görevdir ve suçlular için ağır cezalan vardır. Üstelik, daha on altı yaşında olan herifin iri cüssesi göz önüne alınırsa, sorgulama hareketli geçeceğe benziyor.</p>

  <p class="block2">Kâtibin yaptığı tasvir, Sobek'in hapsettiği casusunkine tıpatıp benziyordu. Nübyeli şöyle sordu:</p>

  <p class="block2">- Bu çocuk, başka suçlar da işledi mi?</p>

  <p class="block2">- Cesur babasıyla kavga etti, babası da oğlunun çiftliğe dönmesi için, ona iyi bir ders vermek istiyor. İşin kötüsü, şu anda kaçak durumunda... Mahkeme, muhtemelen ağır bir ceza verir.</p>

  <p class="block2">- Erkek kardeşleri işine yarayacak hiçbir bilgi vermedi mi?</p>

  <p class="block2">- Cesur'un sadece kız kardeşleri var.</p>

  <p class="block2">- Garip... Ailenin tek erkek evladı olduğuna göre, mecburî hizmetten muaf tutulması gerekmez mi?</p>

  <p class="block2">- Haklısın, babası eski bir arkadaşımdır. Onu memnun etmek için, prosedürü biraz değiştirdim. Bunu herkes en az bir defa yapmıştır.</p>

  <p class="block2">Birkaç günlük hapis cezası, Sobek'in önünde dimdik duran Cesur'a gururundan hiçbir şey kaybettirmemişti.</p>

  <p class="block2">- Hadi oğlum, bana gerçeği söyleyecek misin?</p>

  <p class="block2">-Anlattım ya!</p>

  <p class="block2">- Amma da inatçısın! Aslında seni kendi bildiğim gibi sorgulamalıydım, ama</p>

  <p class="block2">şanslısın, çok şanslısın...</p>

  <p class="block2">- Nihayet bana inandınız mı?</p>

  <p class="block2">- Adının Cesur olduğunu ve mecburî hizmetten kaçmaya çalıştığını öğrendim.</p>

  <p class="block2">- Ama... bu imkânsız. Babam bir çiftçi ve ben onun tek oğluyum!</p>

  <p class="block2">- Bunu da biliyorum. Oğlum, başın büyük dertte. Mecburî hizmet kâtibi pek de dostane görünmüyor ve durumun benim uzmanlık alanım dışında. Sana tek bir öğüt vereceğim: mümkün olduğunca çabuk bölgeyi terk et ve kendini unuttur.</p>

  <p class="block2">Şantiyede, öğle yemeğinden sonra dinlenme vaktiydi. Suskun her zaman yaptığı gibi, kulübeyi biri Suriyeli, üçü Mısırlı olan, dört iş arkadaşına bırakarak bir kenara çekilmişti.</p>

  <p class="block2">Suriyeli, "Son haberi duydunuz mu?" diye sordu.</p>

  <p class="block2">Bira göbeği olan, en yaşlı Mısırlı tahminde bulundu:</p>

  <p class="block2">- Maaşımız mı artacak?</p>

  <p class="block2">- Yeni çocuk patronun kızma çömlek götürmüş.</p>

  <p class="block2">- Şaka yapıyorsun! Patron buna izin vermez. O güzel kızına kimsenin yaklaşma izni yoktur. Yirmi üç yaşındaki kız hâlâ evlenmemiş... Büyücü olduğu ve bitkilerin sırrını bildiği söylenir.</p>

  <p class="block2">- Dalga geçmiyorum. Çömlekleri, yeni çocuk teslim etti.</p>

  <p class="block2">- Öyleyse bu, patronun onu çok tuttuğunu gösterir.</p>

  <p class="block2">- Bu çocuk ağzını açmıyor, bizden daha hızlı ve iyi çalışıyor ve patronu çok etkiliyor... Size söyleyeyim, patron onu ustabaşı yapacak.</p>

  <p class="block2">Göbekli Mısırlı suratını ekşitti.</p>

  <p class="block2">- En eski olduğuma göre, bu göreve ben gelmeliyim.</p>

  <p class="block2">- Nihayet anladın! Bu dalavereci çocuk, gözünün önünde senin işini kaptı ve bize emir verecek.</p>

  <p class="block2">- Onun temposuna ayak uydurmak zorunda kalacağız... Bizi yoracağı kesin. Buna izin vermemeliyiz. Suriyeli, sen ne öneriyorsun?</p>

  <p class="block2">- Ondan kurtulalım.</p>

  <p class="block2">- Nasıl?</p>

  <p class="block2">- Yarın, çarşıdan döndüğünde, onunla anlayacağı dilden konuşacağız.</p>

  <p class="block2">Suskun, bir asker ailesi için inşa edilecek ev için gereken yüz kadar büyük tuğlayı kalıba dökmeyi bitirmişti. Babası, Hakikat Meydanı'nda heykeltıraş olan biri için, bu çocuk oyuncağıydı.</p>

  <p class="block2">Suskun, gençliğinde çeşitli boylarda tuğlalar yaparak eğlenirdi, hatta kendi başına kalıplar bile imal etmişti. Patronu, onu takdir ederek:</p>

  <p class="block2">- Tekniğin sıradışı, dedi.</p>

  <p class="block2">- Ufak bir yardım aldım ve her şey rast gitti.</p>

  <p class="block2">- Bu konuda göründüğünden de çok şey biliyorsun değil mi?</p>

  <p class="block2">- Yok canım.</p>

  <p class="block2">- Beni ilgilendirmez... Teklifimi düşündün mü?</p>

  <p class="block2">- Bana biraz zaman verin.</p>

  <p class="block2">- Peki, oğlum. Başka bir girişirncinin seni ayartmayacağı-nı umarım.</p>

  <p class="block2">- İçiniz rahat etsin.</p>

  <p class="block2">- Sana güveniyorum.</p>

  <p class="block2">Suskun, patronunun stratejisini anlamıştı; evlenmesi, yuva kurması ve ustabaşılığı kabul etmesi için onu kızıyla karşılaştırmıştı. Böylece, aile işini devralmaya mecbur olacakti.</p>

  <p class="block2">Patron mert bir kişiydi. Kızının menfaati için en iyi şekilde hareket etmeyi düşünüyordu. Suskun, ona karşı hiçbir kin duymuyordu. Oyun fiyaskoyla bitebilirdi, ama delikanlı Işık'a deli gibi âşık olmuştu. Hatta, müstakbel kayınpederinin ona çizdiği gelecek, içine girmek istemediği bir hapishaneye benzese de, artık hayatının geri kalan kısmını genç kadın olmadan tasavvur edemiyordu.</p>

  <p class="block2">Onun varlığı, yüzü ve ışığı sayesinde, serseri yaşamına son vermek için kendini Nil'e atmamıştı. Ama tüm bunlar, kızın aynı hisleri paylaştığı veya Suskun'un sırf babasını memnun etmek için kızı kendisiyle evlenmeye zorlayacağı anlamına gelmiyordu.</p>

  <p class="block2">Böylesine yoğun bir aşkı ona nasıl itiraf etmeliydi? Suskun, ona yanaşmak için bin bir yol düşünmüş, ama hepsini birbirinden gülünç bulmuştu. Gerçeğe dönüp, tutkusunu içine gömerek buralardan uzaklaşmak, imkânsız bir mutluluğu hayal ederek, önceden tasarladığı gibi kuzeye gitmek, en iyisiydi.</p>

  <p class="block2">Suskun, patronunun ona verdiği küçük odada bir türlü uyuyamıyordu. En iyi kararı aldığını düşünüyordu, ama huzursuzdu. Köy, uçsuz bucaksız yollar, Işık'ın mavi gözleri, nehir... Sarhoş gibiydi, kafası karmakarışıktı.</p>

  <p class="block2">Belki de tek çözüm, onun için yaşamak, hizmetkârı olmak, daha fazlasını istemeden, sürekli yanında kalmaktı. Ama kız bir gün bıkıp evlenebilir ve ayrılık acısı yüreğini daha da parçalayabilirdi.</p>

  <p class="block2">Suskun seçim yapamadı. Yarın sabah, elindeki işi bitirecek, erzak almak için çarşıya gidecek ve bir daha dönmemek üzere Teb'i terk edecekti.</p>

  <p class="block2"> </p>
</body>
</html>
