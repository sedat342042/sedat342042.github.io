<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_65">Altmış üçüncü bölüm</h1>

  <p class="block2">Şef Sobek, Nübyeli polisin katilini ararken boşuna zaman kaybediyor, geceleri gözüne uyku girmiyordu. Bilge kadının önerdiği şuruplar sinirlerini yatıştırıyor, ama hiçbiri saplantısını yok etmiyordu. Emrindeki bir adam feci şekilde öldürülmüştü ve cani elini kolunu sallayarak özgürce dolaşıyordu.</p>

  <p class="block2">Sobek karşılaştığı her zanaatkarın suçlu olmasından şüpheleniyor ve hiçbir kanıt bulamamak onu kahrediyordu. Acaba bu cinayet niçin işlenmişti? Beklenmedik bir olay, ona o kadar inanılmaz bir ipucu verdi ki, çareyi mezar kâtibine danışmakta buldu.</p>

  <p class="block2">Kenhir 5. Tabya'daki bürosunda oturmuş, gitgide okunaksız hale gelen yazısıyla günlük raporunu tutuyordu. Hakikat Meydanı zanaatkarlarına verilen bakır yontma kaleminin tam sayısını isteyen yönetime isyan ediyordu. Tabiî ki iş bitiminde kalemleri kendisine geri vermeyi unutanlara emri hatırlatıp, kontrol etmek de ona düşüyordu.</p>

  <p class="block2">-Kötü bir zamanda geldin Sobek! Sobek:</p>

  <p class="block2">"Zaten, hep de kötü zamanda gelinir" diye düşündü. Oysa Ramose onu hiç böyle karşılamazdı.</p>

  <p class="block2">-Şikâyetinin sebebini biliyorum. Yardımcılar, yazın iş saatlerinin değişmesini istiyorlar değil mi? Sıkıntılarını anlıyorum, ama köyün huzurunu sağlamak zorundayım. Sen bundan sorumlu olmadığın için bilemezsin.</p>

  <p class="block2">- Biliyorum Kenhir, size daha önemli bir şey danışmak için geldim.</p>

  <p class="block2">Mezar kâtibi şaşırdı.</p>

  <p class="block2">- Otur.</p>

  <p class="block2">Sobek bir tabureye oturdu.</p>

  <p class="block2">- Adamlarımdan biri cinayete kurban gitti ve benim de soruşturmaya devam ettiğimi biliyorsunuz.</p>

  <p class="block2">- Karışık bir hikâye, diye fikrini belirtti Kenhir. Bir kaza zannedildi sonra bir cinayet olduğu ihtimali belirdi ve soruşturma unutuldu.</p>

  <p class="block2">- Soruşturmaya devam ediyorum.</p>

  <p class="block2">- Bir ipucu var mı?</p>

  <p class="block2">- Kader bana bir ipucu verdi, ama sizin fikrinize ihtiyacım var.</p>

  <p class="block2">-Ben polis değilim!</p>

  <p class="block2">- Korkarım ki loncanın geleceği tehlikede.</p>

  <p class="block2">- Biraz abartmıyor musun?</p>

  <p class="block2">- Umarım abartıyorumdur.</p>

  <p class="block2">Kenhir homurdandı. Şef Sobek'in ne dedikodu yapma ne de boş yere köpürme huyu vardı.</p>

  <p class="block2">Bu yüzden, kâtip zaman ayırarak, onu dinlemeye karar verdi.</p>

  <p class="block2">- O halde, kimden şüpheleniyorsun?</p>

  <p class="block2">Şef Sobek görünmeyen biriyle konuşuyormuş gibi, onune baktı</p>

  <p class="block2">-Batı Yakası'nın Başyöneticisi Abri, görevimi değiştirmemi ve Teb nehir güvenliğinin sorumlusu olmamı teklif etti.</p>

  <p class="block2">-İyi bir terfi...</p>

  <p class="block2">- Bu görevi ifa etmek için benden daha nitelikli birçok aday var ve Abri karşılığında benden bir şey isteyeceğini ima etti.</p>

  <p class="block2">Kenhir'in merakı artmıştı.</p>

  <p class="block2">- Seni etkilemeye mi çalıştı?</p>

  <p class="block2">- Ben öyle sezinledim. Abri, bana vereceği görev karşılığında, Hakikat Meydanı hakkında bütün büdiklerimi ona anlatmamı istedi.</p>

  <p class="block2">Mezar kâtibi, Abri'yle yaptığı görüşmeyi hatalarken, birkaç karpuz çekirdeği çiğnedi. Yüzü Sobekin açıklamaları ışığında, endişe verici bir anlam kazanıyordu.</p>

  <p class="block2">- Peki sen nasıl davrandın, Sobek?</p>

  <p class="block2">- İlgilenir göründüm ve Abri'nin oltaya geldiğini zannediyorum. Bununla birlikte, akıllı davramp ısrar etmedi, ama hiç şüphesiz saldıracak.</p>

  <p class="block2">- Hiç inanma.</p>

  <p class="block2">- Nasıl bu kadar emin olabilirsiniz?</p>

  <p class="block2">- Sen veziri ve firavunu her açıdan çok memnun ettiğin için, vezirin tutumunu biliyorum. Eğer Abri sana yeni bir görev teklif etmişse, o işin reddedilme ihtimalini de düşünmüştür. Sana bu gizli kalması gereken bilgiyi vermemeliydim, ama öyle icap etti...</p>

  <p class="block2">Sobek, tumturaklı bir edayla doğruladı:</p>

  <p class="block2">- Ben bir polis memuruyum ve mesleğimi seviyorum. Hakikat Meydanı'nı korumak yük değil, bir onurdur ve inanın bana, Abri'nin teklifi beni hiç heyecanlandırmadı. Nübyeli'nin çok üzüldüğünü hisseden Kenhir, onu yatıştırmak istedi.</p>

  <p class="block2">- Köyün güvenliği hiç bu kadar iyi sağlanamamıştı, Şef Sobek, sana itimatım sonsuz. Ama Abri'nin bu girişimin cinayetle ilgisi olduğunu mu düşünüyorsun?</p>

  <p class="block2">- Hakikat Meydanı'nın polis şefi olmasaydım, böylesine yüksek mevkideki bir şahsiyetin benimle ilgilenmesi için bir sebep olmayacağını düşünüyorum. Beni bu işten uzaklaştırıp, tamamen unutturmak için tayinimi istedi.</p>

  <p class="block2">Sobek'in akıl yürütmesi mezar kâtibini allak bullak etti.</p>

  <p class="block2">- Abri'nin, geceleyin usulca dağa gelip bir nöbetçiyi katlettiğini düşünemiyorum.</p>

  <p class="block2">- Ben de, ama belki de suç ortağıdır.</p>

  <p class="block2">- Ne sebeple?</p>

  <p class="block2">- Oranın planını çıkarması için özel bir görevli göndermiş olabilir...</p>

  <p class="block2">- Kral mezarlarını yağmalamaya yönelik bir girişim olabilir mi?</p>

  <p class="block2">- Bu da bir olasılık ve çok tehlikeli. Birçok kişi, gömütlerde olağanüstü zenginliklerin bulunduğunu düşünüyor ve onları elde etmeyi hayal ediyor. Onları iyi korursak riskler azalır. Ama köy sakinlerinin şüpheli görüldüğünü, saygınlığını yitirdiğini ve loncanın faaliyetine son verildiğini varsayın...</p>

  <p class="block2">- Sobek, bu imkânsız!</p>

  <p class="block2">- Ben de buna inanmak isterdim, ama en kötüsünü düşünmek gerekmez mi? Yaratılış itibariyle karamsar olan Kenhir, polis şefinin mantık yürütmesine duyarlı bir şekilde yaklaştı.</p>

  <p class="block2">- Demek ki, Hakikat Meydanı'na tehlikeli bir komplo kurulduğunu ve batı yakası başyöneticisinin de bu işin ele başlarından biri olduğunu tahmin ediyorsun...</p>

  <p class="block2">- Abri'nin bana karşı gösterdiği tutuma başka anlam veremiyorum. Kenhir, Ramose'nin öldüğüne esef etti. Maat kâtibi olan Ramose, loncayı nasıl koruyacağını bilirdi.</p>

  <p class="block2">Paneb, artık bayram yemeğinden tatmayı hak etmiş ve buna bir de, kocasının adale ağrıları için endişe duyan Lekesiz Uabet'in uzun uzun yaptığı harika masaj eklenmişti.</p>

  <p class="block2">Nihayet ekip şefinden beklediği sözleri duymuştu. Mücadeleye eli boş değil, Yetkin Neb'in izniyle, hazırlıklı gidecekti. Hata yapmaktan çekinen delikanlı, arkadaşı Nefer'in fikrini sormuş, Nefer de lafı gevelememişti. Ekip şefinin sırtına indirdiği yumruk, Paneb'in çizimciler grubuna girmeye hak kazandığını ifade ediyordu. Buralara gelmek için çok sıkıntı çekmişti. Bu sadece yolun başıydı; Cesur'un şevki azalmamış, aksine kendini kanıtlama fırsatı onu daha da kamçılamıştı.</p>

  <p class="block2">Paneb, kalbi çarparak, patronu Kurtarıcı Şed'in çalıştığı çizim atölyesine vardı. İnce saçları, özenle kesilmiş küçük bıyığı ve açık gri, kibirli, delici bakışları olan Şed, genç adama, korkutucu bir düşman izlenimi veriyordu. Ressam renkleri hazırlıyordu ve bir süre Paneb'in varlığını fark etmedi.</p>

  <p class="block2">- Burada ne yapıyorsun? Senin taş yontma grubuna dahil olduğunu sanıyordum.</p>

  <p class="block2">- O geçici bir görevdi... Artık bitti, sizin emrinizde çalışmaya geldim.</p>

  <p class="block2">- Kimseye ihtiyacım yok, oğlum. Bunu sana daha önce de söylememiş miydim?</p>

  <p class="block2">- Ekip şefi hazır olduğumu anlatmak için, sırtıma vurdu.</p>

  <p class="block2">- Ya? Çok şaşırtıcı. Neb mi?</p>

  <p class="block2">- Ta kendisi.</p>

  <p class="block2">- Tam olarak ne yapabiliyorsun?</p>

  <p class="block2">- Bir düzlüğü alçılayabilirim...</p>

  <p class="block2">- İyi, iyi... Niçin bu yolda devam etmiyorsun? Bu köyde, iyi bir alçıcının geleceği parlaktır.</p>

  <p class="block2">- Ben daha ileriye gitmek istiyorum.</p>

  <p class="block2">- Bunu yapabilir misin?</p>

  <p class="block2">- Göreceksiniz.</p>

  <p class="block2">- Hiç kimse ekip şefinin emirlerine karşı gelemez, bu yüzden teknik bilgileri öğrenmen ve yeteneğinin olup olmadığını anlaman için seni çizimcilerin eline bırakmak zorundayım. Ama bu imkânsız.</p>

  <p class="block2">Paneb kendini zor tutuyordu.</p>

  <p class="block2">- Neden?</p>

  <p class="block2">- Elde olmayan nedenlerle. Birkaç gün sonra, köyde olağandışı bir olay yaşanacak ve bazı işleri hemen bitirmek zorundayız. Bir çırağın eğitimiyle uğraşacak vaktimiz yok.</p>

  <p class="block2">Paneb, ressamın kendisiyle dalga geçtiğini düşünüyordu.</p>

  <p class="block2">- Bu olay nedir?</p>

  <p class="block2">- Tapınağını bizzat Büyük Ramses açacak.  </p>
</body>
</html>
