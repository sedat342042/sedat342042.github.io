<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_13">On birinci bölüm</h1>

  <p class="block2">Cesur, Suskun'un omuzlarını öylesine şiddetle sıktı ki, Suskun ezildiğini sandı.</p>

  <p class="block2">- Gerçek olamaz, bu imkânsız... Sen benimle dalga mı geçiyorsun?</p>

  <p class="block2">- Beni daha iyi tanıdığın zaman, öyle biri olmadığımı öğreneceksin.</p>

  <p class="block2">- Ama öyleyse... Hakikat Meydanı'na nasıl girileceğini biliyorsun.</p>

  <p class="block2">- Tahmin edemeyeceğin kadar zor bir şey. Yeni bir zanaatkarı işe almak için, loncanın bütün üyelerinin, firavunun ve vezirin onayını almak şart. Ve heykeltıraş ya da ressam soyundan gelmek tercih sebebi.</p>

  <p class="block2">- Dışarıdan kimse alınmıyor mu?</p>

  <p class="block2">- Sadece, Karnak gibi tapınakların hizmetindeki şantiyelerde uzun süre izlenen insanlar.</p>

  <p class="block2">- Hiçbir şansım olmadığını mı anlatmaya çalışıyorsun? Ama vazgeçmeyeceğim.</p>

  <p class="block2">- Tabiî ki, kabul heyetine takdim olmak için, borcunun olmaması, bir koltuk imal etmek için tahta, katlanabilir bir sandalye, deri bir çanta gerekiyor.</p>

  <p class="block2">- Küçük bir hazine.</p>

  <p class="block2">- Yeni başlayan birinin, yaklaşık yedi aylık maaşı. Bu, işi bildiğinin kanıtı.</p>

  <p class="block2">- Ben marangoz değil, ressamım!</p>

  <p class="block2">- Hakikat Meydanı'nın bazı zorunlu istekleri vardır, bunu değiştiremezsin.</p>

  <p class="block2">- Başka neler var?</p>

  <p class="block2">- Hepsi bu.</p>

  <p class="block2">- Ya sen, köyü niye terk ettin?</p>

  <p class="block2">- İsteyen herkes çıkmakta özgürdür... Ben, oraya gerçekten girmemiştim.</p>

  <p class="block2">- Ne demek istiyorsun?</p>

  <p class="block2">- Orada büyüdüm, olağanüstü insanlarla tanıştım ve ailem heykeltıraş olacağımı ümit ediyordu.</p>

  <p class="block2">- Ret mi ettin?</p>

  <p class="block2">- Hayır, diye yanıtladı Suskun, ama sahtekârlık yapmadım. Gerekli şartları yerine getirmiştim, orada yaşamaya devam etmek arzusundaydım, ama en önemli şey eksikti; çağrıyı duymamıştım. Bunun için, bir gün kulaklarımın açılacağı umuduyla yolculuğa çıkmaya karar verdim.</p>

  <p class="block2">- Yaa... Peki kulakların açıldı mı?</p>

  <p class="block2">- Bugün mahkemede... başıboş geçen onca yıldan sonra. Sana çok şey borçluyum Cesur, sana nasıl teşekkür edeceğimi bilemiyorum. Sokakta müdahale etmeseydin, o yargıcın önüne asla çıkamaz ve çağrıyı duyamazdım. Maalesef, sana yardım edemem. Her aday kendi başının çaresine bakmak zorundadır. Birinden yardım alırsa, isteği reddedilir.</p>

  <p class="block2">-Ya sen... Kabul edileceğine emin misin?</p>

  <p class="block2">- Hiç de değil. Beni tanıyanlar, lehimde konuşacaklardır; ama fikirleri, terazide ağır basmayacak.</p>

  <p class="block2">Cesur:</p>

  <p class="block2">- Hakikat Meydanı hakkında tüm bildiklerini bana anlat, diye tutturdu.</p>

  <p class="block2">- Benim için, diğerleri gibi sıradan bir köy. Bana hiçbir sırrı öğretilmedi.</p>

  <p class="block2">- Ne zaman oraya gideceksin?</p>

  <p class="block2">- Hemen yarın.</p>

  <p class="block2">-Ama... çanta, katlanan sandalye, tahta?</p>

  <p class="block2">- Hepsini bir arkadaşa emanet olarak bırakmıştım.</p>

  <p class="block2">- Senin geçiş iznine ihtiyacın olmayacak.</p>

  <p class="block2">- Doğru, beş tabyayı geçip, kendimi kabul heyetine takdim etmeme izin verilecek. Ama belki, daha uzağa gidemeyeceğim.</p>

  <p class="block2">- Sen olgun bir adam olmuşsun bile, taş gibi sabırlı, dağ gibi sakinsin... Lonca senin tarzındaki ve karakterindeki adayları takdir etmeli.</p>

  <p class="block2">- Önemli olan çağrıyı duymak ve kabul etme izni olan zanaatkarları bu konuda ikna etmek.</p>

  <p class="block2">- Bu durumda, ben başaracağım. Suskun ellerini Cesur'un omzuna koydu.</p>

  <p class="block2">- Bunu, tüm kalbimle dilerim. Kader bizi ayırsa bile sana olan borcumu unutmayacağım.</p>

  <p class="block2">Suskun çömlekleri taşıdığı eşek sayesinde, Işık'ın bahçesinin yolunu buldu. Güney rüzgârı çıkmıştı ve azgm dalgalar Nil'i hareketlendiriyordu. Kumlar uçuşuyor, hayvanlara, insanlara ve evlere savruluyordu.</p>

  <p class="block2">Suskun, kır eşeği bir ahırın kuytusunda süt veren iki ineğin yanına bıraktıktan sonra hem sakin hem karmakarışık duygularla patikanın yolunu tuttu. Sakindi zira çağrıyı duymak, şüphe duymadığı güçlerini açığa çıkarmıştı; Cesur gibi, Hakikat Meydanı'nın kapısını aşıp sırlarını tanımaya karar vermişti. Karmakarışık duygular altındaydı, zira kabul heyetini ikna etmeyi başarırsa, sevdiği kadını kaybedecekti.</p>

  <p class="block2">Şiddetli rüzgârın estiği bahçe boştu. Suskun, Işık'la beraber ektiği yeni bitkilere duygulanarak baktı. Işık'ın yanında kalarak onların büyümesini görmeyi, günbegün onlara bakmayı, onların açma ritminde yaşlanmayı çok isterdi. Ama Maat ve Hakikat Meydanı'nın çağrısı o kadar emrediciydi ki başka seçeneği yoktu; kaybettiği vatanına yeniden kavuşmak ve sırlarını delmek istiyordu.</p>

  <p class="block2">Boş geçen yıllar, unutulan şüpheler... Suskun içinden çıkamayacağını sandığı sonu olmayan bir gece geçirmiş gibi hissediyordu kendini. Mucize eseri girdiği bir maceranın eşiğindeydi ve başarması gerekiyordu.</p>

  <p class="block2">- Beni mi atıyordunuz? Işık, omzunda yün bir şalla, sıkıntılı bir ifadeyle karşısında duruyordu. Bir kulübede sığınıyordum, diye açıkladı. Geleceğinizi ümit ettim.</p>

  <p class="block2">- Kesin cevabımı ilk öğrenmek isteyen sizdiniz, işte sözümü tutuyorum.</p>

  <p class="block2">- Ustabaşılığı kabul etmiyorsunuz değil mi?</p>

  <p class="block2">- Evet, ama size açıklamak istediğim çok özel bir sebep yüzünden.</p>

  <p class="block2">Genç kadının mavi gözleri hüzünlüydü.</p>

  <p class="block2">- Gerek yok.</p>

  <p class="block2">- Yalvarırım, beni dinleyin!</p>

  <p class="block2">Suskun ona yaklaşınca, Işık uzaklaşmadı.</p>

  <p class="block2">- Size sarılabilir miyim?</p>

  <p class="block2">Işık cevap vermeyip, hareketsiz kaldı. Suskun krnlacak-mış gibi duran Işık'a şefkatle sarıldı. Genç kadının kalbinin de kendi kalbi gibi hızla attığını duydu.</p>

  <p class="block2">- Sizi bütün kalbimle seviyorum, Işık. Siz hayatımın ilk kadınısınız ve sizden başka biri olmayacak. Sizi çok sevdiğim için, sizi asla mutsuz görmek istemem.</p>

  <p class="block2">Işık, bu mutluluk anının tadını çıkararak, kendini Suskun'a bıraktı.</p>

  <p class="block2">- Senden korkmalı mıyım Suskun?</p>

  <p class="block2">- Hakikat Meydanı'nın çağrısını duydum ve cevap vermek zorundayım. Eğer kabul edilmezsem yaşama gücümü yitirip hayata küserim. Eğer lütfedilip kabul görürsem, yaşamım bu ülkeden uzakta, zanaatkarlar köyünde geçecek.</p>

  <p class="block2">- Kararından dönemez misin?</p>

  <p class="block2">- Işık, çağrıyı duydum. Sana duyduğum aşk kadar kuvvetli. Onu unutmak mümkün olsaydı, bunu yapardım. Ama ne başkasına ne de kendime yalan söylemek istiyorum.</p>

  <p class="block2">- Köyden bir kadınla mı evleneceksin?</p>

  <p class="block2">- Hiç evlenmeyeceğim. Her gün seni düşünerek bir bekâr evinde oturacağım.</p>

  <p class="block2">- İçeri mi kapanacaksın?</p>

  <p class="block2">- Ara sıra seni görmek için Hakikat Meydanı'ndan çıkabilirim, ama bu bize acı vermez mi?</p>

  <p class="block2">- Öp beni.</p>

  <p class="block2">Vücutları, şiddet ve şefkatle birleşti. Birbirlerine kenetlenmiş bir durumda, onlan güney rüzgârından koruyan, bol yapraklı keçiboynuzu ağacının altına uzandılar.</p>

  <p class="block2">Batan güneşin ışığı altında sevişirlerken, Kapkara kulak kesilmiş, nöbet tutuyordu. </p>
</body>
</html>
