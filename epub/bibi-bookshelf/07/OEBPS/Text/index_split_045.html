<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_55">Elli üçüncü bölüm</h1>

  <p class="block2">Bunaltıcı bir sıcak vardı. Hakikat Meydanı'nı çevreleyen tepelerde, hayat durmuş gibiydi. Güneşten kavrulan vadilerde en ufak bir esinti yoktu; akrepler bile hareketsiz duruyordu.</p>

  <p class="block2">Cesur Paneb, bu cehennem sıcağında yerinden kalkabilen ve büyük bir rahatlık içinde çalışabilen tek canlıydı. Başı açıktı, küçük bir tulumdaki ılık suyla yetiniyordu. Delikanlının aklındaki tek düşünce, Pay'ın kendisine gösterdiği vadiden bolca alçıtaşı toplamaktı. İki defa yolunu kaybettikten sonra doğru yolu bulmuştu.</p>

  <p class="block2">Aslında, bu işi yapmak için, en az üç iri yapılı işçiye ihtiyaç vardı. Kimse müsait olmadığı için, Paneb ne sıcaklığın azalmasını ne de ekip şefinin emirlerini beklemişti.</p>

  <p class="block2">Ağzına kadar dolu küfeleri, omzuna yükleyip köye döndü. Küfeleri, alçının hazırlandığı atölyenin önüne boşaltıp yeniden vadiye döndü. Ve böylece güneş batana dek sürekli çalıştı.</p>

  <p class="block2">Suskun Nefer, onu köyün girişinde karşıladı. Paneb:</p>

  <p class="block2">-Nihayet döndün! diye bağırdı. Nerelerdeydin?</p>

  <p class="block2">-Ekip şefi, inşaat tekniklerini öğrenmem için beni taşocaklarına sonra da bir tersaneye götürdü. Çok meşgul görünüyorsun...</p>

  <p class="block2">-Galiba ilerlemem alçıya bağlı. Onu elde etmek için de alçıtaşı lazım... Bu yüzden alçıtaşı aramaya gideceğim. Bana miktar bildirilmediği için gerekirse bütün vadiyi getireceğim.</p>

  <p class="block2">-Yardım etmemi ister misin?</p>

  <p class="block2">-Yalnız başıma üstesinden gelmeye alıştım.</p>

  <p class="block2">İki arkadaş atölyeye kadar yürüdüler. Paneb küfeleri boşaltıp, alçıtaşı yığınına hayranlıkla bakakaldı.</p>

  <p class="block2">-Yann daha çok çıkaracağım. Bu sabah yerini bulana kadar zaman kaybettim. Şu an çok susadım!</p>

  <p class="block2">-Işık'ın senin için soğuk bira sakladığından eminim.</p>

  <p class="block2">Paneb üç litrelik fıçıyı bitirdikten sonra, Işık'ın leziz, içi doldurulmuş güvercin yemeğini yuttu.</p>

  <p class="block2">Işık:</p>

  <p class="block2">-Kendini tehlikeye atmışsın, diye fikrini söyledi. Gittiğin yer yılan ve akrep kaynar.</p>

  <p class="block2">-Sıcaktan bunalmışlardı... Bu hayvancıklar gece olmadan ortaya çıkmaz.</p>

  <p class="block2">-Sana bir panzehir verebilirim.</p>

  <p class="block2">-Gerek yok, onlardan korkmuyorum. Bir işe başladığımda, kimse beni onu yapmaktan alıkoyamaz.</p>

  <p class="block2">Paneb, arkadaşı Nefer'e heyecanla baktı: 'Toplantı salonundaki sunağın kapısından sızan tuhaf ışığı sen de gördün."</p>

  <p class="block2">-Evet gördüm.</p>

  <p class="block2">-Niçin diğerleri bu konuda konuşmaktan kaçınıyor?</p>

  <p class="block2">-Hiç bilmiyorum.</p>

  <p class="block2">- Ve öğrenmek istemiyorsun!</p>

  <p class="block2">- Ekip şefi bana o kadar önemli bir görev verdi ki, gecem gündüzüm dolu.</p>

  <p class="block2">- Bu bir sır mı? Nefer gülerek yanıt verdi.</p>

  <p class="block2">-Sen de artık Hakikat Meydanı'nın bir zanaatkarı olduğuna göre söyleyebilirim. Firavun, iktidarının ilk yıllarında köyümüzde inşa ettirdiği tapınağın onanlıp, büyütülmesini istiyor. Neb, Kâtip Ramose'yle birlikte planını çizdiği eseri yapmak üzere beni seçti.</p>

  <p class="block2">- Bu büyük bir şeref.</p>

  <p class="block2">-Daha ziyade ağır bir sorumluluk,</p>

  <p class="block2">-Dürüst ol, Suskun... Hiyerarşide çok aşama kaydetmiş olmadın mı?</p>

  <p class="block2">-Evet, doğru Cesur.</p>

  <p class="block2">-Bana bundan bahsedemezsin değil mi?</p>

  <p class="block2">-Biliyorsun ki, sır tutmalıyız.</p>

  <p class="block2">-Ben ise hiç ilerleyemedim.</p>

  <p class="block2">-Senin yolun ayrı, kendine özgü bir tempoyla başka yerlerden geçeceksin. Aramızda hiçbir rekabet yok ve asla da olmayacak.</p>

  <p class="block2">Hava, bir önceki gün gibi sıcak olacağa benziyordu. Paneb, alçıtaşı vadisine gitmeye hazırlanıyordu ki, ekip şefi yolunu kesti.</p>

  <p class="block2">-Nereye gidiyorsun?</p>

  <p class="block2">-Alçıtaşı aramaya.</p>

  <p class="block2">-Bu emri sana kim verdi?</p>

  <p class="block2">-Resim çizecek bir yüzeye sahip olmak için alçı yapmayı öğrenmeliyim. Bunun için de alçıtaşına ihtiyacım var.</p>

  <p class="block2">Paneb loncaya kabul oluşundan beri, ilk kez ekip şefini inceledi: ciddi, güçlü, sert bakışlı, yavaş konuşan bir adamdı. Genç devin, Hakikat Meydanı'nda, teke tek dövüşmekten kaçındığı tek kişiydi.</p>

  <p class="block2">-Burada kimsenin istediği gibi davranamayacağını hâlâ anlamamışsın.</p>

  <p class="block2">-Bu bir fantezi değil, ihtiyaç! Yetkin Neb kollarını kavuşturdu.</p>

  <p class="block2">-İhtiyaçlara karar veren benim ve aklıma gelen bir tanesini söyleyeyim. Alçıtaşı aramaya git, alçı yapmayı öğren ve köydeki tüm evlerin ön yüzlerini yenilemeye başla. Bitirdiğin zaman, çizimcilik kariyerin hakkında konuşuruz.</p>

  <p class="block2">Köy tarihinde bazı işçiler, bir günde inanılmaz miktarda alçı üretmekle ünlüydüler: Sabah Aydınlığı 140 çuval ve Tanrı Amon'un Adamı 205 çuvalla başta geliyordu. Ama Cesur, Pay'ın öğrettiği teknik sayesinde bütün gün çalışarak açık hava atölyesinde 250 çuval doldurmayı başarmıştı.</p>

  <p class="block2">Loncanın alçı ihtiyacı, şantiyelerin türüne göre değişiyordu, ama evlerin ön yüzüne parlak beyaz renk vermek gerektiğinden, Paneb aylarca sürecek ve çabasının karşılığını almak istediği bir işe atılmadan önce, gerekli maddeyi çok bol miktarda üretecekti. Ancak ekip şefine itaatsizlik, köyden kovulmasına sebeb olabilirdi. Bu yüzden Paneb, topraktan çıkardığı ham alçıtaşını yakarken çektiği acıyı unutmak zorundaydı. İki yüz derecelik bir ısıda kireç haline getirdikten sonra, inşaatçıların duvarlardaki pürüzleri giderip düzleştiren alçısını elde etmek için, onu suyla karıştıracaktı.</p>

  <p class="block2">Pişkin Somun Pay:</p>

  <p class="block2">-Senin alçın benimkinden daha iyi, diye itirafta bulundu. İnanılmaz bir pişirme tekniğine sahipsin!</p>

  <p class="block2">-Bir duvarı birkaç kat kireçsütüyle sıvayıp, köyün en yıpranmış evinin ön yüzünü alçılamaya başladım... Ne düşünüyorsun?</p>

  <p class="block2">-îyi bir çalışma, Paneb! Böyle devam et. Aramızdan bazılarının hayat boyu alçıcı olarak kalıp, çizimcilere dümdüz düzeyler sağladığını biliyor musun?</p>

  <p class="block2">-İyi de, bu beni tatmin etmiyor. Benim için alçı, sadece bir aşama.</p>

  <p class="block2">-Henüz tüm sırlarını bilmiyorsun... Eğer ekip şefi seni çizimciliğe layık görürse kullanacağın boyarmaddelerinin koyulaştırılmasında da kullanacaksın. Bir de, iri kaya parçalarının yerleştirilmesinde temizleyici olarak işe yarıyor. Paneb, her şeyden önce elde ettiğin ürünün kalitesini kontrol et.</p>

  <p class="block2">-Nasıl?</p>

  <p class="block2">Pişkin Somun Pay, kireçtaşından bir kozalak gösterdi.</p>

  <p class="block2">-Alçını test edip kıvamını ölçmeye yarayan bir deney kabı. Eğer çökelti görürsen, hata yapmışsın demektir ve her şeye yeniden başlamak zorunda kalırsın.</p>

  <p class="block2">Paneb uyarıyı hafife almadı. Ona zorla verilen angaryadan bir an evvel kurtulup, çizimcilerin dünyasına dahil olmaktan başka bir şey düşünmüyordu.</p>

  <p class="block2">-Pay, çırakken sana da köyün evlerini yeniden alçılama emri vermişler miydi?</p>

  <p class="block2">-Senin gibi bir iş gücüne sahip olmadığım için, sadece benimkini yaptım. Burada herkese layık olduğu işler verilir.</p>

  <p class="block2">Paneb, birden, Pay'ın görünmeye çalıştığından daha az sempatik olduğuna kanaat getirdi. Ona yardım etmek içinden mi geliyordu yoksa ekip şefinin emirleri doğrultusunda mı hareket ediyordu?</p>

  <p class="block2">-Kendine iyi bak, diye öğütledi. Kötü haberler seni verimsiz kılar. Ve tüm ustabaşılarımıza yol gösteren "Değecek kişi için çalış" özdeyişini unutma.</p>
</body>
</html>
