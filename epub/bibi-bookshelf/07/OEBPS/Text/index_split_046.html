<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_56">Elli dördüncü bölüm</h1>

  <p class="block2">Köydekiler, şaşkın bir halde, Paneb'in en müşkülpesent kişilerin bile hayranlığını uyandıran istikrarlı çalışmasını izliyorlardı. Hayatı pahasına saldıran kararlı bir savaşçı gibi her cepheye dalıp, güneşin daha da aydınlık gösterdiği parlak beyaz renkte, düz bir yüzey elde edene kadar işi bırakmıyordu. Paneb sayesinde köyün evleri hayat bulmuştu.</p>

  <p class="block2">Güzel Fizuze, elleri kalçalarında, pervasızca kapıya dayanmış bir halde, alaycı gözlerle genç devi süzüyordu.</p>

  <p class="block2">-Nihayet, evime geldin... Benden kaçmaya devam etmenden korkuyordum.</p>

  <p class="block2">-Her evle ilgilenmek zorundayım, ama senin evin mükemmel durumda.</p>

  <p class="block2">-Sen öyle zannet... Güzelleşmesi için yeniden alçılanması gerekiyor. Ekip şefine şikâyet etmemi istemezsin değil mi?</p>

  <p class="block2">Paneb genç kadının üstüne atlayıp, sol koluyla beline sarıldı ve havaya kaldırıp, içeriye sürükledi.</p>

  <p class="block2">-Şantaj mı yapıyorsun?</p>

  <p class="block2">-Boya kururken fazla gerildiği için, yatak odasında bir çatlak oluştu. Daha fazla büyümemesi için kaba sıva sürmek gerekiyor.</p>

  <p class="block2">-Ben sadece ön cephelerle uğraşıyorum.</p>

  <p class="block2">-Benim için kuralını bozarsın.</p>

  <p class="block2">Firuze, uzun ince bacaklarını Cesur'un beline dolayıp, o kadar coşkuyla sarıldı</p>

  <p class="block2">ki, delikanlı daha fazla dayanamadı.</p>

  <p class="block2">Enfes yükünü havaya kaldırarak, girişin köşesindeki tuğla yatağa<sup class="calibre3"><sup class="noteref" id="back_note_6"><a class="calibre4" href="../Text/index_split_072.html#note_6" title="6">6</a></sup></sup> çıkan üç kısa basamağı tırmandı. Yatak alçılanmış ve tuvalet masası da çıplak bir kadın ile üzerinde kolyeden başka bir şey olmayan ve çançiçeklerinin arasında yan gizlenmiş kadın flütçünün temsil edildiği resimlerle süslenmişti. Kapalı ve yükseltilmiş bir yerde bulunan bu yatak, kalın örtüler ve sevgililerin üzerine uzandığı yastıklarla rahat bir hale getirilmişti.</p>

  <p class="block2">-Paneb, yerini şaşırdın.</p>

  <p class="block2">-Bu bir yatak değil mi?</p>

  <p class="block2">-Hathor'un himayesinde olan ve kötü güçlerle savaşıp topluluğumuzu çöküşten koruması için her sabah genç Horus'u yeniden doğurmaya tahsis edilmiş bir ayin yatağı, bu.</p>

  <p class="block2">-Bana yeni zevkler tattır, Firuze.</p>

  <p class="block2">Hathor rahibesi din dersinden vazgeçip, kendisini coşkuyla soymaya başlayan sevgilisine teslim oldu. Genç kadının harika vücudunu okşamaya dalan Paneb, ayin yatağının başucunda çizili Bes'in yüzünü fark etmedi. Sakallı ve güler yüzlü bir cüce olan Bes'in görevi, yeni bir Hakikat Meydanı hizmetkârına hayat vermekti.</p>

  <p class="block2">Batı Yakası'nın Başyöneticisi Abri, durmadan şişmanlıyordu. Gitgide daha öfkeli olan karısı ona aile hayatını zindan ediyordu. İşteki canlılığını, giyiniş tarzını, saç biçimini, şarap tutkusunu sürekli tenkit ediyordu. Kısacası, aralarında bir anlaşmazlık vardı ve uzun boylu esmer karısı, geceleri şiddetli baş ağrılarını bahane ederek, ayrı odalarda yatmak istiyordu. Abri de kaderine boyun eğerek, tıka basa pasta yiyordu.</p>

  <p class="block2">Boşanmayı çok sık düşünüyordu, ama servetinin önemli bir miktarı karısının olduğu için, kendini sokakta bulmaktan korkuyordu. Karısı onu aldatmadığı ve ortak mallarını ve evlerini oldukça iyi evirip çevirdiği için, Abri'nin onu suçlayacak hiçbir nedeni yoktu.</p>

  <p class="block2">Bu cadaloz ona hiçbir zaman huzur vermemişti; su kenarında saatlerce tembellik edip, uzun öğleden sonra uykularına yatmak ve zamanın akışını, hurma ağaçlarının gölgesinde tatmak imkânsızdı. Şirret kadın, yine de hayatından memnun değildi. Mehi'nin dediği gibi, Abri mesleğinde tutuluyordu ve hiçbir imtiyazını kaybetmemişti ama bu bile karısına yetmiyor, Abri de artık karısının ne istediğini bilemiyordu.</p>

  <p class="block2">Tek derdi bu çılgın kadm olsa iyiydi! Sevimli tavırları ve sıcak sohbetine rağmen, Mehi, ondan yüz kat daha korkunçtu. Abri, Teb'in yeni başhazinedannın korkunç yükselişini şaşkınlıkla izliyordu. Önceleri bu kasıntı subayın, amirleri veya kendisine güven duymayan saygın kişilerce alaşağı edileceğine inanmıştı, ama Mehi, tuzaklardan kaçınmayı bilmiş ve düşmanlarından daha kurnaz olduğunu göstermişti.</p>

  <p class="block2">Bugün, Teb kuvvetlerine bahşettiği sayısız avantajlar sayesinde malî işlerin basma atandığından beri, sadece Mehi'nin adı geçiyordu. Teb'in en kuvvetli</p>

  <p class="block2">kişisi Mehi'ydi. Hiç şüphe uyandırmadan, iktidarı ele geçirmek için, günden güne ağını örüyordu. Belediye başkanı, Mehi'ye büyük şehrin idaresini bırakmıştı. Mehi öyle bir ustalıkla üstesinden geliyordu ki, vezirin indinde harika bir üne sahip olmuştu.</p>

  <p class="block2">Abri onunla kurduğu özel ilişkilerinden dolayı büyük sevinç duymalıydı, ama esasında onun kafasını meşgul eden şey de ilişkileriydi.</p>

  <p class="block2">Tehlikeli işlere girdiğinde, Mehi'nin desteğinden yararlanacağını ümit ediyordu. Ama durum umduğunun tam tersi bir biçimde gelişmişti ve kumandan ona yakında hesap soracaktı. Can sıkıcı yandaşının gücü fark edilir derecede arttığından, Abri sürekli çaba göstermesine rağmen hiçbir sonuca ulaşamadığını bahane etmeyi sürdürdü.</p>

  <p class="block2">İşte bu yüzden batı yakasının başyöneticisi iki sene göz boyadıktan sonra, Mehi'nin istediği gibi Hakikat Meydanı'na saldırarak, koruyucusunu memnun etmeye karar vermişti.</p>

  <p class="block2">Abri, sabah kahvaltısını sakin bir ortamda yiyeceğini umarak erken kalktı. Ama henüz yoğurdunu yiyordu ki, şirret karısı buğday tarlalarının verimsizliğinden yakınarak içeri girdi. Abri de, evinden kaçıp zanaatkarların köyüne giderken, bir sürü pasta yuttu.</p>

  <p class="block2">Zanaatkarlar böyle bir çevrede yaşamayı nasıl kabul ediyorlardı. Ne zengin bir</p>

  <p class="block2">bahçeleri ne de dinlendirici hurma ağaçları vardı, sadece çöl ve güneşin hâkim olduğu çorak tepeler bulunuyordu. Ve Hakikat Meydanı'nın önemli şahsiyetleri, bu gizemli eserin sırrını, kuruluşundan bu yana saklı tutuyorlardı. Abri, Nil Nehri'ne çok yakın olmasına rağmen, nehrin ve şehrin zevklerinden çok uzakmış gibi yaşayan bu insanların çetin hayat şartlarına imrenmiyordu.</p>

  <p class="block2">Batı yakasının başyöneticisinin tahtırevanı ilk tabyanın önüne geldiğinde, muhafız, Şef Sobek'in talimatlarına harfiyen uydu. Abri'den hüviyetini göstermesini ve amirine haber vermeden yoluna devam etmeyip, beklemesini rica etti. Abri'nin itirazları hiçbir şeyi değiştirmedi.</p>

  <p class="block2">Bu davranış, endişelerini doğruluyordu. Sobek enikonu güvenlik önlemlerini artırmış ve geçişleri kısıtlamıştı. Abri, Sobek'in dosyasını incelemişti; polis teşkilatına girişinden Hakikat Meydanı'na atanmasına kadar, dürüst, sadece işiyle meşgul bir polis izlenimi vermişti. Mesleğinde tenkit edilecek en ufak bir husus yoktu. Yüksek rütbeli görevli, aşılması zor bir engel haline gelen bu namuslu Nübyeliden kurtulmak için, Mehi'ye sunacağı bir sebep bulamamıştı. Oysa, Abri buraya bir açığını yakalamak üzere gelmişti. Şef Sobek, Abri'yi karşılamaya geldi. Polis: -Bir sorun mu var? diye sordu.</p>

  <p class="block2">-Görevim icabı, yardımcılar grubunda her şeyin yolunda gittiğinden emin olmak istiyorum.</p>

  <p class="block2">-Peki oraya gidelim. Abri'nin köye giriş izni yoktu ve polis şefi eşlik etmeden tabyaları aşamazdı.</p>

  <p class="block2">-Görevinizden memnun musunuz, Sobek?</p>

  <p class="block2">-İşim zor ama heyecanlı. Şu faili meçhul cinayet de olmasaydı...</p>

  <p class="block2">-Hâlâ bir ipucu yok mu?</p>

  <p class="block2">-Hiçbir ipucu yok.</p>

  <p class="block2">-Seneler geçti, hiç kimse sizi suçlamıyor. Eninde sonunda unutacaksınız.</p>

  <p class="block2">-Asla. Adamlarımdan biri öldürüldü. Ama olup bitenleri nasılsa öğreneceğim.</p>

  <p class="block2">-Eğer suçlu... köyden biriyse?</p>

  <p class="block2">-Onu da düşünüyorum, ama en ufak bir kanıtım yok.</p>

  <p class="block2">Abri, Sobek kendisini soğuk bira içmeye davet etmeden önce, yardımcıların işleriyle ilgilenir gibi yapıp onların mütevazı evlerini ziyaret etti.</p>

  <p class="block2">-Galiba evli değilsiniz?</p>

  <p class="block2">-Hayır ve ne niyetim ne de imkânım var. Loncanın asayişini sağlamak bütün vaktimi alıyor.</p>

  <p class="block2">Yönetici:</p>

  <p class="block2">-Bekârlık uzun vadede zor gelebilir! diye devam etti. Siz burada yeteneklerinizi kanıtladınız; daha çok ödüllendirileceğiniz, daha az yorucu bir makam istemez miydiniz?</p>

  <p class="block2">-Bu kararı ancak vezir verebilir.</p>

  <p class="block2">-Özel bir görüşme esnasmda, ona sizden bahsedebilirim. Sizin vasıflannızdaki birinin, bu yıpratıcı işten daha iyilerine layık olduğunu anlaması gerekir. Sobek ilgilenir göründü. Abri, bir açığını ortaya çıkarmak için gelmemiş miydi?</p>

  <p class="block2">-Ne tür bir terfi ümit etmeliyim?</p>

  <p class="block2">-Mesela, Teb nehir güvenliğinin idaresi... Şimdiki görevlinin yardımcısı olacaksınız; o yakında emekli olunca, onun yerine geçeceksiniz.</p>

  <p class="block2">-Karşılığında ne istiyorsunuz?</p>

  <p class="block2">-Şimdilik hiçbir şey, sevgili Sobek. Tabiî ki, bu ufak yardım, bizi çok samimi iki arkadaş yapacak. Ve arkadaşlar arasında bilgi alışverişi yapılır, yardımlaşılır değil mi?</p>

  <p class="block2">Nübyeli başını salladı.</p>

  <p class="block2">Abri, nihayet Kumandan Mehi'ye harika haberler verecekti.</p>
</body>
</html>
