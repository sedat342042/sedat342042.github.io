<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_71">Altmış dokuzuncu bölüm</h1>

  <p class="block2">Paneb, sağ ekibin toplantı salonuna yakın çizim atölyesine girdiğinde, Nefer ve Gau'yu görünce şaşırdı. İki adam başlığı "Gerçeği araştırma ve sarih olmayanı bulma metodu" olan bir papirüsü inceliyordu. Papirüs, delikanlının ilk kez gördüğü matematik işaretleriyle doluydu.</p>

  <p class="block2">- Bu papirüs beni ilgilendiriyor mu? Gau cevapladı:</p>

  <p class="block2">- Dünyanın mimarı hayatın öğelerini, orantı ve ölçü üzerine kurdu ve dünyamız bir rakam oyunu olarak kabul edilebilir. Rakamları enerji kaynağı gibi kabul et, düşüncen hiç durağan olmayacaktır. Bizim geleneğimizde düşünce geometrik açıdan, matematiksel ifadeden önde gelir. Gelişen, çoğalan ve yine kendine dönen bir olgu üzerine kuruludur. Çizim sanatı, bütünlük kavramının olanca canlılığıyla ortaya konmasıdır.</p>

  <p class="block2">Nefer:</p>

  <p class="block2">- Vücudun, bir orantı bütünü olduğu için vardır ve elini yetenekli kılman için bu ilme ihtiyacın olacak. Ama geometriyi geometri için veya matematiği matematik için kullanma; bu çelişkiye düşenler kısır bir döngüye girerler.</p>

  <p class="block2">Gau:</p>

  <p class="block2">- Bir üçgen çiz, diye emretti.</p>

  <p class="block2">Paneb, çok ince bir fırça yardımıyla şekli çizdi. Hocası:</p>

  <p class="block2">- İşte, güneş ışığını soyut bir şekilde göstermenin en kolay yollarından biri; senin çizim sanatındaki çıraklığını onun himayesine sokacağız. Eskiler çizimin, gerek gökyüzünün gerek yeryüzünün gerekse suların sırlarını keşfetmemize, kuşların ve balıkların dilini anlamamıza, istediğimiz her şekli çizmemize yararlı olduğunu söylerler, diye açıklamada bulundu.</p>

  <p class="block2">- Öyleyse çalışmaya başlayalım.</p>

  <p class="block2">Nefer, arkadaşının giderilemez bir öğrenme açlığı olduğunu gözlemledi ve saatler boyu eğitmek için yeterli enerjisi olmayan Gau'ya yardıma geldiğine sevindi. Paneb, çabucak dört temel işlemi uyguladı; güçleri ve kökleri buldu, bir çift sandal veya bir gemi yelkeni türündeki, pratik uygulamadan uzaklaşmadan, kolayca denklemleri çözdü. Bu yüzden, Hakikat zanaatkarları tarafından yapılan eserlerde tesadüfe yer bırakılmadığını öğrendi.</p>

  <p class="block2">Bölme, çarpma veya kök alma, ne olursa olsun Paneb'den, toplamanın ilk evresine indirgemesini istemişlerdi. Onluk sistemde, birim kesirlerini birime eşit bir payla kullanıyor, alıştırmalarının sonucunu kontrol etmesi için ona verilen çizelge sayesinde başının çaresine bakıyordu.</p>

  <p class="block2">Gau:</p>

  <p class="block2">- Ağız hiyeroglifi, bütün şekiller dünyayı sözle yaratan koruyucumuz Tanrı Ptah'ın ağzından çıktığı için, en önemli parçayı simgeler. Şimdi, bir daire çiz. Paneb'in eli titremedi.</p>

  <p class="block2">- Bu dairenin alanının nasıl hesaplandığına bak; çapından 1/9'unu çıkar, kalanın karesini al, böylece alanını<sup class="calibre3"><sup class="noteref" id="back_note_7"><a class="calibre4" href="../Text/index_split_073.html#note_7" title="7">7</a></sup></sup> bulursun. Bu bize, örneğin, silindir biçimindeki bir buğday ambarının hacmini bulmamız için çok gereklidir. Bir iç bölmeyle karşılaştığında, aralıkları uyum kuralına göre düzenleyeceğinden, bütün bunlar sana yararlı olacak.</p>

  <p class="block2">Nefer, Paneb'in şaşkınlıktan dilini yutmasına neden olan başka bir papirus evrakı açtı.</p>

  <p class="block2">Kırmızı mürekkeple çizilmiş kareli bir dörtgen içinde, siyahla çizilmiş bir adam ayakta duruyordu. Vücudunun her parçası belli sayıdaki karoya eşitti.</p>

  <p class="block2">- Bu tasarım, on sekiz birimlik bir ölçü üzerine kurulmuştur; ayak tabanından dizlere kadar altı, kalçalara kadar dokuz, dirseklere kadar on iki, koltukaltlanna kadar on dört buçuk, boyna kadar on altı, saçlara kadar on sekiz karo vardır. Bir insan vücudunun ahengi böyle ortaya çıkarıldığı için sen de hatasız çizebilirsin. Bu sadece bir örnektir, kalıplaşmış bir sistem değildir; eserin yaratıcısı, başka orantılar da belirleyebilir.</p>

  <p class="block2">Paneb ve Nefer yıldızların altında yan yana oturuyorlardı.</p>

  <p class="block2">- Bu kadar olağanüstü olacağını bilmiyordum... Veya şöyle söyleyeyim, keşke içgüdülerime kulak verseydim! Niçin bu kadar zaman kaybettim?</p>

  <p class="block2">- Üzülme Paneb, vakit kaybetmiş sayılmazsın. Deneyimlerin şu anı yoğun bir şekilde yaşayıp, karakterini çözmeni ve hızla öğrenmeni sağladı. Ama bu sadece bir başlangıç, en kısa zamanda piramitleri öğrenip, yeni bir aşama kaydedeceksin.</p>

  <p class="block2">- Benimle gelecek misin?</p>

  <p class="block2">- Ekip şefi izin verirse.</p>

  <p class="block2">- Altın Evi'ne kabul edildin, değil mi?</p>

  <p class="block2">Nefer cevap vermekte tereddüt etti. Bunun üzerine Cesur:</p>

  <p class="block2">- Uabet öyle dedi.</p>

  <p class="block2">- Doğru söylemiş.</p>

  <p class="block2">- Sessiz kalmak zorundasın biliyorum, ama bana en azından maddenin içinden geçen o ışığı görüp görmediğini söyle.</p>

  <p class="block2">- Işık var, Paneb. Eğer seçtiğin dalda çalışırsan, sen de onu keşfedeceksin.</p>

  <p class="block2">- Bu köyde bir kapıyı açtığında, arkasında on kapı daha var... Ama bu benim hoşuma gidiyor. Büyük Ramses'in ebedî istirahatgâhına girdin mi?</p>

  <p class="block2">- Krallar Vadisi seni hayal kırıklığına uğratmayacak.</p>

  <p class="block2">- Ben de, orada çalışacak mıyım?</p>

  <p class="block2">- Hakikat Meydanı'ndaki her mimarın kaderi bu değil mi?</p>

  <p class="block2">-Hazırım.</p>

  <p class="block2">- Henüz değil, Paneb. Gözün henüz yatışmadı.</p>

  <p class="block2">- Anlamadım.</p>

  <p class="block2">- Dünyanın, her bölümü bakışlarımızla dağılmış olan dev gibi bir gözü vardır. Elimize yön veren, eserlerimizi esinlendiren de odur. Bu gözü yeniden oluşturmak zorundayız, ama her şeyden önce, bizden uzaklaşmaması için, onu doyurmamız gerekir.</p>

  <p class="block2">Paneb hâlâ anlamıyor, ama arkadaşının ona yeni bir kapı açtığını hissediyordu. Yıldızlarla dolu gökkubbeye hayran hayran bakarken bir gün bozulan yerlerini resmiyle düzeltebileceği, eşsiz gözün varlığını sezinledi.</p>

  <p class="block2">Bodur, siyah saçları yuvarlak başına yapışmış, belden yukarısı geniş, el ve ayak parmakları süt çocuğu gibi boğumlu olan Tran-Bel büyük bir açlıkla yiyip içiyordu. Aslen Libyalı olan Tran-Bel, ülkesinde para kazanamamış ve şansın kendisine güldüğü Teb'e yerleşmişti. Ruhunda tüccarlık yatan, bütün ahlakî değerlerden yoksun olan Tran-Bel, sadece kazanmayı daha çok kazanmayı seviyordu. Temkinli ve kurnaz olan Tran-Bel, yüksek makamların şüphesini çekmemişti, hatta iyi bir üne sahipti. İşçilerinden biri yanına gelerek: - Sizi istiyorlar Patron, dedi.</p>

  <p class="block2">- Şimdi gelemem.</p>

  <p class="block2">- Yine de onu görmelisiniz. Önemli bir adama benziyor. Tran-Bel, "Yoksul bir satıcıdır" diye düşündü. Gelen yabancıyı birkaç duygusal sözle başından savmayı planladı.</p>

  <p class="block2">Tran-Bel şaşkına döndü.</p>

  <p class="block2">Ambarının eşiğinde duran adamın yüzü ona benziyordu. Tıpatıp benzeri değildi, ama kardeşi kadar onu andırıyordu.</p>

  <p class="block2">- Benden ne istiyorsun, arkadaş?</p>

  <p class="block2">- Sen Tran-Bel misin?</p>

  <p class="block2">- Ben buranın patronuyum ve çok meşgulüm.</p>

  <p class="block2">- Sakin bir yerde konuşalım.</p>

  <p class="block2">- Bana emir vereceğini mi sanıyorsun?</p>

  <p class="block2">- Teb'in başhazinedarı ve silahlı kuvvetlerin kumandanı olarak, buna eminim. Tran-Bel tükürüğünü yuttu.</p>

  <p class="block2">Birçok kişiden Mehi'nin çok acımasız bir yönetici olduğunu ve ona kafa tutmanın iyi olmayacağını duymuştu. Ama bu kadar üst düzey saygın bir görevlinin, kendisiyle ne işi olabilirdi?</p>

  <p class="block2">- Buraya gelin... Arşive gidelim,</p>

  <p class="block2">Tran-Bel, rüzgârın aleyhine döndüğünü hissetti. Bu korkunç şahsiyeti kızdıracak ne hata işlemişti?</p>

  <p class="block2">Yazı levhalanyla dolu olan bu köşe, karanlık ve atölyenin hareketliliğinden uzaktı.</p>

  <p class="block2">- Hesaplarımı görmek istiyorsunuz değil mi?</p>

  <p class="block2">- Müşterisini ve devlet hazinesini soyan bir dolandırıcı olsan bile beni ilgilendirmez, ama Hakikat Meydanı'nın bir zanaatkarını yasadışı kullanman, ağır cezayı hak ettiren büyük bir suçtur.</p>

  <p class="block2">Çılgına dönen Tran-Bel inkâr etmeyi düşünemedi bile.</p>

  <p class="block2">- Farkında değildim... Bir çarşıda karşılaştık, sağlam olmayan taburelerimden birini eleştirdi, münakaşa ettik. Kârı paylaşmak şartıyla, bana daha iyi kaliteli bir tabure imal etmeyi önerdi. O günden beri buraya gelip, çok güzel parçalar üretiyor.</p>

  <p class="block2">- Sen de, idareye bildirmeden onları çok pahalıya satıyorsun.</p>

  <p class="block2">- Ufak bir ihmal, telafi etmeye hazırım.</p>

  <p class="block2">- Aklından bile geçirme. Tran-Bel kulaklarına inanamıyordu.</p>

  <p class="block2">- Eminim ki, o teklifleri zanaatkara sen yapmışındır, ama önemli olan sadece sonuçtur. Suç ortağının geliş gidişlerini, senin için yaptığı kaçak işlerin cinsini ve gizli gelirinin miktarını bana bildirirsen, kaçakçılığına göz yumacağım.</p>

  <p class="block2">Libyalı rahatlamıştı:</p>

  <p class="block2">- Hizmetinizdeyim, dedi. Kârımdan biraz hisse ister misiniz? Mehi'nin buz gibi bakışı onu ürküttü. Mehi üstüne basa basa uyardı:</p>

  <p class="block2">- Aldığım zaman hepsini alırım. Bunu unutma ve bana eksiksiz bilgi ver. Bir de,</p>

  <p class="block2">anlaşmamızdan kimseye bahsetme. En ufak bir yanlış adımında, seni yok ederim.</p>
</body>
</html>
