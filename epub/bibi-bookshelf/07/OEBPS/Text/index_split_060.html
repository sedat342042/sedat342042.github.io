<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_70">Altmış sekizinci bölüm</h1>

  <p class="block2">Dakter, Batı Teb Merkez Laboratuvan müdürlüğüne atandığından beri, her sabah sakalını düzelttirip kokular sürünüyordu. Söz verdiği üzere, teknisyenler grubuna ilmin sınırlarını bilgelikle belirleyen merhum selefinin geleneksel araştırma programını izleyeceğini açıklamıştı. Bu çevreye yabancıydı, ama bundan böyle saygıdeğer birisi olacaktı. Şahsına tahsis edilen makam villasından, hizmetçilerden ve itibarından yararlanmak için, bir süre dinlenmeye karar verdi. Bu konfor onu gevşetmemeliydi, ama zihinsel yorgunluğu ağır basmış ve Dakter, hakkında hiçbir sağlam bilgi olmayan iki ürün, galen ve bitümle yeniden ilgilenmeye başlamıştı.</p>

  <p class="block2">Bu arada, yaklaşık her iki senede bir, bu ürünlerin Hakikat Meydanı'na sevk edildiğini öğrendi. Yeni müdür olarak, bunun düzenlenmesinden Dakter sorumlu olacaktı. Gelecek sevkiyata en az altı ay vardı, sabretmesi gerekiyordu. Sinirlenmesine rağmen, gelenekleri yıkmamalıydı. Yakında loncanın sırlarından birini keşfedecekti.</p>

  <p class="block2">Köye yakın olması, yıkama tozu verdiği yardımcıyı, özel çamaşırcısı olarak işe almasını kolaylaştırdı. O akşam, ona bilgi veren bu adam bariz bir şekilde memnuniyetini göstererek gülümsüyordu.</p>

  <p class="block2">- Yeni haberlerim var sanırım. Uputi isimli bir postacı zanaatkarlar cemaatine kurye getiriyor ve dışarıya gönderilen mektupları götürüyor. Uputi aklı başında, ama bazen geveze biridir ve başkalarıyla tartışmayı oldukça sever. Son zamanlarda, zanaatkarlardan birinin çok mektup yazdığını fark etmiş.</p>

  <p class="block2">- Bu mektuplar kime yollanmış?</p>

  <p class="block2">- Uputi yazışma gizliliğini korumak zorunda. Benim de bildiğim kadarıyla, söz konusu zanaatkar on iki aydır, her izin gününde, batı yakasına gitmiş. Bu çok rastlanan bir davranış değil. Belki, sadece lüks eşyalar yaptığı bir müşteri yüzündendir, ama bu işler genellikle böyle yürümez... Sipariş edildikten sonra, teslimat yapılır.</p>

  <p class="block2">- Tabu ki, sen bu zanaatkarın adını biliyorsun.</p>

  <p class="block2">- Evet, çok şanslıyım.</p>

  <p class="block2">-Ne kadar?</p>

  <p class="block2">- Çamaşır tozu yeterli olmayacak... Bana bakır külçeler gerekiyor.</p>

  <p class="block2">- Arkadaşım, çok pahalıya patlıyorsun.</p>

  <p class="block2">- Bu bilginin değeri budur.</p>

  <p class="block2">- Muhakkak diğer yardımcılar da haberdardır.</p>

  <p class="block2">- Hayır bir tek ben biliyorum. Uputi bana bu ismi söylediğine çok pişman ve bir daha bilgi vermeyecek. Öğrenmek istiyorsanız, istediğimi verin.</p>

  <p class="block2">Dakter suratını astı.</p>

  <p class="block2">- İki külçe?</p>

  <p class="block2">-Dört.</p>

  <p class="block2">-Üç?</p>

  <p class="block2">- Dört Hayatımın fırsatını yakaladım, vazgeçmeyeceğim.</p>

  <p class="block2">- Üçü yarın, dördüncüsü, eğer verdiğin bilgi ilginçse bir hafta sonra.</p>

  <p class="block2">- O zaman, üç ve iki.</p>

  <p class="block2">- Tamam anlaştık.</p>

  <p class="block2">Çamaşırcı, sağ ekipte çalışan zanaatkarın kimliğini açıkladı.</p>

  <p class="block2">Dakter, elde ettiği bilgiyi aktarmak için, Mehi ve Serketa'nın vezir tarafından resmen atanan belediye başkanının onuruna verdikleri gecenin bitmesini beklemek zorunda kaldı Teb'in başhazinedarı, daha yararlı bir ipucu elde ettiğine kanaat getirdi; zanaatkarların gizli faaliyetleri hakkında doğrudan bilgi elde etme imkânı bulunmadığından, belki de Hakikat Meydanı'nda bir muhbir edinmek daha iyi olacaktı.</p>

  <p class="block2">- Çamaşırcının işini nasıl halledeceğim?</p>

  <p class="block2">- Ona yarın akşam güneşin batışından bir saat sonra, Teb'in kuzeyindeki hurma bahçesinde, terk edilmiş kuyunun yakınında bakır külçelerinin verileceğini söyle.</p>

  <p class="block2">- Onları nerden bulacağız?</p>

  <p class="block2">- Endişelenme, ben hallederim. Eğer polis teşkilatı sana bu çamaşırcı hakkında soru sorarsa, çamaşırcının işe alınmak için sana başvurduğunu ve sen de şartlarının işine geldiğini, onunla tek bir görüşme yaptığını ve hakkında başka hiçbir şey bilmediğini açıklarsın.</p>

  <p class="block2">- Peki ya o zanaatkar...</p>

  <p class="block2">- Onunla da ben ilgileneceğim. Ne kadar az ortalarda görünürsen, o kadar iyi... Hakikat Meydanı'na yapılan, galen ve bitüm sevkiyatının ayrıntılarıyla ilgilen. Zengin olma fikri çamaşırcının bacaklarını titretti. Yardımcı olarak işe alındığında yaptığı anlaşmaya ihanet ediyordu, ama böylesine bir fırsatı nasıl kaçırırdı? Servet edindiğinde, Teb'e oranla daha ucuz arazilerin bulunduğu Orta Mısır'a giderek bir çiftlik alacak, lanet okuyarak yaptığı bu işi bırakacak ve orada sakin günler geçirecekti.</p>

  <p class="block2">Dakter bilgi ilginç geldiğinden, adamına beş bakır külçeyi vermeyi hemen Kabul etmiş, çamaşırcı da daha fazla istemediğine pişman olmuştu.</p>

  <p class="block2">Çamaşırcı parasını alınca, bir daha Hakikat Meydanı'na ayak basmayıp, ortadan kaybolacaktı. "En yüksek hurma ağacının dibinde, terk edilmiş kuyunun karşısında" demişti Dakter, "külçeler, bir çuvalın içinde toprağa gömülecek." Çamaşırcı, hurmalığın bu kısmının ıssız olacağından emindi. Hiç kimse geceleyin bu yere gelmezdi ve hiç kimse onu ganimetini çıkarırken görmeyecekti.</p>

  <p class="block2">Dakter yalan söylememişti. Çuval ulu bir hurma ağacının altındaydı ve çamaşırcı onu topraktan çıkarmak için fazla çaba harcamamıştı. İpini çözmeye hazırlanırken, kuru bir ses kanını dondurdu.</p>

  <p class="block2">- Polis! Ayağa kalk, sırtını hurma ağacına daya ve kendini savunmaya kalkma.</p>

  <p class="block2">Telaşlanan çamaşırcı hazinesini göğsüne bastırıp, tabanları yağladı.</p>

  <p class="block2">-Dur!</p>

  <p class="block2">Tek şansı daha hızlı koşup, peşinden gelenlerden kurtulmaktı. Ama, cehennem zebanisini andıran bir polise tosladı.</p>

  <p class="block2">Çamaşırcı, çuvalını indirmeyi denedi, ama sırtına bir ok saplanırken, aynı anda sopayla kafatasını kırdılar.</p>

  <p class="block2">Çamaşırcı yere yığıldı. Çamaşırcıya pusu kuran on kadar polis, şeflerinin incelediği cesedin çevresinde toplandılar.</p>

  <p class="block2">- İlginç... Bize bu adamın tehlikeli ve silahlı bir hırsız olduğu bildirilmişti.</p>

  <p class="block2">- Çantasında ne var?</p>

  <p class="block2">Şef çantayı açtı ve içerisindekileri toprağa boşalttı.</p>

  <p class="block2">- Taşlar var... Sadece taşlar.</p>

  <p class="block2">- İyi yaptık, bu kadar ağır bir çuval silah yerine geçer. Kendimizi korumakta haklıydık.</p>

  <p class="block2">Mehi Teb'in kuzeyindeki hurmalıkta cereyan eden, kötü bir adamın öldürülmesiyle son bulan olayı umursamaz göründü. Polisler adamı yasal olarak durdurmuşlar, ama adam saldırınca, kendilerini korumak için, onu tepelemek zorunda kalmışlardı. Soruşturma sonucunda, Hakikat Meydanı'nda yardımcı olarak çalışan çamaşırcılardan biri olduğu ortaya çıkmıştı. Meslektaşları onu hiç tutmuyordu, hiç kimse ona övgü yağdırmadı. Hatta, ufak tefek hırsızlık yaptığından bile şüphe ediliyordu. Diğer çamaşırcılar, küstah ve saldırgan olduğunun altını çizdiler. Şef Sobek de bu ifadeleri doğruladı. Dava, üzücü ve kesin bir şekilde çözümlenerek rafa kaldırıldı. Mehi, yerinde ve iyi kararlar aldığından, ona bu denli yardım eden şansa artık şaşırmıyordu. Tüm girişimleri başarıyla sonuçlanmış, durumu daha da kuvvetlenmişti. Bu çamaşırcının bir budala gibi davranacağına ve kendini cezalandıracağına emindi. Çamaşırcı ortadan yok edilmişti, Dakter ayak bağı olmayacak ve kumandan sessiz sedasız bir şekilde bilgi edinecekti.</p>

  <p class="block2">Çok temkinli davranıp, bu kez polisleri işe kanştırmamalıydı. Bu yüzden, karısı</p>

  <p class="block2">Serketa'ya başvurdu.</p>

  <p class="block2">- Sana bir adam tarif edeceğim, sen de batı yakasından gelen gemiden inerken, onu bulmaya çalışacaksın. Sonra da onu takip edip nereye gittiğini öğreneceksin.</p>

  <p class="block2">- Ama her gün bir sürü gemi geliyor.</p>

  <p class="block2">- Sabahki seferlere dikkat et.</p>

  <p class="block2">- Sevgilim, sabahlan erken kalkmaktan nefret ederim.</p>

  <p class="block2">- Bu küçük yardımı benden esirgemeyeceksin değil mi Serketa?</p>

  <p class="block2">- Ya bu ceza aylarca sürerse?</p>

  <p class="block2">- Bu önemli bir görev güvercinim, senden başkasma güvenemem.</p>

  <p class="block2">- Bana ne hediye edeceksin?</p>

  <p class="block2">- Yeni mücevherler ister misin?</p>

  <p class="block2">- Hayır demem. Eskilerden sıkılmaya başlamıştım. Galiba, Memfis'te bir kuyumcu harika safir kolyeler yapıyormuş, ama maalesef işi başından aşkınmış.</p>

  <p class="block2">- Merak etme, sana vakit ayıracaktır.</p>

  <p class="block2">Serketa gözetlemesinin on sekizinci gününde, sabah saatlerindeki ikinci gemiye binen zanaatkarı buldu. Onu kolayca takip edip, çeşitli mobilyaların bulunduğu bir depoya girerken gördü. Yaptığı işten memnun olan Serketa başparmağını, yakında safir kolyesinin süsleyeceği boynunda yavaşça gezdirdi.</p>
</body>
</html>
