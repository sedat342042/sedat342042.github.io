<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_58">Elli altıncı bölüm</h1>

  <p class="block2">Paneb uyandığında, Lekesiz Uabet ortalarda yoktu. Çarşafları katlamış, hasırı toplamıştı. Rahat bir nefes alan genç adam, sıcak yaz gecelerinde keyifle kestirdiği terasa çıkan merdivenleri tırmandı.</p>

  <p class="block2">Delikanlı özgürlüğüne kavuşmuş gibi, güneşin doğuşunu büyük bir keyifle seyrettikten sonra, kuzeyde kalan üçgen biçimindeki sundurmayla korumaya alınmış büyük açıklığı inceledi. Bu açıklık, güneşin sıcaklığını kolayca içeri geçiren küçük pencereleri ve duvarları olan bazı evlerde hava akımı sağlayan boru görevini görüyordu.</p>

  <p class="block2">Sonuçta, Paneb ucuz kurtulmuştu. Uabet bu evliliğin imkânsız olduğunu anlayıp, ona harikulade temizlenmiş ve iyi mobilyalarla döşenmiş bir ev bırakmıştı. Eşyalan tutmaya hakkı var mıydı? Hayır, hepsini Uabet'e iade edecekti. Bu onun çeyiziydi, Paneb onlan kullanamazdı.</p>

  <p class="block2">Çocuk cıvıltıları duydu. Taraçaya çıktığında, on kadar çocuğun, ellerinde papirüs fidanlarından yeni kesilmiş saz tomarlanyla kapısına dayandığını gördü. Aynca hurma ağacından koparılmış iri meyveler de taşıyorlardı.</p>

  <p class="block2">Delikanlı onlara kapıyı açmak için aşağıya indi.</p>

  <p class="block2">-Ne istiyorsunuz?</p>

  <p class="block2">İçlerinden en uyanığı olan küçük bir kız kahkahalar atarak:</p>

  <p class="block2">-Evliliğini kutlamak için bir hediye getirdik, dedi.</p>

  <p class="block2">-Evliliğim mi? Ama...</p>

  <p class="block2">-Uabet çok iyidir ve bütün köy aynı çatı altında oturduğunuzu biliyor.</p>

  <p class="block2">-Yanılıyorsunuz! O bu sabah gitti ve...</p>

  <p class="block2">Uabet göründü, başının üstünde yiyecek dolu bir sepet taşıyordu. Yüküne rağmen, mutluluk saçarak kıvraklıkla yürüyordu.</p>

  <p class="block2">-Uyandın mı, sevgili kocacığım? Sebze ve taze meyve aramaya gittim. Çocuklar ne kadar kibar değil mi?</p>

  <p class="block2">Paneb çökmüş bir şekilde, alçıyı ve kendisini bekleyen son dış cepheleri düşündü.</p>

  <p class="block2">Batı Yakası'nın Başyöneticisi Abri, Teb'e gitmek üzere yüksek rütbeli görevlilerin bulunduğu gemiye bindi. Limanda bekleyen makam arabası, onu Kumandan Mehi ve karısı Serketa'nın yeni taşındığı muhteşem villaya götürdü. Abri kendini kapıcıya tanıttı, kapıdaki görevli Mehi'ye geldiğini haber vermesi için bir hizmetkâra seslendi. Bu sırada başhademe, tavanı kırmızı mavi bitkilerle süslü ve iki adet kızıl somaki sütunla desteklenen kabul odasına girmeden evvel el ve ayaklarını kokulu suyla yıkaması için ziyaretçiye yol gösterdi.</p>

  <p class="block2">Abri'nin ancak beyaz nilüfer çiçekli havuzu, akasya ağaçlarının dikili olduğu bahçeyi, çardağı, suyolunu, silo ve ahırla çevrili büyük avluyu ve nihayet ortadaki kuyuyu görecek vakti oldu. Geniş ve lüks konutta, hizmetkârların lojmanlarını saymazsak, en az yirmi oda vardı.</p>

  <p class="block2">Mehi'nin başarısı ve ünü gittikçe artıyordu. Bu kadar zenginlik karşısında, Abri'yi korku sardı; müttefik olarak seçtiği adamın çok zeki ve korkulacak bir kişi olduğunu anladı. Kâhya ona yol gösterdi: -Başhazinedar sizi masaj odasında kabul edecek. Abri rahat bir nefes aldı. En azından, Mehi onu başından savmıyordu. Bu defa, onu hayal kırıklığına uğratmaması, tam bir işbirliği içinde olduklarını kanıtlaması gerekiyordu. Başhademeyi takip ederek, balık ve av motifleriyle süslü, dört sütunlu muhteşem bir odadan geçtikten sonra dört bir tarafı birinci kalite, rengârenk hasır kaplı taş sıralarla çevrili, yağ sürme ve ovalanma odasına girdi. Rafların üzerine fildişi, cam ve alçıdan yapılmış beyaz nilüfer, papirüs yaprağı, nar, üzüm salkımı veya çıplak kadınların önlerinde ittiği kanatlan açık, vücutları kap işlevi gören ördekler şeklinde, içleri merhemlerle dolu kâseler ve dar ağızlı şişeler konmuştu.</p>

  <p class="block2">Mehi yüzüstü yatmıştı. Bir masör sırtını ovuşturuyor, bir manikürcü, "hurma ağacının saçları" dediği, bir fırçayı andıran yaprakların ucundaki iplikçiklerle tırnaklarını temizliyordu.</p>

  <p class="block2">-Oturun, sevgili Abri ve sizi bu durumda karşıladığım için beni mazur görün, ama çalışma programım çok yüklü, bu görüşmeyi de ertelemek istemedim. Haberler iyi mi?</p>

  <p class="block2">-Gizli kalması gereken, harika haberler.</p>

  <p class="block2">Manikürcü ortadan kayboldu, masör işine devam etti. Mehi şöyle bir gözlemde bulundu:</p>

  <p class="block2">-Epeydir durum muhakemesi yapmadık. İkimiz de, hem farklı hem de benzer olan kendi işlerimizle meşguldük.</p>

  <p class="block2">-Ben de öyle düşünüyorum... Ve sevgili şehrimizin malî işlerini idare tarzınızdan dolayı sizi tebrik ederim. Kayınpederiniz sizinle gurur duyardı.</p>

  <p class="block2">-Bu övgü doğrudan kalbime işliyor Abri, sürekli o aziz adam ve kötü sonu aklıma geliyor.</p>

  <p class="block2">-Sizin rnesuliyetiniz gitgide ağırlaşıp artıyor... Belki de kurduğunuz planları ihmal etmenize ve hatta unutmanıza yol açıyor.</p>

  <p class="block2">Mehi buz gibi bir sesle yanıtladı:</p>

  <p class="block2">-Hiç de değil.</p>

  <p class="block2">-Hâlâ Hakikat Meydanı'nı yıkmak istiyorsunuz değil mi?</p>

  <p class="block2">-Niyetim de anlaşmamız da değişmedi. Ama senin anlaşmamıza uyduğundan emin değilim.</p>

  <p class="block2">Mehi'nin birden "sen" diye hitap etmesi Abri'yi titretti.</p>

  <p class="block2">-İnanın bana elimden geleni yaptım, ama çabalarım başarısız oldu. Bu loncanın sırlan, tahmin ettiğimden çok daha iyi saklanıyor. Herhangi bir beceriksizlik veya dikkatsizlik, vezirin ya da bizzat firavunun öfkelenmesine neden olabilirdi.</p>

  <p class="block2">-Teb'de benim sözüm geçer. Makamında kalacağına söz vermiştim, sözümü tuttum. Senin bu özensiz davranışların karşısında fikrimi değiştirip, devletin yüksek mercilerine ne kadar yeteneksiz olduğunu söyleyebilirdim.</p>

  <p class="block2">Abri sarararak geveledi.</p>

  <p class="block2">-Bunun doğru olmadığım biliyorsunuz... İşimi doğru dürüst yapıyorum, kimse şikâyet etmiyor ve ben...</p>

  <p class="block2">-Bana etkili yandaşlar lazım. Biraz önce harika haberler var dememiş miydin? Mehi'nin karşısında tüm ümidini yitiren Abri, onu ikna etmeye geldiğini neredeyse unutmuştu.</p>

  <p class="block2">-Şef Sobek'le ilgili... Dosyasını iyice inceledim.</p>

  <p class="block2">-İlginç bir şey buldun mu?</p>

  <p class="block2">-Maalesef hiçbir şey... Cesaretimin kırıldığını itiraf etmeliyim, zira bu polis bana çok namuslu göründü. Bu yüzden bir girişimde bulunup, yardımcıların yerleşimlerini incelemek bahanesiyle köye gittim. Tek amacım, şu Sobek'i daha yakından tanımaktı.</p>

  <p class="block2">-Mükemmel, azizim Abri! Sonuç?</p>

  <p class="block2">-Aşırı sert fakat görevini eksiksiz yerine getiren, çok bilinçli bir polis.</p>

  <p class="block2">-Bunu zaten biliyorduk. Yeni bir şeyler var mı?</p>

  <p class="block2">-Sobek halinden memnun olduğunu iddia ediyor, ama bu sadece göstermelik. Aslında, bütün zamanını alan ve bir aile kurmasını engelleyen bu zor işten yorulmaya başlamış.</p>

  <p class="block2">Mehi, çevik bir hareketle doğrulup, masörüne izin verdi. Konuyla ilgilenmişti.</p>

  <p class="block2">-Bu heyecan verici olabilir, azizim Abri. Bu arada, sapı çıplak bir genç kız şeklinde olan bakır aynada, kendini seyrediyordu. Daha ileri gittin mi?</p>

  <p class="block2">-Çok ileri gittim. Sizin ayarlayacağınızdan emin olduğum için, ona Teb şehri nehir polis teşkilatının merkezinde, daha iyi bir makam teklif ettim.</p>

  <p class="block2">-Doğru... Ama ona bu cömertliğin bir bedeli olduğunu, ifade ettin mi?</p>

  <p class="block2">-Tabii ki.</p>

  <p class="block2">-Tepkisi ne oldu?</p>

  <p class="block2">-İstediğimiz doğrultuda bize yardıma hazır olduğunu sanıyorum.</p>

  <p class="block2">-Bu hakikaten harika bir haber!</p>

  <p class="block2">Mehi aynayı önüne koyup çok gurur duyduğu siyah saçlarını taradı. Güçlü koruyucusunun memnuniyetini fark eden Abri gevşedi.</p>

  <p class="block2">Mehi:</p>

  <p class="block2">-Bu terfiyi gizlice hazırlayacağım. Gerçekleştiğinde, Hakikat Meydanı ve bu köyü korumak için alınan tüm güvenlik önlemleri hakkında bize bütün bildiklerini aktaracak olan Sobek'e sorular sorarsın. Bu arada, sana verdiğim ikinci görevi de unutmadın umarım....</p>

  <p class="block2">-Emin olun, aklımda! Ama epeydir, uzun süreliğine köyün dışına çıkan biri olmadı.</p>

  <p class="block2">Mehi, onu acımasız bir ifadeyle süzdü.</p>

  <p class="block2">-İnanması zor... Daha doğrusu, hiçbir gözetim sistemi kurmadığın için zanaatkarların elini kolunu sallayarak gidip geldiklerini düşünüyorum.</p>

  <p class="block2">-Bu görevi verdiğim adamların çok uyanık davranmadıklarını itiraf etmeliyim, fakat bu çok hassas bir vazife!</p>

  <p class="block2">-Sabrım taştı Abri. Artık bir sonuç bekliyorum.</p>
</body>
</html>
