<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_49">Kırk yedinci bölüm</h1>

  <p class="block2">Işık, arzu ettiği her şeye kavuşmuştu. Yavaş yavaş geleneklerini ve ufak tefek sırlarını keşfettiği bu köyde büyük ve huzurlu bir aşk yaşıyor, her gün sunaklara ve dua yerlerine bırakılan çiçek demetleri hazırlayarak Tanrıça Hathor'a hizmet ediyordu.</p>

  <p class="block2">Bu işle görevli kadınlar, erkekler gibi iki gruba ayrılmamıştı; hiyerarşinin en altında yer alan Işık, bundan hoşnuttu ve kendisine verilen görevi neşeyle yerine getiriyordu. Bununla birlikte, Hakikat Meydanı'nın kadınları onunla ancak havadan sudan konuşuyor, onu hâlâ bir yabancı gibi gördüklerini hissettiriyor ve ona hiçbir sırlarını açmıyorlardı.</p>

  <p class="block2">Nefer ve Işık akşam olduğunda, gün boyunca kazandıkları deneyimleri birbirlerine anlatıp, zanaatkarlar ve eşlerinin tutumlarını çok normal buluyorlardı. Bu köy diğerlerine benzemiyordu ve burada kayıtsız şartsız kabul görmek için uzun bir mücadele vermek gerekiyordu.</p>

  <p class="block2">Hakikat Meydanı rahibeleri, hayata hükmedebilen ve aşkın gücünü tüm dünyaya hissettiren yüdızlann tanrıçası Hathor'u yücelterek, tanrısal kuralların ahengini sürdürmeye çalışıyorlardı. Firavundan tapınaklardaki din adamlarına kadar loncanın görevi, tanrıların himayesini ve Maat'ın yeryüzündeki varlığını diğer insanlara hissettirecek olan bu enerjiyi sürdürmekti.</p>

  <p class="block2">Işık da, köyün kendisine bahşettiği bu önemli işi paylaşmaktan çok memnundu. Halat Kasa'nın evinin kapısı kapalıydı. Karısı genellikle her sabah eşiği ve evin girişini temizler ve çiçek demetini bizzat kendisi Işık'ın ellerinden alırdı.</p>

  <p class="block2">Genç kadm endişe duyarak kapıyı çaldı. Ufak tefek esmer bir kadın kapıyı açtı.</p>

  <p class="block2">Hırçın bir ifadeyle:</p>

  <p class="block2">- Kocam hasta, dedi sanki bunun sorumlusu Işık'mış gibi. Bilge kadın, Kâtip Ramose'nin karısıyla ilgilendiğinden, ne zaman geleceğini bilmiyorum.</p>

  <p class="block2">- Size yardım edebilir miyim?</p>

  <p class="block2">- Doktorluk tecrübeniz var mı?</p>

  <p class="block2">- Biraz. Halat Kasa'nın karısı tereddüt etti.</p>

  <p class="block2">-Sizi uyarıyorum, eğer onu iyileştiremezseniz, herkese sizin bir sahtekâr olduğunuzu söyleyeceğim.</p>

  <p class="block2">- Öyle bir durumda, haksız sayılmazsınız. Işık'ın sakinliği, ufak tefek esmeri yatıştırdı, Işık'ın içeri girmesi için geri çekildi.</p>

  <p class="block2">Kasa, ensesinin altına bir yastık koyup taş sedire uzanmıştı. Orta boylu, simsiyah saçlı, kahverengi gözlü ve kalın baldırlı, yüzü kare şeklinde bir adamdı.</p>

  <p class="block2">- Nereniz ağrıyor?</p>

  <p class="block2">- Karnım... Yanıyor.</p>

  <p class="block2">Işık, Başhekim Neferet'in ona öğrettiği gibi rengini, vücudundan yayılan kokuyu ve nefesini göz önünde bulundurarak, ama özellikle karın kısmını elleyip nabzını ölçerek, hastayı muayene etti. Kasa: - Önemli bir şey mi? diye endişelendi.</p>

  <p class="block2">- Zannetmiyorum, zira etrafınızda bir şeytan göremiyorum. Aşırı beslenme yüzünden mideniz ağrıyor. Birkaç gün bal, kızarmış bayat ekmek, kereviz ve incir yiyip, çok az olmak şartıyla hafif bira içeceksiniz. Ağrınız gitgide azalacak. Zanaatkar kendini daha iyi hissetmeye başlamıştı bile. Karısına şöyle dedi: - Bana tüm bunları hazırla ve mezar kâtibine, bugün işe gidemeyeceğimi haber ver.</p>

  <p class="block2">Ufak tefek esmer kadın kuşkuyla Işık'ı süzüyordu.</p>

  <p class="block2">- Sunağınızın üzerine çiçek bırakmamı arzu eder misiniz?</p>

  <p class="block2">- Onunla ben ilgilenirim. Siz bir an önce gidin, yapacak çok işim var.</p>

  <p class="block2">- Hathor kocanızı korusun ve iyileştirsin!</p>

  <p class="block2">Işık çiçek dağıtımına devam edeceğini sanıyordu fakat donup kaldı; anayolun ortasında, kendisinden bir metre uzaklıkta, etkileyici beyaz saçları ve sorgulayan gözleriyle, bilge kadın duruyordu.</p>

  <p class="block2">- Sana tedavi etmeyi kim öğretti?</p>

  <p class="block2">- Başhekim Neferet.</p>

  <p class="block2">Bilge kadının ciddi suratını hafif bir gülümseme aydınlattı.</p>

  <p class="block2">- Neferet... Demek onu tanıdın.</p>

  <p class="block2">- Beni o eğitti.</p>

  <p class="block2">- Niçin doktor olmadın?</p>

  <p class="block2">- Çünkü Neferet, beni başka bir kaderin beklediğini öngörmüştü, ben de onu dinledim.</p>

  <p class="block2">- Ağır hastalıklarla baş edebilir misin?</p>

  <p class="block2">- Birkaç tanesiyle.</p>

  <p class="block2">- Benimle gel.</p>

  <p class="block2">Bilge kadının gülhatmilerle dolu evi, Ramose'ninkinin yanındaydı. Komşuları, afallamış bir halde, yirmi yıldan fazla bir süredir, kapısını kimseye açmamış olan ev sahibesinin ardından Işık'ın girdiğini gördüler. Genç kadın keçiboynuzu kokan büyük bir odaya girdi. Rafların üstündeki kap ve kâselerin içinde şifalı otlar vardı. Duvarlar boyunca, papirüs dolu sandıklar yer alıyordu.</p>

  <p class="block2">Bilge kadın:</p>

  <p class="block2">- Rektum ve anüs hastalıklarıyla ilgili kitap yazan, Doktor Paheri'yle uzun süre çalıştım. Birçok hastalıktan sakınmak için temel kuralın temizlik olduğunu tüm köylülere zorla benimsetti. Yeterince suyumuz var, su temizliğin ilk şartıdır. Bu konuda çok hassas ol ve pislikle savaş, eğer temizlik olmazsa en etkili ilaçlar bile işe yaramaz. Akrepten korkar mısın?</p>

  <p class="block2">- Ödüm kopar ama Neferet, bana zehrinin birçok hastalığa iyi geldiğini söylemişti.</p>

  <p class="block2">-Yılanlar için de aynı şey söz konusu. En korkunç türlerini yakalayıp, kendi ilaçlarımızı yapmak için seni çöle götüreceğim. İyi hekim, akrepleri egemenliği altına alan kişidir. Akrep kötü ruhları uzaklaştırır, uzman olmayan bir doktorun muskalara yazdığı pozitif enerjiyi çeker. Anlaşılması güç bir vücudu tedavi etmek çok önemlidir. Tedavi yöntemlerinin ilkini biliyor musun?</p>

  <p class="block2">- Ben dişi aslan Sehmet'in, görevinde uzman, hastaya elini veren, teşhis koymakta usta olan saf rahibesiyim.</p>

  <p class="block2">- Bana nasıl yaptığını göster.</p>

  <p class="block2">Işık elini bilge kadının başına, kafatasının arkasına, ellerine, kollarına, kalbine ve bacaklarına koydu. Böylece, her enerji noktasında, kalbinin sesini duyuyordu.</p>

  <p class="block2">- Acı çekiyorsunuz, ama hastalığınız mühim değil, diye sonuca vardı.</p>

  <p class="block2">Ellerini gezdirme sırası bilge kadına gelmişti, ellerini koyar koymaz, Işık şiddetli bir sıcaklık hissetti.</p>

  <p class="block2">- Benim senden daha çok enerjim var, vücudundaki tüm yorgunluk izlerini sileceğim. Zayıf düştüğün zaman gel beni gör, azalan kuvvetini sana geri vereyim.</p>

  <p class="block2">Bu seans yarım saatten fazla sürdü. Işık, damarlarındaki kanın yeniden canlandığını hissetti..</p>

  <p class="block2">- Neferet sana şifalı otların ve zehirli maddelerin nasıl kullanılacağını öğretmiş olmalı.</p>

  <p class="block2">- Tüm günlerimi laboratuvarında geçirdim ve öğrettikleri hafızama kazındı.</p>

  <p class="block2">- İlaç olarak kullanılan otların bulunduğu sandıklara yaklaş, diğerleri ise yararlandığım süzgeçli tencereler.</p>

  <p class="block2">Bilge kadın, Işık'a süzgeçle iki bölüme ayrılmış büyük kâseler gösterdi üst kısımda katı maddeler, alt kısımda sıvılar vardı. Bilge kadın şöyle açıkladı:</p>

  <p class="block2">- Isıtınca, buhar katı olanları eritiyor, bunlar da sıvılarla karışıyor. Bazı durumlarda ısıtmamak, katı maddeyi havanla ezmek ve suyla karıştırdıktan sonra solüsyonu bir kâseye boşaltmak gerekir. Bilgilerimi sana aktarmamı ister misin? Işık'ın yüzü aydınlandı.</p>

  <p class="block2">- Size nasıl teşekkür...</p>

  <p class="block2">- Sıkı çalışarak ve loncaya hizmette bulunarak. Ekip şeflerinin haklı olarak, hasta bir işçiye çalışma izni vermeyeceğini, hastanın köyde ya da dışarıda tedavi olma özgürlüğünün bulunduğunu bil. Dışarıda tedavi olursa, doktordan makbuz ister ve kâtip tüm masraflarını karşılar. Asla kendini kabul ettirmeye çalışma, herkes kendi seçiminden sorumludur.</p>

  <p class="block2">- Sizin yardımcınız mı... oldum?</p>

  <p class="block2">- Sadece loncanın amirleri yaşımı bilir. Işık, bugün sana küçük bir sır vereceğim. Gelecek hafta yüz yaşına basacağım. Bilgelere göre, düşüncelere dalabilmem ve kendimi Maat'a adayabilmem için, birkaç yılım kaldı. Bana yardım etmeyi kabul ettiğine göre belki bunu başarabilirim.</p>

  <p class="block2">- Yüz yaş... İnanılmaz!</p>

  <p class="block2">- Bu köy paha biçilmez hazinelerle doludur. Bunlardan biri de, zihnin çaresiz kalarak güçten düştüğünü bilmektir. Yeniden canlılık kazanmaya yarayan bir ilmi uygulayarak, yaşlılıkla mücadele edilebilir. Yeteneklerini sına, tekrar konuşacağız.</p>

  <p class="block2"> </p>
</body>
</html>
