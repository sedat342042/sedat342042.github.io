<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_42">Kırkıncı bölüm</h1>

  <p class="block2">Demirci Obed, Cesur'a seslendi:</p>

  <p class="block2">- Uyan!</p>

  <p class="block2">- Ne oluyor?</p>

  <p class="block2">- Arkadaşın Nefer serbest bırakıldı ve iki zanaatkar seni arıyor.</p>

  <p class="block2">Dökümhanedeki yoğun bir işgününden sonra iki saat uyuyan Cesur, bir sıçrayışta kalktı.</p>

  <p class="block2">- İyice düşündün mü?</p>

  <p class="block2">- Tören günüm geldi!</p>

  <p class="block2">Demirci üstelemedi. Bununla beraber, iri gencin mahvolacağını hissediyordu. Cesur:</p>

  <p class="block2">- Nereye gidiyoruz? diye sordu.</p>

  <p class="block2">İki zanaatkarın yüzünde düşmanca bir ifade vardı.</p>

  <p class="block2">- Erdemlerin ilki sükûttur, diye cevapladı birisi. Eğer arzu ediyorsan, bizi takip et.</p>

  <p class="block2">Gece olmuştu, ne köyde ne de çevresinde tek bir ışık yoktu. İki zanaatkar, arazinin en ufak girinti çıkıntısını bilir gibi emin adımlarla, Cesur'u köyün batı yamacını çevreleyen tepedeki yeraltı mezarlığına ait küçük bir tapınağın eşiğine kadar getirdiler.</p>

  <p class="block2">Yeni aday bir an geriledi. Aradığı yeni bir hayattı, ölüm değil! Soru sormak istediği halde, dilini tutmayı başardı.</p>

  <p class="block2">İki zanaatkar, Cesur'u kireçtaşlı dikmelerle çevrili, üstünde küçük bir piramit olan, altın renkli tahta kapının önünde bırakarak karanlıkta kayboldu.</p>

  <p class="block2">Cesur daha ne kadar beklemek zorunda kalacaktı? Eğer lonca sabrını taşırmak istiyorsa, başaramayacaktı. Birinci kapının önünde bulunduğu şu anda, işin sonunu bırakmamaya yemin etti.</p>

  <p class="block2">Düşmanla dövüşmeye hazırdı, ama karanlıktan fırlayan insan vücutlu, uzun ve saldırgan yüzlü, sivri kulaklı, çakal başı takmış bir yaratık tüylerini diken diken etti. Canavar, sol elinde, ucunda ısırmaya hazır köpek suratı olan bir asa tutuyordu.</p>

  <p class="block2">Çakal başlı adam, Cesur'a bir metre kala durup ona sağ elini uzattı.</p>

  <p class="block2">Ne kadar korkunç olursa olsun, yoluna çıkan bir canavar değildi. Gece çakalının sadece ölülerin önüne çıktığını anlatan masalları anımsadığında, genç adamın duyduğu tereddüt geçti.</p>

  <p class="block2">Garip yaratık işaret etti.</p>

  <p class="block2">- Eğer Anubis'i takip edersen, seni sırra götürecek. Ama eğer korkuyorsan, daha uzağa gitme.</p>

  <p class="block2">- Her kimsen, görevini yap!</p>

  <p class="block2">- Bu kapı, güç sözcüklerini söylemeden açılmayacaktır. Çakal başlı adam Cesur'un elini bıraktı. Cesur, kendi kendine ne yapacağını sordu. Bu sözleri bilmiyordu! Diğer tarafta ne olduğunu öğrenmek için kapıya yumruk mu atmalıydı?</p>

  <p class="block2">Cesur, bir karara varamadan, elinde boynuzlugillerin kaymaktaşından yapılmış</p>

  <p class="block2">ayağını tutan Anubis yeniden ortaya çıktı. Cesur'a:</p>

  <p class="block2">- Bunu kapıya takdim et, diye emretti. Sadece o, armağan olarak sunulan güç sözcüğüne sahip.</p>

  <p class="block2">Genç dev heykeli kaldırdı.</p>

  <p class="block2">Kapı yavaşça açıldı. Şahin başlı, altın yelek giymiş bir adam göründü. Şahin başlı adam, başsız ve ayakları göğe dönük bir kişiyi temsil eden kırmızı tahta bir heykelcik taşıyordu.</p>

  <p class="block2">- Kötülükten arın Cesur, yoksa kelleni kaybedersin. Sadece doğruluk, seni bu talihsiz yargıdan korur. Şimdi eşiği aş.</p>

  <p class="block2">Cesur, lonca üyelerinin kutsal varlıklar için yaptığı armağanları resmeden sahnelerle süslü küçük bir tapınağa girdi.</p>

  <p class="block2">Odanın ortasında, aşağıya inen bir merdiven bulunuyordu. Şahin başlı adam:</p>

  <p class="block2">- Yeryüzünün merkezine git, diye emretti. Oradaki büyük kâseyi aç, ateşten yanmamak için saf suyu iç. Yaratılışın enerjisini keşfedeceksin.</p>

  <p class="block2">Cesur, gözlerini karanlığa alıştırarak, basamakları teker teker indi.</p>

  <p class="block2">Mahzene girdi, kulplarından tutarak büyük kâsenin kapağını kaldırdı. İçindeki su soğuk ve anasonluydu.</p>

  <p class="block2">Genç adam, kabaran suyu içme izninin verildiği kutsal sel zamanı gibi, yeni bir kuvvetle canlandığını hissetti.</p>

  <p class="block2">Çakal başlı adam ile şahin başlı arkadaşı da mahzene inip, bir gümüş kitlesini ve aynı metalden yapılmış su dolu bir küveti meşalelerle aydınlattılar. Suyu, Cesur'un ayaklarını yıkamak için kullandılar, sonra genç adayın yanında yer alıp, pislik ve kötülüklerden arındıran sıvıyı, onun başına, omuzlarına ve ellerine döktüler.</p>

  <p class="block2">- Yeniden doğuyorsun, dediler. Ve enerji okyanusunu geçeceksin.</p>

  <p class="block2">Mahzenin ucundaki dehliz, katledilen Tanrı Osiris'in parçaları Nil Nehri'ne dağıldığında, cinsel organını yutan balığı simgeleyen, oyma bir lahtin bulunduğu mahzene gidiyordu. İki ayin adamı kapağı kaldırıp, Cesur'a lapislazuli kakmalı muazzam balığın içine uzanmasını işaret etti.</p>

  <p class="block2">Cesur, sadece bir insan olmadığını, tüm yaratılışa ait olduğunu ve tüm varoluş biçimlerine bağlandığını fark ederek, orada ilk değişimini yaşadı. Işık balığı sayesinde, bir an hayatın özüne ulaştığını hissetti.</p>

  <p class="block2">Ama çakal ve şahin onu tapınaktan çıkarmak ve dikdörtgen biçiminde yerleştirilmiş dört şamdanın bulunduğu daha geniş bir başka tapınağa sokmak üzere, düşüncelerinden kopardılar. Ayaklarının altında, beyaz bir düvenin sütüyle doldurulmuş, buhur karıştırılmış dört kil havuzu vardı.</p>

  <p class="block2">Orada, birçok zanaatkar bulunuyordu. Ekip Şefi Yetkin Neb söze başladı:</p>

  <p class="block2">- Bu, gizemleri görmemizi ve gökyüzündeki ermişlerle inanç birliğinde olmamızı sağlayan Horus'un gözüdür. Eğer kardeşimiz olmak istiyorsan, gözlerden ve kulaklardan ırak çalışarak, kuralımıza saygı göstermek zorundasın. Ekmeğimiz ve biramız olan kuralımız, hem düşüncemize hem de eylemimize ilham verdiği ve ortak gemimizin dümeni olduğu için "baş ve bacak"<sup class="calibre3"><sup class="noteref" id="back_note_5"><a class="calibre4" href="../Text/index_split_071.html#note_5" title="5">5</a></sup></sup> adını taşır. Kural, kutsal ışığın kızı, tüm ahengin koruyucusu ve yaratıcısı olan Maat'tır. Aramıza katılmakta hâlâ kararlı mısın ve görev alanını tanımak istiyor musun? Cesur: - Kararlıyım ve istiyorum, diye yanıtladı. Yetkin Neb devam etti:</p>

  <p class="block2">- Sana verilecek görevleri yaparken uyanık ol ve dikkatini dağıtma. Doğruyu ara, tutarlı ol, zihnine ihanet etmeden, aldığını somut bir maddeye dönüştür. İşin gizemi ortaya çıkarken saklı kalsın, sessiz ol ve sır sakla. Eğer seni tapınağa çağırırlarsa, orada ol; tanrılara, firavuna ve atalara bağışlar yap, armağanlar ver; törenlere, bayramlara ve kardeşlerinin cenazesine katıl, dayanışma fonumuza maddî yardım yap, mahkememizin kararlarına boyun eğ, hiçbir kötülüğü hoş görme. Eğer Maat'a karşı çıkar, erdemlerini yitirir veya yalan söylersen, tapınağa asla gitme! Herkese eşit davran, ışığın gözüne asla zarar verme, açgözlü olma. Kuralımıza uyacağına dair taşın üstüne yemin etmeye hazır mısın?</p>

  <p class="block2">- Hazırım.</p>

  <p class="block2">Nefer, içinden hafif bir ışığın yayıldığı, küp şeklinde yontulmuş taşı ortaya çıkarmak üzere ilerledi.</p>

  <p class="block2">- Şimdi bildirdiğim kurallara saygılı davranacağına, hayatın ve firavunun hayatı üstüne yemin eder misin?</p>

  <p class="block2">- Yemin ederim. Ekip Şefi:</p>

  <p class="block2">- Sen bugün, Hakikat Meydanı'nın hizmetkârı, bu köyün yerlisi olarak, yeni adın Paneb'e kavuşuyorsun. İsmin, gökyüzünün yıldızları gibi kalıcı olsun, ebediyen unutulmasın ve gücünü gece gündüz korusun. Kutsal varlıklar, onu gerçeğin ta kendisi gibi, sağlam ve ebedî kılsınlar.</p>

  <p class="block2">Nefer, sol elinde Tanrı Amon'un koç başlı sopasını tutarak, Cesur'un yeni adını, kırmızı mürekkebe batırılan ince bir fırçayla onun sağ omzuna yazdı.</p>

  <p class="block2">Ekip şefi devam etti:</p>

  <p class="block2">- Zanaatkar olan sen, daima çağrıya cevap vermeyi bil; Tot'un çözüm yollarına ulaşmak, zorluklan yenmek ve gizemleri hakkında bilgi sahibi olmak için çalış. Böylece, ışık ülkesine kavuşacaksın.</p>

  <p class="block2">Paneb, kokulu yağlar ve merhemlerle sıvandı, beyaz bir elbise ve beyaz sandaletler giydi. Nefer, dilinin üzerine, kötü sözler etmemesi için sembolik olarak Maat'ın resmini çizdi.</p>

  <p class="block2">Ekip Şefi taşı örttü ve şamdanları süt havuzuna batırarak söndürdü. Sonra, zanaatkarlar yıldızlan seyretmek için tapınaktan çıktılar.</p>

  <p class="block2"> </p>
</body>
</html>
