<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_17">On beşinci bölüm</h1>

  <p class="block2">Şef Sobek misafirlerine oturmalarını söylemedi. İyi uyuyamamış, soslu baklayı hazmedememişti, sıcaktan bunalıyordu ve canının sıkılmasına hiç tahammülü yoktu.</p>

  <p class="block2">Suskun, sakin bir şekilde sordu:</p>

  <p class="block2">- Ekip Şefi Neb'i tanıyor musunuz?</p>

  <p class="block2">- Sen beni ne sanıyorsun? Tanımadığım sensin! Neb'in de oğlu yok.</p>

  <p class="block2">- Evet, resmî olarak yok...</p>

  <p class="block2">- Ne diyorsun?</p>

  <p class="block2">- Ailem ölünce, Neb beni evlat edindi. Hakikat Meyda-nı'nın zanaatkarları gözünde oğlu oldum. Siz de, görevinizde yeni olduğunuz için, benden bahsedildiğini ilk kez duydunuz.</p>

  <p class="block2">Sobek, sağ elinin ayasıyla alnına vurdu.</p>

  <p class="block2">- Bütün bu öyküler, bütün bu sırlar... Bütün bunların doğruluğunu nasıl öğreneceğim? Köye girme iznim yok!</p>

  <p class="block2">- İzin verin, ana kapıdaki nöbetçiyle konuşayım. O babama haber verir.</p>

  <p class="block2">- Kabul etti diyelim... Peki ya bu kadın kim?</p>

  <p class="block2">- Eşim, Işık.</p>

  <p class="block2">- Kimin kızı?</p>

  <p class="block2">- Doğu yakasından bir işverenin...</p>

  <p class="block2">- Ah... Demek ki bu köyde oturmuyor.</p>

  <p class="block2">- Henüz oturmuyor, ama burada benimle yaşayacak.</p>

  <p class="block2">Sobek başparmağını suçlayıcı bir şekilde Suskun'a doğru uzattı.</p>

  <p class="block2">- Evli olduğunuzu kanıtlayan ne?</p>

  <p class="block2">- Hiçbir resmî belgenin gerekli olmadığını biliyorsunuz.</p>

  <p class="block2">- Aynı çatı altında yaşamanız gerektiğini de biliyorum... Ya bu çatı nerede?</p>

  <p class="block2">- Eğer bizim buradan çıkıp, yardımcılar mahallesine varmamıza izin verirseniz, gösteririm.</p>

  <p class="block2">- Pekâlâ, oraya gidelim.</p>

  <p class="block2">Loncanın yardımcı personeli olan bazı zanaatkarların köy surlarının dışında, ev yapma haklan vardı. Güçlü kolları, kısa bacakları, sakalları olan kırk yaşlarındaki Suriyeli Demirci Obed de onlardan biriydi. Madenî aletleri imal ve tamir ediyordu.</p>

  <p class="block2">Obed, Suskun'u görünce hemen demirhaneden çıkıp ona doğru seğirtti. Sevincini göstermek için Suskun'un omzuna vurduğunda, delikanlıyı neredeyse düşürüyordu.</p>

  <p class="block2">- Nihayet döndün! Ben de kaybolduğuna inanmışüm. Kâtip Ramose hasta, baban da ümidini yitirmek üzereydi.</p>

  <p class="block2">Sobek, öfkeli bir şekilde müdahale etti.</p>

  <p class="block2">- Benimle alay mı ediyorsun? Bu ev senin değil, Obed'in. Demirci söze girdi.</p>

  <p class="block2">- Şef, sorunun nedir?</p>

  <p class="block2">- Bu adam, bu kadınla evli olduğunu iddia ediyor, ama evleri yok. Obed, hayranlıkla Işık'ı süzdü.</p>

  <p class="block2">- Gökyüzünün ve toprağın bütün tanrıları adına, ne kadar güzel! Benimle evlenmek isteseydi, bir an bile tereddüt etmezdim. Şef, sen olayları tam olarak bilmiyorsun. Ben odamı bu genç çifte miras bırakıyorum. Herkesin gözü önünde girecekler ve kendi evleri olacak; burada hayatlarını geçirecekler.</p>

  <p class="block2">Sobek, hiddetlenip, bahane bulmaya çalıştı.</p>

  <p class="block2">- Eğer bu kız razı değilse, eğer bu ikisi ağabey kardeşse, eğer...</p>

  <p class="block2">Işık, Suskun'a, "Beni kollarına al" dedi. Suskun, evin eşiğinden geçmek üzere, onu kaldırdı.</p>

  <p class="block2">Yetkin Neb'in oğlu:</p>

  <p class="block2">- Sizi meslek anlayışınızdan dolayı tebrik ederim. Işık ve ben birbirimizi seviyoruz, biz kankocayız. Bize sunduğu mutluluktan dolayı, Aşk Tanrıçası Hathor'a saygı duyuyoruz. Demirci, polis şefine: - Bu olaya şahit olduktan sonra, hâlâ dava açmak istemiyorsun değil mi? diye sordu.</p>

  <p class="block2">Obed boğulurcasına gülerken, Sobek odasma gitti. Suskun hakkında her şeyi</p>

  <p class="block2">öğrenmek istiyordu. Delikanlının en ufak hatasında ona hoşgörülü davranmayacaktı.</p>

  <p class="block2">Çürük, eski bir yatağı olan küçük odada geçen aşk gecesi ne kadar tatlıydı! Vücutları birbiri için yaratılmıştı ve hareketleri doğal olarak zevkin ve sevginin büyüsünü taşıyordu.</p>

  <p class="block2">Güneş doğduğunda, Suskun uyanıp:</p>

  <p class="block2">- Ne güzel bir saat bu. Acaba hangi tanrıça onu ebedî kılabilir?</p>

  <p class="block2">- Yanında uyudum, aşkım. Elin vücudumdaydı ve senin eşin oldum. Benden artık asla uzaklaşma, hiçbir şey ve hiç kimse bizi ayırmasın.</p>

  <p class="block2">Suskun, Işık'a sarıldığı an bir sesle irkildi. Demircinin kalın sesi duyuldu:</p>

  <p class="block2">- Genç evliler uyandıysa, onlara yiyecek getirdim. Süt, sıcak poğaça, taze peynir, incir...</p>

  <p class="block2">- Suskun, karın bir tanrıça kadar güzel ve meziyetli olmalı, ama... onu cennete getirmediğini önceden söyledin mi? Köy dışa kapalı ve yeni simalara yabancı bir dünya.</p>

  <p class="block2">Işık:</p>

  <p class="block2">- Kocam, benden hiçbir şey saklamadı, diye söze karıştı.</p>

  <p class="block2">- Yaa... ve korkmadınız öyle mi?</p>

  <p class="block2">- Çağrıyı duydum, tıpkı onun gibi.</p>

  <p class="block2">- Güzel... Öyleyse uyanlarım faydasız.</p>

  <p class="block2">- Sizin yerinizde olsam, Hakikat Meydanı'nı unutup, yaşamdan zevk almak için doğu yakasına yerleşmeye giderdim. Sizin yaşınızda, bu köye kapanıp, gizemli bir işten başka ufku olmamak... Neyse, herkesin kaderi farklı.</p>

  <p class="block2">Köye ve yardımcılara her gün getirilen suyla yıkandıktan sonra, genç çift giyindi.</p>

  <p class="block2">- Peştamalım çok yıpranmış, diye hayıflandı Suskun. Sen, yeni elbisenle, onları daha çok etkileyeceksin.</p>

  <p class="block2">- Kabul Heyeti'nin görünüşe göre karar vermeyeceğini umarım.</p>

  <p class="block2">- Doğrusunu söylemek gerekirse, kıstasları nedir, heyette kimler vardır, hiç bilmiyorum.</p>

  <p class="block2">- Endişeli misin?</p>

  <p class="block2">- Başaramamaktan, seni hayal kırıklığına uğratmaktan, babama layık olamamaktan ödüm patlıyor.</p>

  <p class="block2">- Ben de endişeliyim. Ama başka seçeneği yok, dürüst olup kendimizi olduğumuz gibi göstermemiz gerektiğini biliyorum.</p>

  <p class="block2">- Başka bir ayrıntı kafamı kurcalıyor. Kendimi tanıtmak için gerekli maddî</p>

  <p class="block2">şartları yerine getirdim, ama senden ne isteyecekler acaba?</p>

  <p class="block2">- Göreceğiz.</p>

  <p class="block2">Demirci, Suskun'u çağırdı.</p>

  <p class="block2">- Yıllar önce, gitmeden bana emanet ettiklerini getirdim, diyerek Suskun'a deri bir çanta, koltuk yapmak için kaliteli tahta parçaları ve katlanabilir bir iskemle verdi. Yine de bilmek isterim... Sen ünlü bir zanaatkarın oğlusun, istenen bütün şartları yerine getirdiğin halde, niçin kurula başvurmadın?</p>

  <p class="block2">- Çağrıyı duymamıştım.</p>

  <p class="block2">- Onu duymak için mi bu kadar uzun süre yolculuk ettin?</p>

  <p class="block2">- Evet ve bana çok yakın olduğunu fark ettim, o kadar yakındı ki gücü beni sağır etmişti.</p>

  <p class="block2">Demirci iç geçirdi.</p>

  <p class="block2">- Açık yürekliliğinden dolayı teşekkür ederim, ama gerçekten hiçbir şey anlamadım... Yine de iyi şanslar.</p>

  <p class="block2">Sabah saatleri çok güzel, sıcaklık ise dayanılmazdı. Çift, büyük bir keyifle kahvaltı eden Sobek'in bulunduğu merkez karakoluna gitti.</p>

  <p class="block2">Sobek:</p>

  <p class="block2">- Sizi hapse atmak için hiçbir sebebim yok, diye belirtti. Buradan çıkıp kuzey kapısına gidin.</p>

  <p class="block2">Suskun ve Işık itaat ettiler. Köyün surlarını meydana getiren duvarlar aşılmaz görünüyordu.</p>

  <p class="block2">Kapalı kapının solunda, iki nöbetçiden biri sabah dörtten, akşam dörde kadar nöbet tutuyordu. Elinde sopasıyla, güneşten korunmak için bir kulübede duruyordu. Eşiği bile aşmasma izin yoktu. Arkadaşı gibi, Hakikat Meydanı'ndan uzak olan ekili alanda oturuyordu.</p>

  <p class="block2">Kare şeklindeki kafası, geniş omuzlarıyla her çeşit dövüşe alışık olan nöbetçinin düşük bir maaşı vardı. Ancak ticarî işlemler esnasında şahit olarak hizmet verirse prim alıyordu.</p>

  <p class="block2">- Adım Suskun, Yetkin Neb'in oğluyum. Karım da, benim gibi çağrıyı duydu, senden köyün kapısını açmanı rica ediyoruz.</p>

  <p class="block2">- Geçiş izniniz yok.  </p>
</body>
</html>
