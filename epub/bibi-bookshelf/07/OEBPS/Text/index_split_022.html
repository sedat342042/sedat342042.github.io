<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_24">Yirmi ikinci bölüm</h1>

  <p class="block2">Ramose şaşkına dönmüştü. Birçok kez Kabul Heyeti'ne başkanlık ettiği halde, ilk kez böyle bir adayla karşılaşmıştı, Cesur hiç şüphesiz Kabul Heyeti'ne üye olarak atanan zanaatkârlann hiç hoşuna gitmemişti, bir de tüm bunlara, Ramose'nin halefi ve halen mezar kâtibi olan Öfkeli Kenhir eklenmişti.</p>

  <p class="block2">En azından, karar almaları uzun sürmeyecek ve Nefer'in başvurusunu takip eden tartışmaya benzemeyecekti. Nefer'in başvurusu değerlendirilirken Kenhir, saldırgan görünüyordu; birçok vasfa sahip olan delikanlının, elinin altında birçok meslek olduğunu ve Hakikat Meydanı'nın ona çok dar geleceğini iddia ediyordu. Genç adamın güçlü kişiliğinden etkilenen zanaatkarların çoğu bu fikirde değildi.</p>

  <p class="block2">İki zanaatkar, Kenhir'in safına geçmişti ve Neb'in manevî oğlunun başvurusunu reddettireceklerdi. Ramose'nin bunu engellemek için ağırlığını koyması gerekiyordu. Oybirliği şart olduğundan, yaşlı kâtip, Kenhir'in olumsuz görüşünü değiştirmek için uzun ve zorlu bir savaş vermişti.</p>

  <p class="block2">Işık için karar alınması kısa sürdü. Batı tepesinden gelen çağrıdan bahsettiği için, köyde oturan Hathor rahibelerinden oluşan heyet, yoğun bir heyecan duymuştu. Ve bilge kadın diye adlandırılan jüri başkanı, Nefer'in karısını bağrına basmıştı.</p>

  <p class="block2">Ramose:</p>

  <p class="block2">- Kim söz almak istiyor? diye sordu. Bir heykeltıraş el kaldırdı:</p>

  <p class="block2">- Bu Cesur kibirli, saldırgan ve uzlaşmaya yanaşmayan bir kişi, ama çağrıyı</p>

  <p class="block2">duyduğuna inandım. Sadece bu husus, üzerine konuşmak gerekir.</p>

  <p class="block2">Bir ressama söz hakkı verildi.</p>

  <p class="block2">- Ben seninle aynı fikirde değilim. Cesur'un çağrıyı duymuş olmasına itiraz etmiyorum, ama acaba ne tür bir çağrı? Arzu ettiği şey, loncamıza dahil olmak değil. Biz ona sadece teknik bilgiler verebiliriz, o ise bize hiçbir şey veremez. Bu çocuğun, bizimkinden çok uzak olan, kendi yoluna devam etmesini diliyorum.</p>

  <p class="block2">Öfkeli Kenhir, hiddetle müdahale etti.</p>

  <p class="block2">- Bu çocuğa canlılık veren garip ateş, ılık şeyleri sevmeyen sizleri rahatsız ediyor. Evet o, ustasının kölesi, düşünmekten âciz ve hiç kimsenin onu fark edemeyeceği kadar silik, alışılagelmiş bir zanaatkar değil! Onu aramıza kabul edersek, köyde kopacak fırtınayı göze almış oluruz ve geleneklerimiz altüst olur. Hakikat Meydanı'nın zanaatkarları, olağanüstü bir yeteneği reddedecek kadar korkak mı oldular? Zira o, gördüğünüz gibi çok yetenekli! Tamam, başarısız bir resim, ama deneyimsizliği yüzünden, ama ya o harika portre! Doğru dürüst bir eğitim görmeden, bu kadar vasfı olan bir ressam daha gösterebilir misiniz? Heykeltıraş: - Yine de, diye vurguladı, bu irikıyımın itaat etmeyi reddedeceğinden ve kuralımızı ayaklar altına alacağından emin olabilirsin.</p>

  <p class="block2">- Eğer durum öyle olursa, köyden dışlanır, ama amacına ulaşmak için yelkenleri suya indireceğinden eminim.</p>

  <p class="block2">- Amaçlarından bahsedelim. Sizce loncamızın sırlarına erişmek isteyen, sıradan bir meraklı değil mi?</p>

  <p class="block2">- Bu ilk olmayacak! Bildiğiniz gibi, meraklıların uzun süre aramızda yaşama şansı yok.</p>

  <p class="block2">Ramose, Cesur aleyhine yapılan itirazları birer birer çürüten meslektaşı Kenhir'in davranışından şaşkına dönmüştü. Genellikle, mezar kâtibi bu kadar coşkulu bir şekilde katılmazdı.</p>

  <p class="block2">Cesur'a en fazla karşı çıkan zanaatkarlar bile bocalamaya başladılar. Kenhir devam etti.</p>

  <p class="block2">- Bizim Nefer gibi sakin ve dengeli bu umut vaat eden ressam gibi ateşli yüreklere de ihtiyacımız var. Eğer buradaki iş ahlakına vâkıf olursa, ebedî istirahatgâhların duvarlarına ne şahane resimler çizer! Bana güvenin, bu riski göze almamız lazım.</p>

  <p class="block2">Ekip Şefi Neb müdahale etti.</p>

  <p class="block2">- Loncamızın amacı macera yaşamak değil, Altın Evi'nin geleneklerini sürdürmek ve Hakikat Meydanı'nın sırlarını korumaktır. Bu çocuk, bizim düşüncelerimizi paylaşmayacak ve bir soyguncu gibi davranacaktır.</p>

  <p class="block2">Ramose, ekip şefine karşı çıkılamayacağını hissetti. Artık konuşma zamanı gelmemiş miydi? Yaşlı kâtip:</p>

  <p class="block2">- Haşmetmeaplanyla konuşma ayrıcalığına sahip oldum, diye açıklamada bulundu, ve bu çocuğun durumunu gözden geçirdik. Eğer Büyük Ramses'in düşüncesini iyi algıladıysam, loncamızın yüksek menfaati için, Cesur'un, hiç de yabana atmamanız gereken özel bir enerjiyle yüklü olduğu kanaatinde.</p>

  <p class="block2">- Seth enerjisi... söz konusu olabilir mi? diye sordu ekip şefi.</p>

  <p class="block2">- Haşmetmeaplan kesin bir şey söylemedi.</p>

  <p class="block2">- Ama tabiî ki o, değil mi?</p>

  <p class="block2">Heyet üyeleri ürperdiler. Osiris'in, doğaüstü bir yaratıkta vücut bulan katilini, bazıları köpeğe, bazıları da antiloba benzetiyorlardı. Tanrı Seth, insanlığın bazen yararlı bazen yıkıcı olarak kabul ettiği, kâinatın gücünü elinde tutuyordu. O olmadan, karanlıklarla savaşıp her sabah güneşin doğmasını sağlamak imkânsızdı. Ama Seti adını taşımaya cesaret etmek için, Ramses'in babasının gibi bir firavun olmak gerekiyordu. Ondan evvel hiçbir hükümdar, Abidos'ta Osiris tapınaklarının en muhteşemini ve en genişini yaptırarak, bu sembolik yükü taşımamıştı.</p>

  <p class="block2">Seth enerjisine sahip olan kişiler, -genellikle-sadece temeli Maat'a dayalı, sağlam bir cemiyetin yönlendirebileceği şiddete ve aşırdığa maruz kalırlardı. Ama, böyle bir insanı, güzelliği ve ahengi yaratmaya yönelmiş zanaatkarlar topluluğundan çıkarmak gerekmez miydi?</p>

  <p class="block2">Ekip şefi Ramose'ye sordu:</p>

  <p class="block2">- Haşmetmeapları size Cesur'la ilgili bir emir verdi mi?</p>

  <p class="block2">- Hayır, ama ileriyi görmemizi istiyor. Kenhir:</p>

  <p class="block2">- Daha fazla bir şey söylemeye gerek var mı? diye bastırdı. Hakikat Meydanı'nın yüce sahibi olan firavunun isteğini yorumlamasını bilelim.</p>

  <p class="block2">En şüpheciler bile ikna oldu, ama Neb savunduğu fikirden vazgeçmedi.</p>

  <p class="block2">- Beni ekip şefi olarak atayan firavundur; demek ki, loncaya girmek isteyenlerin niteliğini değerlendirmem konusunda bana güveniyor. Bu konuda zayıflık göstermem ayıp olur. Niçin, bu çocuğa, diğer zanaatkarların seçiminde gösterdiğimiz titizliği göstermiyoruz?</p>

  <p class="block2">Kenhir lafa karıştı.</p>

  <p class="block2">- Cesur'un kabulüne karşı çıkan tek üye sensin, bize oybirliğini sağlamak düşüyor. Bizden böylesine ayrı düşmen, durumunu tekrar gözden geçirmeni gerektirmez mi?</p>

  <p class="block2">- Loncamız hiçbir risk altına girmemeli.</p>

  <p class="block2">- Risk hayatın bir parçasıdır, ona boyun eğmek bizi durağanlığa sonra ölüme götürür.</p>

  <p class="block2">Genellikle sakin olan, ekip şefi patlamak üzereydi.</p>

  <p class="block2">- Bu çocuğun bizi bölmeyi başardığını gözlemliyorum! Bu, daha çok kuşku duymamız için bir sebep değil mi?</p>

  <p class="block2">- Abartma, Neb! Bazı adaylar konusunda bundan önce de hararetli tartışmalarımız oldu.</p>

  <p class="block2">- Şüphesiz oldu, ama daima oybirliğini sağladık. Ramose:</p>

  <p class="block2">- Bu durumu halletmemiz lazım, diye belirtti. Fikrini değiştirmeyi kabul ediyor musun?</p>

  <p class="block2">- Hayır, diye cevap verdi Neb. Bu delikanlının köyün ahengini bozup, işimizi engelleyeceğinden korkuyorum.</p>

  <p class="block2">- Böyle bir felaketi engelleyecek gücün yok mu?</p>

  <p class="block2">- Gücüme fazla güvenmiyorum.</p>

  <p class="block2">Ramose ağız dalaşının, ekip şefinin kararını değiştirmeyeceğini anladı.</p>

  <p class="block2">- Karşı koymak, yapıcı bir davranış değil, Neb. Bu çıkmazdan kurtulmak için ne teklif ediyorsun?</p>

  <p class="block2">- Cesur'u biraz daha deneyelim. Sahiden çağrıyı duyduysa ve kendi yolunu yaratacak güce sahipse, kapı kendiliğinden açılacaktır.</p>

  <p class="block2">Ekip şefi planını sundu.</p>

  <p class="block2">Herkes hemfikir oldu. Kenhir bile alman önlemlerin lüzumsuz olduğunu, homurdanarak da olsa, kabul etti.</p>

  <p class="block2"> </p>
</body>
</html>
