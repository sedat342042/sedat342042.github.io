<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_14">On ikinci bölüm</h1>

  <p class="block2">Cesur katlanabilir iskemle, tahta ve deri çantayı temin etmek için üç çözüm yolu düşündü. Birincisi, onları satın almaktı, ama delikanlının takas edebileceği hiçbir şeyi yoktu; ikincisi, babasından istemekti ama artık hiç sevmediği o adamı bir daha görmeyecekti; üçüncüsü ise, yakalanma tehlikesini göze alarak çalmaktı. Fakat hapis cezası onu Hakikat Meydanı'ndan ilelebet uzaklaştırabilirdi. Bir de, zanaatkarların sorgusu sırasında, ona parasının menşei sorulacak ve Cesur yalan söylemek zorunda kalacaktı. Maskesi düşerse de köyün kapısı bir daha açılmamak üzere kapanacaktı.</p>

  <p class="block2">Tek bir çaresi vardı; istenenleri teinin edebilmek için çalışmak mecburiyetindeydi. Yedi aylık zahmetli bir çalışma... Bu çok uzun bir süreydi! Bu süreyi kısaltmak için uykusundan feragat edecek ve bir an evvel loncaya kendini takdim edecekti.</p>

  <p class="block2">Cesur bir taburenin üzerinde pinekleyen bir ihtiyarı gözüne kestirdi.</p>

  <p class="block2">- Seni uyandırdığım için özür dilerim, Amca. Bana, sepicilerin mahallesine giden yolu gösterebilir misin?</p>

  <p class="block2">- Orada ne yapacaksın, küçüğüm?</p>

  <p class="block2">- İş arayacağım.</p>

  <p class="block2">- Pek iç açıcı bir meslek değildir... Daha iyi bir fikrin yok mu?</p>

  <p class="block2">- Bu benim işim...</p>

  <p class="block2">- Keyfin bilir, küçüğüm... Kuzeye doğru git, şehirden çık, hurmalığı solunda bırak, sonra dümdüz git, kokuyu aldığında orayı buldun demektir.</p>

  <p class="block2">Cesur, ihtiyarın tarifi sayesinde, sepicilerin mahallesini bulmakta zorlanmadı.</p>

  <p class="block2">Derileri yumuşatmak için kullanılan ve içi sidik, gübre, tanen dolu büyük kaplardan, insanın burnunun direğini kıran korkunç bir koku yayılıyordu. Koyunların, keçilerin, ineklerin, ceylanların ve daha başka çöl hayvanlarının derileri depolarda biriktiriliyordu. Kemer, kayış, sandalet ve pazar tulumları tezgâhlara yerleştirilmişti.</p>

  <p class="block2">Cesur'un gözü çok şık bir deri çantaya takıldı. Elli yaşlarında, tıraş olma vakti gelmiş bir adam yoluna çıkarak:</p>

  <p class="block2">- Bir şey mi arıyorsun? diye sordu.</p>

  <p class="block2">-iş</p>

  <p class="block2">- Tecrüben var mı?</p>

  <p class="block2">- Çiftçiyim.</p>

  <p class="block2">- Niçin tarlanı terk ettin?</p>

  <p class="block2">- Bu beni ilgilendirir.</p>

  <p class="block2">- Pek kibar değilsin, bakıyorum!</p>

  <p class="block2">- Siz patron musunuz?</p>

  <p class="block2">- Olabilir... Deri çantama bakışını hiç beğenmedim. Bence sen iş aramıyor, birkaç güzel parça çalmak istiyorsun.</p>

  <p class="block2">Cesur gülümsedi.</p>

  <p class="block2">- Yanılıyorsunuz. Maalesef çalışmak zorundayım.</p>

  <p class="block2">- Sana en büyük iyiliği yapıp, başka bir şey vereceğim. Sepici parmaklarını şaklattı. İki işçi, tuz ve yağla derileri esnekleştirdikleri atölyeden çıktılar. Alınları basık, göğüsleri genişti.</p>

  <p class="block2">- Çocuklar, şu sümüklüye cezasını verin. Herhangi birine şikâyet edebileceğini</p>

  <p class="block2">sanmıyorum, bir daha bizden bir şey çalmaya kalkışmayacaktır.</p>

  <p class="block2">İki işçinin kaba yüzleri, sadist bir gülümsemeyle canlandı. Patronlarının onlara sunduğu bu zevkli işe çok sevinmişlerdi. Birbirlerine bakarken, Cesur ilkinin üzerine atlamıştı bile. Çenesine indirdiği şiddetli bir tekmeyle onu daha iyi bir dünyaya göndermişti. Aptallaşan arkadaşı karşı koymaya çalışmış, ama çok ağır olduğu için yumruğunu boşa sallamıştı. Buna karşılık, Cesur'un yumruğu tam isabet edip, düşmanının ensesinde patlamıştı. Sararan patron tezgâha dek geriledi.</p>

  <p class="block2">- istediğini al ve defol!</p>

  <p class="block2">- Kendime güzel bir deri çanta alabilmek için çalışmak istiyorum. Sonra buradan gideceğim.</p>

  <p class="block2">- Bu çok pahalı bir şey. Sana daha ucuzunu öneriyorum?</p>

  <p class="block2">- Pahalısını tercih ederim. Patron bir şartım var; bana tatil ve saat kısıtlaması olmayacak. Kaybedecek vaktim yok, en kısa zamanda bu çantayı almalıyım. Nereye yerleşeyim?</p>

  <p class="block2">- Beni izle...</p>

  <p class="block2">Sepici, Cesur'un iş gücüne şaşırdı. Hiç yorulmadan, şafak vakti kalkıyor, hiçbir şeyden yakınmıyor ve ona iş dayanmıyordu. Üç ayaklı tahta bir sehpanın üzerine yayılmış olan deriyi esnetip çekip uzatmak için gerekli olan hareketleri kısa sürede çözüp, işi başarıyla halletti.</p>

  <p class="block2">Delikanlı mesleği kolayca öğrendiğinden, patronu ona birinci kalite deriyi kurutmaksızın yıkayıp yağlamak için gerekli olan el çabukluğunu göstermişti. Bir akşam, diğer işçilerin atölyeden çıkmalarından sonra, patron Cesur'a yaklaştı.</p>

  <p class="block2">- Arkadaşlarınla hiç ilgilenmiyorsun.</p>

  <p class="block2">- Hepsi kendi halinde. Hayatımı burada geçirip, arkadaş edinmek niyetinde değilim.</p>

  <p class="block2">- Belki de haklısın... Bu, tahmin ettiğin kadar küçümsenecek bir meslek değil.</p>

  <p class="block2">Şuna bak...</p>

  <p class="block2">- Bunlar akasya yemişi.</p>

  <p class="block2">- Bu yemişlerde, ağacın kabuğundaki kadar tanen vardır ve bu madde, özel parçalar için şart olan gerçek bir tabaklama yapmayı sağlar. Mesela, şahane bir deri çanta veya daha iyi bir şey...</p>

  <p class="block2">- Beni sadece çanta ilgilendiriyor.</p>

  <p class="block2">- Bir görevlinin, Karnak Tapınağı'nın sırlarıyla ilgili olarak yazdığı papirüsleri koyacağı bir kutu siparişi aldım... Eğer istersen, sana da bir kopyasını yaparım ve çalışarak bana ödersin.</p>

  <p class="block2">- Çantadan başka mı?</p>

  <p class="block2">- Tabii ki.</p>

  <p class="block2">- Bana bunu niçin teklif ediyorsunuz?</p>

  <p class="block2">- Bu çantayı bu kadar çok istediğine göre, amacın birinin gözlerini kamaştırmak olmalı... Fazladan bir kutuyla, başarın kesin olabilir. Beni şaşırtıyorsun. Senin gibi birine hiç rastlamamıştım. Seni sağ kolum yaparsam, daha parlak bir geleceğin olur. Bütün çocuklarım kız; mesleğimi birinin devam ettirmesi lazım.</p>

  <p class="block2">- Beni ilgilendiren tek şey çanta. Fazladan bir kutuya, hayır diyemem. Geri kalan şeyler için burada yaşlanmayacağım.</p>

  <p class="block2">- Fikrini değiştireceksin.</p>

  <p class="block2">- Sakın buna güvenmeyin.</p>

  <p class="block2">- Göreceğiz oğlum, göreceğiz.</p>

  <p class="block2">Cesur'un kendine gelmesi için, üç veya dört saatlik uykuya ihtiyacı vardı. Önceleri tabakhanede yatıyordu; sonraları sazlardan yaptığı bir kulübede kalmaya başladı. Havalar ısınmaya yüz tuttuğu ve patronu ona kaba ketenden bir örtü lütfettiği için, delikanlı bu köhne yere tahammül ediyordu.</p>

  <p class="block2">Küçücük odasına girdiğinde, gece çoktan olmuştu. O anda, birinin varlığını</p>

  <p class="block2">hissetti.</p>

  <p class="block2">- Kim var burada? Örtü kımıldadı.</p>

  <p class="block2">Cesur, örtüyü kaldırdığında, elleriyle göğüslerini ve cinsel organım beceriksizce örtmeye çalışan çıplak bir kız gördü. Ne çirkin, ne de güzeldi; yirmi yaşlarında olmalıydı.</p>

  <p class="block2">- Sen de kimsin?</p>

  <p class="block2">- Patronunun yeğeniyim. Atölyede dikkatimi çektin. Çok hoşuma gittiğin için, daha fazla bekleyemedim.</p>

  <p class="block2">- Haklısın, güzelim.</p>

  <p class="block2">Kız sırtüstü uzanıp, peştamalını çıkaran delikanlıya kollarını uzattı. Cesur:</p>

  <p class="block2">- Eksikliğini duymaya başlamıştım, diye itiraf etti. Tam zamanında geldin.</p>

  <p class="block2">Kedi gibi mırıldanan kız, atletik vücutlu delikanlıyı kendine çekti. İyi bir iş, parlak bir gelecek, keyifli bir patron, hoş ve biraz vahşi bir metres... Cesur daha ne isteyebilirdi ki?</p>

  <p class="softbreak"></p>

  <p class="block2"> </p>
</body>
</html>
