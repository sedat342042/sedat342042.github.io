<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_2">Giriş</h1>

  <p class="block2">Ekip şeflerinin yönlendirdiği dokuz zanaatkar, geceyarısına doğru Hakikat Meydanı'ndan çıkıp, dolunayın aydınlattığı dar bir patikayı tırmanmaya başladılar.</p>

  <p class="block2">Firavun mimarlarının köyü çölde kurulmuştu ve sırlarını saklamak için duvarlarla çevriliydi. Hakikat Meydanı'na hâkim bir tepedeki kireçtaşı yığınının ardında gizlenen Mehi, sevinç çığlığını bastırdı.</p>

  <p class="block2">Süvari teğmeni, aylardan beri, Krallar ve Kraliçeler vadilerinde mezar kazıp, süslemekle ilgilenen bu lonca hakkında bilgi edinmeye çalışıyordu.</p>

  <p class="block2">Hakikat Meydanı'nın koruyucusu olan Büyük Ramses dışında hiç kimse bir şey bilmiyordu. Hakikat Meydanı'nda ustabaşılar, heykeltıraşlar, ressamlar, devleti ölümsüz kılmak adına çalıştırılıyorlardı. Bu zanaatkarlar köyünün kendi hükümeti ve yasası vardı ve doğrudan krala ve onun vezirine bağlıydılar.</p>

  <p class="block2">Mehi, sadece geleceği parlak olan askeri kariyerini düşünmeliydi, fakat loncaya girmek için yaptığı başvuruyu ve adaylığının iptalini bir türlü unutamıyordu. Onun kadar asil biri hiçe sayılamazdı. Buna çok kızan Mehi, seçkinlerden kurulu süvari birliğine yönelmiş ve yeteneği sayesinde harikalar yaratmıştı. Böylece, önemli bir mevkiye gelmekte gecikmemişti.</p>

  <p class="block2">İçini kin bürümüştü, kendisini küçük düşüren bu lanetli loncaya karşı duyduğu öfke her gün biraz daha Duyuyordu. Loncanın varlığı, mutluluğunu engelliyordu.</p>

  <p class="block2">Böylece subay ya Hakikat Meydanı'nın bütün sırlarını keşfedip onları kendi lehine kullanacak ya da -görünürde ulaşılamaz ve imtiyazlarından dolayı bir o kadar da gururlu görünen-bu köyü yıkacaktı.</p>

  <p class="block2">Bu işi başarabilmesi için en ufak bir hata yapmamalı, hiçbir şüphe uyandırmamalıydı. Son günlerde, birçok şeyden şüphelenmişti. Resmî adları Hakikat Meydanı hizmetkârları olan bu kişiler aslında tek yetenekleri yanılsama veya gözbağcılığından ibaret, kendini beğenmiş aşağılık kişiler değil miydi? Ve acaba çok iyi korunan Krallar Vadisi, ölümün hareketsizliğinde donup kalmış hükümdarların cesetlerinden başka bir şeyi koruyor muydu?</p>

  <p class="block2">Mehi, yasaklanmış köye hâkim tepelerde saklanarak, hiç kimsenin hakkında tek kelime etmediği ayinleri izlemek istemişti, fakat tüm çabalarına rağmen, hayal kırıklığına uğradı.</p>

  <p class="block6">Fakat o gece, nihayet, uzun zamandır beklediği olay meydana geldi. Birbiri ardına yürüyen on adam, batı tepesinin zirvesine çıkıp, ara sıra kalmak üzere inşa ettikleri taş kulübelerin bulunduğu derbende kadar, yalıyar boyunca yavaş yavaş yürüdü. Oradan, Krallar Vadisi'ne inmek için sadece bir yola girebilirlerdi.</p>

  <p class="block2">Heyecandan yerinde duramayan süvari teğmeni, varlığını belli etmemek için çakıl taşlarını yuvarlamamaya gayret etti. Yasak vadinin emniyetini sağlamakla görevli muhafızların bulunduğu gözlem istasyonlarının yerini iyi bildiğinden, temkinli davranıyordu. Cehennemin kapısında bekleyen üç başlı köpeklere benzeyen koruyucuların, ihtarda bulunmadan ok atma yetkileri vardı.</p>

  <p class="block2">Firavunların mumyalarının bulunduğu bu kutsal yerin girişinde, yeni imparatorluğun başlangıcından bu yana duran bekçiler, on Hakikat Meydanı hizmetkârının içeri girmesi için yol açtılar. Mehi, -kalbi çarparak-görünmeden her şeyi gözetleyebileceği dik bir bayıra tırmandı. Yassı bir kayanın üstüne uzanarak, inanılmaz olayın tek bir sahnesini kaçırmadan seyre daldı.</p>

  <p class="block2">Ekip şefi gruptan ayrıldı ve köyden beri taşıdığı yükü, Büyük Ramses'in mezarının girişinde yere koyup, üstündeki beyaz örtüyü açtı.</p>

  <p class="block2">Bu bir taştı. Küp biçiminde yontulmuş basit bir taş... Taştan o kadar güçlü bir ışık yayıldı ki, firavunun ebedî istirahatgâhının kapısını aydınlattı. Gece olmasına rağmen, güneş parlayıp, karanlıklar yok oldu.</p>

  <p class="block2">On zanaatkar uzun bir süre taşın önünde saygıyla durduktan sonra, emrindeki iki kişi mezarın kapısını açarken ekip şefi de taşı kaldırdı. Ardından gelen diğer bir zanaatkarla birlikte mezara girdi ve peşi sıra tüm kortej taşın aydınlattığı derinliklere daldı.</p>

  <p class="block2">Mehi bir süre donup kaldı. Hayır, rüya görmüyordu! Lonca, olağanüstü bir hazineye sahipti; ışığın gizemini çözmüşlerdi. Mehi taşın geldiği yeri görmüştü, bu taş ne bir düş ne de bir efsaneydi! Tanrı olmayan insanî varlıklar bu taşı üretebilmişlerdi ve onu kullanmasını biliyorlardı... Acaba bu taş; süregelen rivayetlere göre, bu kişilerin laboratuvarlann-da imal ettikleri altın yığınlarından mı oluşuyordu?</p>

  <p class="block2">Süvari teğmeninin önünde kuşkuya yer bırakmayan ufuklar açılıyordu. Artık, Büyük Ramses'in servetinin kaynağının, burada, Hakikat Meydanı'nda bulunduğunu biliyordu. İşte lonca üyeleri de bu yüzden, köylerinin kalın duvarları ardına saklanıp, insanlardan uzak yaşıyorlardı.</p>

  <p class="block2">- Hey arkadaş, burada ne arıyorsun?</p>

  <p class="block2">Mehi yavaşça arkasını döndüğünde, hançer ve sopasıyla duran muhafızı gördü.</p>

  <p class="block2">- Ben... kayboldum.</p>

  <p class="block2">Siyahlar giymiş görevli, sert bir ifadeyle:</p>

  <p class="block2">- Burası yasak bölge, dedi. Adın ne? Mehi kendine güvenen bir ses tonuyla:</p>

  <p class="block2">- Kralın korumasıyım ve şu anda özel bir görevdeyim, dedi.</p>

  <p class="block2">- Bu konu hakkında bana hiçbir bilgi verilmedi.</p>

  <p class="block2">- Bu çok normal... Kimsenin haberi yoktu.</p>

  <p class="block2">- Peki neden?</p>

  <p class="block2">- Güvenlik talimatlarının, gerektiği gibi uygulanıp uygulanmadığını kontrol edip, Krallar Vadisi'ne hiçbir yabancının girmediğinden emin olmak zorundayım. Nübyeli ne yapacağını bilemedi.</p>

  <p class="block2">- Yine de şef bana haber vermeliydi.</p>

  <p class="block2">- Bunun imkânsız olduğunu anlamıyor musun?</p>

  <p class="block2">- Beraber şefe gidelim. Seni bırakmaya yetkim yok.</p>

  <p class="block2">- Görevini çok iyi yapıyorsun.</p>

  <p class="block2">Mehi'nin, dolunay ışığında parlayan tebessümü, Nübyeliyi teskin etti ve sopasını kemerine soktu.</p>

  <p class="block2">Süvari teğmeni, kum yılanı gibi çevik bir hareketle muhafızın tam göğsüne bir kafa attı. Zavallı geri geri gidip, vadiye bakan bir düzlüğe düşene dek, yamaçtan yuvarlandı.</p>

  <p class="block2">Mehi, düşe kalka onun yanına indiğinde, şakağındaki derin yaraya rağmen,</p>

  <p class="block2">muhafızın hâlâ yaşadığını gördü. Kurbanının merhamet dileyen bakışlarına aldırmadan, sivri bir taşla kafasına vurarak işini bitirdi.</p>

  <p class="block2">Cani, uzunca bir süre soğukkanlılıkla bekledi. Görülmediğinden emin olduğu</p>

  <p class="block2">zaman, hareketlerine özen göstererek, tepenin zirvesine çıktı. Daha da ihtiyatlı davranarak, yasaklanmış bölgeden uzaklaştı.</p>

  <p class="block2">Bu harika gecede, Hakikat Meydanı'nın sırrını keşfetmekten başka bir şey düşünemiyordu. Bu işi tek başına nasıl başaracaktı? Köye giremeyeceğine göre, başka yollardan bilgi edinmeliydi.</p>

  <p class="block2">Katil, o anda, parlak bir gelecek tahayyül etti. Loncanın tüm sırları ve zenginlikleri, kendisine, sadece kendisine ait olacaktı.</p>
</body>
</html>
