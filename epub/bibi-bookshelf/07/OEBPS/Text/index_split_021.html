<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_23">Yirmi birinci bölüm</h1>

  <p class="block2">Köyden iki zanaatkar çıktı. Biri Cesur'un önüne, diğeri arkasına geçti. İlki:</p>

  <p class="block2">- Beni takip et, diye emretti.</p>

  <p class="block2">-Ama... İçeri girmeyecek miyim?</p>

  <p class="block2">- Gereksiz sorular sormaya devam edersen, seni Kabul Heyeti'nin önüne bile çıkarmayız.</p>

  <p class="block2">Cesur öfkesini yenip kendine hâkim oldu. Bu gizemli yerde, oyunun kurallarını bilmiyordu ve onu mahkûm edecek hatalardan kaçınmalıydı.</p>

  <p class="block2">Üçlü, sırtını köyün kapışma döndü ve Tanrıça Hathor'a ithaf edilmiş küçük bir tapınağın yakınma dikilen, Hakikat Meydanı'nın en büyük tapınağına doğru yöneldi. Yüksek duvarlar, tapmağı dine saygı duymayanların bakışlarından saklıyordu. Kapalı olan giriş kapısının önünde, yarımay şeklinde dizili tahta sıralarda dokuz adam oturmuştu. Beyaz uzun elbise giymiş yaşlı bir adamın dışında, diğerleri basit birer peştamal sarıılmıştı.</p>

  <p class="block2">- Ben Kâtip Ramose'yim. Teb'in batısında bulunan milyonlarca yıllık büyük ve soylu mezarlığm kutsal arazisinde bulunuyorsun. Bu aydınlık bölgede Maat hüküm sürer. Samimi ol, yalan söyleme ve dürüst, içten konuş; aksi takdirde Hakikat Meydanı seni uzaklaştırır.</p>

  <p class="block2">Kabul Heyeti'nin üyeleri sevimli görünmüyordu. Delikanlı, yüzünden iyilik akan, yaşlı Kâtip Ramose'ye bakmayı tercih etti. Yaşlı adam sordu: "Kimsin ve ne istiyorsun?"</p>

  <p class="block2">- Adım Cesur ve hayatımı resim yaparak geçirmek istiyorum. Hâkimlerden biri:</p>

  <p class="block2">- Baban zanaatkar mı? diye sordu.</p>

  <p class="block2">- Hayır, çiftçi. Biz onunla sonsuza dek küstük.</p>

  <p class="block2">- Ne işlerde çalıştın?</p>

  <p class="block2">- İsteklerinizi yerine getirmek için sepicilik ve marangozluk yaptım. Cesur, kendisine izin verilmeden, elindekileri yere bırakıp, gururla açıkladı. İşte deri çanta. Bir de, fazladan papirüslerin konacağı, iyi kalite bir kutu da veriyorum.</p>

  <p class="block2">İki nesne elden ele geçti. Homurdanan bir hâkim söz aldı.</p>

  <p class="block2">- Biz sadece deri bir çanta şart koşmuştuk, bu kutu fazla.</p>

  <p class="block2">- İstenilenden fazlasını yapmak hata mı?</p>

  <p class="block2">- Evet, hata teşkil eder.</p>

  <p class="block2">- Benim için hata değil, diye çıkıştı. Sadece tembeller ve kötüler, kendilerinden ve başkalarından korktukları için, emirlere harfiyen uyarlar. Hiçbir girişimde bulunmayıp, başkasının boyunduruğuna giren insanın, bir taştan farkı kalmaz.</p>

  <p class="block2">- Bu kadar yüksekten uçan sen, niçin bizlere sadece katlanan bir iskemle sunuyorsun da bir koltuk değil? Mademki senden zorla istenenin dışına çıkmak istiyorsun, niçin bize tam anlamıyla gerçekleşmiş bir eser yerine tahta parçalarını gösteriyorsun?</p>

  <p class="block2">Cesur:</p>

  <p class="block2">- Bana tuzak kurdunuz, diye haykırdı. Kendine ve hâkimlere karşı öfke doluydu. Tamam kazandınız. İkinci bir şansım var mı?</p>

  <p class="block2">Homurdanan hâkim emretti.</p>

  <p class="block2">- Katlanan iskemleye otur.</p>

  <p class="block2">Cesur poposunu iskemleye koyar koymaz, berbat çatırtılar duydu. İskemle ağırlığını taşıyamayacaktı.</p>

  <p class="block2">- Ayakta kalmayı yeğlerim.</p>

  <p class="block2">- İşte bak, eşyanın kalitesini kontrol bile etmemişsin. Küstahlığına bir de tasasızlığını ve cahilliğini ekliyorsun.</p>

  <p class="block2">- Katlanan iskemle istediniz, getirdim!</p>

  <p class="block2">- Bayağı bir cevap. Palavracı ve alçak olmayasın?</p>

  <p class="block2">- Cesur yumruklarını sıktı.</p>

  <p class="block2">- Yanılıyorsunuz. Sizi memnun etmeye çalıştım, ama amacım mobilya yapmak değil. Resim çizmeyi biliyorum ve size bunu kanıtlayabilirim.</p>

  <p class="block2">Diğer bir zanaatkar, Cesur'un önüne bir fırça, bir parça kullanılmış papirüs ve siyah mürekkep hokkası koydu.</p>

  <p class="block2">- Hadi bakalım, kanıtla.</p>

  <p class="block2">Delikanlı diz çöktü. Gözlerini yaşlı Ramose'ye dikerek, portresini yaptı. Eli titremiyordu, ama verilen malzemeye alışık değildi.</p>

  <p class="block2">- Daha iyisini yapabilirim, diye belirtti. Ama ilk kez bir fırça kullanıyor ve mürekkeple papirüs kâğıdına çiziyorum... Genellikle, kumla yetinirim.</p>

  <p class="block2">Cesur sinirli ve aceleci davranarak, alın ve kulak kısımlarını beceremedi, Ramose'nin portresi tam bir felaketti.</p>

  <p class="block2">- Yeniden yapabilir miyim?</p>

  <p class="block2">Resim elden ele geçti. Hiçbir yorum yapılmadı. Ramose:</p>

  <p class="block2">- Hakikat Meydanı hakkında ne biliyorsun? diye sordu.</p>

  <p class="block2">- Resmin sırlarına vakıf olmak istiyorum.</p>

  <p class="block2">- Onlarla ne yapacaksın?</p>

  <p class="block2">- Hayatın sırrını çözeceğim... ve bu yolculuk sonsuz olacak. Bir zanaatkar, taşı</p>

  <p class="block2">tam gediğine oturtarak:</p>

  <p class="block2">- Bir filozofa değil, uzmana ihtiyacımız var, dedi.</p>

  <p class="block2">- Bana resim çizmeyi ve boyamayı öğretin, diye ısrar etti. Ne kadar yetenekli olduğumu göreceksiniz.</p>

  <p class="block2">- Nişanlı mısın?</p>

  <p class="block2">- Hayır, ama benim için sadece zevk unsuru olan birçok kız tanıdım.</p>

  <p class="block2">- Evlenmeye niyetin yok mu?</p>

  <p class="block2">- Hiç yok. Bir eş ve bir alay çocukla uğraşarak kendimi sıkıntıya sokamam. Size daha kaç kere, tek amacımın yaratılışı çizmek ve hayatı boyamak olduğunu söylemeliyim?</p>

  <p class="block2">- Gizemi koruma şartı seni rahatsız ediyor mu?</p>

  <p class="block2">- Onu çözmeyi başaramayanlar düşünsün!</p>

  <p class="block2">- Çok zorlu bir kurala tabi olman gerektiğini biliyor musun?</p>

  <p class="block2">- İlerlememi engellemezse, ona tahammül edebilirim. Ama saçma emirlere uymayacağım.</p>

  <p class="block2">- Onları takdir edecek kadar zeki misin?</p>

  <p class="block2">- Hiç kimse, benim yerime yolumu çizemez. Homurdanan hâkim yeniden saldırdı.</p>

  <p class="block2">- Bu sözlerinle, loncamıza girmeye layık olduğunu mu sanıyorsun?</p>

  <p class="block2">- Kararı siz vereceksiniz. Benden dürüst olmamı istediniz, ben de öyle davranıyorum.</p>

  <p class="block2">- Sabırlı mısın?</p>

  <p class="block2">- Hayır, olmaya da niyetim yok.</p>

  <p class="block2">- Karakterinin değişmeyecek kadar mükemmel olduğunu mu düşünüyorsun?</p>

  <p class="block2">- Kendi kendime soru sormam. İnsanoğlu karakteriyle değil, arzularıyla amaca ulaşır. Düşmanlarımın olması doğal; ya zayıf olduğum için beni yenecekler ya da ben onları yerle bir edeceğim. Her halükârda dövüş olacak, onun için her an savaşmaya hazırım.</p>

  <p class="block2">- Hakikat Meydanı'nm, kavgaların yasak edildiği bir barış limanı olduğunu duymadın mı?</p>

  <p class="block2">- Erkek ve kadınların yer aldığı bir yerde, bu imkânsız. Yeryüzünün hiçbir yerinde barış yok.</p>

  <p class="block2">- Bize ihtiyacın olduğuna emin misin?</p>

  <p class="block2">- Tek basma elde edemeyeceğim bilgilere sahip olan bir tek siz varsınız. Ramose:</p>

  <p class="block2">- Bizi ikna etmek için, diyeceğin başka bir şey var mı? diye sordu.</p>

  <p class="block2">-Yok.</p>

  <p class="block2">- Aramızda görüşmemiz lazım, kesin kararımızı bekle. Yaşlı kâtip Cesur'u getiren iki zanaatkara, onu tekrar köyün kuzey kapısına götürmelerini işaret etti.</p>

  <p class="block2">Cesur:</p>

  <p class="block2">- Uzun sürer mi? diye sordu. Cevap alamadı.</p>

  <p class="block2"> </p>
</body>
</html>
