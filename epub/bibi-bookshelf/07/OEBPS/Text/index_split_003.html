<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_3">Birinci bölüm</h1>

  <p class="block2">Ekinlere zarar veren suaygırlanndan, kemirgenlerden ve çekirgelerden korkarak selden sonra toprağı sürmek, ekip biçip ürün toplamak, ambarları doldurmak, arklarla örmek, alet edevatın bakımını yapmak, geceleri uyuyacağına ip yapmak, sürülere bakmak, koşum takımlarını gözden geçirmek, durmaksızın tarla hakkında endişelenmek ve ineklerin sağlıklı ya da buğdayın kaliteli olmasından başka bir amacı olmamak... Cesur, bu tekdüze yaşama artık tahammül edemiyordu.</p>

  <p class="block2">Çöl ile ekili arazinin sınırındaki firavuninciri ağacının gölgesinde outran delikanlı, öküzlerle ilgilenmek üzere ailesinin çayırına gitmeden önce, çoktan hak ettiği kısa bir mola veremiyor, biraz olsun kestiremiyordu. On altı yaşında, 1.90 boyunda bir devi andıran Cesur, babası, dedesi ve büyük büyükbabası gibi bir köylü olduğunu kabul etmek istemiyordu.</p>

  <p class="block2">Her gün bu sakin yere gelip, yonttuğu bir odun parçasıyla kuma hayvan resimleri çiziyordu. Çizmek... İşte saatler boyunca yapmak istediği tek şey buydu; sonra boyayıp, bir eşek, bir köpek veya bin farklı yaratık yaratmak istiyordu!</p>

  <p class="block2">Cesur incelemeyi ve gözlemlemeyi seviyordu. Görüntü yüreğine işliyor, sonra yüreği eline emirler veriyordu. Ardından eli, gerçeğinden daha canlı bir resmin hatlarını çizmek üzere olanca özgürlüğüyle hareket ediyordu. Delikanlıya papirüs, kamışkalem ve boya malzemesi lazımdı... Ama babası bir çiftçi olduğundan, çocukcağız ihtiyaçlarını ona söylediğinde, oğluyla alay etmişti.</p>

  <p class="block2">Cesur'un tüm isteklerini karşılayan tek bir yer vardı: Hakikat Meydanı. Şehrin içinde neler olup bittiğini bilen kimse yoktu, firavunun mezarını süslemek üzere, krallığın en büyük ressamları ve çizimcileri burada toplanmıştı.</p>

  <p class="block2">Basit bir köylü çocuğunun bu efsanevî topluluğa girmek gibi bir şansı yoktu.</p>

  <p class="block2">Buna rağmen delikanlı, günlük hayatin sıradanlığını unutarak, kendilerini bütünüyle sevdikleri işe adayan bu kişilerin ne kadar mutlu olduklarını düşünmekten kendini alamıyordu.</p>

  <p class="block2">- Hey Cesur, yine keyfin yerinde bakıyorum!</p>

  <p class="block2">Bu alaycı lafı atan Kütük yirmi yaşındaydı. İri, adaleli bir vücudu olan Kütük sadece hasırotundan örülmüş kısa bir peştamal giyerdi. Yanında, aptal gülüşlü kardeşi Şişko vardı. Henüz on beş yaşında olmasına rağmen, atıştırdığı pastalar yüzünden, ağabeysinden on kilo fazlaydı.</p>

  <p class="block2">- İkiniz de beni rahat bırakın.</p>

  <p class="block2">- Burası sadece senin değil. Bizim de buraya gelmeye hakkımız var.</p>

  <p class="block2">- Sizi görmek istemiyorum.</p>

  <p class="block2">- Biz istiyoruz. Sana söyleyeceklerim var.</p>

  <p class="block2">- Ne gibi?</p>

  <p class="block2">- Sanki bilmiyorsun! Dün gece neredeydin?</p>

  <p class="block2">- Sen kendini ne sanıyorsun?</p>

  <p class="block2">- Nati!.. Bu isim sana bir şey ifade ediyor mu? Cesur sırıttı:</p>

  <p class="block2">- Harika bir geceydi...</p>

  <p class="block2">Kütük, Cesur'a doğru bir adım attı.</p>

  <p class="block2">-Alçak! Bu kız benimle evlenmek zorunda.... Ve sen, dün gece, ne cesaretle...</p>

  <p class="block2">- Bana kendi geldi.</p>

  <p class="block2">- Yalan söylüyorsun. Cesur ayağa kalktı.</p>

  <p class="block2">- Bana yalancı muamelesi yapılmasından nefret ederim.</p>

  <p class="block2">- Senin yüzünden bir bakireyle evlenemeyeceğini.</p>

  <p class="block2">- Ya öyle mi? Nati eğer biraz akıllıysa, zaten seninle evlenmeyecektir. Kütük ve Şişko, deriden, kısa fakat ürkütücü bir kamçı çıkardılar.</p>

  <p class="block2">Cesur serinkanlılığını bozmayarak:</p>

  <p class="block2">- Fazla uzatmayalım, diye atıldı. Doğru, Nati ve ben, beraberce, güzel anlar geçirdik. Ama bu doğa kanunu... Sırf hatırınız için, onu bir daha görmemeyi kabul ediyorum. Doğrusunu söylemek gerekirse, onu özlemeyeceğim bile.</p>

  <p class="block2">Kütük atıldı:</p>

  <p class="block2">- Suratını parçalayacağım ve yeni yüzünle hiçbir kızı cezbedemeyeceksin.</p>

  <p class="block2">- İki budalaya dayak atmak bana zevk verir ama hava çok sıcak, uyumayı tercih ederim.</p>

  <p class="block2">Şişko, sağ kolunu kaldırarak Cesur'un üstüne atladı. Birden hedefi yok oldu. Cesur, Şişkoyu havaya kaldırıp, firavuninciri ağacının gövdesine fırlattı, çocuk başını vurarak yere düştü, kendinden geçmiş bir halde, hareketsiz kalakaldı.</p>

  <p class="block2">Kısa bir şaşkınlıktan sonra, bu kez Kütük harekete geçti. Kamçısını havada şaklatırken, Cesur'un yüzüne geldiğini sandı, ama genç dev onun kolunu tuttu. Hazin bir çatırtı, kısa süren dövüşün sonu oldu. Omzu çıkan Kütük, deri kamçıyı bırakıp, acıdan uluyarak oradan uzaklaştı.</p>

  <p class="block2">Cesur'un alnında tek bir ter damlası bile göze çarpmıyordu. Beş yaşından beri dövüşmeye alışık olan Cesur, kazanmayı öğrenmeden önce müthiş dayaklar yemişti. Gücünden emindi; kışkırtmayı sevmezdi, ama asla da kaçmazdı. Hayat ona karşı acımasız davrandığından, o da herkese öyle davranıyordu.</p>

  <p class="block2">Öğleden sonrayı otlakta geçirdikten sonra, süt ve kuru odun alarak uslu uslu eve dönme fikri Cesur'un midesini bulandırdı.</p>

  <p class="block2">Yarın, bugünden de beter olacak, daha sönük, daha sıkıcı geçecek ve delikanlının kanı damarlarında daha yavaş akıp, ruhu ölmeye devam edecekti.</p>

  <p class="block2">Ailesinin küçük tarlası umurunda mıydı sanki? Babası, olgunlaşmış buğdaylar ve süt veren ineklerin hayaliyle yaşar, komşular onun başarısını kıskanırdı. Kızlar daha şimdiden Cesur'a iyi bir miras kalacağını biliyor ve onun da fiziksel gücü sayesinde, üretimi iki katına çıkarıp, zengin olacağını öngörüyorlardı. Zengin bir köylüyle evlenip, kendilerine mutlu bir yaşlılık sağlayacak evlatlar doğurmayı hayal ediyorlardı.</p>

  <p class="block2">Bu kader binlerce insanı mutlu edebilirdi, fakat Cesur tam tersine, hayatını bir hapishane kadar sıkıcı buluyordu. Delikanlı, o olmadan da başlarının çaresine bakabilen inekleri unutarak, gözlerini dağın zirvesinden ayırmadan çölde yürüdü. Dağ, Tanrı Amon'un en zengin ülkesi olan ve sayısız tapınakla dolu kutsal Karnak şehrinin yer aldığı, Teb'in batı yakasına hâkimdi.</p>

  <p class="block2">Batı yakası, Krallar ve Kraliçeler vadileri ile soylu şahsiyetlerin ebedî istirahatgâhlannı ve Büyük Ramses'in Ramesseum'u gibi firavunların milyonlarca yıllık tapınaklarını barındırıyordu. Bu şaheserleri, Hakikat Meydanı'nm zanaatkarları yaratmışü... Tanrılarla el ele ve onların himayesinde çalıştıkları söylenebilirdi...</p>

  <p class="block2">Şatafatsız dua köşelerinde, Kamak'ın gizemli ortamında ilahiler okunuyordu, fakat acaba onların gönderdiği mesajları algılayabilen birileri var mıydı? Cesur, kuma resimler çizerek kendi çapında dünyayı keşfediyordu, ama gelişmesi için daha çok bilgi edinmesi lazımdı.</p>

  <p class="block2">Cesur bu adaletsizliği kabul etmiyordu. Niçin batının zirvesinde saklanan tanrıça, Hakikat Meydanı'ndaki zanaatkarlarla konuşuyor da, Cesur çağrısına cevap alabilmek için yalvardığında suskun kalıyordu? Güneşin kavurduğu dağ onu yalnızlığa terk ediyor ve genç sevgilileri, delikanlının özlemlerini, tutkularını anlayamıyordu.</p>

  <p class="block2">Öç almak için, kuma olabildiğince büyük bir resim çizdikten sonra dilsiz tanrıçayı ve kendi duyumsuzluğunu yok edercesine, öfke içinde ayağıyla sildi. Fakat batı zirvesi dokunulmaz, yüce ve görkemli halini korudu. Cesur, fiziksel gücüne rağmen, kendini gülünç ve çok zayıf hissetti. Hayır bu böyle süremezdi. Bu defa, babası onu dinleyecekti. </p>
</body>
</html>
