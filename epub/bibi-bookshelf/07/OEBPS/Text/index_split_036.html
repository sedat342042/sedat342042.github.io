<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_44">Kırk ikinci bölüm</h1>

  <p class="block2">Duvarlan yıkılmak üzereydi, tahta kaplamalar kemirilmiş, boyalar dökülmüştü. Nefer:</p>

  <p class="block2">- Ev kötü halde, diye doğruladı, ama köyde inşa edilmiş olması büyük bir avantaj sağlıyor.</p>

  <p class="block2">Bu bahane, Paneb'in öfkesini dindirmedi.</p>

  <p class="block2">- Hemen mezar kâtibini görmek istiyorum.</p>

  <p class="block2">Genç irisi, davranışının sonuçlanna aldırmadan, hışımla sokağa çıkıp, hasınnın üzerinde oturmuş, bir muhasebe evrakını açmakta olan Kenhir'in misafir odasına daldı.</p>

  <p class="block2">- Bu viraneyi bana siz mi verdiniz?</p>

  <p class="block2">Mezar kâtibi başını kaldırmadan okumaya devam etti.</p>

  <p class="block2">- Sen Çırak Paneb misin?</p>

  <p class="block2">- Evet, benim. İyi bir yerde oturmak istiyorum.</p>

  <p class="block2">- Oğlum, burada, çırak hiçbir şey talep edemez. Dinler ve itaat eder. Karakterinden dolayı, başanlı olmakta zorlanacaksın ve ekip yakında seni kovacak. Ona ilk hak veren de ben olacağım.</p>

  <p class="block2">- Diğer zanaatkarlar gibi muamele göremez miyim? Onların doğru dürüst evleri var!</p>

  <p class="block2">- Şu an için sen bir hiçsin. Lonca, sana vazifelerinin ilk kurallarını öğretti, sen törenden ne anladın ki? Köyde daha bir gün bile geçilmedin ve saygın birisi gibi bir eve yerleşmek istiyorsun! Kendini ne zannediyorsun? Güzel yüzünün hatırına, sana şarap dolu bir mahzeni olan, lüks bir şekilde döşenmiş, muhteşem bir ev sunulacağını mı sanıyordun? Bütün meslektaşlarının, sızlanmadan ve karşı gelmeden evlerini inşa veya tamir ettiklerini bilmiyor musun? Bir ev ve sallanan birkaç duvarla uğraşmak, yüzlerce mutsuz adayın hayal kurduğu, olağanüstü bir şanstır. Sen ise, yakınacak cüreti buluyorsun! Kibrine bir de aptallık katıyorsun.</p>

  <p class="block2">Kenhir, temkinli bir şekilde papirüs evrakta yazılı olan rakamlara göz atarak, ruloyu açmaya devam etti.</p>

  <p class="block2">Paneb, kâtibi yakalayıp ininden dışarı atarak, eşyalarını kırıp dökmemek için kendini zor tutuyor, yerinde duramıyordu.</p>

  <p class="block2">- Hâlâ burada mısın, Çırak? Viraneni oturulabilir hale getirsen iyi olur, çünkü sana kimse yardım etmeyecek. Bizim gibi bir loncada, işini kendi görmeyene yer yok.</p>

  <p class="block2">Paneb çekip gidince, Kenhir rahat bir nefes aldı. Eğer, delikanlı şiddete başvursaydı, onunla nasıl baş edebilirdi?</p>

  <p class="block2">Sokaktan ilk odanın eşiğine çıkan küçük taş merdivenin basamakları yıpranmıştı. Zamana karşı koyan taşların dışında, kuru tuğladan yapılmış olan binanın tamamı yeniden inşa edilecekti. Kirişler ise o kadar zarar görmüştü ki, değiştirmek daha iyi olacaktı. Görünüşe göre, senelerdir bu viranede oturulmamıştı ve onu tepeden tırnağa temizlemek gerekecekti.</p>

  <p class="block2">Ama mezar kâtibinin konuşması Paneb'in hoşuna gitmiş ve bu harabenin ilk evi olacağının bilincine varmıştı. Birden gözüne bir saraydan daha güzel gözüktü. Nefer:</p>

  <p class="block2">- Sana yardım etmeye hazırım, dedi.</p>

  <p class="block2">- Kenhir'in dediğine göre, bu yasak.</p>

  <p class="block2">- Böyle bir gelenek var, ama arkadaşlık da var.</p>

  <p class="block2">- Geleneğe saygı gösterip, onarımı tek başıma yapacağım.</p>

  <p class="block2">- Bazı teknik konular gözünden kaçabilir.</p>

  <p class="block2">- Yanlışlar yapacağım, ama bu benim şantiyem olacak. Buna mukabil beni öğle yemeğine davet edersen, hayır demem.</p>

  <p class="block2">- Işık'ın seni unutabileceğini mi düşündün?</p>

  <p class="block2">Nefer'e verilen evin dışı yanıltsa bile, içi bütünüyle onarım gerektiriyordu. Nefer ancak, Işık'ın öküz eti ve kimyonlu mercimek pişirmekte olduğu mutfağı düzenleyebilmişti. Dumanlar, çatıda açılan yuvarlak delikten çıkıyordu.</p>

  <p class="block2">Paneb, aydınlık gülümsemesiyle ölüyü bile diriltebilecek genç kadının güzelliği karşısında bir kez daha çarpıldı.</p>

  <p class="block2">- Hâlâ oturacak bir yerimiz olmamasına rağmen, evimize hoş geldin. Şahane evine bayıldığına eminim.</p>

  <p class="block2">Paneb kahkaha attı.</p>

  <p class="block2">- Işık, beni iyi tanırsın! Dün, yıldızların altında uyuyordum, bugün ise üzerime çökecek eski tuğlaların ağırlığı altında ezilme riski taşıyorum. Aman neyse, şimdi sizinle birlikteyim... Açlıktan ölüyorum!</p>

  <p class="block2">Cesur Paneb, hayatının en iyi yemeğini yedi. Ekmek kıtır kıtır, et tam kıvamında, mercimekler yumuşacık, bira pek hoştu. Keçi peyniri de ziyafeti tamamlıyordu.</p>

  <p class="block2">Işık:</p>

  <p class="block2">- Yarın sabah, tayınını almaya gideceksin, dedi.</p>

  <p class="block2">- Her gün böyle mi yeniyor?</p>

  <p class="block2">- Bayramlarda daha da iyi.</p>

  <p class="block2">- Bu loncaya girmenin neden bu kadar zor olduğunu şimdi anlıyorum! Bedava bir ev, bol yiyecek, heyecan verici bir meslek... Sanırım, yeryüzündeki cenneti keşfettim.</p>

  <p class="block2">Nefer:</p>

  <p class="block2">- Yine de temkinli ol, diye öğütte bulundu; buraya girmek çok zor, ama buradan çıkmak çok kolaydır. Eğer ekip şefin senden memnun değilse, seni Kenhir bile tutamaz. İkisi birlikte seni hemen kovarlar.</p>

  <p class="block2">- Yetkin Neb'le nasıl anlaşıyorsun?</p>

  <p class="block2">- Sert, otoriter ve en ufak hatayı bile hoş görmeyen bir adamdır. Dürüst olmak gerekirse, seni pek tutmuyor ve hiçbir aykırılığına müsaade etmeyecektir.</p>

  <p class="block2">- Diğer ekibe geçmek mümkün mü?</p>

  <p class="block2">- Böyle bir davranışta bulunmamanı tavsiye ederim. Bu her iki ekip şefinin de hoşuna gitmeyecektir ve Kaha, Yetkin Neb'den daha çekilmez olacaktır.</p>

  <p class="block2">- Tamam, pes ediyorum. Işık:</p>

  <p class="block2">- Niçin bu ilişkileri bir savaş gibi ele alıyorsun? diye sordu. Soru, Cesur'u şaşırttı.</p>

  <p class="block2">- Her an, her yerde mücadele etmek gerekir. Ekip şefi beni ezmeye çalışacak, ama başaramayacak.</p>

  <p class="block2">- Keşke, amacın daha üstün işler başarmak için kendini yetiştirmek olsaydı.</p>

  <p class="block2">- Ben gencim Işık, ama artık boş hayaller peşinde koşmuyorum. Kişiler arasında sadece kuvvete dayalı ilişkiler vardır.</p>

  <p class="block2">- Aşkı unutuyorsun.</p>

  <p class="block2">Paneb bakışlarını tabağına dikti.</p>

  <p class="block2">- Sen ve Nefer, eşsiz bir çiftsiniz, ama bir örnek teşkil edemezsiniz. Sen Hathor rahibesisin, değil mi? Genç kadın:</p>

  <p class="block2">- İlk günümden beri, her gün dua etmek için kutsal yere gidip, tapmağın mezarlığındaki sunağa bırakılan bağışları topluyorum. Köyde hayat farklı. Çiftler, bekârlar, çocuklar var, ama evlerimiz de birer mabet ve zanaatkarlar ile eşlerinden başka rahip ve rahibe yok. Karşılıklı ilişkilerimizde, günlük hayat kutsallıkla iç içe olduğu için, bu köyün duvarları içinde Mısır'ın gizemli kalplerinden birinin attığını hissettim. Bize gizemi sınamamız, tadına varmamız, müziğini dinlememiz öğütlendi ve bu bizim kaderimiz.</p>

  <p class="block2">- Bu, ekip şeflerinin de bunu istemelerine bağlı... Işık devam etti:</p>

  <p class="block2">- Kısa bir süredir burada oturuyorum, ama Hakikat Meydanı'nın görülmez yasalarını idrak etmek için, sebatın önemli bir erdem olduğunu biliyorum. Sebat, karşılığını beklemeden veren bir annedir, ama kalbimiz ona kucak açacak kadar erdemli midir?</p>

  <p class="block2">Genç kadının sözleri Paneb'i altüst etti. Loncaya alınışının bile değiştiremediği ve o ana kadar dünyaya bakışını hep karartan perde yırtıldı. Çağrıyı duymasına rağmen, bu mütevazı köyün böylesine geniş bir dünya olacağını ve hâlâ kendisinin gerçek değerini algılayamadığı kadar çok hazine ihtiva edeceğini tahayyül edemiyordu. Nefer: - Bu gece, burada kalacak mısın? diye sordu.</p>

  <p class="block2">- Hayır, evimle ilgilenmeliyim. Aksi takdirde, Işık ve sen, benden utanç duyarsınız.</p>

  <p class="block2">- Sana her an yardım edebileceğimi bir kez daha hatırlatıyorum.</p>

  <p class="block2">- Tek başıma başaramazsam, yeteneksizliğimden utanç duyacağım. Bazen bir budala gibi davrandığımı itiraf etmeliyim, ama bu viraneyi iyi bir hale getirmenin, benim ilk sınavım olacağını anladım.</p>

  <h1 class="calibre1" id="sigil_toc_id_9">Kırk üçüncü bölüm</h1>

  <p class="block2">Mehi'nin büyük bir ustalıkla sürdürdüğü çalışması, beklenen sonuçlan veriyordu. Kendisinden idari ve askeri bir düzenleme yapması istenmiş ve Teb ordusunun başkumandanı rütbesini elde etmek üç ayını bile almamışü. Favori silahı olan jurnalciliğe maaş zammı, erken emeklilik, kışlaların modernleştirilmesi gibi askerlerin hoşuna gidecek bir sürü vaat de ekleyerek, yavaş yavaş, diğer üstsubaylann ayaklarını kaydırmayı başarıyordu. Mehi vaatler yerine getirilmediği zaman, yönetimi ihmalkârlık ve riyakârlıkla suçluyor, yetkili makamlar nezdinde askerlerin haklarını aramaktan vazgeçmeyeceğini söylüyor, onlar adına üzülüyormuş gibi yaparak zavallıları kandınyordu. Buna karşın, yetkili makamların huzurunda da, askerleri ayaktakımı olarak gördüğünü söyleyerek yerden yere vuruyor ve sundukları hayat şartlarından fazlasıyla yararlandıklarını dile getiriyordu.</p>

  <p class="block2">Yeni başkumandanın atanması, en üst kademeden en alt kademeye kadar iyi karşılanmıştı ve Mehi, her akşam Teb'in ileri gelenlerinden birini yemeğe davet ederek, ününü koruyordu. Bu kişi hakkında önceden bilgi edinerek, onu pohpohluyor ve çok etkiliyordu. Misafirleri evinden ayrılırken, Mehi'nin sıradışı ve özverili bir insan, övgüye layık bir kumandan olduğu fikrine varıyorlardı.</p>

  <p class="block2">Sevimli ve şen şakrak, can sıkıcı olmamak için oldukça yüzeysel davranan, kıntıp cilve yaparak asık suratlı subayları yumuşatan Serketa da mükemmel ev sahibesi rolünde harikalar yaratıyordu. Oysaki, bir manga hizmetçiye hükmeden Serketa, onlara karşı saldırgan ve acımasız patroniçe yüzünü gösteriyordu.</p>

  <p class="block2">Mehi ve Serketa gözde bir çift olmuştu, Teb'in ileri gelenleri onların evine davet edilmeyi sabırsızlıkla bekliyordu... Komutan, hâlâ güçlü ve kendisini mesleğinden edecek kadar kurnaz olan belediye başkanının önüne geçmemeye yine de özen gösteriyordu. Mehi, karşılaştıkları zaman mütevazıyı oynuyor, sadece makul ve sınırlı hırslarını gözler önüne seriyordu. Zaten, aşiret kavgalarına bulaşmış bir belediye meclisi veya divan üyesi olmaya da niyeti yoktu. Belediye başkanını ön planda tutarak, onu bu şekilde idare etmek daha iyiydi. Kalıcı bir iktidar, ancak kendini ağırdan satıp, başarısızlıkların sorumluluğunu budalaların sırtına yükleyerek sağlanırdı.</p>

  <p class="block2">Ziyafet her zamanki gibi işe yaramıştı. Ambar başkâtibi ile çirkin, kibirli ve zengin karısını tıka basa ete ve pastaya boğup, vahaların soğuk beyaz şarabıyla da onları hafifçe sarhoş ettikten sonra konuşturmayı başarmışlardı. Böylece Mehi, zamanı gelince kullanacağı buğday stoklarının yönetimi hakkında bazı gizli bilgiler edinmişti. Kumandan, karısına haşin bir hareketle satılarak: - Nihayet gittiler, dedi. Bunlar, haftanın en sıkıcı misafirleriydi, ama ilerde çok işimize yarayacaklar.</p>

  <p class="block2">- Sevgilim, sana önemli bir haberim var.</p>

  <p class="block2">- Çocuğumuz mu olacak?</p>

  <p class="block2">-Bildin...</p>

  <p class="block2">- Bir oğlan... Bir oğlum olacak. İdrar tahlili yaptırdın mı?</p>

  <p class="block2">- Henüz yaptırmadım. Kız olursa, hayal kırıklığına uğrar mısın?</p>

  <p class="block2">- Tabiî ki hayır... Ama bana bir erkek evlat vereceğinden eminim!</p>

  <p class="block2">Birden, Mehi'nin neşesi sönüp, suratı asıldı.</p>

  <p class="block2">- Babanın sevincimizi paylaşmasını çok isterdim... Oysa gitgide kötüleşiyor, üzülmesin diye son raporlarını değiştirmek zorunda kaldım. Doktoru bir ilaç verdi mi?</p>

  <p class="block2">- Talimatıma uyarak babama hastalığından bahsetmedi, zaten babam hastalığıyla mücadele etmekten âciz ve doktor da sadece, zayıf bulduğu kalbine tedavi uyguluyor; heyecanlanması yasak.</p>

  <p class="block2">- Korkuyorum, Serketa. Bir çocuğumuzun olacağı bu sıralarda, bütün çabalarımızı mahvedecek korkunç bir hata yapmasından korkuyorum. Çocuğumuzun geleceğini düşünmeliyiz, aşkım.</p>

  <p class="block2">- İçin rahat etsin, bir avukatla irtibat kurup, sorunumuzu ilettim. Tabiî ki, gizli tutulması koşuluyla...</p>

  <p class="block2">- Bu konu hakkında ne düşünüyor?</p>

  <p class="block2">- Babam, aklını kaybedip servetimi har vurup harman savurduğu takdirde, başvurabileceğimiz bir sürü yasal yöntem var, ancak bu da yetersiz. Malları tek elden idare edebilmem için, onun deli olduğunu ispat etmemiz gerekiyor.</p>

  <p class="block2">- Mal mülk aynmıyla ilgili sözleşmemiz devam edecek mi?</p>

  <p class="block2">- Mirasçımız olmasaydı, bu en iyi çözüm olabilirdi. Şimdi, durum farklı. Biz mükemmel bir çiftiz, senden bir çocuğum olacak ve sen çok iyi bir yöneticisin. Babam ortadan yok olduğunda veya hiçbir eyleminden mesul tutulamayacağı kabul edildiğinde bu sözleşmeyi iptal edeceğim ve her şeyi paylaşacağız.</p>

  <p class="block2">Mehi, Serketa'ya aç bir kurt gibi sarıldı.</p>

  <p class="block2">- Harikasın! Bir sürü oğlumuz olacak!</p>

  <p class="block2">Serketa durumu uzun uzun tahlil etmişti. Babası yaşlanıyordu ve artık daha fazla zengin olmak için de gerekli dinamizme sahip değildi. Yeni patron Mehi'ydi. Dalavereci, yalancı, zalim ve becerikli olan kocası sürekli ilerliyor ve ünü yayılıyordu. Ondan veya bir başkasından çocuk sahibi olmanın ne önemi vardı ki? Serketa çocuklanyla asla bizzat ilgilenmeyecek ve Mehi aşırı önem verdiği erkeklik gücünün kanıtını gözler önüne serecekti.</p>

  <p class="block2">Boşanma durumunda, Serketa, servetinin en az üçte birini elde edecek ve kanunî yollara başvurarak, kocasından geri kalanını koparacaktı. Mehi, mal mülk aynmı sözleşmesinin feshedilmesini, âşık bir kadının duygusal tepkisi olarak görecek ve temkini elden bırakacaktı. Mehi, ilerleyip daha da büyüyecek, yani emeğinin semeresini alacak, sonra Serketa da onu bir peygamberdevesi gibi yiyip yutacaktı... Ufukta böylesine heyecan verici bir gelecek varken, Serketa'nın sırtı yere gelmezdi.</p>

  <p class="block2">Kumandan:</p>

  <p class="block2">- Babanın iyileşmesi için her gün tanrılara dua ediyorum, diye günah çıkarttı. Eğer başına bir felaket gelirse, yıkılırım.</p>

  <p class="block2">- Bundan eminim aşkım, bu korkunç üzüntüyü atlatman için yanında olacağım. Kumandan Mehi, Teb'in kuzeyindeki, sular altında kalmış papirüs ormanında avlanmak üzere yakın subaylarını ve birkaç saygın kişiyi davet etmişti. Batı yakasının başyöneticisi olan Abri, neredeyse korkudan ölmek üzereydi. Bölgenin tehlikeli olabileceğini ve bu durumda yaşama şansının çok zayıf bir ihtimal olduğunu biliyordu. Öfkeli bir suaygırı sandalı kolayca devirebilir, bir timsah korkunç bir hızla avının üzerine atlayabilirdi, su yılanları etrafta cirit atıyordu!</p>

  <p class="block2">Üst düzey bir görevli, sopasıyla yeşil boyunlu kuşun kafatasını patlatan Mehi'nin yanında yerini almıştı. Kuşları öldürmek ona büyük bir keyif veriyor ve avcılığıyla övünüyordu. Abri:</p>

  <p class="block2">- Başka bir yerde de konuşabilirdik, dedi. Mehi:</p>

  <p class="block2">- İşbirliği yaptığınız kişilere ve karınıza güvenmiyorum, diye fikrini söyledi. Nefer'in suçsuzluğu kanıtlandığından beri, Hakikat Meydanı eski görkemine kavuştu. Loncaya saldırmak tehlikeli olabilir.</p>

  <p class="block2">- Ben de öyle düşünüyorum! Bu yüzden size vazgeçmemizi ve resmî faaliyetlerimize yönelmemizi teklif ediyorum.</p>

  <p class="block2">- Söz konusu bile olamaz, azizim.</p>

  <p class="block2">- Ama niçin olayın üstüne gidiyoruz ki?</p>

  <p class="block2">- Şu güzelliğe bir bakın, Abri. Tabiat, burada bütün vahşiliğiyle, yasasını hissettiriyor; öl ya da öldür!.. Sadece, güçlü olan kazanır.</p>

  <p class="block2">- Maat zihniyetinin temeli, tam olarak, bu yasayla mücadele etmeye dayanır.</p>

  <p class="block2">- Maat ebedî değildir, diye bağıran Mehi, sopasını bir yalıçapkınına doğru fırlattı. Ve birkaç santimle ıskaladı. Sinirlendiğim için isabet ettiremedim, diye yakındı. Avlanırken, en iyi silah soğukkanlılıktır. Denemek ister misiniz?</p>

  <p class="block2">- Hayır, beceremem.</p>

  <p class="block2">- Abri, devam ediyoruz ve siz bana yardım edeceksiniz.</p>

  <p class="block2">Bu küçük adlî başarısızlık beni kararımdan döndüremez ve başarılı olmamız için bir sürü neden var.</p>

  <p class="block2">- Hakikat Meydanı'nı ele geçirmek, bir Nübye kalesini almaktan daha zordur!</p>

  <p class="block2">- Her kale fethedilebilir, sadece iyi bir strateji uygulamak gerekir. Bugün, lonca kendini ulaşılamaz zannediyor ve büyük bir huzur içinde çalışmalarına devam ediyor. İşte zayıf noktaları da bu...</p>

  <p class="block2">Ördekler, ürkek çığlıklar atarak tehlikeyi haber verirken, bir miskkedisi, avcılardan kaçmak için bir papirüsün gölgesinden bir diğerine atladı.</p>

  <p class="block2">- Sabredip, sistemli bir şekilde savaşırsak kimse bizden kaçamaz.</p>

  <p class="block2">- Hakikat Meydanı için uyguladığınız strateji bu mu?</p>

  <p class="block2">- Bir kısmı, azizim... Buna bir şeyler daha katacağım. Yeni bilgiler edindiniz mi?</p>

  <p class="block2">- Nefer ve Paneb loncaya girdiğinden beri hiçbir şey öğrenemedim.</p>

  <p class="block2">- Usta Paneb. Meslektaşları onun kaderini iyi tayin etmişler.</p>

  <p class="block2">- Bu ismin bir önemi olduğunu sanmıyorum.</p>

  <p class="block2">- Zanaatkarları iyi tanımıyorsunuz, Abri. Ben, hiçbir şeyi tesadüfe bırakmadıklarından eminim ve en ufak bir işareti bile dikkate almamız gerekiyor. Lonca üyelerinden biri yolculuk için köyden çıktığı anda bizi uyaracak bir gözetim sistemi kurdunuz mu?</p>

  <p class="block2">- Bu yapıldı, ama şimdilik hiçbir sonuç çıkmadı.</p>

  <p class="block2">- Böyle bir şey gerçekleşirse, hemen bana bildirin.</p>

  <p class="block2">- Geç oldu... Şehre dönmemiz gerekmiyor mu?</p>

  <p class="block2">- Yeterince kuş öldürmedim.  </p>
</body>
</html>
