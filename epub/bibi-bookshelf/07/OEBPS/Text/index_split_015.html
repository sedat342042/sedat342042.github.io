<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_16">On dördüncü bölüm</h1>

  <p class="block2">Sepici ekmek parçasını bırakıp, Cesur'a doğru koştu.</p>

  <p class="block2">- Nereye gidiyorsun?</p>

  <p class="block2">- Sıkı çalıştım, paramı aldım ve buradan gidiyorum.</p>

  <p class="block2">- Saçma! Yeğenim hoşuna gitmiyor mu?</p>

  <p class="block2">- Harika bir poposu var, ama kuş beyinli.</p>

  <p class="block2">- İşimi devralmak istemiyor musun?</p>

  <p class="block2">- Söylediklerimi duymadın mı? İstediğimi almak için gelmiştim ve sana söylediğim gibi aldım. Şimdi de yola çıkıyorum.</p>

  <p class="block2">- İyi düşün, Cesur.</p>

  <p class="block2">- Elveda, Patron.</p>

  <p class="block2">Tabakçılığı hemen unutan delikanlı, bir koltuk imal etmek için gerekli tahtayı nasıl bulacağını düşünmeye başladı. Onu güzel deri kutusuyla takas edebilirdi, ama kutuyu da bırakmak istemiyordu. Ona, Hakikat Meydanı'nın kapısına dayanmak için fazladan bir üstünlük kazandırmaz mıydı?</p>

  <p class="block2">Bir marangoz dükkânında iş bulup, tabakçıda daha fazla zaman kaybetmemeliydi. Delikanlı, sabahleyin yirmi kadar çırak, bir o kadar da işinin ehli usta çalıştıran ve sağlam, ama basit eşyalar yapan bir atölye patronuna gitti. Altmış yaşlarında, gürbüz görünümlü, ince bir bıyığı olan patronun rahat bir hali vardı.</p>

  <p class="block2">-Adın ne?</p>

  <p class="block2">- Cesur.</p>

  <p class="block2">- İş tecrüben?</p>

  <p class="block2">- Çiftçi ve sepici.</p>

  <p class="block2">- Çıkarıldın mı?</p>

  <p class="block2">- Hayır, kendim çıktım.</p>

  <p class="block2">-Ne sebeple?</p>

  <p class="block2">- Bu beni ilgilendirir.</p>

  <p class="block2">- Beni de ilgilendirir, oğlum. Cevap vermeyeceksen, başka yere git. Marangozun saldırgan ses tonu Cesur'un hoşuna gitti, kavga etmek istedi.</p>

  <p class="block2">- Babam dar görüşlü ve zayıf bir adamdır; yanında çalıştıüğım sepici aptal bir fırsatçıydı... Her ikisinin de mesleğine devam edebilirdim, ama daha iyi bir usta arıyorum.</p>

  <p class="block2">Marangoz, şaşkınlığını gizleyemedi.</p>

  <p class="block2">- Kaç yaşındasın?</p>

  <p class="block2">- On altı. İri yapılı olduğumdan beni daha büyük sanıyorlar. Beni işe alıyor musunuz, başka bir yere mi gideyim?</p>

  <p class="block2">- Tam olarak ne istiyorsun?</p>

  <p class="block2">- Katlanabilir tahta bir iskemle ve bir koltuk imal etmek için gerekli tahtayı almama yarayacak işgününü mümkün olduğu kadar çabuk doldurmak.</p>

  <p class="block2">- Fiyatları biliyor musun?</p>

  <p class="block2">- Bir tembel için, kendini yormadan beş iş ayı. Benim için ise en fazla bir ay.</p>

  <p class="block2">- Hiç uyumaz mısın?</p>

  <p class="block2">- Elimde iş varsa, mümkün olduğunca az uyurum.</p>

  <p class="block2">-Ya sonra...</p>

  <p class="block2">- İstediğimi elde edince, buradan gideceğim.</p>

  <p class="block2">- Mesleğin inceliklerini öğrenmek seni ilgilendirmiyor mu?</p>

  <p class="block2">- Söyleyecek başka bir şeyim yok. Karar vermek size düşüyor.</p>

  <p class="block2">- Tuhaf bir herifsin... Burada, emirleri ben veririm ve kafa tutanları sevmem.</p>

  <p class="block2">İtaat etmeyi kabul edersen, deneyebiliriz.</p>

  <p class="block2">- Hemen başlıyor muyum?</p>

  <p class="block2">- Tahtaya ihtiyacın olduğuna göre, odunu kendin keseceksin. Oduncum, sana nasıl balta kullanacağım öğretecek.</p>

  <p class="block2">Işık ve Suskun yer yer hurmalıklar ve firavuninciri koruluğuyla kesilen buğday tarlaları boyunca, ağır ağır Hakikat Meydanı istikametine doğru ilerliyorlardı. Suskun ona bir açıklamada bulundu: - Burası diğer köylere benzemez. Oraya seni kabul etmezler.</p>

  <p class="block2">- Karıkoca olup, aynı çatı altında otursak bile mi? Suskun, Işık'ı kollarına almak için durdu.</p>

  <p class="block2">- Bunu istiyor musun... Gerçekten bunu istiyor musun?</p>

  <p class="block2">- Şüphen mi var?</p>

  <p class="block2">Hava hiç bu kadar hoş, gökyüzü berrak, güneş ışıl ışıl olmamıştı. Ama Suskun bu mutluluğun fazla sürmeyeceğini biliyordu.</p>

  <p class="block2">- Diğer kadınlar senin orada kalmanı imkânsız hale getirip, gitmeye mecbur edecekler. Seni kabul ettirmeye, senin sadece benim karım olduğuna değil, Hakikat Meydanı'nda yapılan işe de yabancı olmadığına ikna etmeye çalışacağım onları, ama...</p>

  <p class="block2">- Buna gerek olmayacak.</p>

  <p class="block2">Böylece Işık, ısrarından vazgeçti. Arzusunun imkânsız olduğunu anlamıştı. Tekrar lafa girdi, sakin ve kararlıydı.</p>

  <p class="block2">- Buna gerek yok, zira ben de çağrıyı duydum.</p>

  <p class="block2">- Nasıl?</p>

  <p class="block2">- Hayranlıkla suskunluk tanrıçasının bulunduğu bati tepesini seyrederken duydum. Firavunların ve kanlarının ölümsüz ruhlarının dolaştığı yasak vadileri o korumuyor mu? Hakikat Meydanı zanaatkârlarının gizli koruyucusu o olamaz mı? Rüzgâr sesini bana duyurdu ve kalbimi çaldı. Şimdi, hayatımı onu keşfedip tanımaya çalışarak ve ona hizmet ederek geçireceğimi biliyorum. Ve bu görevi yerine getirebileceğim tek bir yer var.</p>

  <p class="block2">- Bütün gücümle sana yardım edeceğim Işık ve sensiz köyün kapısından geçmeyeceğim.</p>

  <p class="block2">Gözleri batı tepesine yönelmiş bir halde el ele, Hakikat Meydanı'na doğru ilerlemeye devam ettiler. Onları birleştiren aşk, bundan böyle asla ayrılmaz kılıyordu. Hayati, maddî ve manevî bütün yönleriyle, beraber yaşamak istiyorlardı. Maruz kalacakları olaylar ne olursa olsun, ne yalanacaklar ne de pişmanlık duyacaklardı; başarısızlığa uğradıkları takdirde, pes etmeyeceklerdi. Köye çıkan iki yol vardı. İlk yol, Büyük Ramses'in milyonlarca yıllık tapınağı Ramesseum'a çok yakındı, ama sadece Hakikat Meydanı'ndan gelen zanaatkarların geçmesine müsaade eden askerlerce kapatılmıştı, ikincisi, köye varmaya çalışanların geçmelerine izin verilen tek yoldu.</p>

  <p class="block2">Işık ve Suskun, Firavun III. Amenofis'e sadık kalan büyük bilge Hapuoğlu'nun tapmağını sağ taraflarında bıraktılar; yakınlarda da III. Amenofıs'in muhteşem tapmağı yükseliyordu. Önemli tanrıların gömülü olduğu Ceme Tepesi de sollarında kalmıştı. Ekili alandan çıkarak çöle girdiler.</p>

  <p class="block2">Beş tabyadan ilki, Teb'in batı yakasındaki milyonlarca yıllık, büyük ve yüce mezarın bulunmasıyla adı kutsal alana çıkan yerin sınırını belirtiyordu. Kısa adı "Mezar" olan kurum, firavunların ve kanlarının ebedî istirahatgâhlannı kazıp süslemekle görevli zanaatkarları bir araya topluyor ve arazisi, Hakikat Meydanı'ndan başka, Krallar ve Kraliçeler vadilerini barındırıyordu.</p>

  <p class="block2">Işık, hem çok yakın hem de çok uzak olan başka bir dünyada maceraya atıldığı hissine kapıldı. Bu dünyada da insanlar sevmeye, acı çekmeye ve günlük dertlerle boğuşmaya devam ediyorlardı, ama işleri sonsuzluğu biçimlendirmeye dayanıyordu.</p>

  <p class="block2">Işık, çağrıyı duyduğundan beri, Suskun'u farklı bir tarzda algılıyordu. Varlığı, onu büyüleyen bir yaratma arzusuyla yanıp tutuşuyordu, ama bunu somutlaştırmak için bazı gereçlere ihtiyacı vardı.</p>

  <p class="block2">Muhafızlar her zamanki gibi sevimsiz görünüyordu.</p>

  <p class="block2">- Geçiş kâğıtlarınız.</p>

  <p class="block2">-Yok.</p>

  <p class="block2">- O zaman, geldiğiniz yere dönün.</p>

  <p class="block2">- Ben Hakikat Meydanı'nın Ekip Şefi Yetkin Neb'in oğlu Suskun'um. Babama, yolculuğumun bittiğini ve eşimle beraber köye girmek istediğimi haber verin.</p>

  <p class="block2">- Yaa... Şefe haber vermem lazım. Şimdilik burada bekleyin.</p>

  <p class="block2">Muhafız bu isteği bir meslektaşına iletti, o da 2. Tabya'ya gitti ve aynı sahne, tabyadan tabyaya, Şef Sobek'in bürosuna kadar tekrarlandı. Sobek, çiftin beş duvarı aşıp gelmesine izin verdi. Işık ve Suskun şefin bakışlarından başaramayacaklarını hissettiler.</p>

  <p class="block2">Sobek, kendini beğenmiş bir ses tonuyla konuştu.</p>

  <p class="block2">- Hikâyeniz bana inandırıcı gelmiyor. Eğer bana yalan söylüyorsanız, bunu pahalıya ödersiniz.</p>

  <p class="block2"> </p>
</body>
</html>
