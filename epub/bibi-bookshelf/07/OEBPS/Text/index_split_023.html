<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_25">Yirmi üçüncü bölüm</h1>

  <p class="block2">Cesur, yanında oturan zanaatkarlardan birine:</p>

  <p class="block2">- Daha uzun sürecek mi? diye sordu.</p>

  <p class="block2">- Bilmiyorum.</p>

  <p class="block2">- Günlerce tartışmayacaklar değil mi?</p>

  <p class="block2">- Bazen böyle olur.</p>

  <p class="block2">- Uzun sürmesi iyiye mi alamet, kötüye mi?</p>

  <p class="block2">- Değişebilir.</p>

  <p class="block2">- Her yıl, kaç aday kabul ediyorsunuz?</p>

  <p class="block2">- Herhangi bir kural yok.</p>

  <p class="block2">- Sınırlı bir sayı var mı?</p>

  <p class="block2">- Bilmen gerekmez.</p>

  <p class="block2">- Şu an, kaç kişisiniz?</p>

  <p class="block2">- Firavuna sor.</p>

  <p class="block2">- Aranızda usta ressamlar var mı?</p>

  <p class="block2">- Herkes işini yapar. Cesur, zanaatkarı sorguya çekmenin faydasız olduğunu anladı; meslektaşı ise dilsizdi. Yine de delikanlı cesaretini kaybetmedi. Önüne çıktığı üyeler dürüstse, ne kadar istekli olduğunu anlayacaklardı.</p>

  <p class="block2">Kale duvarının batı köşesinden bir adam geçti. Cesur onu hemen tanıyıp, eliyle sırtına vurdu.</p>

  <p class="block2">- Suskun, seni kabul ettiler mi?</p>

  <p class="block2">- Bu şansa eriştim.</p>

  <p class="block2">- En azından sen, bana köyden bahset.</p>

  <p class="block2">- Cesur, bu imkânsız. Suskun kalmaya yemin ettim ve verilen söz her şeyden önemlidir...</p>

  <p class="block2">- Öyleyse, sen artık benim arkadaşım değilsin!</p>

  <p class="block2">- Tabiî ki arkadaşınım ve başaracağına inanıyorum.</p>

  <p class="block2">- Benim lehime onlarla konuşur musun?</p>

  <p class="block2">- Maalesef hayır. Karar veren sadece Kabul Heyeti.</p>

  <p class="block2">- Doğru düşünmüşüm, sen gerçekten artık benim arkadaşım değilsin... Oysa hayatını kurtarmıştım.</p>

  <p class="block2">- Bunu asla unutmayacağım.</p>

  <p class="block2">- Unuttun bile... Başka bir dünyaya ait olduğundan... Ve bana yardım etmeyi reddediyorsun.</p>

  <p class="block2">- Yapamam. Bu sınavı, tek başına aşman lazım.</p>

  <p class="block2">- Nasihatin için teşekkür ederim, Suskun.</p>

  <p class="block2">- Lonca bana yeni bir isim verdi: Nefer. Ve sana evlendiğimi de söylemeliyim.</p>

  <p class="block2">- Ya! Karın güzel mi?</p>

  <p class="block2">- Işık, yüce bir kadın Heyet onu Hakikat Meydanı'na kabul etti.</p>

  <p class="block2">- Her konuda şanslısın! Hathor'un yedi perisi beşiğinin etrafında dönüp hediyelerini senden esirgememişler galiba. Sana hangi görev bahşedildi?</p>

  <p class="block2">- Bunu da, sana söyleyemem.</p>

  <p class="block2">- Ah evet, senin için artık bir şey ifade etmediğimi unutmuştum.</p>

  <p class="block2">- Cesur...</p>

  <p class="block2">- Defol, Nefer. Nöbetçilerimle yalnız kalmayı tercih ederim. Senin gibi geveze değiller, ama arkadaşım da değiller.</p>

  <p class="block2">- Bana güven. Çağrıyı duyduğun için, hâkimler seni kabul edecek. Nefer, elini Cesur'un omzuna koydu.</p>

  <p class="block2">- Sana inanıyorum arkadaşım. Sendeki ateşin bütün engelleri yıkacağını biliyorum.</p>

  <p class="block2">Nefer uzaklaşırken, Cesur onu takip edip köye girmeye heveslendi, ama öyle yaparsa ilelebet dışlanırdı.</p>

  <p class="block2">Günün ağarmasına yakın, Kabul Heyeti üyelerinden biri göründü. Cesur'un bütün vücudu kasıldı, sanki son mücadelesini verecekti.</p>

  <p class="block2">Hâkim sonucu açıkladı.</p>

  <p class="block2">- Kararımızı aldık. Seni, yardımcı sınıfın başı Çömlekçi Beken'in sorumluluğunda olan dışarıdaki ekibe kabul ediyoruz. Yapacağın işi öğrenmek için onun yanına git.</p>

  <p class="block2">- Dışarıdaki ekip mi? Ama, bu ne demek? Hâkim, iki zanaatkarın eşliğinde uzaklaştı.</p>

  <p class="block2">- Bekleyin... Daha çok açıklama istiyorum. Kapı nöbetçisi araya girdi.</p>

  <p class="block2">- Sakin ol! Kararı öğrendin ve kabul etmek zorundasın. Aksi takdirde yok ol ve bir daha buraya gelme. Dışarıdaki ekip, hiç de kötü değildir. Çanak çömlekçi, oduncu, çamaşırcı, saka, bahçıvan, balıkçı, fırıncı, kasap, biracı veya ayakkabıcı olarak çalışacaksın. Bu insanlar, Hakikat Meydanı zanaatkârlarının rahat yaşaması için çalışırlar ve memnundurlar. Ben ve diğer kapı nöbetçisi, biz de dışarının adamlarıyız.</p>

  <p class="block2">- Bunların arasında ressamlar ve boyacılar yok mu?</p>

  <p class="block2">- Onlar sırları bilirler... Ama neye yarar? Onlar daha mutlu ve daha zengin değillerdir. Yaşamlarının çoğunu imanları gevreyerek geçirirler. Sen iyi kurtuldun, bana güvenebilirsin. Çömlekçi Beken'le çalış, hayatın güzel geçer.</p>

  <p class="block2">- Nerede oturur?</p>

  <p class="block2">- Ekili yerlerin kenarında, ahırlı küçük bir evde. Fazla yakınmaz, ama bütün yardımcılarının kendi yerinde gözü olduğuna inanan bir keldir. Belki de haksız değil... Beklenmedik saldırılarından sakın. Beken ahlâksız biridir. Oraya tesadüfen gelmedi. Eğer hoşuna gitmezsen, kemiklerini kırar.</p>

  <p class="block2">- Dış ekibe dahil olan, daha sonra girebilir mi?</p>

  <p class="block2">- Dışarısı, dışarısıdır. Fazlasını isteme, sana sunulanla yetin. Şimdilik yardımcıların atölyelerinden birinde uyuyabilirsin. Bir süre sonra ekili bölgedeki bir evde oturacaksın, güzel bir kızla evlenip ona güzel çocuklar vereceksin. Çamaşırcılıktan sakın. Görevleri ağırdır. En iyisi, balıkçı veya fırıncı. Eğer kötü niyetliysen, vergi hazine kâtibine bildirmeden, balıkları veya ekmekleri satarsın.</p>

  <p class="block2">- Hemen Beken'i görmek istiyorum.</p>

  <p class="block2">- Bunu sana tavsiye etmem.</p>

  <p class="block2">-Niçin?</p>

  <p class="block2">- İşgününün ardından rahatsız edilmeyi sevmez. Bir yabancının evine geldiğini görmek, onu çekilmez bir hale sokar ve sana gıcık olur. Git uyu, onu yarın sabah görürsün.</p>

  <p class="block2">Cesur, nöbetçiyi katledip yasak köyün duvarını yıkmayı arzuladı. Suskun, şu kılıbık adam bile Nefer olmuştu ve kendisi, çağrıyı o kadar yoğun duyan kendisi, dış ekibe atılmıştı. Orada yeteneksiz biri gibi kokuşmuş bir yaşam sürüp gidecekti!</p>

  <p class="block2">Onuru kırılmış biri olarak, bir daha asla elde edemeyeceği şeyi yıkmaktan başka çaresi var mıydı?</p>

  <p class="block2">Nöbetçi, gözleri kapalı bir şekilde, hasırının üzerinde oturuyordu. Cesur çocukların gülüşlerini, kadınların sesini ve konuşmaların yankılarını dinledi. Köyün içindeki hiçbir şeyi göremeyeceği bir hayata başlıyordu.</p>

  <p class="block2">Hakikat Meydanı'nın sırlarını öğrenmeye hak kazanan bu kişiler kimdi? Hangi vasıflarıyla Kabul Heyeti'ni ikna edip, kabul olunmuşlardı? Cesur, sadece Nefer'i tanıyordu ve kendisi ona benzemiyordu.</p>

  <p class="block2">Kendi silahlarıyla savaşmak zorundaydı. Hiç kimse ona yardım etmeyecekti, öğütler birer zehir gibiydi. Ama vazgeçmeyecekti.</p>

  <p class="block2">Cesur, yardımcıların çıktığı atölyelere doğru yöneldi, nöbetçinin onu gözucuyla izlediğini biliyordu. Birine girer gibi yaptı ve nöbetçinin görüş alanından çıkmak için onun arkasından dolaşıp, kum tilkisi gibi sessizce ilerlemeye özen göstererek tepe boyunca yürüdü.</p>

  <p class="block2">Mademki, lonca onu yardımcı sınıfına sürmüştü, o da nelere muktedir olduğunu loncaya gösterecekti.</p>

  <h1 class="calibre1" id="sigil_toc_id_3">Yirmi dördüncü bölüm</h1>

  <p class="block2">Süvari Teğmeni Mehi, tombul parmaklarıyla, kendisini yüksek Teb sosyetesinin önde gelen şahsiyetlerinden biri yapan ince altın kolyesini ovalıyordu. Bu nişan sayesinde, bundan böyle en şaşaalı gecelere davet edilecek ve gerçekten değerli kişilerin sırlarına vâkıf olacaktı. Mehi, Tanrı Amon'un zengin şehrinin gizli sahibi olmak için, ağını yavaşça örecekti.</p>

  <p class="block2">İlk işi, çatışma ve komplolardan kaçan, uzağı göremeyen, uysal ve küçük bir idareci olan Teb belediye başkanını yerli yerinde bırakmaktı. Sonu olmayan bir mücadelede yıpranırken ön plana çıkan Mehi, yavaş yavaş kontrolü ele almak üzere idarenin çeşitli bölümlerine arkadaşlarını yerleştirecekti.</p>

  <p class="block2">Aslında bakış açısı genişti, ama bu Mehi'yi mutlu etmiyordu. En önemlisi, hayran olduğu ve sahip olmak istediği Hakikat Meydanı'nın sırrıydı. Işık Taşı Mehi'nin eline geçtiğinde, firavunlardan da güçlü olacak ve Mısır'ı yönetebileceğini ileri sürecekti.</p>

  <p class="block2">İşte Mehi uzun zamandır, sadece firavunun kullanımına sunulan, bir sürü bilimsel buluşu sakladıkları için Hakikat Meydanı zanaatkarlarından kuşkulanıyordu. Bu tip ayrıcalıklar ortadan kalkmalıydı. Mısır, yeni silahlarla donanacak, düşmanlarını çiğneyecek ve Ramses'in beceremediği bir yayılma politikasına girişecekti.</p>

  <p class="block2">Mehi onun yerinde olsaydı, Hititlerle barış yapmazdı. Onlan yok etmek için, düşmanın zayıflıklarından yararlanmalı ve Yakındoğu ile Asya'ya hakim olabilecek güçlü ve modern bir ordu kurmalıydı. Firavun bu büyük fetih politikası yerine, barışı tercih etmişti. Yüksek rütbeli subaylar, firavun tarafından kendilerine verilecek olan küçük kır evinde geçirecekleri emeklilikten başka bir şey düşünmüyordu. Böylesi bir düzensizlik ve kargaşa karşısında, neye üzüleceğini bilemiyordu. Mehi'nin sakisi: - Soğuk bir şey içmek ister misiniz? diye sordu.</p>

  <p class="block2">- Vahaların beyaz şarabından.</p>

  <p class="block2">Hizmetkâr, Mehi pahalı içkisini yudumlarken, onu yellemeyi teklif etti. En iyi üzüm bağlarını bulmak kolay değildi, ama Mehi ürününü saraya veren ve kendisine de küçük bir pay temin eden bir bağcıyı kolayca yoldan çıkarmıştı.</p>

  <p class="block2">En büyük hüner, herkes hakkında tehlikeli bilgiler toplamak, zamanı gelince de onlara mantıklı yalanlar ilave ederek, bunlardan faydalanmak değil miydi? İşte böylece Mehi, kendinden daha nitelikli, ama daha az becerikli birkaç genç subayın ayağını kaydırmayı başarmıştı. Teb'in merkezinde bulunan Mehi'nin muhteşem evinin kapıcısı: - Serketa Hanım sizi görmek istiyor, diye bildirdi.</p>

  <p class="block2">Serketa Mehi'nin, Teb'in en önemli defterdarı olan babasının sosyal konumu ve serveti yüzünden kendini evlenmek zorunda hissettiği biraz aptal nişanlısıydı, ama Mehi'nin asıl beklediği o değildi.</p>

  <p class="block2">Yine de, giriş katındaki kabul salonuna kadar indi. Sarıya boyanmış yüksek pencereleri ve abanoz ağacından lüks mobilyaları olan bu salonla gurur duyuyordu.</p>

  <p class="block2">- Mehi, sevgilim! Senin evde olmayacağından korkmuştum... Beni nasıl buldun? Yüzbaşı "çok şişko" demek istedi, ama düşüncesini açıklamadı, zira Serketa Hanım kilosunu saplantı haline getirmişti, ama günlük pasta tüketimi de hiç azalmıyordu.</p>

  <p class="block2">- Her zamankinden daha hoşsun, sevgilim. Yeşil elbisene hayran oldum, sana çok yakışmış.</p>

  <p class="block2">- Beğeneceğini biliyordum, dedi salınarak.</p>

  <p class="block2">- Küçük bir sorun var; huysuz bir adamı ağırlamak zorundayım. Biraz bekleyip sonra da benimle akşam yemek yemeyi kabul eder misin?</p>

  <p class="block2">Serketa'nın dudaklarında bön, ama vaat dolu bir tebessüm belirdi.</p>

  <p class="block2">- Bu kadarını ummuyordum, sevgilim.</p>

  <p class="block2">Mehi, sert bir şekilde, onu kendine doğru çekti, Serketa itiraz etmedi. Büyük göğüsleri, sarıya boyalı gür saçları, açık mavi gözleri olan Serketa kırıtmayı ve küçük kızlar gibi davranmayı seviyordu.</p>

  <p class="block2">Aslında Serketa sıkılıyordu. Genç kızlara düşkün dul babası sayesinde istediği kadar kapris yapabilir, hoşuna giden her şeyi satın alabilirdi. Zamanla, varlığından o kadar usanmıştı ki, sinirlerine iyi geleceğini düşündüğü her zevke başvurur olmuştu. Bir süre şarap onu oyalamış, ama yalnızlığını yok edememişti. Serketa, annesi ve dadısı tarafından el üstünde tutulan, dış dünyadan korunan bir bebek olmak istiyordu.</p>

  <p class="block2">İlk kez, bir davette, Mehi'ye rastladığında onu şişman, kaba ve kasıntı bulmuş, ama Mehi ona, hiç bilmediği bir duyguyu, korkuyu sunmuştu. Mehi'de, Serketa'yı büyüleyen ve genç kadının ihtiyacı olan o hayvansı dürtü vardı.</p>

  <p class="block2">Mehi, hırsını güçlükle zaptediyordu. Her ne kadar, yolunun üzerine çıkan herhangi birini, arabasının tekerlekleri altında ezmeye hazır görünse de, Serketa onunla evlenmeye karar vermişti. Belki Mehi, ona, yorgunluğunu giderecek bir ürperti verebilirdi.</p>

  <p class="block2">Mehi:</p>

  <p class="block2">- Daha ne kadar nişanlı kalacağız? diye sordu.</p>

  <p class="block2">- Bu sana bağlı, sevgilim. Büyük Ramses'in huzurunda altın kolye nişanı aldığından beri, babam seni Teb'in gelecekteki en saygın kişilerinden biri olarak görüyor.</p>

  <p class="block2">- Onu hayal kırıklığına uğratmak istemem. Serketa, Mehi'nin sağ kulağını hafifçe ısırıverdi.</p>

  <p class="block2">- Ya beni hazinem, beni de hayal kırıklığına uğratmayacaksın değil mi?</p>

  <p class="block2">- Korkma.</p>

  <p class="block2">Çiftin davranışından rahatsız olan kâhya, orada olduğunu göstermek için açık kapıya vurdu. Mehi:</p>

  <p class="block2">- Ne var? diye sordu.</p>

  <p class="block2">- Ziyaretçiniz geldi.</p>

  <p class="block2">- Beklemesini söyle ve kapıyı kapat! Serketa, gözleriyle subayı parçalıyordu.</p>

  <p class="block2">- O halde ne zaman evleneceğiz?</p>

  <p class="block2">- Mümkün olduğu kadar çabuk. Teb soylularının mutluluğumuza imreneceği büyük bir davet düzenleyeceğiz.</p>

  <p class="block2">- Bununla uğraşmamı ister misin?</p>

  <p class="block2">- Sen harikalar yaratırsın, sevgilim.</p>

  <p class="block2">Subay, yakında karısı olacak Serketa'mn göğüslerini mıncıklayınca, kadın zevkten inledi.</p>

  <p class="block2">- Babam, evlilik sözleşmesine çok önem veriyor.</p>

  <p class="block2">- Ne sözleşmesi? diye şaşırdı.</p>

  <p class="block2">- Mal varlığı yüzünden babam böyle istiyor. Bizim çok mutlu olacağımıza, birçok çocuğa sahip olacağımıza inanıyor, ama yine de mal varlığını ayırmak için bir sözleşme yapmayı gerekli buluyor. Ne önemi var ki, aşkım? Para ile duyguları birbirine karıştırmayalım. Beni okşamaya devam et.</p>

  <p class="block2">Mehi yeniden sevişmeye başladı, ama hevesi kırılmıştı... Bu haber tam bir felaketti, zira Serketa'mn babasının parasına sahip olmak, iktidarı ele geçirmesinin en önemli aşamalarından biriydi.</p>

  <p class="block2">- Canın sıkılmış gibi, aslanım. Bu hukukî ayrıntı yüzünden değildir herhalde.</p>

  <p class="block2">- Hayır, tabiî ki hayır... Sen burada oturacaksın değil mi?</p>

  <p class="block2">- Şayet Teb'e yerleşirsek, evet. Bu ev harika ve konumu iyi. Babam, hemen borçlarını ödeyip, seni ev sahibi yapmaya karar verdi.</p>

  <p class="block2">- Baban çok cömert... Ona minnetimi nasıl göstereceğim.</p>

  <p class="block2">- Kızını aşktan delirterek. Serketa, Mehi'yi dudaklarından öptü.</p>

  <p class="block2">- Teb'in kırsal bölgesinde, Orta Mısır'da ve Memfis'te büyük ve güzel villalarımız olacak. Bu da sadece başka bir ayrıntı, ama bu mülkiyetler benim üstüme yapılacak.</p>

  <p class="block2">Mehi, ona bir savaşçı gibi saldırabilirdi, ama Serketa onu çok arzuluyordu, Mehi de ziyaretçisini kabul etmek zorundaydı. Bu alçak darbeden sonra hâlâ toparlanamamıştı. Subay uzun zamandır ikiyüzlülüğün ve yalanın silah olduğunu, bu silahlar sayesinde tehlikeli durumları lehine çevirebileceğini anlamıştı.</p>

  <p class="block2">Kesin gözüken bir karşı saldırıya daha iyi hazırlanmak için durumu kabul etmiş ve yenilmiş gibi görünecekti. Serketa'mn babası, Mehi yapısındaki bir adama gem vurabileceğini sanmakla, ne kadar da yanılıyordu.</p>

  <p class="block2">- Affet beni, seni çok arzuluyorum, ama bu randevu sahiden önemli.</p>

  <p class="block2">- Anlıyorum... Evlilik hazırlıklarımızla uğraşacağım. Bu akşam, yemekte buluşmak üzere.</p>

  <p class="block2"> </p>
</body>
</html>
