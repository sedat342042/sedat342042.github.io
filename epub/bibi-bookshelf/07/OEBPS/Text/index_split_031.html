<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_39">Otuz yedinci bölüm</h1>

  <p class="block2">Dakter'in öfkesi yatışmamıştı.</p>

  <p class="block2">- Mehi, beni istediğim makama getirdiniz, ama fuzulî işlerle uğraşıyorum. Merkez laboratuvarının müdürü budala ve yaşlı bir din adamı, bilimin sunduğu ufku anlamaktan aciz. Her türlü yeniliği, deneyi reddediyor ve bana dosyaları yerleştirtiyor!</p>

  <p class="block2">- Aziz dostum, biraz kızarmış kaz alın, aşçı tam bir sanatkâr değil mi?</p>

  <p class="block2">- Evet, ama...</p>

  <p class="block2">- Sizin gibi bir âlimin daha sabırlı olduğunu sanırdım.</p>

  <p class="block2">- Beni anlayın... Yüzlerce projem var ve elim kolum bağlı.</p>

  <p class="block2">- Çok uzun sürmeyecek, Dakter.</p>

  <p class="block2">Bilim adamı, parmaklarının ucuyla sakalını sıvazladı.</p>

  <p class="block2">- Durumun benim lehime işleyeceğini zannetmiyorum.</p>

  <p class="block2">- Yanılıyorsunuz! Teb belediye başkanıyla ilişkilerim kuvvetleniyor ve etkim gün geçtikçe artıyor. Şimdiki müdürünüz o makamda çok uzun süre kalmayacak ve onun halefi siz olacaksınız.</p>

  <p class="block2">Dakter, iyi kızarmış kaz budunu dişledi.</p>

  <p class="block2">- Hakikat Meydanı'nı ön plana çıkaran bu dava... Çok ciddi mi?</p>

  <p class="block2">- Çok ciddi, azizim! Nefer'in işlediği suç sayesinde, şu lanetli loncadan tahminimizden de önce kurtulacağız. Zanaatkarlar dağılacak ve köyü tepeden tırnağa aramam için beni görevlendirecekler. Tabiî ki, siz de uzman sıfatıyla bana yardım edeceksiniz.</p>

  <p class="block2">Dakter'in küçük gözleri coşkuyla parladı.</p>

  <p class="block2">- Ama... karar henüz açıklanmadı!</p>

  <p class="block2">- Mısır adaleti çok katıdır, caniye ve onu koruyanlara ağır cezalar verecektir. Bu lonca, kötülük yanlılarının cemiyeti değil midir? Loncayı feshetmek için en iyi çözüm bu gibi görünüyor.</p>

  <p class="block2">Demirci Obed, sekiz saattir durmadan çalıştığı için aşırı uyarılmış bir Cesur'u yanına kabul etmişti. Delikanlı, mezar kâtibine, iki veya üç güçlü zanaatkarla bir ekip kurup, Nefer'i kurtarmayı ve polisin elinden uzaklaştırmak için köye getirmeyi teklif etmiş, ama Kenhir bu teklife şiddetle karşı çıkmıştı. Cesur kabul gününü beklerken, yardımcıların yanına dönüp, faydalı olmalıydı. Demirci, bir günlük arkadaşı Cesur'un yaptığı bakır makasları memnuniyetle inceleyerek: - O halde, seni kabul ettiler mi? diye sordu.</p>

  <p class="block2">- Sözlerini tutacaklarını ümit ederim.</p>

  <p class="block2">-Tabiî, onlar dürüst insanlardır... Ama işlenen suç, loncaya darbe indirecek.</p>

  <p class="block2">- Suskun, masumdur!</p>

  <p class="block3"><span class="text">- Yine de cinayetten dolayı cezalandırılacak. Şef Sobekin elinde bir kanıt</span><span class="text1">ı</span> <span class="text">var.</span></p>

  <p class="block2">- Aklımı tek bir soru kurcalıyor; ona çamur atacak ve yok olmasını isteyecek kadar arkadaşımdan nefret eden kim?</p>

  <p class="block2">- Bu kötü hikâyeyi unutup, benimle çalışmak zorundasın. Dökme işi senin hoşuna gidiyor ve yeteneklisin. Günleri sayılı olan bu köye tıkılıp kalma.</p>

  <p class="block2">- Ne demek istiyorsun?</p>

  <p class="block2">- Eğer Nefer hüküm giyerse, lonca da cezalandırılacaktır. Üyelerden her birinin Nefer'e suç ortaklığı yapıp yapmadığını öğrenmek için ciddi bir soruşturma başlatılacak, şantiyeler duracak ve zanaatkarlar Teb şehrinin değişik tapınaklarına dağılacaklar. Bu da Hakikat Meydanı'nın sonu olacak.</p>

  <p class="block2">- Ya benim loncaya giriş törenim?</p>

  <p class="block2">- Asla olmayacak.</p>

  <p class="block2">Delikanlı yumruklarını sıktı.</p>

  <p class="block2">- Bütün bunlar saman altından su yürüten, kötü niyetli bir insan yüzünden... Demirci:</p>

  <p class="block2">- Nefer'i iyi tanır mısın? diye sordu.</p>

  <p class="block2">- Arkadaşımdır.</p>

  <p class="block2">- Bu onu aklamaya yetmez! Gerçekte, onun mazisi hakkında çok az şey biliyorsun. Uzun yolculuğu esnasında, nasıl bir adama dönüştü? Nübye'de, şiddetle tanışmış ve öldürmeyi öğrenmiş olabilir. Teb'e zengin olmak için geri dönmüş olamaz mı? Firavunların öldüklerinde servetleriyle beraber gömüldüklerini duydu. Onları elde etmeyi düşünmüş olamaz mı?</p>

  <p class="block2">- Korkunç bir şey.</p>

  <p class="block2">- Bu fikre kapılan ne ilk ne de son kişi olacağım. Ve o, bu fikri eyleme geçirecek herhangi birine göre daha iyi bir konumdaydı ! İşte bu sebeple, geceleyin, Krallar Vadisi'ne hâkim tepelerde dolaşıyordu... Ama Sobekin polis şefi olduğunu ve yeni bir koruma sistemi kurduğunu bilmiyordu. Nöbetçi onu yakaladı, Suskun nöbetçiyi öldürdü ve Nefer polislerden kaçmak için köyden daha iyi bir sığınak bulamadı. Soruşturmayı yürüten ve sonunda kendisini teşhis eden Sobek'i küçümsedi.</p>

  <p class="block2">- Hikâyen çok saçma, Obed.</p>

  <p class="block2">- Göreceksin, mahkemede bu hikâye ele alınacak. Olaylar inandırıcı olmamakla birlikte, birbirine tam uyuyor.</p>

  <p class="block2">- Gerçek bu değil!</p>

  <p class="block2">- Bu iş kötü kokuyor. Ne Nefer ne de lonca bu işten zarar görmeden çıkamayacak. Nasihatlerimi dinle ve yola gel.</p>

  <p class="block2">- Zanaatkarların elleri kollan bağlı, ama ne sen ne de ben loncaya ait değiliz. Eğer bir kuvvet gösterisinde bulunursam bana yardım etmeye hazır mısın?</p>

  <p class="block2">- Hayır, hiçbir şekilde. Hiçbir şansımız yok ve işimi kaybetmek istemiyorum.</p>

  <p class="block2">Nefer hapiste ve kimse onu oradan çıkartamaz.</p>

  <p class="block2">- Işık'ın anne ve babası hayatta mı?</p>

  <p class="block2">- Sadece babası.</p>

  <p class="block2">- Mesleği nedir?</p>

  <p class="block2">- İnşaatçı. Çok ünlü ve bilge bir kişi.</p>

  <p class="block2">Cesur, Demirci Obed'in tarifi sayesinde, Işık'ın babasının evini kolaylıkla buldu. Delikanlı, suçlunun, kızın babası olduğundan çok emindi. Baba, kızının gidişine tahammül edemediğinden, kızını baştan çıkaran Nefer'i suçlamak için Şef Sobek'e yalan ihbarda bulunarak Nefer'den öcünü almıştı. Kendini aldatılmış ve terk edilmiş hisseden inşaatçı, köye kapanarak kendisinden kaçan çifti ayırmaya karar vermişti.</p>

  <p class="block2">Cesur, cinayeti itiraf ettirip, Nefer'i bütün şüphelerden arındırmak için, onu gerekirse zorla mahkemeye sürükleyecekti. Böylece, iş çabucak hallolmuş olacaktı.</p>

  <p class="block2">Sabah saatlerinin sona ermesiyle, insanlar çarşıdan dönüyordu. Delikanlı, açık kapısı yola bakan eve daldı. Siyah bir köpek yolunu kesti.</p>

  <p class="block2">- Sakin ol, arkadaş. Sana kötülük yapmayacağım. Oturmakta olan köpek dişlerini göstererek homurdandı.</p>

  <p class="block2">Cesur ilerlerse saldıracaktı.</p>

  <p class="block2">İrikıyım delikanlı, istese onun boynunu kırabilirdi, ama cesur nöbetçiyi sempatik bulmuştu, diz çöküp köpeğin gözlerinin içine baktı.</p>

  <p class="block2">- Bana iyi bak, düşmanın değilim.</p>

  <p class="block2">Şüpheyle bakan siyah köpek başını eğdi, sanki yabancı adamı başka bir açıdan incelemek ister gibiydi.</p>

  <p class="block2">- Yaklaş, seni ısırmam.</p>

  <p class="block2">Işık, ikinci kata çıkan merdivenin üst basamağında göründü.</p>

  <p class="block2">- Cesur... Ne istiyorsun? Delikanlı ayağa kalktı.</p>

  <p class="block2">- Onu okşayabilir miyim?</p>

  <p class="block2">- Kapkara, o bir dost. Bırak geçsin.</p>

  <p class="block2">Köpek hırlamayı kesip, kafasının okşanmasına müsaade etti.</p>

  <p class="block2">- Işık... Her şeyi biliyorum. O, baban değil mi?</p>

  <p class="block2">- Babam mı? Anlayamadım!</p>

  <p class="block2">- Evliliğini kabullenemedi ve Suskun'u polislere ihbar etti. İtiraf etmesi gerekir.</p>

  <p class="block2">Genç kadın hüzünle gülümsedi.</p>

  <p class="block2">- Yanılıyorsun Cesur. Başımıza gelen felaket babamı hasta, çok hasta etti. Gidişim onu üzse de, beni, kendisinin ulaşamadığı bir mesleğin sırlarının aydınlatıldığı Hakikat Meydanı'nın bir hizmetkânyla evli görmekten büyük bir gurur duydu. Nefer'in tutuklandığını söylediğimde, kalp atışları zayıfladı.</p>

  <p class="block2">-O...</p>

  <p class="block2">- Halen hayatta, ama ölümünün yakın olduğunu biliyorum.</p>
</body>
</html>
