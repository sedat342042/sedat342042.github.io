<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_22">Yirminci bölüm</h1>

  <p class="block2">- Seni dinliyorum, Ramose.</p>

  <p class="block2">- Lonca başvurularının hemen hepsi, vasıflarını kanıtlamış tecrübeli zanaatkarlardan gelmesine rağmen, reddedildi. Buna mukabil, hiçbir ciddi referansı olmayan on altı yaşındaki irikıyım bir delikanlı söz konusu... Sepici ve marangoz atölyelerinden geçmiş bir köylü çocuğu... Ama o kadar dik kafalıydı ki, Polis Şefi Sobek onu ikinci kez hapse atmak zorunda kaldı.</p>

  <p class="block2">- Kabul Heyeti'ne takdim olmak için gerekli şartları yerine getirdi mi?</p>

  <p class="block2">- Evet Haşmetmeapları, ama...</p>

  <p class="block2">- Bugün, -sen dahil-loncayı meydana getiren birçok kişi, dışarıdan gelmiş durumda. Bu çocuğun, Hakikat Meydanı hâkimlerinin karşısına çıkmasına izin ver. Büyük Ramses uzağa bakıyordu.</p>

  <p class="block2">Yaşlı mezar kâtibi firavunun ileriyi gördüğü ayrıcalıklı anlardan birini kendisiyle paylaştığını hissetti. Ramses uzun ömrü boyunca, sık sık geleceğin duvarlarını delen ve sıradan yolların ötesine geçip, hareket etmesini sağlayan önsezilere sahip olmuştu.</p>

  <p class="block2">- Haşmetmeapları, inanıyor musunuz ki bu çocuk...</p>

  <p class="block2">- Zanaatkarların önüne çıkıp görüşsün ve zanaatkarlar hemen karar vermesinler. Bu delikanlı sınavları başarıp, Hakikat Meydanı'nm tarihinde önemli bir rol oynayabilir.</p>

  <p class="block2">- Sobek'in yanına gidip, olaya müdahale edeceğim. Ebedî istirahatgâhınızı görmek ister misiniz, Haşmetmeapları?</p>

  <p class="block2">- Elbette, ama aklıma gelmişken, kraliyet ita'sının tapınağını büyütmemiz lâzım. Yapımına nezaret etmiştin. Şimdi de işe başlama tarihine ve plana sen karar vereceksin.</p>

  <p class="block2">Ramose büyük bir mutluluk duydu.</p>

  <p class="block2">- Köy için ne büyük bir şeref! Bilge kadınla, doğru zamanı seçeceğiz.</p>

  <p class="block2">Ramses de gençliğinde çağrıyı duymuş olduğunu hatırladı. Düşünceleri ışık saçan birer yapıta dönüşen bu adamların yaşamını paylaşmayı çok isterdi, ama babası Seti, Mısır'ı Maat'ın izinden götürmesi ve yer ile göğün bağlarını korumak için halef olarak seçmişti onu. Tek bir gün bile görevinden kaçmamıştı. Açıkçası bundan mennundu.</p>

  <p class="block2">Sobek hücrenin kapısını açtı.</p>

  <p class="block2">- Keser misin şu gürültüyü? Cesur:</p>

  <p class="block2">- Bu hapishanenin duvarını delmek niyetindeyim ve bunu başaracağım, diye yanıtladı.</p>

  <p class="block2">Delikanlı tuğla duvarı sadece yumruklanyla bayağı yıkmıştı.</p>

  <p class="block2">- Hemen durmazsan, seni zincire vurduracağım!</p>

  <p class="block2">- Kendimi takdim etmek için gereken şeylerle birlikte, köyün kapısına geldiğim için beni hapsetmeye hakkınız yok!</p>

  <p class="block2">- Yasayı benden daha iyi bildiğini mi sanıyorsun?</p>

  <p class="block2">- Şimdiki durumda, evet.</p>

  <p class="block2">Şef Sobek, Nübye savanlarında bir leoparla yapüğı ölümüne dövüşün anısı olan, sol gözünün altındaki yarayı kaşıdı.</p>

  <p class="block2">- Beni sahiden kızdırmaya başlıyorsun, oğlum. Senin durumunla bizzat ben ilgileneceğim ve seni temin ediyorum ki, bir daha asla bir polisin önünde ağzını açamayacaksın.</p>

  <p class="block2">Cesur geri çekildi.</p>

  <p class="block2">Sobek kadar güçlü ve irikıyımdı, ama Sobek biraz daha uzun boyluydu ve en önemlisi, sağ elinde bir sopa tutuyordu. Bir polis nefes nefese koşarak geldi.</p>

  <p class="block2">- Şef, Şef, hemen sizinle konuşmalıyım.</p>

  <p class="block2">- Sırası değil.</p>

  <p class="block2">- Mahkûmla ilgili.</p>

  <p class="block2">Astının heyecanlı hali üzerine Sobek onu dinlemeye karar verdi. Hücrenin kapısını vurarak kapadı.</p>

  <p class="block2">Cesur, işkencecinin sopasını nasıl kullanacağını düşündü. Eğer sopasını kaldırırsa, onun kolunu tutup göğsüne bir kafa atacaktı. Ama Sobek bir profesyonel olduğuna göre iyi dövüşüyor olmalıydı. Delikanlı zorlanacak ve belki kazanamayacaktı, ama kendisi de bütün kuvvetiyle vuracağı için, Sobek'in kavgadan yara almadan kurtulması imkânsızdı. Kapı yeniden açıldı. Sobek, elinde sopasıyla: - Çık buradan, diye emretti.</p>

  <p class="block2">- Beni sırtımdan mı vurmak istiyorsunuz?</p>

  <p class="block2">- Tek istediğim bu, ama bir emir aldım. Bir polis sana köyün kapısına kadar eşlik edecek.</p>

  <p class="block2">- Demek ki, bu ülkede bir yasa var.</p>

  <p class="block2">- Git buradan, yoksa sinirlerime hâkim olamayacağım!</p>

  <p class="block2">- Sobek, eğer birbirimizi tekrar görme fırsatımız olursa, davamızı teke tek hallederiz.</p>

  <p class="block2">-Defol!</p>

  <p class="block2">- Bana ait olanları almadan gitmem.</p>

  <p class="block2">Sobek dişlerini sıkarak, Cesur'a deri çantayı, papirüs kutusunu, iyice bağlanmış tahta parçalarını ve toy marangozun imal ettiği katlanan iskemleyi verdi. Dişinden tırnağından artırarak elde ettiği bu kıymetli eşyaları alan Cesur, başı dik tabyadan çıktı, fethettiği ülkede ilerleyen muzaffer bir general edası vardı.</p>

  <p class="block2">Cesur'a eşlik eden Nübyeli iriyarı, güçlü bir adamdı, ama onun yanında neredeyse çelimsiz kalıyordu.</p>

  <p class="block2">- Sobek'i kendine düşman etmemelisin, diye öğüt verdi. Oldukça kindardır, ilk fırsatta ağzının payını verir.</p>

  <p class="block2">- Verse iyi olur... Aksi takdirde ben onun ağzının payını vereceğim.</p>

  <p class="block2">- O bu yörenin polis şefidir.</p>

  <p class="block2">- Önemli olan bir insanın değeridir, unvanı değil. Eğer bu Sobek beni ararsa, bulacaktır.</p>

  <p class="block2">Polis memuru, amacına yaklaştıkça coşkusu artan Cesur'un üzerine fazla gitmedi.</p>

  <p class="block2">Bu kez, yasaklanmış köyün eşiğini aşmasını engelleyecek bir nöbetçi konumunda değildi.</p>

  <p class="block2">Cereyan edecek olayları bilmiyordu, ama fazla umurunda da değildi. Delikanlı hakimleri, çağrıyı duyduğuna ikna edecek ve böylece bütün kapılar önünde açılacaktı.</p>

  <p class="block2">Güneş bütün cömertliğiyle panldıyor ve yaydığı sıcaklık en acımasız yazlardan bile korkmayan delikanlıya daha da dinamizm veriyordu. Zanaatkarlar köyünün çölde yer alması, onun için fazladan bir üstünlüktü.</p>

  <p class="block2">Polis:</p>

  <p class="block2">- Ben burada kalıyorum, dedi. Yalnız devam et.</p>

  <p class="block2">Cesur tereddüt etmedi. Köyü son 5. Tabya'dan ayıran mesafeyi kararlı adımlarla geçti.</p>

  <p class="block2">Öğlen olmuştu ve yardımcılar, kapı sundurmasının gölgeliğinde yemek yemek için atölyelerinden çıkmışlardı. Merakla delikanlının geçişini seyrettiler.</p>

  <p class="block2">Büyük kapının nöbetçisi ayağa kalkıp, yolunu kesti.</p>

  <p class="block2">- Nereye gittiğini sanıyorsun?</p>

  <p class="block2">- Adım Cesur, Hakikat Meydanı'na girmek istiyorum ve gerekli eşyalarım var.</p>

  <p class="block2">- Bundan emin misin?</p>

  <p class="block2">- Fazlasıyla.</p>

  <p class="block2">- Yanılıyorsan sana pahalıya patlar. Yerinde olsam, bu riske girmeyip geldiğim yere geri dönerdim.</p>

  <p class="block2">- Sen kendi işine bak ve beni dert etme.</p>

  <p class="block2">- Seni uyarıyorum.</p>

  <p class="block2">- Gevezeliği kesip köyün kapışım aç. Nöbetçi yavaş hareket etti.</p>

  <p class="block2">Birkaç saniye boyunca, Cesur nefesini tuttu. Nihayet rüyası gerçekleşiyordu.</p>
</body>
</html>
