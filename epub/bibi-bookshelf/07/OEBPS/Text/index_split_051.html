<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_61">Elli dokuzuncu bölüm</h1>

  <p class="block2">Bilge kadın, Işık ve Nefer'i geceyarısı uyandırdı.</p>

  <p class="block2">-Kâtip Ramose'nin karısı çok hasta, diye bildirdi. Hiçbir umudum kalmadı, ama acılarını dindirebiliriz.</p>

  <p class="block2">Işık aceleyle giyindi.</p>

  <p class="block2">Çok yorgun olan bilge kadın:</p>

  <p class="block2">-Nefer bizimle gel, Ramose seninle konuşmak istiyor.</p>

  <p class="block2">Üçlü, içi yağ lambalanyla aydınlatılmış, köyün en güzel evine kadar, konuşmadan ilerledi. Bilge kadın ve Işık odaya girdiler, Kâtip Ramose Nefer'den karşısına oturmasını rica etti. Sesi üzüntülü ve soğukkanlıydı: -Eşim ölecek, dedi. Bütün hayatımızı beraber geçirdik, burada, bu köyde mutluluğu tattık. Çıkacağı bu büyük yolculukta onu tek başına bırakmayacağım, bu yüzden onun ölümünden sonra uzun süre yaşayamayacağım. Yaşlılık kötü, Nefer; kalp yorgun düşüyor, ağız duraklıyor, gözler kapanıyor, kulaklar ağır işitiyor ve organlarımız kuvvetten düşüyor. Hafıza zayıflıyor, kemikler sızlıyor, nefes daralıyor. Ayakta da olsan, oturuyor da olsan yatıyor da olsan, acı çekmeye mahkûmsun ve yaşamın zevklerinden tat alamıyorsun. Bununla beraber, bugüne kadar Hakikat Meydam'nda kutsallığın yaşadığını gördüğüm için, her yeni şafak bana neşe getirmişti. Ama eşim olmadan, sizlerin, senin ve senin gibi düşünen kardeşlerinin işe gidişini seyredecek gücüm bile olmayacak. Ölümden uzak tutulmak, erkekler için kötüdür; ölüm bizi Osiris'in mahkemesine götüren dar bir geçittir ve kalbimizin değerini ölçen de odur. Ölüm insanlar içindir; henüz genç olmana rağmen, köy mezarlığında ebedî istirahatgâhını hazırlamayı unutma. Neb'le birlikte yapacağımız bir eser kaldı. Bu esere o ve ben, seni de dahil etmeye karar vermiştik. Bu eser, kraliyet ka'sına ithaf edilen büyük binanın yeniden yapılması. Büyük Ramses'in, Krallar Vadisi'ndeki atalarına katılmadan evvel onu görmesini isterim... Bana orada çalışacağına söz ver.</p>

  <p class="block2">-Söz veriyorum.</p>

  <p class="block2">-Nefer, gerçek mutluluk Maat'ın doğruluğunda ve aslanda bulunur; Maat, Tanrı ile firavunun da sevdiği, yaratıcılık ve dürüstlüktür. Maat ulu, kalıcı ve etkilidir; ezelden beri bozulmamıştır ve her şey kaybolduğunda, bir tek o ayakta kalacaktır. Bu yüzden, firavunun en önemli vazifesi, Maat'ı kargaşanın ve adaletsizliğin olduğu yere koymasıdır. Maat'ı yerine getir, tanrıların bal tadındaki yiyeceği olan o, sana kendini gösterecektir. Kutsal ışık ve sayesinde iyiyi kötüden ayıracağın doğruluk, Maat'ta hayat bulur. Nefer, yolunu Hakikat Meydanı'nın ışığıyla çiz ve Maat'ın tebessümünü sakın unutma...</p>

  <p class="block2">Bilge kadın ve Işık, ciddi bir ifadeyle, Kâtip Ramose'nin odasından çıktılar. Bilge kadın:</p>

  <p class="block2">-Artık acıları dindi ve kocasını istiyor, dedi.</p>

  <p class="block2">Paneb kararlı adımlarla, Ressam Şed'in evine yürüyordu. Çizimcilerin başı olduğundan ona mesleğin kapılarını açacak tek kişi oydu ve ikna edilmeliydi.</p>

  <p class="block2">Genç dev, loncaya girdiğinden beri, kendisine emanet edilen işleri başarmış, zorlu deneyimleri kabul etmişti. Yıllar geçip gitmiş ve kalben arzu ettiği sanat dalında ilerlememişti. Halen aynı tutkuyla yanarken, artık oyalamalara tahammül edemeyecekti.</p>

  <p class="block2">Birden olduğu yerde kalakaldı.</p>

  <p class="block2">Bir terslik vardı. Köy genelde, güneşin ilk ışıklarıyla beraber canlanır, sarnıçlar doldurulur, taraçalarda kahvaltı yapılırdı... Ama bu sabah, hayat durmuştu. Anayolda ne bir insan vardı ne bir ses ne de bir çocuk kahkahası...</p>

  <p class="block2">Paneb, Nefer ve Işık'ın evine kadar koştu ama evlerinde yoklardı. Bütün evler boştu.</p>

  <p class="block2">Cesur, küçük batı kapısından geçerek köyden çıktı ve yeraltına gömülü bir mezarın başmda toplanmış köy halkını gördü.</p>

  <p class="block2">Lekesiz Uabet mırıldanmaya başladı:</p>

  <p class="block2">-Nihayet gelebildin!</p>

  <p class="block2">-Her zamankinden daha geç kalktım, hem bu bir devlet sorunu mu?</p>

  <p class="block2">-Sus, yastayız.</p>

  <p class="block2">-Kim öldü?</p>

  <p class="block2">-Maat Kâtibi Ramose ve eşi. Onları yan yana, el ele, huzurlu bir halde bulmuşlar.</p>

  <p class="block2">Cenaze merasimini yönetmek, Ramose'nin manevî oğlu ve halefi Kenhir'e düşüyordu. Mezar kâtibi, çiftin ölümünü öğrenir öğrenmez, cesetleri Osiris'in bedenine çevirecek olan mumyacıları aramak üzere bir zanaatkar göndermişti.</p>

  <p class="block2">Herkes tarafından sevilen Ramose ve karısına saygı göstermek için, Hakikat Meydanı'nda büyük yas ilan edilmişti. Ay talimine göre, erkekler tıraş olmayacak, kadınlar taranmayacakti. Köydekiler, her gün, tapınakta olduğu gibi evlerde de, ışık sandalının gezindiği ve ziyafet sofrasının ebediyen kurulu olduğu gökyüzü cennetindeki atalara, iki merhumu kabul etmeleri için yakaracaklardı.</p>

  <p class="block2">Zanaatkarlar, Maat kâtibinin mezarını bitirmek için her işi bıraktılar. Ressam Kurtarıcı Şed öteki dünyanın nöbetçilerine cevap verebilmesi ve yeniden doğuş için kaçınılmaz olan kalıplaşmış bilgi sözlerini söyleyebilmesi için papirüse yazılmış Işığa Kavuşma Kitabını mumyanın üzerine koyacaktı.</p>

  <p class="block2">Paneb uzun boylu, ağır hareketli Marangoz Didya'nın idaresi altında, mezara son noktayı koydu. Didya, mumya başlarının yaslanacağı akasya ağacından yapılma yastıkları bitirirken, Paneb sağlam gergilerle bağlı, kare şeklinde dört tahta ayağı ve dikey dayanak kısmını ayakucuna kurdu.</p>

  <p class="block2">Paneb:</p>

  <p class="block2">-Yıkılmış görünüyorsunuz. Ramose bu kadar önemli bir şahsiyet miydi?</p>

  <p class="block2">-Firavun ona, belki de başka hiçbir mezar kâtibine verilemeyecek olan Maat kâtibi unvanını vermişti.</p>

  <p class="block2">- Kenhir'e güvenmiyor musunuz?</p>

  <p class="block2">- Kenhir, Kenhir'dir, bu bile fazla...</p>

  <p class="block2">- Cevabın beni aydınlatmadı.</p>

  <p class="block2">- Sen çalışmana bak evladım, ışık isterse, sana ulaşacaktır.</p>

  <p class="block2">Cesetler toprağa verilirken, zanaatkarlar ve eşleri, başka hiçbir iş yapmadan, rahip ve rahibeler gibi davrandılar. Kenhir ve iki ekip şefi ağız, kulak ve gözlerini açtıkları iki mumyanın önünde, ilahiler okudular. Sonra zanaatkarlar Osiris'e ait vücutları, birtakım figürlerle süslü -hayat anahtarı, İsis'in sihirli düğümü veya Osiris'i cisimleştiren denge unsuru direk-tahta lahitlerin içine koydular.</p>

  <p class="block2">Biraz sonra ebedî konutu değnekler, kâtip paletleri, inşaat aletleri, ayin kıyafetleri, yatak, sandalye, tabure, mücevher, merhem, bağış kutuları ve tahta heykelciklerle donatacak olan hediyeleri taşıyan kadın ve erkekler, ağır ağır cenaze merasimine koyuldular. Bu bağışlar, öbür dünyada inşaat malzemelerini kullanarak dirilmeyi sağlayacak olan "karşılayıcılardı".</p>

  <p class="block2">Merhumun iç organları, Horus'un oğullarını betimleyen değişik şekillerdeki dört kabın içine -karaciğeri, erkek; bağırsakları, şahin; ciğerleri, şebek; midesi, çakal-konmuştu. Ölümün öbür yanında, hiçbir uzvunun eksik olmadığı ışıktan bir vücut meydana getirecekti.</p>

  <p class="block2">Nefer'in heyecanı gözle görülür gibiydi. Işık altüst olmuştu.</p>

  <p class="block2">- Neden gerginsin? diye sordu genç kadın kocasına.</p>

  <p class="block2">- Niçin Ramose, ölmeden önce, manevî oğlu Kenhir'le veya ekip şefiyle değil de, benimle konuştu?</p>

  <p class="block2">- Ramose iyiliğin ta kendisiydi ve Maat kâtibiydi. Öleceği anı biliyordu ve son mesajını vermek üzere seni seçti.</p>

  <p class="block2">- Verdiği kararı anlamıyorum.</p>

  <p class="block2">- Belirli bir görev vermedi mi?</p>

  <p class="block2">- Yetkin Neb'e bundan bahsettim bile.</p>

  <p class="block2">- Ne dedi?</p>

  <p class="block2">-Yas bittikten hemen sonra işe başlayacağımı...</p>

  <p class="block2">Bilge kadınla dağda geçirdiği geceden sonra, Işık'ın geleceğe dair önsezileri kuvvetlenmişti. Onun için, Ramose'nin davranışında anlaşılmayacak bir şey yoktu. Cenaze töreni sona erdi. Herkes Osiris mahkemesinin, Maat kâtibini ve karısını adil kişiler olarak tanıyacağından emin olmasına rağmen, çok üzüntülüydü. Onlarla bir daha konuşamamak, nasihatlerine başvuramamak, kendilerine ışık tutacak bilgeliklerinden faydalanamamak, büyük kayıptı.</p>

  <p class="block2">Bir tek Paneb aldırmıyordu. Yas süresi ona bitmeyecek gibi görünmüştü, öyle ki Firuze bile onunla sevişmeyi reddetmişti. Ölenle ölünmez ki! Onlar, Osiris'in krallığından asla geri dönmeyeceklerdi, hayat devam ediyordu ve ağlayıp sızlamalar hiçbir şeyi çözmüyordu.</p>

  <p class="block2">Paneb, Nefer'in omzuna dokundu.</p>

  <p class="block2">- Bu son merasim değil mi?</p>

  <p class="block2">- Bir rahip ve bir rahibe, her gün merhumların Ka'sı için dua edecekler.</p>

  <p class="block2">- Demek ki yarın hayat normale dönecek.</p>

  <p class="block2">-Bir şekilde...</p>

  <p class="block2">-Yasal olarak hak iddia etmemi kabul ediyor musun?</p>

  <p class="block2">- Hangi açıdan?</p>

  <p class="block2">- Nihayet resmin sırlarını öğrenmek açısından.</p>

  <p class="block2">- Şu an, seni işe alıyorum.</p>

  <p class="block2">- Ben taş yontucusu değilim.</p>

  <p class="block2">- Önemli bir işi bitirmek için sana acilen ihtiyacım var. </p>
</body>
</html>
