<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_63">Altmış birinci bölüm</h1>

  <p class="block2">Kumandan, Teb'in merkez kışlasında, kasası güçlendirilen yeni arabasını denerken, Abri ona mezar kâtibiyle yaptığı görüşmeyi anlattı.</p>

  <p class="block2">-Ondan en ufak bir bilgi sızdıramadım, ama ümitsizliğe kapılmamak lazım. Sinirlenen Mehi'nin keyfi kaçtı.</p>

  <p class="block2">-Ramose'ye benziyor mu?</p>

  <p class="block2">-Emin olun hiç benzemiyor.</p>

  <p class="block2">-Ama yine de muz ağacına sarılan bir maymun gibi, sırlarına sarılıyor!</p>

  <p class="block2">-Bu sadece görünürde... Kenhir omuzlarındaki yükten ve köydekilerin ona verdiği sıkıntılardan sürekli yakınıyor.</p>

  <p class="block2">-Amaçları nedir?</p>

  <p class="block2">Abri rahatsız olmuş göründü.</p>

  <p class="block2">-Sadece birini açıkladı.</p>

  <p class="block2">-Hangisini?</p>

  <p class="block2">-Yazmayı.</p>

  <p class="block2">Öfkeden çılgına dönen Mehi, siyah atın böğrüne o kadar şiddetli bir yumruk indirdi ki at acıdan kişnedi.</p>

  <p class="block2">-Benimle dalga geçiyorsun!</p>

  <p class="block2">-Hayır, Kumandan! Kenhir, eserleri taş yapılardan daha kalıcı olan yazarlara övgüler yağdırdı.</p>

  <p class="block2">-Bu çok çılgın bir herif!</p>

  <p class="block2">-Ne olursa olsun, canını sıkan şeyi öğrenmeliyiz.</p>

  <p class="block2">-Bu ipucunun, Şef Sobek'inki gibi birdenbire yön değiştirmeyeceğini umalım.</p>

  <p class="block2">-Ne oldu?</p>

  <p class="block2">-Çok basit, sevgili Abri. Sobek'i başka bir göreve atayıp, Teb'in nehir güvenliğinde yardımcı olarak ilerlemesini teklif ettim. Budalaca fikrin yüzünden, meslek hayatımın ilk hatasını işledim! Sadece firavun ve vezir, Hakikat Meydanı'nın polisi için yeni bir tayin yerine karar verirler, hem de Sobek görevinde başarılı olduğu sürece, hiçbir şekilde akıl almaya ihtiyaçları yoktur. Abri, sen bana yanlış bir adım attırdın, Kenhir'den iki çift laf öğrendin diye, hatanı affettireceğini sanma. İşlediğin hatayı hemen telafi etmelisin.</p>

  <p class="block2">Suskun Nefer, Cesur Paneb'e dönüp:</p>

  <p class="block2">-Sıra sende, dedi.</p>

  <p class="block2">îriyarı genç, büyük bir kaya konmadan önce, duvarın üst oturtmalığının düzgün olup olmadığını kontrol etmek üzere bir çekül kullandı. Sonra Naht ve Karo iyice yağlanmış bir kızak üzerinden büyük bir kaya kaydırdılar. Burun Fened contayı bir tahta parçasıyla parlattı, Kasa da İmhotep'in ilk piramidini yaparken kullandığı metottan esinlenerek, yapışmayı sağlayan maddeyle kaplı bakır tabakayı taşların arasından geçirdi.</p>

  <p class="block2">Paneb arkadaşının yönetiminde, Büyük Ramses'in tapınağının inşaatında çalıştığından beri, heyecan verici günler yaşıyordu. Yorgunluk duymama konusundaki olağanüstü kapasitesi harikalar yaratıyor ve inşaat sanatını hemen hemen hiç bilmediğinden, taş yontucularının emirlerine homurdanmadan uyuyordu. Paneb, Nefer'in şantiyeyi düzenlemek için kullandığı yöntemi benimsemişti. Nefer, ona verilen lakap gibi, az konuşuyor, hoşnut olmadığı zaman bile sesini yükseltmiyordu. Ekip şefinin planına sadık kalarak kesin bilgiler veriyor, sonra uygulama safhasında, zanaatkarları çok serbest bırakıyordu. Her sabah ve akşam meslektaşlarını topluyor ve yapılan işin kalitesi hakkında, rütbe ayırımı yapmadan, fikirlerini soruyordu.</p>

  <p class="block2">Aslında eleştiriye açık olan Nefer, eleştiri mantıksızsa, kimin yaptığına bakmadan o tezi çürütüyordu. Herkesin, eyleme geçmeden önce iyice düşünmesini istiyor, ama karar verildikten sonra, güçlerini ve yeteneklerini göstermeleri için herkesi serbest bırakıyordu.</p>

  <p class="block2">Yetkin Neb, her gün -ara sıra da Kenhir'le- şantiyeyi teftiş ediyordu. Çok titiz olduğundan, komplimanlar yağdırmıyor ve düzeltilmesi gereken hataları acımasızca söylüyordu.</p>

  <p class="block2">Paneb hata yapmamak için, herkesin tekniğini dört gözle izleyip, hafızasına kaydediyordu. Öğretmek, yemeklerin en leziziydi ve ne onu eleştirmekten, ne de onunla dalga geçmekten sakınmayan bu sert adamlarla ilişki kurarak doyuyordu. Delikanlı, bilgilerini daha iyi hazmetmek için, haysiyetini bir tarafa bırakmıştı.</p>

  <p class="block2">Nefer ucu taştan, tahta bir sopaya bağlı muhteşem bir çekülü kullanmasına izin verdiğinde, Paneb çok gurur duydu. Özgüveni arttı. Duvarı bitirdiğinde, benliğinden bir parçanın da duvara yansıdığını hissetti.</p>

  <p class="block2">Nefer elini arkadaşının omuzuna koydu.</p>

  <p class="block2">-İyi çalıştın.</p>

  <p class="block2">-Bu aleti ellemek şahane bir duygu!</p>

  <p class="block2">-Tek bir hata kötü sonuçlar doğuracağından, her davranış çeküle uygun olmalıdır Paneb. Dürüst adam nehrin öbür yakasına geçer, yoldan çıkmış biri adil insanların ülkesine giden gemiye kabul edilmez. Aletler bize doğru hareketi öğretir, ne zaaflarımızla ne de ruh durumlarımızla örtüşürler. Bu tapınak onlar sayesinde doğmuştur.</p>

  <p class="block2">Ana kapı bir hole açılıyordu. Taş döşeli bir geçit, holü, mavi hiyeroglifler ve iri üzüm salkımları olan bir asma çardağını temsil eden rengârenk resimlerle bezeli bir salona bağlıyordu.</p>

  <p class="block2">Kurtarıcı Şed, Büyük Ramses'i Hathor'a koku hediye ederken gösteren ayinsel bir sahneyle zarafet ve incelik örneği bir başyapıt gerçekleştirmişti. Bu salonu, küçük dua yerine çıkan üç basamaklı bir merdivenin bulunduğu kemerli bir salon takip ediyordu. Bu merdivenin solunda, arınma odası ve bağışların bırakıldığı sunak vardı. Firavuna ait bölümde bir büro, yüznumara ve taraça vardı. Saray ile Hathor'un tapınağının avlusu arasındaki küçük pencerenin üstünde, sadece Maat'ın yenebileceği kargaşa ve karanlığın somut örneği olarak bir dizi Libyalı, Nübyeli ve Asyalının başı vardı.</p>

  <p class="block2">Paneb:</p>

  <p class="block2">-Bitirdik, ama Ramses Delta'nın başşehrinde oturuyor ve buraya hiç gelmeyecek.</p>

  <p class="block2">-Bu yapının adı henu'dur, içerisi anlamındadır ve biz de, bizi yaşatan kraliyet</p>

  <p class="block2">ka'sını korumakla görevlendirilmiş, içerinin adamlarıyız. Firavun fizikî açıdan var olsun veya olmasın, toplanan taşların sahiden canlı olması koşuluyla, firavunun ka'sı ışıldar. İşte bu yüzden açılış merasimi esastır.</p>

  <p class="block2">-Çok tuhaf, Nefer... Ramses'in konutunu senin tasarladığına bahse girerim!</p>

  <p class="block2">-Yok canım, Ramose'nin talimatlarına uyup, ekip şefi Neb'in planlarını hayata geçirmekle yetindim.</p>

  <p class="block2">-Ama senden daha usta zanaatkarları yönettin!</p>

  <p class="block2">-Senin de gözlemlediğin gibi, tek patron ekip şefidir.</p>

  <p class="block2">-Burun Fened, bu sarayın küçük tapınağı için bir heykel yaptığını söyledi...</p>

  <p class="block2">-Doğru.</p>

  <p class="block2">-Görebilir miyim?</p>

  <p class="block2">Nefer, Paneb'i yakında harekete geçirilecek kraliyet ka'sı-nın bulunduğu küçük tapınağın eşiğine kadar götürdü. Kireçtaşından yapılmış kirişin örtüsünü yavaşça kaldırdı.</p>

  <p class="block2">Evren, kenarı süslerle bezeli ve ovaldi. İçinde kısa boylu bir Ramses, sık papirüs ağaçlarının ardından çıkan kocaman bir Hathor ineği tarafindan korunuyordu. Hayvanın taktığı diriliş kolyesinin enerjisi firavunu koruyordu. Paneb hayranlıkla fısıldadı: -Harikulade! Bu deseni sen mi seçtin?</p>

  <p class="block2">-Tabiî ki hayır. Ekip şefi bana ölçekli bir resim verdi, ben de onu harfiyen izledim.</p>

  <p class="block2">-Ama kral çok küçük.</p>

  <p class="block2">-Bu konuyu Neb'e sordum. Bana ana tanrıçanın, çocuk gibi görünen, ancak bir yetişkin olan kraliyet İca'sını her gün bu tapınakta, yeniden doğuracağını söyledi. Burada, sadece kutsal varlıkların sırrına erdikleri sürekli bir "nesil yenileme mucizesi" gerçekleşecek.</p>

  <p class="block2">-Buna pek inanmıyorum.</p>

  <p class="block2">-Paneb, ne demek istiyorsun?</p>

  <p class="block2">-Işık kapıdan sızabilir... Bunu gören herkes tanrı değildir! Şu binaya bak, onu inşa ettin, ama sana anahtarlarını bile vermediler.</p>

  <p class="block2">-Doğru yolda ilerlersek, her şeyin bir zamanı var.</p>

  <p class="block2">-Bu kadar kaderci olma Nefer! Ben her şeyi keşfetmek, her şeyi tanımak, bu köyün sırlarını delmek, niçin az sayıda zanaatkarın burada çalışmaya layık olduğunu anlamak, ebedî bir konutun nasıl kazılacağım öğrenmek ve yeniden diriliş anını gözlerimle görmek istiyorum. Ve doğru yolun buradan geçtiğine inanmıyorum.</p>
</body>
</html>
