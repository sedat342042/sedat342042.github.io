<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_4">İkinci bölüm</h1>

  <p class="block2">Uzaklardaki ülkesi Nübye'den gelen Sobek, on yedi yaşındayken çöl polisi teşkilatına girmişti. İri, atletik yapılı, sopasını iyi kullanan, heybetli görünümlü bu zenci, üstleri tarafından takdir ediliyordu. Çöl polisi teşkilatında yaptığı staj esnasında, kervanlara saldırmakta oldukça usta, çok tehlikeli en az yirmi yağmacı Bedevi'yi yakalayarak yeteneklerini gözler önüne sermişti.</p>

  <p class="block2">Sobek hızla terfi etti; yirmi üç yaşında, Hakikat Meydanı'nı koruyan polis kuvvetlerinin başına atandı. En ufak bir hatayı affetmeyen bu makamda çalışmak hiç de istenen bir görev değildi. Krallar Vadisi'ne imansızlar giremez, hiçbir meraklı da zanaatkar köyünün huzurunu kaçıramazdı. Sobek bunu sağlayamadığı takdirde, vezir onu derhal cezalandırırdı.</p>

  <p class="block2">Sobek'in, Hakikat Meydanı'na yaklaşmayı yasaklayan küçük tabyalardan birinde çalışma odası vardı. Okuma yazmayı bilmesine karşın, amirlerine sunacağı raporları yazıp dosyalamayı hiç sevmiyordu. Bu yerin bakımını üstlenen idare, ona alçak bir masa ve üç tabure vermişti.</p>

  <p class="block2">Sobek vaktinin çoğunu, güneşin en kızgın olduğu saatlerde bile, yasak kentlere hâkim tepelerde dolaşarak, arazide geçirirdi.</p>

  <p class="block2">Her patikayı, her doruğu, her bayırı bilir ve durmadan keşfe devam ederdi. Uygunsuz durumdaki herkes durdurulup sorguya çekilir, sonra mahkemede vezir tarafından ağır cezaya çarptırılarak, batı yakasına gönderilirdi.</p>

  <p class="block2">Sobek gece nöbetçilerini yediden sonra kabul ederdi. "Herhangi bir şey var mı?"</p>

  <p class="block2">sorusuna, nöbetçiler "Hayır, efendim" deyip, uyumaya giderlerdi. Ama o sabah gelen ilk nöbetçi endişesini gizlemedi:</p>

  <p class="block2">- Efendim, bir sorun var.</p>

  <p class="block2">-Anlat.</p>

  <p class="block2">- Akşam adamlarımızdan biri öldü.</p>

  <p class="block2">- Bir saldın mı? diye endişelendi Sobek.</p>

  <p class="block2">- Kesinlikle hayır... Aksi takdirde suçlu bulunurdu. Cesedi görmek ister misiniz?</p>

  <p class="block2">Sobek, zavallının cesedini görmek üzere odasından çıktı.</p>

  <p class="block2">- Kafatası çatlamış, şakaklarında yaralar var, diye gözlemlerini dile getirdi. Nöbetçi onayladı:</p>

  <p class="block2">- Böyle bir düşüşten sonra, bu sonuç hiç de şaşırtıcı değil. İlk nöbeti olduğundan yöreyi iyi tanımıyordu. Çakıl taşlan yüzünden kayıp, bayırdan yuvarlanmış olmalı. Bu ne ilk, ne de son olacak.</p>

  <p class="block2">Sobek diğer nöbetçileri de sorguladı; hiçbiri bir yabancının varlığını tespit etmemişti. Görünürde, korkunç bir kaza söz konusuydu.</p>

  <p class="block2">- Cesur, burada ne yapıyorsun? Otlakta olmalıydın.</p>

  <p class="block2">- Bu iş bitti, Baba.</p>

  <p class="block2">- Ne demek istiyorsun?</p>

  <p class="block2">- Artık senin izinden yürümeyeceğim.</p>

  <p class="block2">Hasırda oturan çiftçi, ip imal ettiği papirüs liflerini önüne koyup, kuşkuyla oğluna baktı:</p>

  <p class="block2">- Delirdin mi?</p>

  <p class="block2">- Köylü olmaktan bıktım.</p>

  <p class="block2">- Bunu yüz defa söyledin... Hayat sadece eğlenceden ibaret değil. Benim asla senin gibi garip fikirlerim olmadı ve ailemi geçindirmek için çok sıkı çalışmakla yetindim. Anneni mutlu ettim, üç kız kardeşin ve sen dahil olmak üzere dört çocuk yetiştirdim, bu çiftliğin ve arazinin sahibi oldum... Bu iyi bir başarı değil mi? Öldüğümde, hiçbir şeye ihtiyacın olmayacak ve ömrünün geri kalan kısmında bana teşekkür edeceksin. Bu yılın çok iyi geçtiğini, havanın çok müsait olduğunu biliyor musun? Hasat çok bol olacak ve vergi dairesi bana kolaylık sağladığından çok vergi ödemeyeceğiz. Tüm bunları mahvetmek gibi bir niyetin yoktur umarım!</p>

  <p class="block2">- Kendi hayatımı kurmak istiyorum.</p>

  <p class="block2">- Bırak bu büyük laflan... İneklerin sen olmadan besleneceğine inanıyor musun?</p>

  <p class="block2">- Bensiz otlayacaklar ve benim yerime birini bulmakta hiç zorluk çekmeyeceksin. Çiftçinin sesi sıkıntıdan titredi:</p>

  <p class="block2">- Cesur sana neler oluyor?</p>

  <p class="block2">- Çizim yapmak ve boyamak istiyorum.</p>

  <p class="block2">- Ama sen bir köylüsün ve öyle de kalacaksın. Niçin imkânsızın peşinden koşarsın ki?</p>

  <p class="block2">- Çünkü bu benim kaderim.</p>

  <p class="block2">- Kendine gel oğlum. İçindeki ateşi söndürmezsen, seni mahvedecek. Cesur hüzünle gülümsedi:</p>

  <p class="block2">- Yanılıyorsun Baba.</p>

  <p class="block2">Çiftçi eline bir soğan alıp kırdı.</p>

  <p class="block2">- Gerçekten ne istiyorsun?</p>

  <p class="block2">- Hakikat Meydanı loncasma girmek.</p>

  <p class="block2">- Cesur, sen delirmişsin.</p>

  <p class="block2">- Yeteneksiz olduğumu mu düşünüyorsun?</p>

  <p class="block2">- Yeteneksiz mi? Bilmiyorum, hiçbir şey düşünemiyorum! Ama yine de delilikten başka bir şey değil... Bu korkunç zanaatkarlar hakkında hiçbir fikrin yok! Onlar gizemin egemenliğinde, özgürlükten yoksunlar; merhametsiz amirlerine itaat etmek zorundalar... Taş yontucularının kollan yorgunluktan kopar, baldırları ve sırtlan acılar içindedir, bitkin düşerler! Ya heykeltıraşlara ne demeli? Yontma kalemini kullanmak, toprağı çapayla kazmaktan daha yorucudur. Geceleyin de lamba ışığında çalışırlar, tatil günleri hiç yoktur.</p>

  <p class="block2">- Hakikat Meydanı hakkında epey bilgi sahibisin.</p>

  <p class="block2">- Söylenenler bu... Niçin inanmayayım ki?</p>

  <p class="block2">- Çünkü dedikodu daima yalandır.</p>

  <p class="block2">- Ahlak dersi vermek sana düşmez. Öğütlerimi dinlersen, kendini iyi hissedersin. Zor bir karakterin var, tüm bu kurallara nasıl tahammül edeceksin? İlk saniyeden itibaren, karşı geleceksin! Benim gibi veya ataların gibi köylü kal, mutlu olacaksın. Olgunlaştıkça öfken dinecek ve yeniyetme dönemindeki isyanına güleceksin.</p>

  <p class="block2">- Beni anlamıyorsun, Baba. Bu konuşmayı sürdürmemiz anlamsız.</p>

  <p class="block2">Çiftçi soğanı uzağa fırlattı.</p>

  <p class="block2">- Artık yeter! Sen benim oğlumsun, bana itaat etmek zorundasın.</p>

  <p class="block2">- Elveda.</p>

  <p class="block2">Cesur arkasını döndü, babası eline geçirdiği bir aletin tahta sapıyla sırtına vurdu. Delikanlı yavaşça döndü. Gencin gözlerinde gördüğü şey, çiftçiyi dehşete düşürdü, duvara kadar geriledi. Kilerde saklanan ufak tefek, kırışık yüzlü kadın fırlayarak, Cesur'un sağ koluna asıldı.</p>

  <p class="block2">- Sana yalvarırım, babanı kışkırtma. Cesur annesini alnından öptü.</p>

  <p class="block2">- Anne, sen de beni anlamıyorsun, ama sana kızgın değilim. İçin rahat etsin, buradan gidiyorum ve geri gelmeyeceğim.</p>

  <p class="block2">Babası onu uyardı:</p>

  <p class="block2">- Eğer bu evden çıkarsan, seni evlatlıktan reddederim.</p>

  <p class="block2">- Bu senin hakkın.</p>

  <p class="block2">- Sefil olacaksın!</p>

  <p class="block2">- Önemli değil.</p>

  <p class="block2">Cesur baba evinin eşiğini aştığında, buraya bir daha hiç dönemeyeceğini biliyordu. Buğday tarlası boyunca ilerleyen yola saptığında, delikanlı derin bir nefes aldı. Önünde yeni bir dünya açılıyordu.</p>
</body>
</html>
