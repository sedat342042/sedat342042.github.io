<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_57">Elli beşinci bölüm</h1>

  <p class="block2">Cesur Paneb, kendisine en masumundan en vahşisine dek tüm aşk oyunlarını öğreten Firuze'ye müthiş bir tutkuyla bağlanmışü. İşi bitip, güneş batı yönündeki dağın ardında kaybolurken, genç adam zevk sarhoşluğunu tatmak için metresinin evine gidiyordu.</p>

  <p class="block2">Aylar geçiyor, Paneb köydeki evlerin cephelerini pırıl pırıl yapıyordu; ama artık sadece kireçtaşı parçalarının üzerine soluk taslaklar çiziyordu ve kendi eviyle uğraşmayı bırakmıştı. Geceleri, Firuze'nin evinde kalmaya başladığından beri, Ekip Şefi Neb'in idaresindeki atölyede çalışan arkadaşı Nefer'i nadiren görüyordu.</p>

  <p class="block2">Firuze'nin güzelliği, gökyüzünün veya Nil'in güzelliği gibi, mevsimlere göre değişiyordu. Yazın açıyor, sonbaharda yumuşuyor, kışın yabanileşiyor, ilkbaharda yakıyor, Paneb'e arzunun uçsuz bucaksız yollarını açıyordu.</p>

  <p class="block2">Yakında tüm köy bembeyaz olacaktı. Alçıcı, ekip şefinin kendisine verdiği işi başanyla sonuçlandıracak ve nihayet çizimciler grubuna kabul olunmayı talep edecekti. O gün, Firuze'nin evine giderken, bu başarısını azgın bir boğa gibi sevişerek kutlamayı planlamıştı, ama Firuze'yi uzun kırmızı bir elbise, bakırdan bir bilezik ve kolyeyle süslenmiş bir halde buldu. Taktığı peruk, şahane yüzünü neredeyse soldurmuştu.</p>

  <p class="block2">Firuze:</p>

  <p class="block2">- Hathor rahibeleriyle bir ayine katılıyorum ve tapınağa gitmeliyim.</p>

  <p class="block2">- Beni yalnız mı bırakıyorsun?</p>

  <p class="block2">- Bununla başa çıkacağından eminim, deyip gülümsedi.</p>

  <p class="block2">- Genellikle, sabahları çok erken veya akşama doğru tapınağa giderdin.</p>

  <p class="block2">- Biraz dinlen Paneb, yarın akşam daha güçlü olacaksın.</p>

  <p class="block2">Firuze evden o kadar alımlı bir yürüyüşle çıktı ki, delikanlının içinden onun üzerine atlayıp, öpücüklere boğmak geldi. Ama saygın rahibe havası onu kararından caydırdı.</p>

  <p class="block2">- Firuze, benimle evlenir misin?</p>

  <p class="block2">- Sana tekrar ediyorum, ben asla evlenmeyeceğim. Firuze gitmişti, Paneb kendini yapayalnız, aptal ve işe yaramaz hissetti, istemeyerek evinin yolunu tuttu. Eşiğe yaklaşırken, etrafa baş döndürücü parfümler sıkılmış gibi, enfes kokular duydu.</p>

  <p class="block2">Kapı açıktı ve bir kadın hafiften bir şarkı mırıldanıyordu.</p>

  <p class="block2">Paneb içeri girdiğinde kuru günlük, kafuru, kavun tohumu ve fındıktan oluşan yanıcı tozla odayı tütsülemiş, sonra da zemini nitratlı suyla ıslatmış olan ince uzun boylu Uabet'i gördü. Mangaldan hâlâ duman çıkıyordu, bu böceklerin ölmesine de yarayacaktı.</p>

  <p class="block2">- Evimde ne yapıyorsun?</p>

  <p class="block2">Şaşıran genç kız çalışmasına ara verdi.</p>

  <p class="block2">- Ah, sen misin? Hemen içeri girme, her yeri kirleteceksin Paneb'in el ve ayaklarını yıkaması için, su dolu bakır bir leğen getirdi.</p>

  <p class="block2">- Artık gece şeytanlarından korkacak bir şey kalmadı, odanın her köşesine,</p>

  <p class="block2">öğütüp toz haline getirdikten sonra birayla karıştırdığım sarmısak serptim. Duvarlara sürdüğüm sarıasma yağı da sinekleri kaçırtacak. Bir saniye sabreder misin? Odanın temizliğini henüz bitirmedim.</p>

  <p class="block2">Hurma ağacının sert ve uzun lifleri düğümlenip bağlanarak yapılan bir süpürgeyi yakaladığı gibi, işini bitirmeye koştu.</p>

  <p class="block2">Paneb, elini kolunu sallayarak evi gezdi. Neredeyse evini tanıyamayacaktı. Daha dün sadece bir hasırdan ibaret olan giriş ve girişten sonraki odada şimdi tabureler, katlanabilir sandalyeler, yarım metre yüksekliğinde dayanıklı küçük masalar, yetmiş santimetre boyunda kırk santimetre eninde ayaklı kandiller, pişirilmiş topraktan tencereler, düz veya bombeli kapaklı birçok eşya sandığı, sepet, çanak ve çuvallar vardı. Genç kadın her yere tahta çengeller çakıp, küfeler asmıştı. Paneb, iki adet kaliteli yatağın yerleştirildiği, temizlenmiş ve mis gibi kokan bir oda gördü. Yataklardan biri 1.95 diğeri 1.75 uzunluğundaydı, hasırların ve yeni örtülerin konduğu, hasırotlanndan örülmüş bir şilteyi taşıyacak kadar sağlam gergileri bulunuyordu. Uabet, halkayla tutturulmuş sazlardan oluşan bir fırçayla yerleri parlatıyordu.</p>

  <p class="block2">-Mutfağa bakabilirsin, orayla işim bitti. Yağ ve bira fıçılarını birinci mahzene, et konservelerini ikinci mahzene indirdim. Temizlik malzemelerini koymak için, küçük su odasına tahtalar yerleştirip, bir veya iki tencere satın alman lazım. Sonra ihtiyacımız olacak... Bana aynayı, taraklan, perukları ve saç tokalarını yerleştireceğim küçük tahta bir dolap yaparsan, dünyanın en mutlu kadını ben olacağım. Tuvaleti de unutma... Onu mikroplardan arındırdım, ama tahta oturmalığın çevresindeki tuğla duvarlar biraz alçak. Duvarı yükseltip, kirli su borularını kontrol etmeye zaman ayırmalısın.</p>

  <p class="block2">Paneb uzun mesafe koşmuş gibi, üç ayaklı sağlam bir tabureye çöktü.</p>

  <p class="block2">- İyi de, burada ne yapıyorsun?</p>

  <p class="block2">- Gördüğün gibi biraz topluyorum.</p>

  <p class="block2">- Tüm bu mobilyalar...</p>

  <p class="block2">- Benim çeyizim. Hepsi bana ait ve onları hoşuma gittiği gibi kullanıyorum. Aşınmış bir hasırla yaşamaya devam edemezdin! Ve iyi beslendiğini de sanmıyorum. Seni üzmek istemem ama biraz çöktün. Herhangi bir işçiden çok çalışıp, köyün tüm evlerini güzelleştirdiğin için zayıfladın. Bunu eleştirmiyorum. Kimse sana madalya takmayacak, ama köy sakinleri çok memnun ve çoğunluğu seni sıradışı bir alçıcı olarak kabul ediyor. Eğer onları dinleseydin, meslek değiştirmezdin. Lekesiz Uabet, tuhaf bir çekingenlik ve özgüven sergiliyordu. Sesi ince, davranışları sıkıntılıydı, ama hareket tarzının yerindeliğinden şüphe etmiyordu.</p>

  <p class="block2">Sözleriyle Paneb'e, yeni bir tuzağa düştüğünü ima ediyordu. Genç adam alçı tekniğini iyice öğrenmiş ve meydan okuduğu köye kuvvetini ve sebatını kanıtlayarak bir kez daha idealini hiçe saymamış mıydı?</p>

  <p class="block2">- Temizlik yüzünden iyi yemek hazırlıyamadım: kızarmış ekmek, bakla ezmesi ve kurutulmuş balık var. Yarın daha iyi yemekler pişireceğim.</p>

  <p class="block2">Paneb bağırdı:</p>

  <p class="block2">- Senden bir şey istemiyorum.</p>

  <p class="block2">- Bunu biliyorum, ama ne önemi var?</p>

  <p class="block2">- Uabet dinle, ben Firuze'ye aşığım ve...</p>

  <p class="block2">- Bütün köy biliyor, bu sizin sorununuz.</p>

  <p class="block2">- O zaman benim müsait olmadığımı tahmin edersin!</p>

  <p class="block2">- Nasıl müsait değilsin? Firuze herkese asla evlenmeyeceğini söyleyip durur ve sen aynı çatı altında yaşamadan, onunla sevişmekle yetiniyorsun. Demek ki müsaitsin.</p>

  <p class="block2">- Onu ikna etmeyi başaracağım.</p>

  <p class="block2">- Yanılıyorsun.</p>

  <p class="block2">- Sana aksini kanıtlayacağım!</p>

  <p class="block2">- Firuze'nin, Tanrıça Hathor'dan bir dilekte bulunduğunu bilmiyorsun. Tüm kalbini tanrıçaya adayarak, hiçbir zaman evlenmemek koşuluyla tanrıçanın ona bahşettiği güzellikten ömür boyu yararlanacak. Bir Hathor rahibesi adağını asla bozamaz. Delikanlı yıkılmıştı. Uabet sevinç gösterisinde bulunmadı. Sen Firuze'yi seviyorsun, o da senden hoşlanıyor, senden zevk aldığı sürece seninle oynaşacak. Bana gelince, durum farklı; seni seviyorum ve elimdeki her şeyi sana sunuyorum. Mademki aynı çatı altında yaşayacağız, demek ki bir şekilde karıkoca olacağız. Ailemin bu beraberliğe kesinlikle karşı olduğunu ve kutlamak için küçük bir tören düzenlemeyi de reddettiğini, itiraf etmeliyim.</p>

  <p class="block2">- Ailenin düşüncesine saygı göstermek zorundasın.</p>

  <p class="block2">- Hayır. Seçtiğim kişiyle evleniyorum ve bu adam sen olacaksın.</p>

  <p class="block2">- Sana asla sadık kalmayacağım.</p>

  <p class="block2">- Fiziksel zevk beni fazla ilgilendirmiyor. Bunun yanı sıra, sana bir erkek çocuk vermek isterim... Ama kararı sen vereceksin.</p>

  <p class="block2">-Kendini zorla kabul ettirmeyeceksin değil mi?</p>

  <p class="block2">-İyi düşün Paneb. Sana layık iyi bir ev kadını olup, gününü hoş geçirtip, hiçbir şekilde özgürlüğünü kısıtlamayacağıma dair söz veriyorum. Kaybedecek bir şeyin yok, çok şey kazanacaksın. Beraberliğimizi pekiştirmek için kuvvetli bir bira içseydik.</p>

  <p class="block2">-Çok acele etmiyor muyuz?</p>

  <p class="block2">-İkimiz için de en iyi çözüm bu. Yazgın ne olursa olsun, temiz ve bakımlı bir evde oturmak zorundasın. Senin hizmetçin olacağım, beni fark etmeyeceksin bile. Dizginleri kaybetmiş olan Paneb içmeyi kabul etti, ama içki bile onu düşüncelerinden arındıramadı. Yine de iştahla yedi ve Uabet'nin hazırladığı yatağm, eski hasırından daha rahat olduğunu kabul etmek zorunda kaldı.</p>

  <p class="block2">Paneb sevmediği bir kadınla evlenecek, ancak âşık olduğuyla asla evlenemeyecekti... Başı dönüyordu. Lekesiz Uabet'i bu odadan ve evinden kovmadığı takdirde, genç kız ertesi gün kendini yasal karısı sayacaktı. Oysa Paneb, kendisini alçıcı durumuna indirgeyen bir loncada kalıp kalmayacağını bile bilmiyordu.</p>

  <p class="block2">O andaki zavallılığının ve çaresizliğinin bilincinde, bir karabasanın kurbanı olduğunu ümit ederek uyuyakaldı.</p>
</body>
</html>
