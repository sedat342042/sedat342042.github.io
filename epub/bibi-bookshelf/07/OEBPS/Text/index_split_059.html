<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_69">Altmış yedinci bölüm</h1>

  <p class="block2">Cesur Paneb'in, tersaneye girişinden ve takip eden şölenden sonra, Gau biraz dinlenmek istedi. Özellikle şenliklerden sonra kendini bitkin hissediyordu ve bilge kadın onu daha önce iki kez, kanalları tıkalı olan karaciğerinin kanamasından kurtarmıştı.</p>

  <p class="block2">Ama çırak, ertesi sabah, artık bir dakika bile kaybetmeye tahammülü olmadığından atölyenin kapısını çalmış ve Cesur'un çağınşlarıyla uyanan Pay, Gau'yu aramaya mecbur kalmıştı.</p>

  <p class="block2">- Ben hazırım, dedi Paneb. Nereden başlıyoruz?</p>

  <p class="block2">- Meslek sırlarımız sadece çizimciler grubunda söylenir. Eğer tutumun buna layık değilse veya kabiliyetin yetersizse, seni hemen kovarız. Görevimiz çok çetin olduğundan, birçok genç daha aramıza katılmayı başaramadı. Görev, hiyeroglif yazısının, tanrıların, çizgi sanatının ve Tot ilminin meşhur sözlerini bilmeni gerektiriyor. Eğer kafana buyruk davranacaksan, hemen atölyeyi terk et.</p>

  <p class="block2">- Bana kullanacağım malzemeyi göster.</p>

  <p class="block2">Gau; Paneb'in isteği canını sıkmış gibi, dikdörtgen bir sepeti açmak için ayaklarını sürüdü ve oradan bir kâtip paleti, havan, dibek tokmakları, resim fırçaları ve bir bıçak çıkardı.</p>

  <p class="block2">- Bu boya tahtası artık senin; onu kimseye ödünç verme. Yuvarlak veya kare olan çukurlara ihtiyacın olacak. Boya maddelerini yerleştireceksin.</p>

  <p class="block2">- Onlar nasıl hazırlanıyor?</p>

  <p class="block2">- Bunu daha sonra göreceğiz. Şimdilik sana sağlayacağımız renk topaklarıyla yetineceksin. Su hokkası kullanarak onların yoğunluğunu azaltacak, havanda ellerinle ve dibek tokmaklarıyla ezeceksin. Şimdi bunu deneyelim.</p>

  <p class="block2">Gau, iyi bir sonuç elde etmeden önce, delikanlının birçok topağı ziyan edeceğini zannediyordu. Ama Paneb acele etmedi: hokkanın miktarını ayarladı, ezilip ezilmediğini anlamak için, kırmızı renk topağına elledi, yeterli miktarda sulandırdı ve istenilen kuvvette dibek tokmağıyla karıştırdı.</p>

  <p class="block2">Gau şaşkınlığını gizleyerek, aynı buz gibi ses tonuyla, dersine devam etti.</p>

  <p class="block2">- Renkleri hazırlamak veya karıştırmak için, çömlek, çanak kırıkları veya deniz kabukları toplayacaksın, renkleri aynı şekilde, hiçbir gölge yapmadan yayacaksın. Suluboya fırçalarını kullanmak kolay değildir, çoğu kişinin cesareti kırılır.</p>

  <p class="block2">Paneb, sunulan çeşitliliğe hayran olmuştu. Ucu boşaltılıp yarılmış çok ince sazlar, daha kalın sazlar, bükülmüş ve bağlanmış hurma ağacı liflerinden büyük bir fırça, bir ucu ezilmiş hurma dalı damarlarından oluşan bir başka fırça, çok uzun kıllı lifli bir fırça, bir tane çok uzun ve ince fırça, daha geniş olan bir başkası ve spatulalar vardı... Bu kadar değişik uçla, dünyayı ve tüm sırlarını çizebilmeliydi!</p>

  <p class="block2">Bu kez, rüya görmüyordu. Önünde hayal ettiği aletler vardı ve onları şefkat ve saygıyla, peşi sıra kullanıyordu. Yoğun bir mutluluk yaşarken, gözleri sulandı. Gau'nun boğuk sesi onu kendine getirdi.</p>

  <p class="block2">- Malzemeni topla ve Pay'ı takip et. Seni ilk şantiyeye götürecek. Hâlâ heyecanını bastıramamış olan Paneb, yarı uyuklayan çizimciyi takip etti. Pay:</p>

  <p class="block2">- Firavunun birasını biraz fazla kaçırdım, diye itirafta bulundu.</p>

  <p class="block2">- Nereye gidiyoruz?</p>

  <p class="block2">- Gau ilk denemelerinin, ister istemez kötü olacağını düşündü ve iyi hazırlanmış bir yüzeyin bozulduğunu görmekten nefret ettiği için, seni zorlayacak bir tecrübe tahtası seçti, bu da senin kendi evin olacak.</p>

  <p class="block2">Paneb, evinin girişindeki alçak masanın üzerine suluboya fırçalarını ve diğer fırçaları gururla koydu. Uabet ona endişeyle bakıyordu.</p>

  <p class="block2">- İlla bir şey yapmamız gerekiyor mu? Bu sadelik hoşuma gidiyor ve... Paneb kısa kesti:</p>

  <p class="block2">- Mesleğim bu. Pay:</p>

  <p class="block2">- Hangi renkleri kullanacaksın? diye sordu.</p>

  <p class="block2">- Kırmızı, sarı ve yeşil. Onları, üst üste uzun yatay şeritler halinde yayacağım.</p>

  <p class="block2">- Duvarının iyice hazırlanmış olduğuna emin misin?</p>

  <p class="block2">- Hiç şüphem yok, onu ben hazırladım! Kıyılmış samanla yoğurup yumuşatarak dayanıklı hale getirdiğim kille delikleri tıkadım, sonra ana maddesi kireç olan bir alçıyla sıvadım.</p>

  <p class="block2">Pay kuşkulu göründü.</p>

  <p class="block2">- Söz konusu sadece bir ev olduğundan, hata yapman önemli değil... Ama bir tapınakta veya ebedî bir istirahatgâhta bu kabul edilemez bir hata olur.</p>

  <p class="block2">- Nedir bu hata?</p>

  <p class="block2">- Yüzeyin çürük olması.</p>

  <p class="block2">- Çürük... Ne demek istiyorsun?</p>

  <p class="block2">- Çok kaygan, yani canlılık yok. Her iç duvar, dışandan gelen titreşim ve sesleri geçirecek şekilde hafif dalgalı olmalıdır. Mutlak simetri ve sertlikten kurtulmalısın.</p>

  <p class="block2">Paneb, duvarını başka bir gözle inceledi. Öğreneceği bin şey olduğundan şüphe ediyordu, ama tersaneye girişi, içindeki her şeyin bir anlamı olduğu başka bir dünyanın kapılarını açıyordu onu. Yeni öğrenmeye başlayan Paneb renklerini hazırladı ve içgüdüsel bir şekilde, subasmanlann üzerine geniş şeritler çizdi. İşini kendinden emin bir şekilde yapması, Pay'ı şaşırttı, ama heyecanını Paneb'den sakladı. Genç çizimci iyi bir suluboya fırçası seçmişti ve yatay çizgisi oldukça düzgündü. Uabet bile büyülenmiş gibiydi, gerekli boya miktarını liflerin ucuyla alan ve donuk duvarı canlandıran kocasının çalışmasına bakıyordu. Sonra yeşil bir şeridi bitirmek için bir fırça kullandı ve süslenecek yüzeyin üçte birine gelince durdu.</p>

  <p class="block2">- Daha fazlası ağır kaçacak, ne dersin Pay?</p>

  <p class="block2">- Hava kapaklarını çizmek için daha iyi bir teknik var.</p>

  <p class="block2">- Bana niçin öğretmedin?</p>

  <p class="block2">- Bilgileri sindirebildiğinden emin olmak istedim.</p>

  <p class="block2">- Öyleyse....</p>

  <p class="block2">- Biraz daha tecrübe edinmen lazım.</p>

  <p class="block2">Paneb, tuzak ve hilelerle karşılaşacağını anladı, ama aldırmayacak, dosdoğru devam edecekti. Aletleri ve böyle sağlam yandaşları varken hiç kimseden çekinmesi gerekmiyordu.</p>

  <p class="block2">Pay:</p>

  <p class="block2">- Birkaç geometrik şekil denemek ister misin? diye teklifte bulundu.</p>

  <p class="block2">- Göster.</p>

  <p class="block2">Çizimci, üç ayaklı sağlam bir taburenin üstüne çıkıp, çok ince bir suluboya fırçasıyla, duvarın tepesine bir saz demeti çizdi.</p>

  <p class="block2">- Bu işaret iç duvarları korur, ama bir de yapımı kolay olmayan bir pervaz gerektirir, diye belirtti.</p>

  <p class="block2">Paneb, hemen aynısını çizmeye başladı, gelecek vaat ediyordu. Kavislerin çiziminde birkaç hata vardı, Pay tek kelime etmeden düzeltti. Cesur onu inceleyip, aynı hataları tekrar etmedi. Hocasına dönüp.</p>

  <p class="block2">- Bir eve ne gider? diye sordu.</p>

  <p class="block2">- Sakin bir yuvanın huzurunu yansıtan çiçek desenleri, geometrik şekiller ve güncel iyi bir düzenleme.</p>

  <p class="block2">Paneb'in aklında bin bir şekil vardı. Onları kumun ve kireçtaşı karıklarının üstüne yansıtmış, ama gerçek hayata geçirememişti.</p>

  <p class="block2">- Bana bir iyilik yapar mısın, Pay? Çizimci duraksadı.</p>

  <p class="block2">- Nasıl bir iyilik olduğunu bilmeliyim.</p>

  <p class="block2">- Yarın sabaha kadar eşimi evinde konuk eder misin? Bu konutu süslemek zorundayım ve yalnız kalmak istiyorum.</p>

  <p class="block2">- Ama... Bu haftalar sürer!</p>

  <p class="block2">- Genel bir taslak hazırlayıp, fikrini almak istiyorum.</p>

  <p class="block2">- Nasıl istersen... Öyleyse yarın görüşürüz.</p>

  <p class="block2">Kısa bir süre de olsa, evinden uzak kalmak Uabet'in hiç hoşuna gitmemişti, ama Pay'ın karısı onu oldukça iyi karşılamıştı. Yine de, güneşin doğmasıyla birlikte evine dönmek için sabırsızlandı.</p>

  <p class="block2">Uabet ve Pay eve girdiklerinde gözleri kamaştı.</p>

  <p class="block2">Paneb, şaşırtıcı bir intizamla, bütün duvarların üst kısmına, sazlardan meydana gelen bir desen çizmiş ve bununla da kalmamıştı. Her oda, güller beyaz nilüferler, üzüm salkımları, asma yapraklan, sarı çiçekler, koyu kırmızı haşhaşlar, eşkenar dörtgenler, damalı şekillerden meydana gelen çok hoş bir dekora sahip olmuştu.</p>

  <p class="block2">Uabet, rüya gördüğünü sanarak gözlerini kapadı, açtığında harika süsler kaybolmamıştı.</p>

  <p class="block2">- Köyün en güzel evine sahip oldum... Ama Paneb nerede? Odasına koştu ve bütün gece çalıştığı için dinlenen kocasının üstüne atladı.</p>

  <p class="block2">- Çok muhteşem, sevgilim, çok muhteşem! Sayende tam bir sarayda yaşayacağız.</p>

  <p class="block2">Afallaşan Pay eleştirilecek bir nokta arıyordu. Paneb henüz çizimci ve ressamların gizemli sanatlarına erişmeden, bir çeşit başyapıt gerçekleştirmişti. Doğuştan, orantı ve renk kavramına sahipti.</p>

  <p class="block2">Eğer kaderi veya kendini beğenmişliği yeteneklerini sıfıra indirmezse, Paneb Hakikat Meydanı'nın en göz kamaştırıcı hizmetkârlarından biri olacaktı.</p>
</body>
</html>
