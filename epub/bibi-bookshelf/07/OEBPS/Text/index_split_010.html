<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_11">Dokuzuncu bölüm</h1>

  <p class="block2">Cesur kendisine destek çıkacak bir zanaatkarı ikna etme hayalinden vazgeçmese de, bir süre için batı yakasından ayrılmanın daha doğru olacağını düşünüp, gemiye bindi. Doğu kıyısında bir hafta geçirdikten sonra, yüzerek Nil'i geçecek ve en yüksek tepeleri aşarak köye yaklaşmayı deneyecekti.</p>

  <p class="block2">Et, şarap, yağ, sebze, ekmek, pasta, meyve, bakliyat, balık, giysi ve ayakkabı almak için, gemi nehrin kenarındaki pazara yanaştı. Satıcıların çoğu, konusunda uzman kadınlardı. Katlanan sandalyelerinde sere serpe oturmuş, kıyasıya pazarlık ediyor ve boğazlan kuruduğunda, kamışla tatlı biralarını içiyorlardı.</p>

  <p class="block2">Bu kadar yiyecek karşısında, Cesur birden açlık hissine kapıldı. Zindandaki yemek, iştahını kabartmıyordu; taze soğan, bir parça kurutulmuş öküz eti ve yumuşacık bir pasta yemeyi özlemişti. Ama onları neyle değiştirecekti? Delikanlının, değiş tokuş yapacak hiçbir şeyi yoktu.</p>

  <p class="block2">Hırsızların kaçmalarını engellemek için baldırlarını ısıran polis babunlannı atlatarak, fırıncı kadın görmeden uzun bir ekmek aşırmaktan başka çaresi yoktu. Dul bir kadın bir parça kumaşı, bir buğday çuvalla değiştirmeyi deniyor, ama saücı kumaşın kalitesini kötü buluyor, sonu gelmeyecek boş bir tartışma başlıyordu. Esmer bir güzel, çocuğunu göğsünde sıkı sıkı tutarak, taze balık karşılığında küçük bir testi istiyor, pırasa saücısı şahane sebzelerini övüyordu. Cesur, tezgâhlara arkadan yanaşmak ve pastacının bir anlık dikkatsizliğinden faydalanmak için kalabalığa karıştı. Ama arkasında oturan ve başıboş gezenleri bakışlarıyla takip eden ikinci bir babun vardı.</p>

  <p class="block2">İçi mirrayla dolu koni biçiminde bir şişe satın alan bir asilin kâhyası bağırdı:</p>

  <p class="block2">"Itriyatçı sen de memnunsun, ben de!" Cesur, kandırılması güç olan ve etrafı dikkatlice süzen babımdan uzaklaştı. Kamı zil çalarak, kendinden yaşça daha büyük ama kendisi kadar atletik olmayan delikanlının ardından pazardan çıktı. Delikanlı, meyve ve sebze dolu bir çuvalı taşıyarak, hurma ağaçlarının gölgelediği ufak bir sokağa saptı.</p>

  <p class="block2">Cesur, delikanlıyı yakından takip eden üç adamın aceleci hallerinden şüphelenerek, onları izledi.</p>

  <p class="block2">Üç serseri, sokağın sonunda avlarının üzerine atladı. Suriyeli, Suskun'un böbreklerine vurdu, diğer ikisi kollarını tutarak, onu yüzükoyun toprağa yatmaya zorladılar. Suriyeli ayağını kurbanın ensesine dayadı.</p>

  <p class="block2">- Sana iyi bir ders vereceğiz oğlum, sonra şehri terk edeceksin. Burada sana ihtiyaç yok.</p>

  <p class="block2">Suskun, yana dönmeyi denedi, ama böğrüne inen bir tekmeyle acıdan inledi.</p>

  <p class="block2">- Direnirsen, daha da kuvvetli vururuz.</p>

  <p class="block2">- Alçaklar, gelin bana vurun! diye bağırdı Cesur.</p>

  <p class="block2">Cesur, Suriyelinin üstüne atlayıp onu boynundan yakaladı ve bir duvara fırlattı. Yandaşları, genç adamı itelemek istediler, ama Cesur ilkine bir kafa attı, ikincisinin saldırısını savuşturarak dirseğini karnına indirdi.</p>

  <p class="block2">Suskun, kalkmaya çalıştı, ama otuz altı mum<sup class="calibre3"><sup class="noteref" id="back_note_3"><a class="calibre4" href="../Text/index_split_069.html#note_3" title="3">3</a></sup></sup> görüp, Cesur yumruklarıyla Suriyeliyi alt ederken tekrar dizleri üzerine çöktü. Suç ortakları tüydüler, ama polisler ve sivri dişlerini gösteren bir babun tarafından yolları kesildi. Polislerden biri: - Kimse kımıldamasın! diye emretti. Hepiniz tutuklusunuz.</p>

  <p class="block2">Suskun uyandığında, güneş yükselmişti. Kollan dar bir yatağın kenarlarından sarkmış, yüzükoyun yatan Suskun, böğründe tatlı bir sıcaklık hissetti.</p>

  <p class="block2">Narin bir el, sızlayan derisinin üzerine merhem sürüyordu. Birden delikanlı çıplak olduğunu ve Işık'ın vücudunu ovduğunu fark etti.</p>

  <p class="block2">- Hareket etmeyin, dedi. Bu merhemin etkili olması için, yaraya iyice nüfuz etmesi lazım.</p>

  <p class="block2">- Neredeyim?</p>

  <p class="block2">- Babamın evinde. Üç işçi size saldırdı ve biz de sizi buraya getirdik. Size sakinleştirici şurup verdiğim için yirmi saatten fazladır uyuyorsunuz! Merhemin içinde banotu, baldıran ve mirra var, bunlar sayesinde yaralarınız çok çabuk iyileşecek.</p>

  <p class="block2">- Birisi bana yardıma geldi.</p>

  <p class="block2">- Genç bir çocuk, o da tutuklandı.</p>

  <p class="block2">- Haksızlık bu! Benim için hayatını tehlikeye attı, o...</p>

  <p class="block2">- Polislere göre, yasaya aykırı davranmış.</p>

  <p class="block2">- Onun lehine şahitlik yapmalıyım.</p>

  <p class="block2">- Dava, yarından itibaren vezirin mahkemesinde görülecek. Babam resmî makamlara şikâyette bulundu; olayın önemi yüzünden de hemen kabul edildi. İvedilikle, ayağa kalkabilmeniz için tedaviye yardımcı olmalısınız. Söz dinleyip, sırtüstü yatın.</p>

  <p class="block2">-Ama, ben...</p>

  <p class="block2">- Oyun oynamanın sırası değil...</p>

  <p class="block2">Suskun, gözlerini kapadı. Işık, merhemi alnına, sol omzuna ve sağ dizine yedirerek sürdü.</p>

  <p class="block2">- Bana saldıranlar şehri terk etmemi istiyorlardı.</p>

  <p class="block2">- Merak etmeyin, onlar ağır bir cezaya çarptırılacaklar, babam da başka işçiler alacak. Ustabaşılık görevini kabul etmenizi çok istiyor.</p>

  <p class="block2">- Başarılı olamamaktan korkuyorum...</p>

  <p class="block2">- Babam size hayranlık duyuyor. Hakikat Meydanı'nda eğitildiğinizi bilmiyor, sırrınıza ihanet etmedim.</p>

  <p class="block2">- Teşekkür ederim, Işık.</p>

  <p class="block2">- Sizden bir şey rica ediyorum. Bir karar verirseniz ilk ben öğrenmek isterim. Işık, Teb kırının temiz havası kokan keten bir örtüyü yarabnın üstüne örttü. Suskun doğruldu.</p>

  <p class="block2">- Işık, size söylemek istediğim bir şey...</p>

  <p class="block2">Işık, mavi ve ışıltılı gözleriyle ona baktı, ama delikanlı genç kadının ne elini tutmaya ne de duygularını ifade etmeye cesaret etti.</p>

  <p class="block2">- Daima benden daha nitelikli birinin emrinde çalıştım ve başkalarının işini düzene sokamayacağımdan eminim... Beni anlayın.</p>

  <p class="block2">- Bu kabul etmediğiniz anlamına mı geliyor?</p>

  <p class="block2">- İmdadıma koşan çocuğa yardım etmekten başka bir şey düşünmemeliyim. O olmasaydı, belki de ölmüş olurdum.</p>

  <p class="block2">- Haklısınız, diyerek hüzünlü bir sesle üstelemeyi bıraktı genç kadın. Düşüncelerinizin odak noktası sadece o olmalı...</p>

  <p class="block2">-Işık...</p>

  <p class="block2">- Özür dilerim, çok işim var.</p>

  <p class="block2">Yumuşak ama durdurulması imkânsız bir hareketle odadan çıktı.</p>

  <p class="block2">Suskun, onu yakalayıp kendisinin bir aptal olduğunu, ona kalbini açamadığını söylemek istedi. Kapanan kapı şüphesiz bir daha hiç açılmayacaktı. Işık'ı kollarına alıp onu öpücüklere boğmalıydı. Işık onun içine işlemişti.</p>

  <p class="block2">Merhem etkiliydi, ağrıları gitgide azaldı. Ama saldırganların emellerine ulaşamadıklarına üzülüyordu. Çağrıyı duyamadığına ve sevdiği kadınla evlenemediğine göre, yaşamak neye yarardı?</p>

  <p class="block2">Kurtarıcısının masumiyeti kanıtlanınca, ortadan kaybolmaya karar verdi.</p>

  <p class="block2"> </p>
</body>
</html>
