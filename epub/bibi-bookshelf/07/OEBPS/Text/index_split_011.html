<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_12">Onuncu bölüm</h1>

  <p class="block2">Duruşma günü geldi çattı. Vezir olgun, güvenilir ve tecrübeli bir yargıç seçmişti. Boynunun arkasında bağlanmış iki geniş kuşağın tuttuğu bol bir tunik giyen yargıç, ucunda Tanrıça Maat'm küçük bir yontusunun asılı olduğu altın bir kolye takmıştı.</p>

  <p class="block2">Maat oturmuş, elinde şehrin anahtarını tutuyordu. Doğruluğu simgeleyen başının üzerindeki tüy, kuşların uçarken yönlerini bulmalarına yarıyordu. Adaleti ve dürüstlüğüyle, mahkemenin gerçek patronu oydu.</p>

  <p class="block2">Yargıcın ayaklarının altında, gerçek bir hukuk devletini simgeleyen 40 buyruk asasının yer aldığı kırmızı bir kumaş vardı.</p>

  <p class="block2">Yargıç:</p>

  <p class="block2">- Maat'ın himayesi ve firavunun adıyla, duruşma başlamıştır. Gerçek, insanların nefesi olsun ve vücutlarından kötülüğü kovsun. Güçlü güçsüz herkesi aynı şekilde yargılayacağım, zayıfı kuvvetliden ayırmayacak ve kötülüğün öfkesini uzaklaştıracağım. Pazarda cereyan eden kavgayı çıkaranlar içeri alınsın, diye duyurdu.</p>

  <p class="block2">Suriyeli ve iki çömezi olayı inkâr etmeyip, mahkemeden af dilediler. Dört kâtip, bir işkadını, bir terzi kadın, bir yedeksubay ve bir tercümandan oluşan jüri, üçlüyü beş yıl kamu yararına çalışmaya mahkûm etti. Suçun tekrarı halinde, ceza üç katına çıkacaktı.</p>

  <p class="block2">Cesur, yargıcnın önüne geldiğinde, başını eğdi. Ne mahkeme üyelerinin sert ifadesinden ne de jüri üyelerinin asık suratından etkilenmişti.</p>

  <p class="block2">- Adın Cesur ve kurbana yardım ettiğini iddia ediyorsun.</p>

  <p class="block2">- Evet, bu doğru...</p>

  <p class="block2">Polisler Cesur'un ifadesini doğruladıktan sonra, Suskun tanıklık etti.</p>

  <p class="block2">- Saldırganlar bana arkadan saldırıp, zorla yüzüstü yere yatırdılar. Onlara karşı gelemedim ve bu çocuk yardımıma koşmasaydı, belki de ölmüş olacaktım. Üçe karşı bir olmasına rağmen, oldukça cesur davrandı.</p>

  <p class="block2">Yargıç onu onaylayarak şöyle dedi:</p>

  <p class="block2">- Mahkeme heyeti bunu kabul ediyor, ama mecburî hizmet kâtibi, kaçarak suç işlediği için Cesur aleyhine şikâyette bulundu.</p>

  <p class="block2">İlk sırada oturan görevli memnun bir şekilde gülümsedi. Suskun onu savundu:</p>

  <p class="block2">- Cesur, yürekliliğiyle jürinin hoşgörüsünü kazanmalı. Bu gençlik hatası affedilemez mi?</p>

  <p class="block2">- Yasa yasadır ve mecburi hizmet toplum refahı için önemlidir. Sobek ilerledi.</p>

  <p class="block2">- Hakikat Meydanındaki polis teşkilatının başı olarak, Suskun'a katılıyorum. Yargıç kaşlarını çattı.</p>

  <p class="block2">- Gerekçeniz ne?</p>

  <p class="block2">- Hepimizin önem verdiği Maat yasasına olan saygım. Cesur bir çiftçinin tek oğlu olduğundan, mecburi hizmetten yasal olarak muaftır.</p>

  <p class="block2">Yargıç:</p>

  <p class="block2">- Kâtibin raporunda, bu önemli nokta belirtilmemiş.</p>

  <p class="block2">- Demek ki bu sahte bir itiraf ve sahibi ağır bir şekilde cezalandırılmalı. Kâtip artık gülümsemiyordu.</p>

  <p class="block2">Cesur, Nübyeliyi şaşkınlıkla izliyordu. Bir polis görevlisinin ona yardım edeceğini rüyasında görse inanmazdı. Yargıç emretti:</p>

  <p class="block2">- Bu namussuz memuru tutuklayıp, Cesur'u hemen serbest bırakın.</p>

  <p class="block2">Suskun, gözleri yargıcın göğsünü süsleyen Maat yontusuna takıldığından, kararı güçlükle duydu.</p>

  <p class="block2">Hakikat Meydanı yani Maat Meydanı, herkesin indinde doğruluğun dile getirildiği, Altın Evi'nin gizine ermiş zanaatkarların sırrını öğrendiği ayrıcalıklı yerdi... İşte bu, Suskun'un bu ana kadar fark edemediği bir şeydi.</p>

  <p class="block2">Gözlerini tanrıçaya diktiğinde, heyecandan kalbi çarptı. Yontu büyüyüp, muazzam bir hale geldi, mahkeme salonunu doldurdu ve gökyüzüne erişmek için tavanı deldi. Maat insanlıktan daha engindi, kâinat gibi yayılıyor ve ışıkla besleniyordu.</p>

  <p class="block2">Suskun köyün evlerini, atölyelerini ve tapınağını gördü. Ve Hakikat Meydanı'na geri dönüp, çalışmasını isteyen Maat'ın sesini, çağrıyı duydu. Yargıç kızgın bir şekilde:</p>

  <p class="block2">- Tekrar etmeyeceğim. Suskun, size memnun olup olmadığınızı soruyorum. Duydunuz mu?</p>

  <p class="block2">- Evet evet, duydum!</p>

  <p class="block2">Suskun, yavaşça mahkemeden çıktı. Bakışları, Hakikat Meydanı'nın koruyucusu olan batı doruğuna doğru yönlenmişti.</p>

  <p class="block2">- Seninle konuşmak istiyorum, gerçekten çok tuhaf bir halin var, dedi Cesur.</p>

  <p class="block2">İçini saran çağrıyla büyülenmiş olan Suskun, kurtarıcısını zorlukla tanıdı.</p>

  <p class="block2">- Affedersin, sana çok teşekkür ederim, hayatımı sana borçluyum.</p>

  <p class="block2">- Önemi yok. Araya girince çok eğlendim.</p>

  <p class="block2">- Dövüşmeyi seviyor musun, Cesur?</p>

  <p class="block2">- Köyde, kendini savunmayı bilmek gerekir. Bazen, ses tonu aniden hızla yükselir ve bir hiç uğruna kavga çıkar.</p>

  <p class="block2">- Nerede oturuyorsun?</p>

  <p class="block2">- Batı yakasında, ama aile çiftliğini ilelebet terk ettim. Çok susadım, ya sen?</p>

  <p class="block2">- Hiç olmazsa, sana bir bira ikram edeyim.</p>

  <p class="block2">Suskun bir fıçı aldı ve iki arkadaş, yol kenarındaki bir hurmanın gölgesine oturdular.</p>

  <p class="block2">- Niçin aileni terk ettin?</p>

  <p class="block2">- Babam gibi çiftçi olmak istemedim.</p>

  <p class="block2">- Geleceğin hakkında ne düşünüyorsun?</p>

  <p class="block2">- Tek tutkum, resim. Yeteneğimi kanıtlayıp, eksiklerimi kapatacağım tek bir yer var, o da Hakikat Meydanı. Oraya sızmak ümidiyle yaklaşmayı denedim, ama bu imkânsız görünüyor. Yine de planımdan vazgeçmeyeceğim... Hayatımın tek amacı bu!</p>

  <p class="block2">- Cesur, henüz çok gençsin ve fikir değiştirebilirsin.</p>

  <p class="block2">- Emin ol ki bu olmayacak! Çocukluğumdan beri tabiatı, hayvanları, köylüleri ve kâtipleri inceler, onları resmederim. Sana göstermemi ister misin?</p>

  <p class="block2">- Memnuniyetle.</p>

  <p class="block2">Cesur, kurumuş bir hurma dalını keserek, yargıcın yüzünü, kolyesini ve Tanrıça Maat'ı temsil eden yontuyu, göze çarpan bir netlikle toprağa çizdi.</p>

  <p class="block2">İlk kez endişeliydi. Yeteneğinden emin olan ve eleştirileri ciddiye almayan Cesur, son derece sakin ve ağırbaşlı büyüğünün söyleyeceklerini sıkıntıyla bekliyordu.</p>

  <p class="block2">Suskun, bir süre bekledikten sonra:</p>

  <p class="block2">- Başarılı sayılırsın, dedi. Doğuştan orantı hissine sahipsin ve elin çok yatkın.</p>

  <p class="block2">- O halde... Sahiden yetenekli olduğumu düşünüyor musun?</p>

  <p class="block2">- Evet öyle düşünüyorum.</p>

  <p class="block2">- İnanılmaz! Ben özgür bir adamım ve resim çizmeyi biliyorum.</p>

  <p class="block2">- Yine de öğreneceğin çok şey var.</p>

  <p class="block2">- Kimseye ihtiyacım yok, diye bağırdı. Şimdiye kadar kendi başımm çaresine baktım ve devam edeceğim.</p>

  <p class="block2">- O halde, niçin Hakikat Meydanı hizmetkârlarının loncasına girmek istiyorsun? Çelişki, acemi sanatçıya bir kamçı gibi vurdu.</p>

  <p class="block2">- Çünkü... çünkü lonca resim çizmeme ve başka hiçbir şeyle uğraşmadan bütün gün boyamama izin verecek.</p>

  <p class="block2">- Sana ihtiyaçları olduğunu mu sanıyorsun?</p>

  <p class="block2">- Onlara en iyisi olduğumu kanıtlayacağım.</p>

  <p class="block2">- Kibir ve kendini beğenmişlikle bunu yapamazsın.</p>

  <p class="block2">- Kendini beğenmişlik değil, ama ateşten daha yakıcı bir arzu bu! Oraya gitmem gerektiğini biliyorum ve ne olursa olsun gideceğim.</p>

  <p class="block2">- Bunun için arzu yeterli olmayabilir. Cesur gözlerini gökyüzüne kaldırdı.</p>

  <p class="block2">- Bu sadece arzu değil, bir çeşit çağrı; o kadar güçlü, o kadar buyurucu ki, ona cevap vermeden yapamıyorum. Hakikat Meydanı, benim gerçek vatanım, başka hiçbir yerde değil, orada yaşamalıyım... Ama sen anlayamazsın.</p>

  <p class="block2">- Anladığımı sanıyorum. Cesur, şaşkınlıkla gözlerini açtı.</p>

  <p class="block2">- Sen bunu, bana kanın kaynadığı için söylüyorsun, ama kendine ve heyecanlarına fazla hâkimsin, bu nedenle de beni anlaman imkânsız.</p>

  <p class="block2">Suskun, durumu izah etti:</p>

  <p class="block2">- Hakikat Meydanı, benim köyüm.</p>
</body>
</html>
