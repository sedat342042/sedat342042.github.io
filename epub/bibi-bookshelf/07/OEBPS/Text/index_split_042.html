<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_52">Ellinci bölüm</h1>

  <p class="block2">Sağ ekibin zanaatkarları, budaklı uzun bir sopayla yürüyüşe tempo veren Karo'nun başkanlığında kuzey tepesinin yamacındaki yeraltı mezarlığına bitişik lokallerine doğru yol alıyorlardı.</p>

  <p class="block2">Suskun Nefer, kapı sundurmasından girilebilen bir çeşit küçük tapınak keşfetti. Ekip Şefi Neb girenleri kontrol ediyordu ve her zanaatkarın kendisini tanıtmasını şart koşmuştu.</p>

  <p class="block2">Bu gelenek yerine getirildikten sonra, sağ ekibin her üyesi, küçük bir avluya girip, dikdörtgen şeklindeki arınma havuzunun önünde diz çöktü. Ressam Kurtarıcı Şed bir kupayla havuzdan su alıp arkadaşlarının, avuçları gökyüzüne açık ellerine döktü.</p>

  <p class="block2">Sırası gelen Şed de günahlarından arındı; sonra zanaatkarlar, iki direğin tuttuğu ve sarıya boyalı bir tavanı olan toplantı salonuna girdiler. Duvarlar boyunca, taş sıralara gömülü arkalıklı iskemleler bulunuyordu. Üç yüksek pencereden, gün boyunca hafif bir ışık sızıyordu, gece olduğu için meşaleler yakılmıştı.</p>

  <p class="block2">Alçak duvarlar, sadece ekip şefinin girebileceği yüksekteki bir ibadet yerini toplantı salonundan ayırıyordu. Bu yerde, Tanrıça Maat'ın bir heykelciği ile merhem kâselerinin, taşınabilir sunakların ve diğer ayin eşyalarının saklandığı, yan yana iki küçük oda vardı.</p>

  <p class="block2">Yetkin Neb, sağ ekibin sorumluluğunu alan diğer ustabaşıların kendinden önce oturduğu, doğu tarafındaki tahta koltukta yerini aldı.</p>

  <p class="block2">-Atalarımıza saygı duruşunda bulunalım ve bizi aydınlatmaları için dua edelim,</p>

  <p class="block2">diye başladı konuşmasına. Bana en yakın olan bu taş iskemle, yıldızlar arasında yaşayan ve daima aramızda olan selefimin ka'sı için ayrılmış olsun, hiçbir insanî varlık ona oturmasın. Onun örneği birliğimizi korusun.</p>

  <p class="block2">Zanaatkarlar sustu. Hepsi, Neb'in sözlerinin boş olmadığını ve onları birleştiren bağların ölümden de güçlü olduğunu hissediyordu. Ekip şefi bir açıklamada bulundu:</p>

  <p class="block2">-Aramızdan iki kişi kavgalı. Bu meseleyi burada halletmemiz mümkün mü, yoksa olayı Hakikat Meydanı Mahkemesi'ne mi taşımamız lazım diye, size danışmak zorundayım. Ağrısını azaltması için başına mirra kokulu bir bez sarmış olan Naht söz almak istedi.</p>

  <p class="block2">-Çırak Paneb bana saldırdı. Neredeyse kafatasımı kırıyordu, birkaç gün izin almalıyım, bu da grubun işini geciktirecek. Bu yüzden, mahkeme tarafından ağır bir cezaya çarptırılmalı.</p>

  <p class="block2">Karo, onu onaylayarak:</p>

  <p class="block2">-Başka çözüm yolu yok, dedi.</p>

  <p class="block2">Paneb, şiddetle karşı çıkmaya hazırlanıyordu ki, Nefer ayağa kalkmasını engellemek için, elini omzuna koyup, söz aldı:</p>

  <p class="block2">-Güçlü Naht ve Paneb arasındaki çatışmaya şahit oldum. Yumrukların konuşacağı belliydi, bu kavgaya son vermek için müdahele ettim. Paneb beni dinlerken, Naht onun üzerine atladı. Ona kalleşçe saldırmayı denedi, Paneb sadece kendini korudu.</p>

  <p class="block2">Ekip şefi:</p>

  <p class="block2">-Paneb'i arkadaşın olduğu için korumuyorsun değil mi, diye sordu.</p>

  <p class="block2">-Kötü bir davranışta bulunsaydı, tutumunu eleştirirdim. Bu kavganın nedeni açığa çıkarılmalı.</p>

  <p class="block2">Naht, itiraz etti:</p>

  <p class="block2">-Hiç de bile, yaralarım benim saldırmadığımı kanıtlar.</p>

  <p class="block2">-Yanıltıcı bir kanıt; şayet beni dinleseydin sapasağlam kalacaktın. Paneb'den ne istiyordun?</p>

  <p class="block2">-Sadece onunla konuşmak istemiştim, ama o bana küfretti. Bir çırak böyle davranamaz.</p>

  <p class="block2">-Bir taş yontucusu, bir çırağın doğru yoldan ayrılıp sözüne ihanet etmesini isteyebilir mi?</p>

  <p class="block2">Naht sarardı:</p>

  <p class="block2">-Saçma bir soru. Sen çok uzaktın, bir şey duymuş olamazsın, sonra... ondan bir şey de istemedim.</p>

  <p class="block2">-Doğru, hiçbir şey duymadım, ama tutumun ancak böyle açıklanılabilir. Hakikat Meydanı'nda yaşıyoruz, Maat bizim hükümdarımız. Yalan söylemeye nasıl devam edersin?</p>

  <p class="block2">Nefer'in ses tonunda saldırganlıktan eser yoktu. Hatta, büyük bir hata yapan oğluna, hatasını anlatıp her şeyin geri dönüşü olduğunu anlatmaya çalışan bir babaya benziyordu.</p>

  <p class="block2">Naht; Nefer'in akıl yürütmesini, kafasında şeytanî bir hızla özümledi. Meslektaşlarının bakışları, taşıdığı taş yüklü küfelerden daha eziciydi ve eski bir yemini aklına geldi.</p>

  <p class="block2">Başını öne eğerek:</p>

  <p class="block2">-Paneb'den şikâyetçi değilim, diye açıklamada bulundu. Bu tür küçük bir kavga kardeşliğimizi bozamaz. Aramızda ufak tefek anlaşmazlıklar olabilir, ama mühim değil. Kuvvetimizi ölçmek için biraz dalaştık. Bir dövüş müsabakasında karşılaşmamız daha iyi olurdu.</p>

  <p class="block2">-Her an hazırım, dedi Paneb.</p>

  <p class="block2">Ekip şefi:</p>

  <p class="block2">-Olay kapanmıştır, diye karar verdi. Konuşacak başka konumuz var mı?</p>

  <p class="block2">Karo söz alarak:</p>

  <p class="block2">-Teslim edilen son merhemlerin kalitesinden memnun değilim, diye şikâyette bulundu. Cildim hassas, bu merhemler, kızarıklık yapıyor. Bizi hiçe saymalarına karşıyım!</p>

  <p class="block2">Neb:</p>

  <p class="block2">-Bunu mezar kâtibine bildireceğim ve merhemlerin kalitesi daha yakından incelenecek, diye söz verdi</p>

  <p class="block2">Ressam Şed:</p>

  <p class="block2">-Yakında ince fırçalarımız bitecek, diye dert yandı. İhtiyaç listemizi sunalı epey oldu, ama isteklerime cevap verilmedi.</p>

  <p class="block2">-İlgileneceğim, hepsi bu kadar mı? Hiç kimse söz almadı. Çok yüklü bir çalışma programımız var, diye devam etti ekip şefi. Sol ekip, Krallar Vadisi'ndeki Büyük Ramses'in Kralın Oğulları adlı ebedî istirahatgâhını bitirirken, Kraliçeler Vadisi'ndeki bir sürü mezarın onarımıyla ilgili emir aldık. Fazla mesai gerekiyorsa, karşılığında birinci kalite sandaletler ve güzel kumaş parçaları alacaksınız.</p>

  <p class="block2">Karo yakınarak:</p>

  <p class="block2">-Bayram hazırlığımız da var, dedi. Ne zaman uyumaya vakit bulacağız? Bastıran sıcaklarda çalışma daha da zor yürüyecek. Aman soğuk suyumuz eksik olmasın! Naht:</p>

  <p class="block2">-Birayı da unutma, diye ilave etti. O olmazsa, kolumuz kalkmaz.</p>

  <p class="block2">Kararlı Gau ekledi:</p>

  <p class="block2">-Projenin büyüklüğünün bilincinde bir çizimci olarak, merkez laboratuvarının, bize teslim edeceği renklerin kalitesine çok özen göstermesini talep ediyorum. Çevredeki boyalara ve asıl renklerine sadık kalmalıyız.</p>

  <p class="block2">Çakal Unes ve Pişkin Somun Pay isimli iki meslektaşı da aynı arzuda olduklarını belirttiler.</p>

  <p class="block2">Ekip şefi, başka hiçbir zanaatkarın söyleyecek sözü olmadığından, ayağa kalkıp meşaleleri söndürttü ve atalara son bir yakarışta bulundu, Paneb, lokal karanlığa gömüldüğü halde iç kısımdan tuhaf bir ışığın sızdığını fark etti. Küçük sunağın içinde bir kandilin yandığına ve ışığının, sarı kapıdan dışarıya taştığına yemin edebilirdi.</p>

  <p class="block2">Delikanlı serap gördüğünü sanarak, gözlerini inanılmaz olaya dikti, ama salonu terk eden zanaatkarları takip etmek zorunda olduğundan, oyalanacak zamanı olmadı. Ressam Şed'e dönerek:</p>

  <p class="block2">-Şu tuhaf ışığı gördün mü? diye sordu.</p>

  <p class="block2">-Suskunca çık.</p>

  <p class="block2">Hava ılık, köy uykudaydı. Paneb, açık havaya çıktıklarında, sorusunu tekrarladı.</p>

  <p class="block2">-Söylesene, onu sen de gördün mü?</p>

  <p class="block2">-Sönen meşalelerin korudur.</p>

  <p class="block2">-Işık sunaktan geliyordu. Pf</p>

  <p class="block2">-Yanılıyorsun, Paneb.</p>

  <p class="block2">- Yanılmadığımdan eminim.</p>

  <p class="block2">- Git uyu, böylece kuruntularından kurtulursun Paneb, Pay'a da sordu; o da anormal bir durum fark etmemişti. Sonra Nefer'i aradı, ama bulamadı. Onu aklayarak, cezadan kurtaran arkadaşı evine dönmüş olmalıydı.</p>

  <p class="block2">Hayır, bu imkânsızdı! Nefer onunla konuşmadan gitmiş olamazdı.</p>

  <p class="block2">Ekip dağılmış, Paneb, lokalin kapalı kapısının önünde tek başına kalakalmıştı. Nefer'e ne olmuştu?</p>
</body>
</html>
