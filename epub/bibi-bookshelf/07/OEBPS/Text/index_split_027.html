<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_30">Yirmi sekizinci bölüm</h1>

  <p class="block2">Mehi ile Serketa'nın düğünü muhteşemdi. Tebli asillerin kaymak tabakası, bütün önemli kişiler, beş yüz davetli... Bir tek Büyük Ramses eksikti, ama yaşlı firavun, görüşmeleri asgariye indiren sadık adamı Ameni'yle çalıştığı Karnak'taki sarayından dışarı çıkmıyordu.</p>

  <p class="block2">Sarhoş olan Serketa, yastıklara gömülmüştü. Davetliler, babasının muazzam villasından gitmişti; Teb'in Başhazinedarı Mose baş ağrısını geçirmek için sebze çorbası içiyor, Mehi de kendisine hiç uymayan bir sükûnetle, beyaz nilüferli havuzu hayran hayran seyrediyordu.</p>

  <p class="block2">Elli yaşlarında tombalak, ama hareketli Mose, sürekli kaygılı görünüyordu. Vaktinden evvel dökülen saçları yüzünden, hiçbir ilişkisi olmadığı halde, manastırlardaki saf din adamlarına benziyordu. Mose, çocukluğundan beri sayılarla oynar, yönetimle ilgilenirdi; tanrılara hizmet etmeyi başkalarına bırakarak, sürekli zengin olmaya devam etmişti ve dul kalınca sahip olma açlığı daha da artmıştı. Aynı açlığı, Mehi'de de görmüştü. İşte bu nedenle, kızının onu ikna etmesine izin vermiş ve damat olarak Mehi'yi seçmişti.</p>

  <p class="block2">- Mutlu musun Mehi?</p>

  <p class="block2">- Unutulmayacak bir davet oldu. Serketa, göz kamaştıran bir ev sahibesiydi.</p>

  <p class="block2">- İşte yüksek sosyeteye kabul edildin. Biraz geleceğinden konuşsak?</p>

  <p class="block2">- Şüphesiz, ordu... Ama uyukluyor.</p>

  <p class="block2">- Çok doğal, diye fikrini söyledi Mose. Büyük Ramses sayesinde kalıcı bir barış sağlandı ve üstsubaylar, olmayan düşmanlarla savaşmaktansa, yönetimde yer almayı tercih ediyorlar. Belli bir amacın var mı?</p>

  <p class="block2">- Seçkin askerlerden birlikler kurup, şehrin güvenliğini kusursuz bir şekilde sağlamayı düşünüyorum.</p>

  <p class="block2">- Övgüye değer bir görev, ama uzağı da görmen lazım. Teb'in taşrasında hazinedar yardımcılığı makamına ne dersin? Emrinde, sorunları çözecek bir sürü kâtibin olacak ve görevinden azamî derecede faydalanabilmen için sana yasal öğütler vereceğim.</p>

  <p class="block2">- Çok cömertsiniz, ama bilmiyorum, yeteneklerim...</p>

  <p class="block2">- Sahte tevazu gösterme. Sen de benim gibi rakamların adamısın ve mükemmel bir şekilde işin üstesinden geleceksin.</p>

  <p class="block2">- Orduyu bırakmak istemiyorum.</p>

  <p class="block2">- Bunu senden kim istiyor? Hızla terfi edecek, birçok üstsubay gibi, askeri ve sivil çevrelerde boy göstereceksin. Ramses çok yaşlandı, halefini seçti; ama hüküm sürmesini istediği oğlu Merneptah'ın nasıl davranacağını kim bilebilir ki?</p>

  <p class="block2">- Ona yaklaştınız mı?</p>

  <p class="block2">- Yeterince yaklaşmadım. Bükülemeyecek kadar doğru bir adam, babası gibi sert ve yeniliğe karşı. Aziz Teb şehrinin üstünlüğünü koruyacak muhafazakâr bir idareye hazırlanalım. Ama Büyük Ramses'in uzun ömürlü oluşu bizi hâlâ şaşırtabilir... Eğer, Merneptah ondan evvel ölürse, tahta kim geçecek?</p>

  <p class="block2">- Bir adayınız var mıydı?</p>

  <p class="block2">- Tabiî ki yok. Ben para işleriyle uğraşıyorum, iktidarın tehlikeli oyunlarıyla değil; damadım da bunların kurbanı olmamalı. Bu yüzden, ortaya çıkabilecek her olaya karşı koyabilecek stratejik bir konumda bulunacaksın; ya asker olacaksın ya da idareci... Ayaklanma olduğunda ne kızım ne de kocası tehlikede olmayacak.</p>

  <p class="block2">- Dakter adındaki yabancı ve tuhaf bir bilim adamına rastladım.</p>

  <p class="block2">- Teb belediye başkanı onu çok tutuyor. Beyni durmadan işleyen bir mucit.</p>

  <p class="block2">- Bana sempatik göründü ve ona yardımcı olmak istedim. Teb Merkez Laboratuvarı'nın sorumlularından biri olabilmesi için ona yardım edebilir miyiz?</p>

  <p class="block2">- Hiç zor değil, hatta bu harika bir fikir. Bu yabancı, uyuklayan birkaç araştırmacının ayağını kaydırıp terfi eder ve bundan dolayı bize minnettar kalır. Gün gelir, belki bize yararı dokunur. Etrafında sana minnettar kalan kişiler bulundur. Senden nefret ederler, ama sana harfi harfine itaat etmek zorundadırlar.</p>

  <p class="block2">- Bir ayrıntı canımı sıkıyor, sevgili Kayınpederim.</p>

  <p class="block2">- Nedir?</p>

  <p class="block2">- Bana neden güvenmiyorsunuz?</p>

  <p class="block2">- Gelecekle ilgili bu kadar plandan sonra, bu sorun beni şaşırttı.</p>

  <p class="block2">- Eğer bana sahiden güveniyor olsaydınız, mal mülk aynını için sözleşme yapmaya mecbur etmezdiniz.</p>

  <p class="block2">Mose, çorba kâsesini boşalttı.</p>

  <p class="block2">- Mehi, sen servetin ne demek olduğunu bilmiyorsun, bense kızıma nasıl davranacağını bilmiyorum. İhanet edebilir ya da boşanmak isteyebilirsin... En ufak bir hatada her şeyi kaybedeceğini bilirsen, Serketa da korunmuş olur ve kimse fikrimi değiştiremez. Bu sorun halledilmiştir, sana önemli bir adam olman için yardım edeceğim, zira damadım orta halli, vasat biri olmamalı. Yaşamın bütün zevklerini tadacaksın, asiller sana imrenecekler... Daha ne isteyebilirsin ki? Şansından yararlanmasını bil Mehi, daha fazlasını isteme.</p>

  <p class="block2">- Makul ve mantıklı öğütler veriyorsunuz, sevgili Kayınpederim.</p>

  <p class="block2">Bir çift ibis batmakta olan güneşin portakal rengine boyadığı gökyüzünde kanat açmıştı. Çeşitli boydaki tekneler, Nil Nehri'ndeki kuzey rüzgân sayesinde seyrediyor, akıntılarla oyun oynuyorlardı. Mehi ve Dakter, altı kürekçili beyaz bir yelkenlide temiz hava alıyorlardı.</p>

  <p class="block2">Dakter:</p>

  <p class="block2">- Teb belediye başkanı beni merkez laboratuvannın müdür yardımcısı olarak atadı, diye açıkladı. Bu terfide, sizin de payınız var sanıyorum.</p>

  <p class="block2">- Kayınpederim seni çok takdir ediyor ve gerçek kişiliğin hakkında en ufak bir</p>

  <p class="block2">fikre sahip değil. Müdür haberi nasıl karşıladı?</p>

  <p class="block2">- Pek iyi değil. Eski ekolün bilim adamları tarafından eğitilmiş, sahip olduğu bilgilerle yetinen bir bilim adamı. Benden, sıkı sıkıya tembihlemiş deneylerin dışına çıkmayıp hiçbir girişimde bulunmamamı rica etti. Gözetim altındayım ve istediğim gibi serbest olamayacağım.</p>

  <p class="block2">- Sabret Dakter. Amirin sonsuza dek yaşamayacak.</p>

  <p class="block2">- Sağlığı çok iyi gibi!</p>

  <p class="block2">- Bir engeli yok etmek için, birçok yol vardır.</p>

  <p class="block2">- Yüzbaşı, anlayamadım...</p>

  <p class="block2">- Aptalı oynama, Dakter. Şu an için, ortalığı karıştırma ve talimatlara uymakla yetin. Niçin beni hemen görmek istemiştin?</p>

  <p class="block2">- Sarayla olan irtibatım sayesinde, Büyük Ramses'in, senelerdir köyden çıkmamış olan eski mezar kâtibi Ramose'yle uzun bir görüşme yaptığını öğrendim. Ramose güvenilir bir adamdır. Çok eskiden beri tanıdığı bir nedime, firavunun Hakikat Meydanı için büyük projeleri olduğunu söylemiş.</p>

  <p class="block2">- Bu yeni bir bilgi değil. Teb'e yaptığı son resmî ziyarette Ramses, köyün kapatılıp, zanaatkarların dağıtılmasını isteyen batı yakası yönetimine, sert bir üslupla uyarıda bulunmuştu.</p>

  <p class="block2">- Ramses'e karşı çıkmak arzusunda değilim. Mücadele hiç de eşit şartlarda değil.</p>

  <p class="block2">- O artık, sadece bir ihtiyar.</p>

  <p class="block2">- Firavun ve Hakikat Meydanı'nın sahibi olduğunu size hatırlatmak bana mı düşer? Aynı güçte değiliz. Mehi, geç olmadan vazgeçelim.</p>

  <p class="block2">- Öğrenmek istediğin hayati sırlan unutuyor musun?</p>

  <p class="block2">- Tabiî ki hayır, ama onlara asla ulaşamayacağım...</p>

  <p class="block2">- Yanıldığını sana kanıtlayacağım Dakter. Dönüşü olmayan bir yola girdiğini hatırla. Başka ne öğrendin?</p>

  <p class="block2">- Kâtip Ramose, Nefer'in loncaya kabulünden memnuniyet duyuyor, zira onun loncanın saygınlığını koruyacağına inanıyor.</p>

  <p class="block2">- Başka bir deyişle, onu müstakbel yöneticilerden biri olarak görüyor.</p>

  <p class="block2">- Bu sadece, Ramose'nin fikri. Fakat "Maat kâtibi" unvanı taşıyor ve herkes tarafından takdir ediliyor. Başka bir söylenti ise, Nefer'in kendisiyle aynı anda loncaya kabul edilen Işık'la evlenmiş olması.</p>

  <p class="block2">Mehi, düşünceli bir şekilde, Nil Nehri'ne bakıyordu. Ne düşündüğünü söyledi:</p>

  <p class="block2">- Hakikat Meydanı'm zayıflatmak için, önce gözden düşmesini sağlamamız lazım. Ününü tamamen yitirdiğinde, firavun bile onu koruyamaz ve başarı şansımız artar. </p>
</body>
</html>
