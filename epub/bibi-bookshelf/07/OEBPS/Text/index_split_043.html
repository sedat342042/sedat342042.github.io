<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_53">Elli birinci bölüm</h1>

  <p class="block2">Paneb, arkadaşının ortaya çıkmasını ümit ederek, şafak vaktine kadar bekledi. İlahî gücü uyandırmak üzere tapınağa giden Hathor rahibelerini görünce, öfkeyle evine döndü.</p>

  <p class="block2">O anda, sakin görünümlü köy ona endişe verici bir düşman gibi gözüktü. Kuralları öğrendiğini sanırken birden bir bilinrnezin içine düşmüştü. Acaba biricik arkadaşı, istedikleri kalıba girmeyenleri ortadan kaldıran korkunç kişilerin kurduğu bir komploya mı kurban gitmişti? Paneb, Naht'a meydan okumuş, Nefer de Paneb'i korumuştu... Öyleyse hakkından gelinmesi zor olan bu iki arkadaş yok edilmeliydi!</p>

  <p class="block2">Ama Cesur Paneb, bir hayvan gibi boğazlanmayı kabul edemezdi. Bu lanetli köyü tek başına ateşe verip, kana bulayabilirdi! Dövüşe hazırlanırken, kapısı çaldı. Delikanlı eline bir sopa aldı, ona saldırmayı deneyecek zanaatkarların kafasını kırmaya hazırdı, Sağ kolunu havaya kaldırıp, kapıyı açtığında iki kadın gördü: Işık ile ürkek yüzlü küçük bir sarışın... Işık, alçıdan bir büst, sarışın kız ise beyaz nilüfer, nergis ve mavi kantaron saplarından oluşan bir demet taşıyordu. Işık iyi günler dileyerek: -Tanrı seni korusun. Uabet, evine canlılık katmak için bana yardım etmek istedi.</p>

  <p class="block2">-Nefer'den haber var mı?</p>

  <p class="block2">-Endişe mi ediyorsun?</p>

  <p class="block2">-Ortadan kayboldu!</p>

  <p class="block2">-Merak etme, dülgerlik tekniklerini öğrenmek için bir tersaneyi incelemeye gitti.</p>

  <p class="block2">-Yalnız başına mı?</p>

  <p class="block2">-Hayır, ekip şefi ve birkaç zanaatkarla.</p>

  <p class="block2">-Emin misin?</p>

  <p class="block2">Merağa kapılan Işık, Paneb'i süzdü.</p>

  <p class="block2">-Allah bullak olmuş gibisin.</p>

  <p class="block2">-Onu kaçırıp, hırpaladıklarını... sanıyordum.</p>

  <p class="block2">-Her şey iyi, endişe etme, sadece kısa bir iş seyahati. Ne sanıyordun ki? Paneb sopasını yere bıraktı.</p>

  <p class="block2">-Onun için çok endişelendim, tüm loncanın ona düşmanlık beslediğini düşünüyorum.</p>

  <p class="block2">-İçin rahat etsin; işte Hakikat Meydanı'nın senden önceki hizmetkârlarını her gün saygıyla anman için, alçıdan bir büst...</p>

  <p class="block2">-Onu, sizin evinizdeki gibi girişe mi yerleştireceğim?</p>

  <p class="block2">-Aslında bu bir gelenektir.</p>

  <p class="block2">Lekesiz Uabet çekingen bir tavırla, çiçekleri genç adama verdi. Işık şöyle bir yorumda bulundu:</p>

  <p class="block2">-Kokusu, ataların Ka'sının hoşuna gidiyor, onlara olan sadakatimiz ve bize sundukları güç sayesinde ayakta kalıyoruz.</p>

  <p class="block2">-Atalar beni ilgilendirmiyor... Benim için sadece gelecek önemli.</p>

  <p class="block2">-Temelsiz inşaat yapamazsın, Paneb. Bizden öncekiler bu köyün genel anlayışına şekil verip, ruhunu eserleriyle beslediler. Bize aktardıklarını, biz de bizden sonrakilere geçirmeliyiz. Atalarımızı tanımayıp hiçe sayarsan, yok olursun. Işık'ın sözleri Paneb'in kafasına takılmıştı. Bunları düşünürken, Uabet'in ona duygulu bir ifadeyle baktığını fark edemedi.</p>

  <p class="block2">Büstü, evinin girişinde bir köşesine koyan Paneb, çabucak toparlanıp, üç çizimcinin en iyisi olarak kabul ettiği Ressam Şed'in evine doğru yola koyuldu. Ondan kesin bir çalışma programı isteyecek, sonuçsuz bir konuşmayla yetinmeyecekti.</p>

  <p class="block2">Şed gerekli malzemelerini almış Kraliçeler Vadisi'ne gitmeye hazırlanıyordu. Çok bakımlı saçları, ince bir bıyığı, açık gri gözleri, düz bir bumu, ince dudaklarıyla doğal bir zarafeti olan Şed, çevresindekileri kibirle süzüyordu.</p>

  <p class="block2">-Beni bekleyin!</p>

  <p class="block2">-Seni mi bekleyeyim... Niçin?</p>

  <p class="block2">-Sizinle Kraliçeler Vadisi'ne gelmiyor muyum?</p>

  <p class="block2">Şed'in kahkahası bıçaktan daha keskindi.</p>

  <p class="block2">-Kafayı mı üşüttün oğlum, son derece titiz restorasyon çalışmalarına katılmaya gidiyorum ve ehil olmayan birine ihtiyacım yok.</p>

  <p class="block2">-Okuma yazmayı biliyorum, hiyeroglifleri kusursuz bir şekilde çiziyorum.</p>

  <p class="block2">-Tüm köy sakinleri gibi... Ama çizim sanatı, orantı kuralları ve renklerin gizemli yapısı hakkında ne biliyorsun? Galiba, çizimci hatta ressam olmak istiyorsun! Kendi isteklerini belirlemeye hakkın olmadığını bilmiyor musun?</p>

  <p class="block2">Bence alçı yapmayı öğren. Tüm hayatın alçı yaparak geçecek. Şed'in sözleri, bir bıçak gibi kalbine saplanıyordu. Sana verilen konut, bir köy veya küçük kâtip evi değil, bir sunak... bunu anlamıyorsun. Malzemeyi ve konforu bir yana bırak; resimlerin ve eşyaların anlam kazandırdığı her odanın sembolik olarak ne ifade ettiğini biliyor musun? Zavallı Paneb, sen hâlâ bir yabancısın ve Hakikat Meydanı'nın gerçek hizmetkârı olmak için gerekli yetenek ve zekâya sahip olduğundan emin değilim. En azından, çok çabuk ilerleme kaydeden arkadaşın Nefer'i örnek al. Ve köyün kapısının, hiç zorluk çekmeden bir iş bulacağın, kolayca dışarıya açılan bir kapı olduğunu unutma.</p>

  <p class="block2">Afallayan Paneb, uzaklaşan ressamın ardından tek bir kelime edemeden, bakakaldı.</p>

  <p class="block2">Öfkeden kudurmuştu, az kalsın Şed'in üzerine saldırıp, elindeki malzemeleri alarak ona tekme atacaktı. Ressamın küçümseyen lafları hâlâ birer kırbaç darbesi gibi canını acıtmaya devam ediyordu.</p>

  <p class="block2">Şed haklıydı. O küçük bir kâtipten, köylüden başka bir şey değildi. Ama niçin,</p>

  <p class="block2">tek arkadaşı olan Nefer, bu konuda bilinçlenmesi için ona yardım etmemişti? Ve Şed'in ima ettiği ilerleme neydi? İçini rahatlatmak için Işık'a sormaya karar verdi.</p>

  <p class="block2">Anayolda, Kraliçeler Vadisi'ne giden üç çizimciden ikisine, Unes ve Gau'ya rastladı. Onlara yarım yamalak bir selam verdi, bakışlarındaki alaycı ifadeyi sezmişti.</p>

  <p class="block2">Işık ve Nefer'in evlerinin kapısı kapalıydı. Kapıyı çaldı.</p>

  <p class="block2">-Işık! Girebilir miyim?</p>

  <p class="block2">-Bir saniye, diye cevapladı genç kadın. Tuhaf... Oldukça misafirperver olan Işık, acaba aynen ressam gibi, Paneb'i hor görüp dışlayacak mıydı? Kötü düşüncelerin eseri olmadan kapı açıldı.</p>

  <p class="block2">- Nefer döndü mü?</p>

  <p class="block2">- Henüz dönmedi.</p>

  <p class="block2">- Onu görmek istiyorum.</p>

  <p class="block2">-Bir şantiyede çalışıyor.</p>

  <p class="block2">-Niçin o doğru yolu seçti de ben seçmedim? Sen bilirsin.</p>

  <p class="block2">- İçeri gir, bitirmem gereken bir işim var. Paneb, üçüncü çizimci Pay'ı görünce şaşırdı. Pay şişman, güleç yüzlü, tombul yanaklıydı. Sağ bileği sarılıydı.</p>

  <p class="block2">-Hafif bir burkulma, diye açıkladı. Işık'ın tedavisi sayesinde birkaç gün sonra</p>

  <p class="block2">işe başlayacağım.</p>

  <p class="block2">Genç kadın sargının çok sıkı olmamasına özen gösterdi.</p>

  <p class="block2">-Pay, bir süre kesin istirahat edeceksin. Merak etme, hiçbir iz kalmayacak.</p>

  <p class="block2">Paneb, girişi ilk kez böylesine inceliyordu: köşede tuhaf bir yapı, sunağın üstünde bir büst ve çiçeklerle bezeli başka bir sunak yer alıyordu... Nefer, evini eni konu tapınağa çevirmişti.</p>

  <p class="block2">-Ressam Şed bana "zavallı" dedi, yegâne arkadaşım kayboldu, artık hiçbir şey anlamıyorum. Neler oluyor, Işık?</p>

  <p class="block2">-Çok basit, yeni bir aşama kat etmelisin ve yolunu sen çizeceksin.</p>

  <p class="block2">-Şed'in bana verdiği tek nasihat, alçıcı olmam! Pay:</p>

  <p class="block2">-O harika bir insandır, dedi. Paneb öfkeden kuduruyordu.</p>

  <p class="block2">-Sen de benimle alay ediyorsun!</p>

  <p class="block2">-Hâlâ çizimci olmak istiyor musun?</p>

  <p class="block2">-Hiç bu kadar istememiştim!</p>

  <p class="block2">-Öyleyse, ilk şantiyenin, yani ilk çalışmalarını yapacağın yerin, kendi evin olduğunu anla. Sen, bize sadece kaba işler ve üstünkörü onarım konusunda başının çaresine bakacağını kanıtladın, ama bu yetersiz. Bir ebedî istirahatgâhın iç duvarlarında hata yapmaman için sana mesleğinle ilgili her şeyi öğretmek gerek.</p>

  <p class="block2">-İyi de, sen hiç alçıcı olmadın ki!</p>

  <p class="block2">-Tabiî ki başlangıçta ben de oldum. İyi bir malzeme olmadan resimde nasıl başarılı olunur? Malzeme sırların ilkini oluşturur.</p>

  <p class="block2">Paneb sıkıntılı bir tavırla sordu:</p>

  <p class="block2">-Bana da öğretir misin? Pay, bileğine baktı.</p>

  <p class="block2">-Bu zoraki istirahat zaten canımı sıkmıştı... Deneyebiliriz.</p>
</body>
</html>
