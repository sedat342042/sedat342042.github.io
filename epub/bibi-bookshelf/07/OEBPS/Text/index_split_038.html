<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_47">Kırk beşinci bölüm</h1>

  <p class="block2">Teb'in Başhazinedarı Mose, saç dökülmesini önlemek için balık yağıyla kafasını ovuşturtuyordu. Son sevgilisi ona yaşlandığını ve cazibesinin azaldığını söylemişti. Mose, huzursuzlanıp şiddetli bir öfkeye kapılmıştı. Acil olarak çağırdığı doktoru ona dinlenip, hasta kalbini yormamasını öğütlemişti.</p>

  <p class="block2">Onca sorumluluk altında ezilirken, böylesine nasihatlan nasıl dinlerdi? Teb, ülkenin üçüncü büyük şehriydi, ama zenginlikler içinde yüzüyordu; vezir, açık ve etkili bir idare tarzı olmasına özen gösteriyordu. Mose ara sıra, kızı Serketa'yla köye çekilip, uzun zamandır ilgilenemediği bahçe işleriyle uğraşmanın zevkini çıkarmak istiyordu.</p>

  <p class="block2">Bir de kızı, ona bir çocuğunun olacağını söylemişti! Bu harika bir haberdi ve kızı Mehi'yle çok güzel bir çift oluşturuyordu ! Mose, etrafında yumurcaklarla mutlu bir yaşlılık geçirecek, -torunlarının da en az babaları kadar yetenekli olduğunu ümit ederek-onlara hesap işlerini ve idareciliği öğretecekti. Mehi o kadar kıvrak bir zekâya sahipti ki Mose'yi endişelendiriyordu; mesleğinin dışında her şeye karşı kayıtsız kalması, geleceğini tehlikeye atmıyor muydu? Mose, şöyle bir düşündüğünde, Teb kuvvetierinin yeni başkumandanından sakınması gerektiğini fark etti. Mehi, belediye başkanının nezdinde mütevazı gibi gözükse de, bu sadece çıkarı içindi. Bu tip adamlar çoğunluktaydı, ama Mehi hırslı olmasının yanı sıra zalimdi ve merhamet duygusundan yoksundu. Bir maske takmasına rağmen, Mose onun gerçek yüzünü gün ışığına çıkaracaktı, ancak sırf onun servetine konmak için, tatlı ve çıtkırıldım Serketa'yla evlenen bir çıkarcı olduğunu öğrenmekten korkuyordu. Mal mülk paylaşımı yaptığı sözleşmeyi değiştirmeyip çocuklarını da düşünmesini sağlama görevi, Serketa'nın babası olarak, ona düşüyordu.</p>

  <p class="block2">Eski dostu olan Teb belediye başkanıyla son görüşmesi Mose'yi allak bullak etmişti. Başkan ona karşı mesafeli, hatta şüpheci davranmış, gelecekle ilgili taşarılarından, sanki Mose bir yabancıymış gibi, üstü kapalı bahsetmişti. Mose, konumunu sarsmak için çok kurnaz bir şekilde her şeye karışan ve kendini mutlak halefi olarak tanıtan damadından şüpheleniyordu. Eğer durum böyleyse, Mehi, korkulacak bir rakip durumundaydı ve bu dalaverecinin vereceği zararları engellemeliydi.</p>

  <p class="block2">Mose'nin uşağı, yemeğe davet ettiği çiftin geldiğini haber verdi.</p>

  <p class="block2">Serketa canayakın, Mehi ise kendinden emindi.</p>

  <p class="block2">- Nasılsın, sevgili kızım?</p>

  <p class="block2">- Sağlığım mükemmel! Ya seninki, canım Babacığım?</p>

  <p class="block2">-Sağlığıma hiç vakit ayıramıyorum. Vezir, gelecek haftaya kadar, Teb'in malî portresini istiyor ve her zamanki gibi, raporlar eksik.</p>

  <p class="block2">Mehi:</p>

  <p class="block2">-Size nasıl yardım edebilirim? diye teklifte bulundu.</p>

  <p class="block2">-Sağ ol, ama buna gerek yok, yardımcılarım fazla mesai yapacaklar.</p>

  <p class="block2">Mehi, ilk kez, kayınpederinin tutumunda bir güvensizlik hatta düşmanlık sezinledi. Acaba Mose, tahmin ettiğinden daha mı uyanıktı?</p>

  <p class="block2">Serketa:</p>

  <p class="block2">-Nihayet sakin bir an, diye yorumladı. Bu akşam, Amon cemaatinin başı olan ve sadece inek ve öküzlerden bahseden, sıkıcı biriyle yemek yiyeceğiz. Onun yerine daha neşeli birini getiremez misin?</p>

  <p class="block2">Damadının tepkisini ölçen Mose, kızını dinlememişti. Serketa, babasının, Mehi'nin ortaya çıkardığı korkunç dalgınlıklardan birinin esiri olduğunu düşündü.</p>

  <p class="block2">-Baba, beni duyuyor musun?</p>

  <p class="block2">-Evet... Yani, hayır. Ne var?</p>

  <p class="block2">-Önemli değil.</p>

  <p class="block2">Mehi alçakgönüllülükle şöyle dedi:</p>

  <p class="block2">-Herkes, sizin ve ekibinizin çalışmasını övüyor. Yine de ihtiyacınız olursa, bana güvenebilirsiniz.</p>

  <p class="block2">Serketa, heyecanlı bir sesle:</p>

  <p class="block2">-Aşçının ne hazırladığına bir bakayım, dedi.</p>

  <p class="block2">-Harika bir fikir! Mehi ve ben, asma çardağın altında şarap içerek, seni bekleyeceğiz.</p>

  <p class="block2">Çardağın altı, muhteşem ve boş düşüncelere dalınacak bir yerdi, ama kumandan vakit kaybetmek istemedi.</p>

  <p class="block2">-Sevgili Kayınpederim, size iletmem gereken gizli bir bilgi var.</p>

  <p class="block2">-Doğrudan beni mi ilgilendiriyor?</p>

  <p class="block2">-Tamamen sizin görevinize yönelik. Sene başında, birçok Suriyeli tüccarın Teb'e yerleştiğini biliyorsunuz.</p>

  <p class="block2">-Onların yasal izinleri var. Hiç kimse tutumlarından şikâyetçi değil, usulüne uygun bir şekilde ülkenin gelirine katkıda bulunup, vergilerini de muntazaman ödüyorlar.</p>

  <p class="block2">-Bunlar sadece göstermelik... Gerçek bu değil.</p>

  <p class="block2">-Peki senin gözlemin ne?</p>

  <p class="block2">-Bir kontrol esnasında, kapalı bir ambar adamlarımdan birinin dikkatini çekmiş ve gizli bir soruşturma yürütmüş. Suriyeliler, batı yakasının köylüleriyle bir olup tahıl kaçakçılığı yapıyorlarmış.</p>

  <p class="block2">-Kanıtın var mı?</p>

  <p class="block2">-Hem de elle tutulabilir kanıtlar; bu ambarda gizil muhasebe evraklarını saklıyorlarmış.</p>

  <p class="block2">-Ele geçirdin mi?</p>

  <p class="block2">-Hayır, bu işi size bırakmayı uygun gördüm.</p>

  <p class="block2">Yemek kısa kesildi. Serketa, akşamki ziyafet hazırlıkları için eve döndü. Mehi ve Mose, ambarların bulunduğu semte yöneldiler. Mose, bu kadar önemli bir kaçakçılığa bir an evvel son vermek için sabırsızlanıyordu.</p>

  <p class="block2">Kumandan tereddüt eder gibiydi.</p>

  <p class="block2">-Yeri bilmiyor musun?</p>

  <p class="block2">-Küçük sokağın karşısındaki bina; ama Suriyeliler çok tehlikeli olabilir.</p>

  <p class="block2">-Oradalar mı?</p>

  <p class="block2">-Gidip, emin olayım.</p>

  <p class="block2">-Mehi, kendini tehlikeye atma! Kızımın kocası ve bebeğinin babası olduğunu unutuyor musun? Askerleri çağır.</p>

  <p class="block2">-Tamam, ama buradan bir yere kıpırdamayın ve beni bekleyin.</p>

  <p class="block2">Mose, damadının gösterdiği ambara gözlerini dikti. Oysa hububat kontrolü o kadar sıkıydı ki, Teb başhazinedarı, Suriyelilerin onu nasıl atlatmayı başardıklarım bir türlü anlayamıyordu. Muhasebe evrakları, suçu muhakkak kanıtlayacak ve cezası ağır olacaktı.</p>

  <p class="block2">Issız bir yerdi, ambar terk edilmiş gibiydi. Gizli belgeler için mükemmel bir zulaydı.</p>

  <p class="block2">Mose'yi merak ve sabırsızlık sardı. Mehi gecikince, etrafa bir göz atmaya karar verdi.</p>

  <p class="block2">Hiç kimse yoktu. Kalbi çarparak, ambarın kapışım açtı. Yüksek pencereden sızan bir ışık huzmesi, papirüslerle dolu bir sandığı aydınlatıyordu. Mose, ilk kâğıdı açarken, genç bir kızın kendisine doğru ilerlediğini fark etti.</p>

  <p class="block2">-Sen de kimsin?</p>

  <p class="block2">Kız başım çılgın gibi sallayıp, elbiselerini yırtıyor, gövdesini ve kollarını tırmalıyordu.</p>

  <p class="block2">-Ne yapıyorsun... Deli misin? Genç kız:</p>

  <p class="block2">-İmdat, diye bağırdı, bana tecavüz ediliyor! Mose, kızı omuzlarından tuttu.</p>

  <p class="block2">-Sus, küçük yalancı!</p>

  <p class="block2">İmdat çığlıkları daha da yoğunlaştı.</p>

  <p class="block2">Kapı açıldı, ellerinde kılıçla iki asker belirdi.</p>

  <p class="block2">-Bırak o çocuğu, sefil!</p>

  <p class="block2">Paniğe kapılan Mose, silahlı adamlara döndü.</p>

  <p class="block2">-Yanılıyorsunuz... Ben... O...</p>

  <p class="block2">Göğsünün ortasına inen şiddetli bir ağrı, Mose'nin konuşmasını engelledi. Ellerini kalbine götürdü, nefes almak için ağzını iyice açti sonra, yere yıkıldı.</p>

  <p class="block2">Genç kız alelacele giyinerek, duvardaki gizli bir yarıktan kaçtı. Mehi içeri girdi.</p>

  <p class="block2">-Burada neler oluyor?</p>

  <p class="block2">-Kumandanım, başhazinedar küçük bir kıza tecavüz etmeye yeltendi. Kız kaçtı, o ise... sanırım öldü.</p>

  <p class="block2">Mehi cesede doğru eğildi. Tahmin ettiği gibi kayınpederinin kalbi durmuştu</p>

  <p class="block2">-Zavallı bizi terk etti. Olup biteni gördünüz mü?</p>

  <p class="block2">-Görmedik, ama çığlıklarını duysaydınız siz de öyle yorumlardınız. Olay anında müdahale etmemizi emrettiğiniz için...</p>

  <p class="block2">-Doğru yaptınız, ama bu olayı unutmanız lazım. Kayınpederime güzel bir cenaze töreni yapılmasını ve ününün asla lekelenmemesini istiyorum. Hiçbir rapor tutulmayacak, siz de hiçbir şey görmemiş ve duymamış olun. Bu itaatinizin karşılığı olarak, size kumaş ve şarap verilecektir.</p>

  <p class="block2">İki asker, onayladıklarını gösterir bir şekilde, başlarını salladılar. Mehi'nin bu oyun için tuttuğu küçük Suriyeli kız, aynı gün, yüklü bir parayla ülkesine döndü. Kumandan, Mose'nin ölümünden sonra, Teb'in en zengin adamlarından biri olmuştu. </p>
</body>
</html>
