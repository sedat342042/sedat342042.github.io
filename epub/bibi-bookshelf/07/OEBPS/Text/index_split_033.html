<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_41">Otuz dokuzuncu bölüm</h1>

  <p class="block2">Bir kraliçe edasına sahip olan bu tuhaf kadının ortaya çıkmasıyla şaşkına dönen heyette fısıltılar dolaştı. Birçok kişi için Hakikat Meydanı'nın bilge kadını, olağanüstü güçleri olan efsanevî bir kişilikti. Köyden hiç çıkmadığı için varlığı bile şüpheliydi.</p>

  <p class="block2">Mahkeme başkanı ne söyleyeceğini bilemedi.</p>

  <p class="block2">- Nasıl... Nasıl bu kadar emin olabilirsiniz?</p>

  <p class="block2">- Nefer köye yerleştiğinden beri onu inceliyorum. O bir suçlu olamaz. Başkan:</p>

  <p class="block2">- Düşünceniz bizim için önemli, diye temkinle saygı gösterdi. Ama kanıtınız...</p>

  <p class="block2">- Nefer cinayet gecesi, batı yakasında bulunmasaydı, aklanmayacak mıydı?</p>

  <p class="block2">- Şüphesiz, ama kendisi de o an bulunduğu yeri hatırlamıyor. Bilge kadın, derin ve güzel gözlerine hayranlıkla bakan, genç adama yaklaştı.</p>

  <p class="block2">- Bana sol elini ver.</p>

  <p class="block2">Kadın, genç adamın ellerini kendi ellerinin arasına alıp sıktı. Tatlı ve yoğun bir sıcaklık Nefer'in avucuna yayıldı, kolu boyunca yükselip başını sardı.</p>

  <p class="block2">- Gözlerini kapa ve hatırlamaya çalış.</p>

  <p class="block2">Nefer'in ruhu bir kuş gibi uçup, harika bir yolculuğa çıkti. Nil'in ve rüzgârla yol alan gemilerin üzerinden uçtu. Sonra, çocukların küçük yeşil bir maymunla oynadıkları, Assuan yakınındaki, Mutluyaka isimli küçük bir kasabanın hurmalıklarına doğru çekildi.</p>

  <p class="block2">- Evet, diye fısıldadı. O gece, hasırıma sanlı bir durumda bu kasabanın sınırında uyudum. Yorgun ve üzgündüm, dış dünyadan hiçbir tat almadan</p>

  <p class="block2">başıboşluğumun esiri olmuştum... Ama iyi hatırlıyorum, orası Mutluyaka'ydı ve dolunay vardı.</p>

  <p class="block2">Nefer, gözlerini açtı, bilge kadın uzaklaşıp yeniden mahkeme başkanına hitap etti.</p>

  <p class="block2">- Şef Sobek'in hemen oraya gidip, yörenin sakinlerini sorgulamasını isteyin.</p>

  <p class="block2">5. Tabya'nın hücrelerinden birinde tutuklu olan Nefer, sabırsızlıkla bekliyordu. Bilge kadının lehinde müdahale etmesi nedeniyle, polisler büyülenmekten korktukları için, ona karşı özellikle kibar davranıyorlardı. İyi beslenen, sabah akşam dışarıda biraz gezinme izni olan Nefer, her gün Işık'ı görüyordu.</p>

  <p class="block2">Işık, onu rahatlatmak için köyde her şeyin yolunda gittiğini söylüyordu, ama Nefer bazılarının masumiyetinden şüphe edip, karısına hayatı zorlaştırdıklarından emindi.</p>

  <p class="block2">Sonunda, iki haftalık yolculuk ve soruşturma sonunda, Sobek hücrenin kapısını açtı.</p>

  <p class="block2">- Nefer, artık özgürsün ve şüphelerden arınmış durumdasın. Cinayet gecesi, seni Mutluyaka'da gören bir sürü şahit var. Görevliyi öldüren sen değildin. Mahkeme, yaşamış olduğun zararın tazminatı olarak sana tahta bir sandık, iki yeni peştamal ve iyi kalite bir rulo papirüs kâğıdı bahşediyor. Ben ise, senden özür diliyorum.</p>

  <p class="block2">- Sen sadece görevini yaptın.</p>

  <p class="block2">- Ama beni asla affetmeyeceksin.</p>

  <p class="block2">- Niçin suçlu olduğuma inandın, Sobek?</p>

  <p class="block2">- İki kez olayı hafife aldım; önce, polisin bir kazaya kurban gittiğini varsaydım, sonra imzasız mektubun bana katili ihbar ettiğini ve böylece hatamı telafi edebileceğimi düşündüm. Eğer istersen, istifamı veririm.</p>

  <p class="block2">- Hayır, istemiyorum.</p>

  <p class="block2">Nübyeli ciddileşti.</p>

  <p class="block2">- Bana acınmasına alışık değilim.</p>

  <p class="block2">- Merhametsizsin. İki büyük hata işledin. Eminim ki, hataların sana başarılarından daha çok şey öğretti. Şimdi daha temkinli davranıp, köyün güvenliğini daha bilinçli sağlayacaksın.</p>

  <p class="block2">Sobek, Nefer'in lonca zanaatkârlannın çoğunluğuna oranla, başka bir hamurdan yoğrulduğunu hissetmişti. Bir an bile sesini yükseltmemiş, öfkeye kapılmamıştı. Sobek:</p>

  <p class="block2">- Geriye önemli bir sorun kalıyor, diye hatırlattı. Bu mektubu kim yazdı?</p>

  <p class="block2">- Herhangi bir iz var mı?</p>

  <p class="block2">- Hiçbir iz yok, ama komik duruma düştüm ve bunu asla unutmam. Cinayet işlendiği kesin ve katil, muhtemelen bu mektubu yazan kişi. Ama niçin seni yok etmek istedi?</p>

  <p class="block2">- En ufak bir fikrim yok. Sobek:</p>

  <p class="block2">- Bu esran çözene dek uğraşacağım, dedi.</p>

  <p class="block2">- Köye dönüp, karımın yanına gidebilir miyim?</p>

  <p class="block2">- Sana özgür olduğunu söyledim, ama bir dakika beni dinle; tehlikede olduğunu düşünmüyor musun?</p>

  <p class="block2">- Beni korumayacak mısın?</p>

  <p class="block2">- Köye girmeye yetkim yok.</p>

  <p class="block2">- Orada korkacak ne var ki?</p>

  <p class="block2">- İmzasız mektubun yazarının, loncanın bir üyesi olduğunu farzet... Sana zarar vermeye, hatta seni yok etmeye çalışacak. Asıl köyde tehlikedesin.</p>

  <p class="block2">- Sobek, soruşturmanı sürdür ve karanlıkta saklanan şeytanı bul.</p>

  <p class="block2">Nübyeli, zanaatkarın uyarılarına kulak vermediğini hissetti ve onu daha fazla tutmadı. Nefer'in meslek hayatının sonu olacak bir şikâyette bulunmamasından dolayı çok mutluydu.</p>

  <p class="block2">Nefer tabyadan çıkar çıkmaz, siyah bir köpek neredeyse onu devirecek gibi bir coşkuyla üzerine atladı. Kapkara ayaklarını Nefer'in omzuna koyup yanaklarını yaladıktan sonra, sahibinin etrafında deli gibi dönmeye başladı. Sonunda dili bir karış dışanda, okşanmak için durdu.</p>

  <p class="block2">Işık, kocasına doğru ilerleyip, ona sarıldı.</p>

  <p class="block2">- Kapkara, özgürlüğünü ilk kutlayan olmak istedi... Ne mutlu, sana kavuşmak!</p>

  <p class="block2">- Bu olay sırasında, hep seni düşündüm. Yüzün sıkıntımı ve hücrenin duvarlarını siliyordu. Eğer duruşmaya gelmeseydin, yıkılırdım.</p>

  <p class="block2">- Seni bilge kadın kurtardı.</p>

  <p class="block2">- Hayır, sen kurtardın. Seni gördüğüm an, yalanların beni mahvedebileceğini anladım.</p>

  <p class="block2">- Babam öldü ve duruşmaya katılabilmem için, cenaze işleriyle Cesur ilgilendi.</p>

  <p class="block2">Bu çocuğun altın gibi bir kalbi var.</p>

  <p class="block2">- Bilge kadını yeniden gördün mü?</p>

  <p class="block2">- Hayır ve onu rahatsız etmemem söylendi. Tam vaktinde geri geldin.</p>

  <p class="block2">- Seni dışladılar, değil mi?</p>

  <p class="block2">- Artık hiçbir şey hatırlamıyorum... Köydeki hayatımız bugün başlıyor. Işık haklıydı. Şimdi, Nefer mutluluğun mucizevî olduğunu, bir kelebeğin kanatları kadar hassas ve granit kadar sağlam olduğunu biliyordu.</p>

  <p class="block2">Genç çift, yanlarına Kapkara'yı alarak, ana kapıya doğru ilerledi.</p>

  <p class="block2">- Babanın cenazesine katılamadığıma çok üzülüyorum.</p>

  <p class="block2">- Sana hayrandı ve onu ölmeden evvel huzura kavuşturduğumu ümit ediyorum. Ona adaletin yerini bulacağına söz vermiştim, hakikaten oldu.</p>

  <p class="block2">- Sen tuhaf güçlere mi sahipsin?</p>

  <p class="block2">- Hayır, senin aşkın bana cesaret verdi. Nöbetçi, onları hararetle selamladı.</p>

  <p class="block2">- Seni görmek ne büyük mutluluk, Nefer! Ben ve meslektaşım, senin masum olduğuna hep inandık. Galiba köyde bir bayram hazırlığı var... İyi eğlenceler!</p>

  <p class="block2">Kapı açıldı, Nefer ve Işık, yeni ülkelerine döndüler.</p>

  <p class="block2">Bütün zanaatkarlar, iki ekip şefinin eşliğinde, genç çifti karşılayıp kucaklamak üzere anayolun girişinde toplanmıştı. Yeniden buluşma çok neşeli geçti ve bilge kadının erdemi övülerek, birkaç fıçı tatlı bira tüketildi.</p>

  <p class="block2">Yetkin Neb:</p>

  <p class="block2">- Madem Nefer döndü, Cesur'un loncaya giriş törenini yapmak lazım, dedi.</p>

  <p class="block2"> </p>
</body>
</html>
