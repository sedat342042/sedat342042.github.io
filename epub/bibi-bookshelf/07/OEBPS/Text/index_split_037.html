<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_46">Kırk dördüncü bölüm</h1>

  <p class="block2">- Piramitler devrinde yaşamış olan yaşlı bilge Ptahhotep şöyle derdi: "Dinlemek her şeyden iyidir." Siz hepiniz, koşmasını, yüzmesini ve gevezelik etmesini bilirsiniz, fakat son sınavınız, beni dikkatle dinlemediğiniz için ağlanacak durumdaydı!"</p>

  <p class="block2">Mezar Kâtibi Kenhir, her zamanki gibi çekilmez bir haldeydi. Önceleri, eğitmenlik görevini loncanın en iyi ressamına verir, o da "kâtip" unvanı alırdı; ama Paneb geldiğinden beri, derslerden ve azarlanmaktan bunalan kız ve erkeklerin üzülmelerine rağmen, sınıfa kendisi giriyordu.</p>

  <p class="block2">-Tek bildiğiniz şey alfabe ve çok kötü resim çiziyorsunuz! Okunaksız hiyerogliflerinize gelince, her şeyi yeniden öğreneceksiniz; kanat çırpan, dil çıkaran baykuş ve yavru kuş şekillerinizden bahsetmiyorum bile. Dinlemek istemeyen kişiye, nasıl eğitim verilir? Tıkalı kulağınızı açmak için yüzlerce sopa atmalı.</p>

  <p class="block2">Cesur Paneb müdahele etti:</p>

  <p class="block2">-En büyük öğrenci ben olduğuma göre, sınıfın hatalarından ben sorumluyum. Bütün sopaları kaldırabilecek kadar geniş bir sırtım var.</p>

  <p class="block2">-Tamam, tamam... Buna sonra geleceğiz. Kâtip gibi oturup, kamışınızın ucunu sulandırılmış siyah mürekkebe hatırın ve levhalarınızın üzerine ana harfleri yazın!</p>

  <p class="block2">Bu levhalar, köyün civarında bolca bulunan kireçtaşı parçalarıydı. En kıymetlileri, mezarlar kazılırken ele geliyordu. Kaliteli papirüs kullanmaya layık görülmeyen öğrenci ve ressam çırakları için müsvedde görevini görüyordu. Bu basit malzeme, Paneb'in çok hoşuna gidiyordu. Nihayet, sanatını geliştirmek için gerekli araç gerece sahip olmuştu ! Her yazıyı, kararlı ve özenli bir şekilde yazması, Kenhir'i şaşırtıyordu. İriyarı genç çok çabuk öğreniyordu, hatta ellerine bakıldığında, işaretleri çoktandır tanıdığı bile söylenebilirdi. Kenhir levhaları incelediğinde, kızların erkeklerden daha yetenekli olduğuna kanaat getirdi.</p>

  <p class="block2">-Sizler, eğri büğrü sopalar gibisiniz! Fakat ben bir bilge olarak sizleri kazanmak için marangoz gibi çalışarak, bir bastona şekil verir gibi sizi şekillendireceğim. Bu sizin kaderiniz! Bu okuldan, okuma yazmayı öğrendikten sonra çıkacaksınız.</p>

  <p class="block2">Ve alıştırmalar öğle yemeğine kadar sürdü.</p>

  <p class="block2">Kenhir:</p>

  <p class="block2">-Yarın balıkları çizeceğiz, diye bildirdi. Şimdi, yemeğe gidin ve masada doğru dürüst oturun. Bilgeliğin yolu, kibarlık ve saygıdan geçer. Paneb, sen kal. Çocuklar bağırıp çağırarak dağıldılar.</p>

  <p class="block2">-Acıktın mı?</p>

  <p class="block2">-Evet.</p>

  <p class="block2">-Ben de öyle, ama acil bir işimiz var.</p>

  <p class="block2">Kenhir, Paneb'e hafifçe parlatılmış bir parça kireçtaşı ve gerçek bir kâtip fırçası verip, ayaklarının dibine koyu siyah mürekkeple dolu bir hokka bıraktı. Delikanlı mest oldu.</p>

  <p class="block2">-Bu... bu harika bir şey! Asla üstüne çizmeye cesaret edemem...</p>

  <p class="block2">-Cesaretini mi yitirdin?</p>

  <p class="block2">Paneb, bu hakaret karşısında çok öfkelendi, fakat kendini tutmayı başardı.</p>

  <p class="block2">-İsmindeki harfleri beş kez çiz: PA, uçmaya hazırlan bir ördek ve NEB, bağışları</p>

  <p class="block2">toplayan ve topladığı bağışların sahibesi olan bir sepet.</p>

  <p class="block2">Paneb, acele etmeden, söyleneni yaptı. Eli titremeden, ortaya iki işaret çizdi.</p>

  <p class="block2">-Başardım değil mi?</p>

  <p class="block2">-Buna karar vermek sana düşmez. Sana bu ismi neden verdiklerini anladın mı?</p>

  <p class="block2">-Gökyüzüne doğru sürekli uçmak zorunda olduğumdan ve aldığım eğitime bağlı olan ustalığımın niteliğini görebilmem için.</p>

  <p class="block2">-Ustalık ha... Ona epey uzaksın! diye homurdandı Kenhir. Bir göz, önden görünen bir kafa, profilden görünen bir kafa, saçlar, bir çakal ve bir sandal çiz. Paneb, bir çırak için şaşırtıcı bir kararlılıkla çizmeden önce -sanki her işareti kendi içinde yaşıyormuş gibi-epey zaman geçirdi.</p>

  <p class="block2">-Kireçtaşını kazıyarak, hepsini sil.</p>

  <p class="block2">Kenhir kendi kendine, "Seth ateşiyle yanan bir ruh, nasıl oluyor da böylesine sabırlı ve titiz olmayı başarabiliyor?" diye sordu. Bu Cesur adam, gerçekten keşfedilmesi gereken bir sırdı.</p>

  <p class="block2">-İşte!</p>

  <p class="block2">-Bu papirüs kâğıdındaki metni kopyala!</p>

  <p class="block2">Kenhir, küçük ve sivri yazısıyla, okunması zor olan muhteşem belge tomarını açtı.</p>

  <p class="block2">-Aynısını mı çizeyim yoksa kendi tarzıma göre yorumlayayım mı?</p>

  <p class="block2">-Nasıl istersen.</p>

  <p class="block2">Paneb ikinci çözümü seçti.</p>

  <p class="block2">Yaptığı işte en ufak bir hata yoktu ve metnin okunulabilirliği fark edilebilir bir şekilde artmıştı. Genç adam bir kâtip kadar becerikliydi.</p>

  <p class="block2">Bütün gün boyunca işaretler çizmekten yazısı okunaksız hale gelen Kenhir, bu işe çok sinirleniyordu.</p>

  <p class="block2">-Bana bu metni oku.</p>

  <p class="block2">-"Eğer dinleme eylemi insanın içine nüfuz ederse, dinleyen işiten durumuna düşer. Dinleme iyi olduğunda söz de iyidir. Tanrıların sevdiği kişi işitendir, tanıtlar işitmeyen kulundan nefret eder. Söyleneni yapan işitmeyi seven kişidir. Dinlemeyen cahil ise hiçbir şey yapamaz. Bilgiyi cehalet ve yararlı olanı da zararlı gibi algılar, en nefret edilen şeyleri yapar. Bir şeyi bir diğerinin yerine koyma, sana ayak bağı olacak zinciri kırmaya çalış; her kuralı, bir bilenin kaleme aldığını unutma."</p>

  <p class="block2">-Paneb, okumasını biliyorsun, her kelimeyi akıcı bir şekilde okudun. Ama, okuduğunu anladın mı acaba?</p>

  <p class="block2">-Bu metni tesadüfen seçtiğinizi sanmıyorum. Derslerinize yeterince kulak vermediğimi mi düşünüyorsunuz?</p>

  <p class="block2">-Bunu daha sonra konuşuruz. Gidip yemek ye ve kireçtaşı parçasını bırak, o sana ait değil.</p>

  <p class="block2">Paneb uzaklaştığında Kenhir, aynı zamanda kendi evi de olan Ramose'nin evine gitti. Kenhir'in, aşçı olarak aldığı kadın, salata, kuşkonmaz ve dana böbreği hazırlamıştı.</p>

  <p class="block2">-Geciktiğim için özür dilerim, dedi. Ders beklediğimden daha uzun sürdü.</p>

  <p class="block2">Ramose:</p>

  <p class="block2">-Eşim hasta, diye dert yandı. Bizimle yemek yiyemeyecek.</p>

  <p class="block2">-Önemli bir şey mi?</p>

  <p class="block2">-Bilge kadının teşhisini bekliyorum. Paneb'e itaat etmeyi öğretebiliyor musun?</p>

  <p class="block2">-Kâtip yapmayı düşündüğüm farklı bir çocuk.</p>

  <p class="block2">-İstediğinin bu olmadığını biliyorsun.</p>

  <p class="block2">-Tot ilminin gereklerine boyun eğerse, sıradışı bir ressam olur. Öğrenmek sabır ister, evreleri birer birer aşabilecek sabrı var mı acaba?</p>

  <p class="block2">-Ona karşı zaafın var değil mi?</p>

  <p class="block2">-Loncanın ihtiyacı olan bir güce sahip, içinde olup bitenleri kim tahmin edebilir ki?</p>

  <p class="block2">-Kenhir, sana güveniyorum, sen ve Ekip Şefi Neb onu yola getireceksiniz.</p>

  <p class="block2">-Başarısız da olabiliriz... Paneb hırçın, coşkulu ve öfkeli, her an isyan etmeye hazır bir kişi. Ondaki Seth ateşi o kadar kuvvetli ki, onu kontrol altına alamayabiliriz.</p>

  <p class="block2">- Okuma yazma biliyor mu?</p>

  <p class="block2">-En az bizim kadar iyi biliyor. Bir seneden az bir sürede, birçok kişinin on yılda öğrenemeyeceği kadar bilgiye sahip oldu.</p>

  <p class="block2">-Çocuklarla arası nasıl?</p>

  <p class="block2">-Mükemmel bir ağabey gibi. Onları koruyup, dertlerine ortak oluyor ve onlarla oynamayı asla reddetmiyor. Doğal bir otoriteye sahip; sesini yükseltmeye ihtiyacı yok. En kötüsü de, yasaklarıma kulak asmayarak, tembel öğrencilere ödevlerinde yardım ediyor. Onu cezalandırıp, tehdit etmek lazım.</p>

  <p class="block2">- Gelecek neslin kâtiplerini yetiştirme kuralı aklında mı? "Öğrencilere karşı tatlı dilli, sabırlı bir hoca olmak; duyarlılıklarını uyandırarak saygılarını kazanmak; sevgiyle onları eğitmek." Kenhir, bu genci eğitmeye devam et, kusurlarını acımasızca eleştir, hiçbir aykırılığına hoşgörü gösterme ve yavaş yavaş hayranlık duyacağı o ölümsüz şeylerin kapısını ona aç!</p>

  <p class="block2"> </p>
</body>
</html>
