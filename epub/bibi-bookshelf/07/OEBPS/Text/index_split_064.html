<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_74">Yetmiş ikinci bölüm</h1>

  <p class="block2">Nefer allak bullak olmuştu.</p>

  <p class="block2">- Büyük bir tehlike... Bilge kadın başka bir şey demedi mi? Işık:</p>

  <p class="block2">- Hayır, diye cevap verdi; tapınağa gitti.</p>

  <p class="block2">-Bilge kadın emin olmadığı bir şeyi söylemez. Korkunç Aslan Tanrıça Sehmet'i andığına göre durum oldukça ciddi.</p>

  <p class="block2">- Ne düşünüyorsun?</p>

  <p class="block2">-Bilmiyorum... Gerçekten bilmiyorum. Köy, Büyük Ramses'in himayesinde ve hiç kimse yetkisine karşı koymaya cesaret edemez.</p>

  <p class="block2">Işık hiçbir varsayım öne süremiyordu, ama bilge kadının gerçek bir falcı olduğunu fark etmişti. Sezgileri hafife alınmamalıydı, ama bilmediği bu tehlikeyle nasıl savaşacaktı?</p>

  <p class="block2">Somurtkan Karo kapıyı çaldı.</p>

  <p class="block2">- Ekip şefi, Nefer'i görmek istiyor... Çok acil.</p>

  <p class="block2">Sağ ekibin birçok üyesi, Neb'in konutu önünde toplanmıştı. Bilge kadın, ekip şefinin odasından çıkarken, Suskun içeri girdi ve Nefer'e:</p>

  <p class="block2">- Son anları, acele et, dedi.</p>

  <p class="block2">Sağ ekibin ondan sakladığı gerçek kafasına dank etmişti: Neb yaşlı bir adamdı ve sağlığı bozulmaya başlamıştı. Kuvvetten düşmüş görünmüyordu, ama itirafları ve savunmaları tuhaf bir hal almıştı; konuşan o değil de bir başkası gibiydi.</p>

  <p class="block2">Ekip şefi, ayaklan aslan patisi şeklinde olan bir koltuğa oturmuştu. Saygınlığını ortaya koyan bir merasim elbisesi giymişti. Nefesi daralmış, bakışlan bitkindi. Nefer'e dönüp:</p>

  <p class="block2">- Huzurlu bir hayatım oldu, dedi. Loncanın kurallarına karşı çıkmadım, hiçbir aykırı eylemde bulunmadım. Sen, herkes tarafından sevilen yetkin bir heykeltıraş oldun, ama idare etmeyi öğrenmen lazım. Yönetim tarzının eleştirilmemesi için etkili olabilecek her imkânı araştır. Yeteneklerin ve üslubunun sakin olması nedeniyle, sana saygı gösterilsin, gerekmedikçe emirler verme. Eseri bozacak veya kargaşa yaratacağı için, zayıf bir adama talimat veya yönerge dağıtma izni verme. Ve unutma ki, önemli olan büyüklüktür, önemli şahsiyetler kutsaldır ve yüce insanlarla çevrili olan kişi saygındır. Görevin kolay olmayacak, ama hiçbir yükün omuzlarına ağır gelmeyeceğini bildiğim için huzur içinde ölüyorum.</p>

  <p class="block2">Neb'in başı, halefini selamlarcasına yavaşça öne eğildi.</p>

  <p class="block2">Nefer, Öfkeli Kenhir'e dönüp:</p>

  <p class="block2">- Reddediyorum, dedi. Neb, benim için bir hoca, bir örnekti, bu yüzden halefi olmayı reddediyorum. Tek amacım loncaya ve sağ ekibe hizmet vermek, onu yönetmek değil. Neb'in güveni beni kalbimin derinliklerinden vurdu, ama yeteneklerimi abarttı.</p>

  <p class="block2">- Seni yargılamak sana düşmez, diye karşılık verdi. Deneyimi ve görüş açısı kuvvetli olan Neb, Ramose'nin aldığı kararı, sadece resmen tasdik etti. Seni, sağ ekibin müstakbel şefi ve loncanın ekip şefi olarak kabul eden, Maat kâtibiydi. Hakikat Meydanı sana ilmini aşıladı ve Altın Evi'ndeki ışığı gördün. Verilen söze sadık kalıp, Maat'a saygı göstermek için, kısmetin olan görevi yerine getir.</p>

  <p class="block2">Nefer, Öfkeli Kenhir'in görüşünü çürütmek için bahaneler arıyordu. Ama "etkili ve aydın zihniyetli ata" mevkiine yükseltilen Ramose'ye nasıl karşı çıkılırdı? Bu arada, geriye son bir çıkış kalıyordu.</p>

  <p class="block2">- Atanmamın, sağ ekibin üyelerinin oybirliğiyle olması gerekmez mi?</p>

  <p class="block2">- Doğru, bu şart, zira hiç kimse sevilmeden, yöneteceği kişilerce kalben istenmeden, yönetemez. Bugünden itibaren fikirlerine başvurulacaktır. Paneb, cenaze törenlerinden nefret ediyordu. Firuze sevişmeyi reddedecek, Lekesiz Uabet, Hathor rahibeleriyle beraber saatlerce tapınakta kalacak, iş duracak, atölyeler kapanacaktı... Ve söz konusu cenaze, bir ekip şefine ait olduğundan, tören muhteşem olacak, yas süresi bitmek bilmeyecekti ! Çizimi ve orantıları hazmetmeye başlayan elinin durmaması için, onun bunun karikatürlerini çizerek kendini oyalayacaktı.</p>

  <p class="block2">Neb, Cesur için, gizemli, soğuk, sadece birkaç kez görüştüğü bir adam olarak kalacağından, sahte gözyaşları dökmeyecekti. Bununla beraber, onu denemelerle bunalttıktan sonra çizimciler grubunun kapısını açan, merhum ekip şefine saygı duymamış da değildi.</p>

  <p class="block2">Paneb, kurutulmuş balığı kemirirken, huzursuzluğu yüzünden okunan Nefer içeri girdi.</p>

  <p class="block2">- Otur ve içelim... İhtiyacın var.</p>

  <p class="block2">- Seni dostum olarak görüyorum Paneb, bu duygunun karşılıklı olmasını dilerim.</p>

  <p class="block2">- Seni sıkan nedir, söyle bana, hemen halledeyim.</p>

  <p class="block2">- Bir kez hayatımı kurtarmıştın... Yeniden kurtarmaya var mısın?</p>

  <p class="block2">- Çölün şeytanları aşkına! Sana ne oldu? Nefer bir hasırın üstüne oturdu.</p>

  <p class="block2">- Maat Kâtibi Ramose, Ekip Şefi Neb ve Öfkeli Kenhir beni yeni ekip şefi olarak seçtiler.</p>

  <p class="block2">Paneb'in yüzünü gülümseme kapladı.</p>

  <p class="block2">- Olması gereken de buydu, buna hiç şaşırmadım. Harika bir haber... Bir düşün, doğuştan gelen kuvvetin ve mükemmel çalışma ahlakın sayesinde kimse oyalanamayacak. İyi düşünürsek, eğlenmek için burada bulunmuyoruz. Ayağa kalk, sana sarılayım!</p>

  <p class="block2">- Bana ret oyu vermelisin Paneb.</p>

  <p class="block2">- Niçin böyle istiyorsun?</p>

  <p class="block2">- Bu görevi istemiyorum. Zira, aşılacak son etap, ekip üyelerince günülden verilen oybirliği. Eğer gerçekten dostumsan...</p>

  <p class="block2">- Atanmanı on kez onaylayacağım! Eğer aramızdan biri itiraz etme cesaretinde bulunursa, kısa ama şiddetli bir münakaşamız olacaktır. Suskun, sen Hakikat Meydanı'nda yaşamak için doğdun, sana her şeyi verdi ve bugün onu idare ederek şükran borcunu ödeyeceksin.</p>

  <p class="block2">Işık da, farklı deyişlerle, Paneb gibi konuşmuş ve Ramose, Neb ve Kenhir'in kararlarını doğru bulmuştu. Merhum Maat kâtibinin, kendi görüşüyle bağdaşan bir görüşe sahip olan bilge kadına danıştığını da ilave etmişti.</p>

  <p class="block2">Nefer, karısından bile teselli bulamamıştı. Sağ ekibin en yaşlı üyelerinin olumsuz fikirde olacaklarını, tecrübesizliğini veya karakterini eleştireceklerini ve Öfkeli Kenhir'i, başka bir isim teklif etmesi için zorlayacak bir tartışma yaratacaklarını ümit ediyordu.</p>

  <p class="block2">Ama hiç kimse, Nefer'in Neb'in halefi olmasına itiraz etmediği gibi, tam tersine çok sevindiler. Yeni ekip şefi hiç övünmeden hiyerarşinin bütün basamaklarını aşmıştı, otoriter bir eğilim göstermiyordu ve işin icra edilmesi için gerekli vasıflara sahipti.</p>

  <p class="block2">Kaçıp, köyü ilelebet terk etmedikçe kurtulma şansı olmayan Nefer'in göreve başlama törenine bir saatten az bir zaman vardı. Işık, şefkatle başım kocasının omzuna koydu.</p>

  <p class="block2">- Bazen aklımızdan çılgın fikirler geçer, ama bunlar sadece yanılgıdır... Bazı mücadeleler boşunadır, enerjiyi sarf etmemek gerekir. Hazinelerimizin korunması ve nesilden nesile aktarılması için girişeceğin gerçek mücadeleye başla...</p>

  <p class="block2">- Tek istediğim, seninle bu köyde, huzur içinde yaşamaktı...</p>

  <p class="block2">- Bir gün çağrıyı duydun ve ona cevap verdin. Yenilenmeyeceğine inanıyor musun? Artık kendin için değil, başkalarının ve loncanın zihniyetinin himmetinde bulunmak için çağrıldın. Zaten başka türlü de olamazdı.</p>

  <p class="block2">Neb'in göksel ve yersel aklanmasını gören, yas süresi bitiminde, Hathor ve Maat rahibelerine ithaf edilmiş tapınağın gizliliği içinde, Suskun Nefer, Hakikat Meydanı'nın sağ ekibinin şefi mertebesine yükseltildi.</p>

  <p class="block2">Otuz altı yaşında, Krallar Vadisi'ndeki ünlü firavunların ebedî konutlarını yaratan ve loncanın becerileri sayesinde birçok başyapıt meydana getiren ekip şeflerinin halefligini sürdürmek zorundaydı.</p>

  <p class="block2">Suskun Nefer, tapınağın eşiğinde göründüğünde, toplanan köylülerin sevinç</p>

  <p class="block2">gösterilerine maruz kaldı.</p>

  <p class="block2">Heyecandan gözleri sulanan Nefer, sorumluluklarının bilincine vardı ve daha vasıflı bir zanaatkarın yardımını isteyebileceği o mutlu çıraklık günlerini özledi. Bundan böyle, kötü sonuçlar doğuracak hatalardan kaçınarak talimatlar verecek ve danışılacak kişi kendisi olacaktı.</p>

  <p class="block2">Öfkeli Kenhir, ekip şefinden ekip şefine geçen altın arışı Nefer'e verdi. Yirmi</p>

  <p class="block2">sekiz bölümünün her biri kutsal bir varlığın adını ve koruduğu bölgenin adını taşıyordu ve üzerinde hiyeroglif yazısıyla, "Hayatın ve dengenin sırrına ermiş, sağduyulu, güçlü ve aydm bir insan olmak için yararlı arış" sözü bulunuyordu. Yaratıcı ışık olan Ra'nın sözüne uygun olan ekip şefinin ansı, Suskun Nefer'in uyması gereken kâinatın düzenini cisimleştiriyordu.</p>

  <p class="block2">Işık yeni ekip şefini kucaklayan ilk kişi oldu ve Nefer de, çok uzun bir sure ona sarılıp kaldı.</p>
</body>
</html>
