<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_72">Yetmişinci bölüm</h1>

  <p class="block2">Lekesiz Uabet, amansız düşmanı olan toza göz açtırmıyordu. Her gün evin her köşesini temizliyor, haftada bir evi tamamen tütsülüyordu. Genç kadın, her ev kadını gibi, temizliğin, sağlığın temeli olduğunu biliyordu. Bir de çok derli topluydu. Paneb, önceleri bunu aşırı bulmuş, ama artık mücadele etmekten vazgeçmişti.</p>

  <p class="block2">Bu yüzden, geometride mükemmelleştiği çizim atölyesine girdiğinde, bir sandalyenin her zamanki yerinde olmadığını, karısının elbiselerinden birinin bir taburenin üstünde süründüğünü görünce şaşırdı, Uabet'in basma önemli bir olay gelmiş olmalıydı.</p>

  <p class="block2">- Nerdesin? İnce bir ses:</p>

  <p class="block2">- Odadayım, diye yanıtladı.</p>

  <p class="block2">Paneb karısını sırtüstü, başının altında bir yastık uzanır buldu.</p>

  <p class="block2">- Ağrın mı var?</p>

  <p class="block2">- Damarların kalpten çıkıp diğer organlara gittiğini biliyor muydun? Işık'a danışmaya gittiğimde, bana bunu o öğretti. Yaşamsal tohumlar kalpte oluşur. Bir de döllemenin iki kalbin buluşması olduğunu öğretti.</p>

  <p class="block2">- Demek istediğin...</p>

  <p class="block2">- Senden bir çocuk bekliyorum Paneb. Firuze gebeliği önleyici haplar kullanıyor, ben kullanmıyorum.</p>

  <p class="block2">Genç irisi sersemlemişti. Bunu önceden hiç düşünmemişti. Karısı:</p>

  <p class="block2">- Canını sıkma. Çocuğu ve evi birlikte yürütebilirim. Umarım sana benzer! Cesur gülümsedi ve karısının ellerini usulca kendi ellerinin içine aldı.</p>

  <p class="block2">- Beni biraz şaşırttığını itiraf etmeliyim... Ama dinlenmen gerekecek.</p>

  <p class="block2">- Çok yorulursam, bir veya iki Hathor rahibesinin yardımını isteyeceğim. Arkadaşlar arasında birbirimize yardım etmeye alışığız.</p>

  <p class="block2">Uabet, Paneb'in tavır alacağından çekinmişti, ama müstakbel baba şok geçiriyor gibiydi. Uabet, onu nasıl iyileştireceğini biliyordu.</p>

  <p class="block2">Mehi, Mısır hukukundan nefret ediyordu. Diğer ülkelerin çoğunda, kız çocuk doğuran bir kadını kolayca boşayabilirdi, ama firavunların toprağında bu imkânsızdı. Üstelik, son derece yasal dalaverelerine rağmen, Serketa'nın malını mülkünü elinden almayı başaramayacaktı. Elde ettiğinin en ufak bir kısmından bile yoksun kalmaya tahammül edemediği için, ölünceye kadar karısına katlanmak zorundaydı. Boşanma, malî bir felaketle sonuçlanacak, ama diğer taraftan da ani bir ölüm şüpheli sayılacak ve ününü zedeleyecekti.</p>

  <p class="block2">Bir de, Serketa birçok sırrına ortaktı ve bir kızgınlık anında, gevezelik etmek gibi kötü bir fikre kapılabilirdi. Mehi'nin tek çaresi vardı, o da ideal bir suç ortağı yaratmaktı. Karısına, hayalini kurduğu pahalı kolyeyi hediye ettikten sonra, onu, âşıklar gibi, Nil'de uzun bir geziye davet etti. Nüfuzlu ailelere hizmette bulunduğuna sevinen küçük hizmetçi onlara pasta, çörek ve meyve suları sundu.</p>

  <p class="block2">Serketa kocasının davranışlarına şaşırmıştı:</p>

  <p class="block2">- Benimle epeydir bu kadar yakından ilgilenmiyordun, dedi.</p>

  <p class="block2">- Kolyen hoşuna gitti mi?</p>

  <p class="block2">- Fena değil... Bana ne teklif edeceksin?</p>

  <p class="block2">- Beraber çalışalım.</p>

  <p class="block2">- Eşit haklarla mı?</p>

  <p class="block2">- Ben bir erkeğim, sen de bir kadınsın, ben idare edeceğim. Ama çok aktif bir yandaşa ihtiyacım var.</p>

  <p class="block2">Serketa Hanım çıkarcı bir ifadeyle suratını astı. Nihayet kendini boğmaya başlayan sıkıntıdan kurtulacaktı! Ve sevimli kocası, onu sıkıntıdan kurtardığını hiç bilmeyecekti.</p>

  <p class="block2">Serketa, korktuğu için, kocasından kurtulmaya karar vermişti. En iyi çözümü ararken, kocası ona heyecanlı bir birliktelik sunuyordu.</p>

  <p class="block2">- Benden hiçbir şey saklamaman koşuluyla niye olmasın?</p>

  <p class="block2">- Sevgilim, bu kendiliğinden olur zaten...</p>

  <p class="block2">- Bir dosya aramak için çıktığın geceyle başlayalım.</p>

  <p class="block2">- Neresi tuhaftı?</p>

  <p class="block2">- Göz atmaya o kadar hevesli olduğun o dosya olmadan eve döndün.</p>

  <p class="block2">- Olağanüstü bir gözlem gücün var Serketa.</p>

  <p class="block2">- O akşam nereye gittin?</p>

  <p class="block2">- Gerçekten her şeyi öğrenmek istiyor musun?</p>

  <p class="block2">- Evet, çok istiyorum!</p>

  <p class="block2">- Dikkatli ol güvercinim. Yandaşım, aynı zamanda suç ortağım olacaksın ve en ufak boşboğazlığa göz yummayacağım.</p>

  <p class="block2">Serketa, tehlikeli bir hayat süreceği için heyecan duyuyordu.</p>

  <p class="block2">- Oyunun kurallarını kabul ediyorum.</p>

  <p class="block2">Mehi uzun uzun konuşup, hiçbir ayrıntıyı es geçmedi. Karısının, hayranlık ve arzu dolu bakışlarını yakaladı.</p>

  <p class="block2">- Bir süre işleri saman altından yürütmemiz gerekecek, ama sonra başarımız katlanacak. Sahiden Dakter'e güvenebileceğimize inanıyor musun?</p>

  <p class="block2">- Alçak, kalleş, yetenekli, güç ve para düşkünü biridir. Bunlar gerekli vasıflar... Abri bana daha az güvenilir görünüyor, onu geçici bir süre için kullanacağız. İlk görevin için hazır mısın?</p>

  <p class="block2">Serketa, Mehi'nin boynuna atıldı.</p>

  <p class="block2">- Çabuk söyle!</p>

  <p class="block2">- Seni uyanyorum, bu çok önemli.</p>

  <p class="block2">- Daha iyi, seni hayal kırıklığına uğratmayacağım. Mehi, Serketa'ya kendisinden ne beklediğini açıkladı, sonra kamaraya çekildiler ve kansına her zamanki gibi hoyratça sahip oldu.</p>

  <p class="block2">Işık, sabah ayininden sonra köy sakinlerini kabul ederek, onları fiziksel ve ruhsal açıdan tedavi eden bilge kadına yardım ediyordu. Nefer'in eşi, hastaları dinlemeyi, ağlayan çocukları susturmayı, sıkıntıları yok etmeyi, eksikliğini hissettikleri iyimserliği onlara yeniden kazandırmayı öğrenmişti.</p>

  <p class="block2">Bilge kadın, insanları etkileme gücüne sahipti ve elleriyle acıları yok ediyordu. Işık, revirdeki herkesin derdine çare bulmak için gözlemde bulunuyor zaten çoğunu kendisi üretiyordu, geri kalanı ise, firavunların büyük önem verdikleri sosyal sağlık bölümü tarafından sağlanıyordu.</p>

  <p class="block2">Bilge kadın az konuşuyordu ama tecrübesini her gün Işık'a aktararak ve basarılarından ziyade, ilerisi için ders alması amacıyla başarısızlıkları üzerinde durarak, onun kendisini geliştirmesini sağlıyordu.</p>

  <p class="block2">Nefer ise, Altın Evi'ne kabul olduğundan beri, durmaksızın kendisinden istenen eser üzerinde çalışıyordu ve her zamankinden daha suskundu. Işık, kocasının ruhunun her titreşimini hissediyor ve kuvvetini kocasının kuvvetine kattığını ifade etmek için, cesaret verici bakışlarla yetiniyordu. Yorucu bir gündü. Tedavi edecek önemli bir hastalık yoktu ama peşi sıra gelen bir sürü sıkıntı vardı ve her zamankinden daha dolu bir gündü. Işık bir an önce eve gidip uyumak istiyordu.</p>

  <p class="block2">Bilge kadın ısrarlı bir ses tonuyla:</p>

  <p class="block2">- Benimle gel, dedi.</p>

  <p class="block2">Güneş batarken, Işık son bir gayretle köyden çıkıp tepenin yoluna sapan bilge kadını izledi. Yılan ve akreplerin yuvalarından çıktıkları saatti, ama her iki kadın da onlardan korkmuyordu. Bilge kadın, dağın dolambaçlı keçiyollannı her çıkışında, kaybolan gençliğini buluyor gibiydi. Işık, yorgunluğuna rağmen, her zamankinden daha kolay, bilge kadını takip etti... Güzel beyaz saçları güneş gibi panldıyor ve kayanın içine oyulmuş, bir dua yerine giden dik yokuşu aydınlatıyordu. Gözler, bu tepeden, Hakikat Meydanı'na, firavunların ve eşlerinin yeniden kuvvet bulduğu gizli vadilere, sonsuza dek yaşayan ica'lannın bulunduğu milyonlarca yıllık tapınaklara uzanıyor, hakim oluyordu.</p>

  <p class="block2">Bilge kadın, dua etmek için ellerini havaya kaldırıp şöyle dedi:</p>

  <p class="block2">- insanlar, Tanrı'nın gözyaşlarıdır. Sadece tanrılar, onun gülümsemesinden doğmuşlardır. Bu arada, Tann'nın sürüsü olan erkekler, Tanrı onlara kalpleri</p>

  <p class="block2">için göğü ve yeryüzünü, burun delikleri için soluğu yarattığından daha donanımlıdırlar. Kendi imgeleri oldukları için, Tanrı erkeklere bütün yiyecekleri de yaratmıştır. Ama erkekler Tanrı'ya karşı gelip, uyum yerine kargaşayı tercih etmişlerdir. İnsan ırkı yok olunca, karışıklık bitecek ve sessizlik yeniden yeryüzüne gelecektir. Ve sen, Tanrıça, ilk günlerin güzelliğini yeniden yaratacaksın.</p>

  <p class="block2">Kocaman, şahane bir kobra, gururla dikilerek, küçük tapınaktan çıktı. Kırmızı gözleri ateş saçıyordu. Bilge kadın, Işık'a şöyle dedi:</p>

  <p class="block2">- Sessizliği seven, Hakikat Meydanı'nın koruyucusu, doruğun tanrıçası Meresger'e saygı göster. Batıya kavuştuğum zaman, senin bakışın ve rehberin olsun.</p>
</body>
</html>
