<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_7">Beşinci bölüm</h1>

  <p class="block2">Bodur bir adam Cesur'a el etti.</p>

  <p class="block2">- Oğlum, şaşırmış gibi bir halin var.</p>

  <p class="block2">- Bu dev küpü kim yaptı?</p>

  <p class="block2">- Hakikat Meydanı için çalışan bir çömlekçi.</p>

  <p class="block2">- Nasıl bir yöntem uyguladı?</p>

  <p class="block2">- Oldukça meraklısın.</p>

  <p class="block2">Cesur'un yüzü aydınlandı. Köyün zanaatkarlarından biriyle karşı karşıyaydı.</p>

  <p class="block2">- Hayır meraktan değil! Ressam olup, loncaya girmek istiyorum.</p>

  <p class="block2">- Aa, öyle mi?.. Gel de bunu bana bir açıkla.</p>

  <p class="block2">Bodur adam Cesur'u 5. Tabya'nın ve son burcun ötesine, kazancıların, dokumacıların, ayakkabıcıların çalıştığı bir dizi atölye tarafına sürükledi. Bir taş yığınının eteğindeki, bir kaya parçasına oturmasını söyledi.</p>

  <p class="block2">- Oğlum, Hakikat Meydanı hakkında ne biliyorsun?</p>

  <p class="block2">- Hiçbir şey denebilir. Ama tek bildiğim, burada yaşamak zorunda olduğum.</p>

  <p class="block2">- Neden?</p>

  <p class="block2">- Hayattaki tek tutkum resim. Sana göstermemi ister misin?</p>

  <p class="block2">- Kuma yüzümü çizebilir misin?</p>

  <p class="block2">Cesur gözlerini modelinden ayırmadan, yüz hatlarını belirlemek için sivri bir çakmaktaşı kullandı.</p>

  <p class="block2">- İşte... Ne düşünüyorsun?</p>

  <p class="block2">-Yetenekli görünüyorsun. Nerede öğrendin?</p>

  <p class="block2">- Hiçbir yerde. Ben bir çiftçi oğluyum ve incelediğim şeyleri saatlerce çizerek vakit geçiririni. Ama eminim ki, burada öğretilen sırlardan yoksunum. Çizmek, resimlerimi boyayarak canlandırmak istiyorum.</p>

  <p class="block2">- Hırslı ve yeteneklisin... Fakat tüm bunlar Hakikat Meydanı'na girmen için yeterli olmayabilir.</p>

  <p class="block2">- Başka ne gerekiyor?</p>

  <p class="block2">- Seni, sorunlarını çözecek birinin yanma götüreceğim. Cesur kulaklarına inanamadı. Cesaret etmekte ne kadar da haklıydı! Birkaç saat içinde bir dünyadan diğerine geçmişti ve rüyasını gerçekleştirecekti.</p>

  <p class="block2">Delikanlı yüksek duvarlarıyla aşılmaz görünen köyün dışındaki atölyeler boyunca ilerlediğinde, bunların kolay yapılıp sökülebilir çok hafif tahtadan yapı malzemesi olduğunu gözlemledi.</p>

  <p class="block2">İlgisi, bodur adamın gözünden kaçmadı.</p>

  <p class="block2">- Bazı yardımcılar, her gün burada bulunmaz. Gerektiği zaman gelirler.</p>

  <p class="block2">- Sen onlardan biri misin?</p>

  <p class="block2">- Ben çamaşırcıyım. İnan bana, pis bir görev. Kadınların lekeli çamaşırlarını bile yıkamak zorundayım. Bu köyde veya başka birinde yaşasalar da hiçbir şey değişmiyor.</p>

  <p class="block2">Bodur adam, 5. Tabyaya doğru ilerliyordu. Cesur durakladı.</p>

  <p class="block2">- Heyy... Beni nereye götürüyorsun?</p>

  <p class="block2">- Sıkı bir sorgudan geçmeden Hakikat Meydanı'na gireceğini zannetmiyorsun değil mi? Beni takip et, hayal kırıklığına uğramayacaksın.</p>

  <p class="block2">Delikanlı, bir okçunun alaycı bakışları altında, nöbet kulübesinin eşiğini aşıp, karanlık bir dehlize girdi ve kendisi kadar atletik yapılı, iri bir Nübyelinin azametle durduğu çalışma odasına vardı. Çamaşırcı: - Günaydın Sobek, dedi. Size, bir sakaya yardım ederek beş duvarı aşmayı başaran bir casus getirdim. Verilen hizmet karşılığı bir ödülü hak ettiğimi sanıyorum. Cesur, dönüp kaçmaya çalıştı.</p>

  <p class="block2">İki okçu delikanlıyı yakaladı. Delikanlı da ilkinin yüzüne dirseğiyle, ikincisinin de taşaklanna diziyle vurdu. Cesur kaçabilirdi, ama çamaşırcıyı koltukaltlanndan tutarak havaya kaldırmayı tercih etti.</p>

  <p class="block2">- Bana ihanet ettin ve buna pişman olacaksın!</p>

  <p class="block2">- Beni öldürme, sadece talimatlara uydum. Cesur, böğrüne sivri bir kamanın battığını hissetti. Sobek:</p>

  <p class="block2">- Yeter, diye emretti. Onu bırak ve hareket etme yoksa ölürsün.</p>

  <p class="block2">Delikanlı Nübyelinin şaka yapmadığını hissetti ve çamaşırcıyı yere bıraktı. Çamaşırcı sesini çıkarmadan tüydükten sonra, polis şefi:</p>

  <p class="block2">- Tahta kelepçeleri takın, diye emretti.</p>

  <p class="block2">Cesur, elleri kelepçeli, bacakları sımsıkı bağlı bir halde, odanın bir köşesine fırlatıldı. Kafası sert bir şekilde duvara çarptı, ama hiç bağırmadı. Sobek:</p>

  <p class="block2">- Sen oldukça dayanıklı birisin, dedi. Seni buraya kim yolladı?</p>

  <p class="block2">- Hiç kimse. Ressam olup, loncaya girmek istiyorum.</p>

  <p class="block2">- Çok komik... Daha iyi bir şey bulamadın mı?</p>

  <p class="block2">- Gerçek bu!</p>

  <p class="block2">- Evet, gerçek! Birçok kişi ona sahip olduğunu sanır... Burada, bu odada, çoğu da fikir değiştirip, yalan söylediklerini kabul ettiler. Bana göre, mantıklı bir tutum... Sence de öyle değil mi?</p>

  <p class="block2">- Yalan söylemiyorum.</p>

  <p class="block2">- Yetenekli olduğunu ve adamlarımın acınacak durumda olduğunu kabul ediyorum. Onlar cezalandırılacaklar. Sen de bana kimin adamı olduğunu, nereden geldiğini ve niçin burada bulunduğunu söyleyeceksin.</p>

  <p class="block2">- Bir çiftçi çocuğuyum ve Hakikat Meydanı'nda bir zanaatkarla görüşmek istiyorum.</p>

  <p class="block2">- Ona ne diyeceksin?</p>

  <p class="block2">- Ressam olmak istediğimi.</p>

  <p class="block2">- Sen ne inatçı birisin... Bu benim hoşuma gitti, ama sabrımı taşırmak üzeresin.</p>

  <p class="block2">- Söyleyecek başka bir şeyim yok, gerçek bu. Sobek çenesini sıvazladı.</p>

  <p class="block2">- Oğlum, anlaşana beni. Görevim Hakikat Meydanı'nın mutlak güvenliğini sağlamak ve yukarıdakiler benim bu işte ne kadar usta ve ciddi olduğumu bilirler. Şanıma çok önem veririm.</p>

  <p class="block2">Cesur "Niçin bir zanaatkarla konuşmamı engelliyorsunuz" diye sordu.</p>

  <p class="block2">- Çünkü anlattığın masala inanmıyorum, oğlum. Dokunaklı, ama tamamen gerçekdışı görünüyor. Kabul edilmek için, köyün kapısına böyle dayanan bir aday hiç görmedim.</p>

  <p class="block2">- Hiçbir koruyucum veya hocam yok, ne istediğimi bildiğimden bütün bunlar umurumda değil. Bir ressamla karşılaşmama izin verin, onu ikna edeyim. Sobek, bir an için etkilenmiş göründü.</p>

  <p class="block2">- Çok küstahsın, ama bu hiçbir işe yaramaz. Hakikat Meydanı zanaatkârlarının sırlarını bilmeye can atan çok meraklı var ve buna ulaşmak için bedelini ödemeye hazırlar. Sen de, bu meraklılardan birinin gönderdiği bir görevlisin... Bana bu meraklının adım vereceksin.</p>

  <p class="block2">Cesur, alıngan bir ifadeyle ayağa kalkmayı denedi, ama zincirleri çok sağlamdı.</p>

  <p class="block2">- Yanılıyorsunuz, size yemin ederim ki yanılıyorsunuz.</p>

  <p class="block2">- Sana adını bile sormayacağım, çünkü yalan söyleyeceğini biliyorum. Sen gerçekten inatçı birisin ve sana önemli bir görev verilmiş olmalı. Şimdiye kadar sadece küçük ve değersiz balıklar yakalamıştım. Senin durumun ciddi. Eğer hemen konuşursan senin için iyi olur.</p>

  <p class="block2">- Resim yapmak, boyamak, ustalarla tanışmaktan başka bir niyetim yok.</p>

  <p class="block2">- Tebrikler arkadaşım, korkmuşa benzemiyorsun. Genellikle, bana bu kadar karşı koyulmaz. Ama, derin meşinden daha sert bile olsa, eninde sonunda konuşacaksın. Seni hemen konuşturabilirim, ama işi kolaylaştırmak için kendiliğinden dilinin çözülmesini tercih ederim. On beş gün zindanda kalırsan, inatçılığın geçer ve bülbül gibi şakırsın.</p>

  <h1 class="calibre1" id="sigil_toc_id_1">Altıncı bölüm</h1>

  <p class="block2">Suskun, Nübye'deki altın madenlerini, taşocaklannı, Büyük Ramses'in inşa ettirdiği sayısız tapınağı ziyaret ettikten sonra geri döndü. Ebu Simbel'in iki tapınağı ilahî ışığı, yıldızlar tanrıçasını ve Ramses'in çok erken ölen Kraliçe Nefertari'ye duyduğu ebedî aşkı yüceltiyordu. Suskun, vahşi hayvanlardan korkmadan, tek basma vahalarda konaklayıp, çölde haftalar geçirmişti.</p>

  <p class="block2">Hakikat Meydanı hanedanlarından birinin vârisi olan Suskun'un kaderinde</p>

  <p class="block2">heykeltıraş olmak vardı. Piramitler çağından beri korunan geleneği sürdürmek için ilahî varlıkların, saygıdeğer kişilerin, lonca zanaatkârlarının heykellerine biçim verecekti. Yaşı ilerledikçe ona daha çok mesuliyet verilecek, o da bilgisini kendisinden sonra gelene aktaracaktı.</p>

  <p class="block2">Artık sadece çağrılmayı bekliyordu. Loncanın kapısının açıldığını görmek için, zanaatkar bir babaya sahip olmak veya iyi bir teknisyen olmak yetmezdi, lonca üyelerinin her birinin <i class="calibre2">çağrıyı duyan kişi</i><sup class="calibre3"><sup class="noteref" id="back_note_1"><a class="calibre4" href="../Text/index_split_067.html#note_1" title="1">1</a></sup></sup> unvanı vardı ve hepsi bunun sözünü bile etmeden ne anlama geldiğini bilirdi.</p>

  <p class="block2">Genç adam dürüst davranmanın, kendisine mesleğin yolunu açacağını biliyor ve yalan söyleyemiyordu; bu kaçınılmaz çağrıyı, o duymamıştı. Çok az konuştuğu için "Suskun" lakabı takılan delikanlı, bu huyundan pek hoşnut değildi.</p>

  <p class="block2">Babası ve loncanın üst düzey görevlileri, Suskun'un dış dünyayı keşfetmesinin ve tanrılar uygun gördüğü takdirde, çağrıyı orada duymasının tek çare olduğunu kabul etmişlerdi. Fakat genç adam, doğup büyüdüğü ve asla doğruluğundan şüphe duymadığı bir sertlikle yetiştirildiği bu biricik yerden, Hakikat Meydanı'ndan, uzak yaşamaya dayanamıyordu. Oraya dönmesi imkânsızdı; her geçen gün daha çok acı çekiyor ve yalnız bir gölgeden başka bir şey olmadığını anlıyordu.</p>

  <p class="block2">Suskun, bu yolculuğun ve muhteşem Nübye manzarasının, gizemli sesi duyabilmesi için gerekli şartları doğuracağını ümit etmişti, ama hiçbir şey olmamış ve önemsiz birkaç iş yaparak, sadece boş boş dolaşmıştı.</p>

  <p class="block2">Nübye'de, Hakikat Meydanı'nı ve saygı duyduğu ustaları unutmaya çalışmıştı, ama bütün çabaları boşunaydı. Böylece, Karnak Tapınağı'nın yakınındaki evleri inşa eden bir grup işçiye katılmak üzere Teb'e gelmişti.</p>

  <p class="block2">İnşaat sahibi ellisini geçmiş bir adamdı ve bir çatıdan düştüğü için topallıyordu. Dul ve bir kızı olan adam gevezeler ile bilgiçleri sevmezdi. Suskun'un tutumu onu umduğundan da memnun etti. Gösterişsiz, bilinçli, çok çalışkan ve çok içine kapalı olan delikanlı, kendisine kötü gözle bakan arkadaşlarına da örnek oluyordu. Suskun sadece varlığıyla bile, istemeden onların hatalarını gün ışığına çıkarıyordu.</p>

  <p class="block2">Patron, yeni işçisi sayesinde, iki katlı evi öngörülen tarihten bir ay once bitirmişti. Müşteri çok memnun kalmıştı, patronu öve öve bitiremeyip ona iki yeni iş daha verdi.</p>

  <p class="block2">İş arkadaşları evlerine dönmüştü. Suskun, Hakikat Meydanındaki bir heykeltıraşın ona öğrettiği gibi aletleri temizliyordu. Patronu ona:</p>

  <p class="block2">- Bir fıçı soğuk bira aldım. Benimle bir bardak içer misin?</p>

  <p class="block2">diye sordu.</p>

  <p class="block2">- Sizi rahatsız etmek istemem.</p>

  <p class="block2">- Seni ben davet ediyorum.</p>

  <p class="block2">Patron ve çalışanı, işçilerin öğleden sonra uyudukları kulübede, hasırların üstüne oturdular. Bira mükemmeldi.</p>

  <p class="block2">- Suskun, sen diğerlerine benzemiyorsun. Aslen nerelisin?</p>

  <p class="block2">- Bu bölgeden.</p>

  <p class="block2">-Ailen var mı?</p>

  <p class="block2">- Var sayılır.</p>

  <p class="block2">- Bundan bahsetmek istemiyorsun... Nasıl istersen. Kaç yaşındasın?</p>

  <p class="block2">- Yirmi altı.</p>

  <p class="block2">- Hayatına bir yön vermenin tam zamanı, öyle düşünmüyor musun? Ben insanlan tanırım. Çalışma yöntemin çok farklı ve kendini sürekli yetiştireceksin. Sende, iş aşkı gibi nadir bulunan bir nitelik var. Sana her şeyi unutturuyor, bu pek de akıllıca değil. Geleceğini düşünmelisin. Yaşlanıyorum, eklemlerim sızlıyor, bacağımı sürüyorum. Seni işe almadan önce, şantiyelerde yerimi alacak bir ustabaşı çalıştırmaya karar vermiştim, ama güvenilir birini bulmak kolay olmuyor. Bu kişi olmak ister misin?</p>

  <p class="block2">- Hayır, patron. Ben yönetmek için doğmadım.</p>

  <p class="block2">- Yanılıyorsun, Suskun. İyi bir ustabaşı olacağından eminim. Ama acele etme. En azından teklifimi düşünmeyi kabul et.</p>

  <p class="block2">Suskun başını salladı.</p>

  <p class="block2">- Senden ufak bir hizmet istiyorum. Kızım, buradan bir saat uzaklıkta, Nil'in kenarındaki bir bahçeyle uğraşıyor ve yeni bitkileri korumak için çanak çömleğe ihtiyacı var. Bunları bir eşeğin sırtına yükleyip, ona götürür müsün?</p>

  <p class="block2">-Peki.</p>

  <p class="block2">- Karşılığını vereceğim.</p>

  <p class="block2">- Hemen mi gideyim?</p>

  <p class="block2">- Nasıl istersen... Kızımın adı Işık<sup class="calibre3"><sup class="noteref" id="back_note_2"><a class="calibre4" href="../Text/index_split_068.html#note_2" title="2">2</a></sup></sup>.</p>

  <p class="block2">Şaşırmaması için yolu ayrıntılı bir biçimde tarif etti. Eşek hareket etti, emin ve sakin adımlarla ilerliyordu. Suskun, fazla yüklenmemek için, eşeğe binmedi. Önce küçük sokaklara daldı, sonra sebze bahçeleriyle ayrılmış küçük beyaz evler boyunca uzanan toprak bir yola saptı.</p>

  <p class="block2">Ailelerin, günün olaylarını anlatmak, gülüp eğlenmek veya onları hayal dünyasına götürecek bir masalı dinlemek üzere bir araya geldiği sakin geceleri müjdeleyen tatlı bir kuzey rüzgârı çıkmıştı.</p>

  <p class="block2">Suskun, için için kabul etmeyeceğini bildiği halde patronunun önerisini düşünüyordu. Yerleşmek istediği tek buyer vardı, ancak çağrıyı duymadan oraya gidemezdi. Birkaç hafta sonra kuzeye gidecek ve göçebe gibi yaşayacaktı.</p>

  <p class="block2">Bazen, köye kadar koşarak yalan söylemek ve loncanın kapılannın kendisine de açılması için çağrıldığını haykırmak arzusuna kapılıyordu. Ama tesadüfen Hakikat Meydanı bu adı taşımıyordu... Orada Maat hüküm sürüyordu; burası gönül ve vicdan kurallarıyla beslenirdi ve sahtekârlar muhakkak bir gün maskelerini düşürürdü. Ona öğretilen şuydu: "Yalan, sözü mahvedeceğinden, her durumda yalandan kaçınmalısın. Tanrı da bundan nefret eder. Yalan yola çıktığında kaybolur, suyu aşamaz, yolculuğu iyi geçmez. Yalanla denize çıkan, sahile yanaşamaz ve gemisi bağlı bulunduğu limana ulaşamaz."</p>

  <p class="block2">Hayır. Suskun gerekli özeni gösterecekti. Hakikat Meydanı'na giremese bile, en azından aldığı işe saygı gösterecekti. Bu bir tür kendini avutmaydı, ama başka şansı yoktu.</p>

  <p class="block2">Gökyüzü kadar mavi, kuvvetli bir akıntı Nil'i dalgalandırıyordu. Rivayete göre, bu nehirde boğulanların suçları, Osiris tarafından bağışlanır ve öbür dünyanın cennetlerinde dirilirlerdi.</p>

  <p class="block2">Suskun'un duyduğu tek çağrı, ümitsiz varlığını unutmak için nehrin kenarına inmek, kendini sulara bırakmak, su üstünde kalmamaya çalışmak ve çabuk geldiği için ölüme teşekkür etmekti. Ama, tek bir şey kendini Nil'e atmasını önledi; ona bir görev verilmişti ve bu güvene layık olduğunu göstermek zorundaydı. Vazifesi bitince, ruhunu öbür tarafa götürecek nehrin cömertliği sayesinde, nihayet zincirlerinden kurtulabilecekti.</p>

  <p class="block2">Eşek ana patikadan ayrılıp, kıyının soluna geçti ve alçak duvarlarla çevrili bir bahçeye yöneldi. Dört ayaklının buraya ilk gelişi değildi ve yolu aklında tutmuştu.</p>

  <p class="block2">Bir nar, bir keçiboynuzu ağacı ve Suskun'un tanımadığı bir ağaç, aynısefalar, nergisler ve kantaronlarla dolu bir bahçeye gölge veriyordu. Ama çiçeklerin güzelliği, bembeyaz bir elbise giymiş genç kadınınkinin yanında az kalırdı. Genç kadın diz çökmüş, çiçek ekiyordu.</p>

  <p class="block2">Açık bıraktığı kumral kıvırcık saçları omuzlarına düşüyordu. Profilden görüntüsü, Suskun'un Hakikat Meydanı'nda gördüğü ve bir zanaatkarın yonttuğu Tanrıça Hathor'un yüzü kadar mükemmeldi ve vücudu rüzgârda dalgalanan hurma dalı kadar esnekti.</p>

  <p class="block2">Eşek birkaç devedikeni çiğnedi; genç kadm dönüp ona gökyüzü kadar mavi gözleriyle baktığında, Suskun bayılacağını sandı. </p>
</body>
</html>
