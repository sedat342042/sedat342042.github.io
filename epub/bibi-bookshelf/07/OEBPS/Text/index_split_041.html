<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_50">Kırk sekizinci bölüm</h1>

  <p class="block2">Cesur Paneb, Kenhir'in övgüden uzak, insanın gözünün yaşına bakmayan idaresi altında, çıraklık dönemini sürdürüyordu. Mezar kâtibi, Hakikat Meydanı'nın müstakbel çizimcisinin hiyeroglif diline yetkin bir biçimde hâkim olmasını, çizeceği şekil hakkında en ufak bir tereddüde düşmemesini şart koşuyordu. Öğrencisi, kendi çizdiklerinden hoşnut olursa, hocası ona daha zor bir alıştırma veriyordu.</p>

  <p class="block2">Kenhir, delikanlının fiziksel gücü ile çizgilerinin inceliği arasındaki çarpıcı tezata şaşınyordu. Asabi karakterinden beklenmedik bir şekilde, minyatürcülük yeteneğini sonsuz bir sabırla sergileyebiliyordu. Paneb yorgunluk nedir bilmediği ve öğretmenini tatmin etmeden işini asla bırakmadığı için Kenhir, öğrencisinin karşısında yenik duruma düşmemek amacıyla, bilge kadından kuvvet şurubu istemişti.</p>

  <p class="block2">O sabah Kenhir, Paneb'e yeni bir ödev vermemiş, Paneb de bütün hızıyla, en basitinden en zoruna kadar yüzü aşkın hiyeroglif çizmekle yetinmişti. Kenhir:</p>

  <p class="block2">- Köyde bulunmaktan memnun musun? diye sordu.</p>

  <p class="block2">-Öğrenmek için buradayım ve öğreniyorum.</p>

  <p class="block2">-Galiba ekibin diğer üyeleriyle hiçbir ilişkin yok.</p>

  <p class="block2">-Gündüzlerimi okulda, gecelerimi ertesi günün ödevlerini yaparak, boş zamanımı da evimi onararak geçiriyorum. Oyalanmak için de çölden topladığım kireçtaşı parçalarına portreler çizerek eğleniyorum. Onun için şu veya bu kişiyle gevezelik edecek vaktim yok.</p>

  <p class="block2">-Portre mi... Kimin portresi?</p>

  <p class="block2">-Sizin ve diğer öğrencilerin. Bu, beni daha çok eğlendiriyor, ama çizdikten sonra onları siliyorum.</p>

  <p class="block2">-Neyse. Eğitiminin ilk evresi bitti, Paneb. Ekip şefi seni istiyor, hazır olmadığını bahane ederek ona yalan söyleyemem. Seçilme vaktin geldi.</p>

  <p class="block2">-Ne?</p>

  <p class="block2">-Teb'de kâtip olmayı mı yoksa Hakikat Meydanında çizimci olmayı mı seçeceksin? Eğer ilkini seçersen, seni meslektaşlarıma tavsiye edeceğim ve yönetimde işe alınacaksın. Yönetmeliklere katlanmanın senin için zor olacağını biliyorum, ama bu basit sıkıntının, seni bekleyen parlak kariyerin yanında esamesi bile okunmaz. Görev icabı lojmandan yararlanacaksın, her sene servetine servet katacaksın, hizmetçilerin olacak ve önünde eğilecekler. İş kapasiten ve olağanüstü hafızanla büyük sorumlulukları olan bir makama sahip olacaksın. Buna karşılık, iş arkadaşların sana yardım etmek istemediğinden, çizimcilik geleceğin pek parlak değil, hatta tam tersine sana köstek olacaklar. Onlar, birbirlerini epeydir tanıyorlar ve kendilerini şantiyede gölgede bırakacak yeni birinin gelişine pek hoş gözle bakmazlar.</p>

  <p class="block2">-Aynı topluluğa ait değil miyiz?</p>

  <p class="block2">-Şüphesiz, ama onlar mücadeleye alışık profesyoneller ve pohpohlayarak tavlanması zor adamlardır. Bana göre, ne kadar yetenekli olursan ol, seni dışlayacaklar ve parlak bir kâtiplik mesleğini kaçırıp, hayal kırıklığına uğramış, basit bir işçi olarak kalacaksın.</p>

  <p class="block2">-Meslektaşlarım bu kadar acımasız olabilir mi?</p>

  <p class="block2">-Onlar için bir tehdit unsurusun. Kendilerini savunacaklardır.</p>

  <p class="block2">-Pek kardeşçe bir tutum değil!</p>

  <p class="block2">-Hakikat Meydanı hzmetkârlannın hepsi erkektir, Paneb.</p>

  <p class="block2">-Sizi dinlersem yolum tamamen çizilmiş olacak.</p>

  <p class="block2">-Aklın yolunu izlersen pişman olmazsın.</p>

  <p class="block2">-Bir ayrıntı ilgimi çekiyor, Hocam... Sizin gibi yetenekli bir bilgin, Teb'de üst düzey saygın biri olacağına, niçin mezar kâtibi olmayı tercih etti? Hakikat Meydanı'nı cazip kılan ne? Kenhir'in şaşkınlıktan ağzı bir karış açık kaldı.</p>

  <p class="block2">- Benim için endişelenmeyin.</p>

  <p class="block2">Çizimcilere meydan okuyup, aralarında yerim olduğunu onlara ispat edeceğim.</p>

  <p class="block2">Ekip Şefi Neb'le anlaşan Kenhir, delikanlıyı vazgeçirmeyi denemişti ve başarısız olduğu için mutluydu. Paneb köy meydanında yürürken, kendini uzun bir uykudan uyanmış gibi hissetti. Loncaya kabul olduğundan beri, hiyeroglif çizme ve evini oturulabilir hale getirme gibi iki amacı vardı. Birincisi, ümitlerinin de ötesine ulaşırken, ikincisi eski önemini yitirmişti.</p>

  <p class="block2">Okuma yazma bilmek delikanlıya müthiş bir güç veriyordu. Bir panter, bir şahin veya bir boğa çizdiğinde, bu hayvanların niteliklerine sahip olmak istiyor, yazı soyut olanı somutlaştırıyor, okuma bilgelerin eğitimini sunuyordu.</p>

  <p class="block2">iki sene bir rüya gibi geçmişti. Paneb, sadece Nefer ve Işık'ı ziyaret etmiş, onlarla yalnızca hiyeroglif hakkında konuşmuş, zamanının önemli bir kısmını, Kenhir'in yanında, ya diğer öğrencilerle okulda ya da özel kursta geçirmişti. Artık, hocasının stratejisi belirginleşmişti. Mezar kâtibi olan Kenhir, başka bir kâtip yetiştirip onu dışarıya yollamaya çalışmıştı.</p>

  <p class="block2">Paneb yumruklarla değil, düşünceyle yapılan bu suskun mücadeleden ders almasını bilecekti. Kenhir, genç adamı eğiliminden vazgeçirmek için, bir bürokratın sahip olduğu sayısız avantajları gözler önüne sererek başını döndürmeye çalışmıştı.</p>

  <p class="block2">Kenhir başaramamıştı. Paneb, yolundan sapmadan bilgi edinmiş ve Hakikat Meydanı'nın çizimcisi olma yolunda büyük bir güce sahip olmuştu. Öylesine büyülenmişti ki, bu olay tanrıların en güzel yaratıkları olan kadınları bile ona unutturacak denli enerjisini ve dikkatini alıp götürmüştü. Paneb çalışmaya başladığından beri, bir kez bile onlara bakmamıştı! Işık hem diğerlerinden farklı hem de Nefer'in karısı olduğu için, ona o gözle bakmamıştı. Işık'ı huzur veren, iyi nasihatlerde bulunan bir abla gibi görüyordu.</p>

  <p class="block2">Bu kadar uzun süre nasıl kadınsız kalmıştı? Acaba hınzır Kenhir'in büyüsü mü etkili olmuştu? Loncanın üç başkanından biri olan bu kurnaz adamdan sakınması gerekecekti. Paneb'i kendi ağma çekerek, aşktan yoksun bırakmamış mıydı?</p>

  <p class="block2">Sağ ekibin tatil günüydü. Bazı zanaatkarlar uyuyor, bazıları evlerini güzelleştiriyor, diğerleri ise dışarıdaki alıcılara satmak üzere mobilya imal ediyorlardı. Hâlâ Paneb'i kabul edememişlerdi. Paneb, yakında çizimcilere meydan okuyacak, ama bu sabah köyün kadınlarıyla ilgilenip, onları cezbetmeye karar vermişti.</p>

  <p class="block2">Eviyle ilgilenmek üzere, hızla evine döneceğine anayolda yavaşça ilerliyor, güzel olan herkese bakıyordu.</p>

  <p class="block2">Paneb, bu köye girmeden önce, Hakikat Meydanı'nın ciddi bir yer olduğunu, zanaatkarların eşlerinin evlerine veya ibadet yerlerine kapandıklarını zannediyordu, ama Mısır'ın diğer köylerinde olduğu gibi, burada da kadınların çoğu çalışıyor veya memeleri çıplak geziniyorlardı, Paneb'in bakışları diri göğüslere yönelmekte gecikmedi. Ne yazık ki kadınlar bu oyuna gelmedi; bazıları Paneb'e kötü kötü baktı, bazıları da öfkelenerek yoluna devam etti.</p>

  <p class="block2">Çapkınlık yapmak kolay görünmüyordu, ama delikanlı başaracağından emindi. Bu ürkütücü perhiz döneminden sonra, ister yaşlı ve tecrübeli bir kadın, isterse genç bir kız olsun, önüne çıkana dudak bükmeyecekti.</p>

  <p class="block2">Ufak tefek, çok güzel bir sarışının onu sevgi dolu bakışlarla izlediğini görünce, avını bulduğunu sandı. Ama kıza doğru o kadar hızlı adımlarla yürüdü ki, kızcağız ürkerek kapıyı yüzüne çarptı.</p>

  <p class="block2">Meyve kokan bir ses, mırıldanarak:</p>

  <p class="block2">-Kızları korkutuyorsun, dedi.</p>

  <p class="block2">Paneb arkasını döndüğünde, yirmi yaşlarında, göğüslerini açıkta bırakan dantelli yeşil bir elbise giymiş enfes bir kızılla karşılaştı. Memeleri muhteşemdi ve iştahını kamçılıyordu.</p>

  <p class="block2">-Adım Paneb.</p>

  <p class="block2">-Benim adım da Firuze ve bekârım. Evli olup olmaması Cesur'un umurunda değildi. Önemli olan kadın olmasıydı. Biraz çene çalmak ister misin?</p>

  <p class="block2">-Hayır. Seninle hemen sevişmek istiyorum. Firuze gülümsedi.</p>

  <p class="block2">-Sen gerçek bir devsin.</p>

  <p class="block2">-Sen de, güzel bir bitki! Uyumlu bir çiftiz, birbirimizden çok zevk almalıyız.</p>

  <p class="block2">-Kadınlarla böyle konuşulur mu?</p>

  <p class="block2">-Yeterince konuştuk.</p>

  <p class="block2">Firuze'nin küçük evinin girişindeki holün birkaç basamağını çıkıp kızı kollarına aldı ve onu ateşli öpücüklere boğdu. Kız da karşı gelmediği için onu yarıkaranlık evin içine sürükleyip, ince elbiselerini sıyırdı. Genç kadının, amber kokan beyaz teniyle üstüne eğilmesi Paneb'i çılgına çevirdi. Firuze Paneb'in her girişimine cevap verdi ve birbirlerinin vücutlarını keşfederek, harika bir yolculuğa çıktılar.</p>

  <h1 class="calibre1" id="sigil_toc_id_10">Kırk dokuzuncu bölüm</h1>

  <p class="block2">Seviştikten sonra, konuşmaya başladılar.</p>

  <p class="block2">-Tam adın gibisin, Cesur Paneb!</p>

  <p class="block2">-Senin kadar heyecan verici bir kadın tanımamıştım.</p>

  <p class="block2">-Çok mu kadın tavladın?</p>

  <p class="block2">-Köylü kızlar rezalet çıkarmaz.</p>

  <p class="block2">-Duygular seni hiç ilgilendirmiyor gibi.</p>

  <p class="block2">-Duygular yaşlılara hastır. Bir kadının erkeğe, bir erkeğin de kadına ihtiyacı vardır. Bu kadar basit.</p>

  <p class="block2">-Bu, arkadaşın Nefer'in düşüncesi mi?</p>

  <p class="block2">-Onu tanıyor musun?</p>

  <p class="block2">-Karısı Işık'la gördüm.</p>

  <p class="block2">-Onlar farklıdır. Mucizevî bir aşkları var ve onları ölüm bile ayıramaz; fakat ben onlara imrenmiyorum. Düşünebiliyor musun, başka kadın tanıyamayacak. Aslında, bu bir çeşit lanetlenme.</p>

  <p class="block2">Paneb doğrulup, dirsekleri üstüne yaslandı.</p>

  <p class="block2">-Sen, gerçekten harikasın... Niçin evlenmedin?</p>

  <p class="block2">-Senin gibi özgürlüğü tercih ettiğim için.</p>

  <p class="block2">-Köyde dedikodu yaparlar.</p>

  <p class="block2">-Hem evet, hem hayır. Çok genç yaşta dul kalan, sol ekipten bir taş yontucusunun kızıyım. Babam üç sene önce öldü, ondan önce de hep başkaları tarafından yetiştirildim. Burada, köyümde kalıp Hathor rahibesi olmaya karar verdim.</p>

  <p class="block2">Hathor, aşk tanrıçası değil mi?</p>

  <p class="block2">-Çok sevgilin oldu mu?</p>

  <p class="block2">-Bu seni ilgilendirmez.</p>

  <p class="block2">-Haklısın zaten mühim değil. Şu an tek sevgilin benim.</p>

  <p class="block2">-Yanılıyorsun Paneb. Ben özgür bir kızım ve hiçbir erkek bana hükmedemez. Belki de seninle bir daha hiç yatmayacağım.</p>

  <p class="block2">-Deli misin?</p>

  <p class="block2">Paneb Firuze'nin üzerine abanmayı denedi, ama kız kendini kurtardı.</p>

  <p class="block2">-Evimden defol, diye emretti.</p>

  <p class="block2">-Sana zorla sahip olabilirim.</p>

  <p class="block2">-Derhal bu akşam köyden kovulup, uzun bir hapis cezasına çarptırılırsın. Defol, Paneb.</p>

  <p class="block2">Canı sıkılan genç adam çekip gitti. Kadınlar... Özellikle de boyun eğmeyi reddettikleri zaman, onları anlamak ne zordu. Firuze'yi kaybetmişti, ama başkasını bulurdu. Bir süre için seks ateşi sönen Paneb, evinin tadilatıyla uğraşacaktı.</p>

  <p class="block2">Evi, Hakikat Meydanı'ndaki diğer evler gibi, ona resmen vezir tarafından tahsis edilmiş ve bekârlığı göz önünde bulundurularak, 50 metrekarelik küçük bir ev verilmişti. Çiftler genelde 80 metrekarelik, çocuklu olanlar ise 120 metre karelik evlerden yararlanıyorlardı. 3 ila 7 metre yüksekliğindeki anayola bakan evlerin ön cepheleri dardı ve küçük kapılarının önünde merdiven sahanlığı vardı. Cesur'un evi, bir metre yüksekliğinde bir subasmanm üstündeydi, duvarları sıva ve birkaç kat kireçsütü kaplı ham tuğladandı. Paneb'in evinde çok eksik vardı ve doğrudan kaya üzerine inşa edilmiş köyün en eski evleri kadar sağlam değildi.</p>

  <p class="block2">Yalnız çalışmak istediğinden, arkadaşına yardım edemeyen Nefer, hayatî hatalardan kaçınması için, yine de ona bazı önerilerde bulunmuştu. Bu yüzden Paneb dış duvarları çok kalın yapmak için çaba göstermiş ve odaları, basit bir toprak harçla sıvanan tuğlalarla örerek ince duvarlarla ayırmıştı. Bu bölmeler tavanı ve terası taşıyordu. Çatı, sadece yontulmuş ve iyice sıkıştırılmış hurma ağacı gövdelerinden oluşmuştu. Onları yerleştirmek kolay bir iş değildi, ama Paneb kuvveti ve Nefer'in talimatları sayesinde işi başarmıştı.</p>

  <p class="block2">Pencerelerin konumuna çok dikkat etmişti; çünkü bu sayede kışın sıcağı, yazın da serinliği içerde tutarak, hava akımını sağlamak zorundaydı. İşin zor kısmım yeniden ele almış, dış duvarlan daha da kalınlaştırmasını gerektiren ufak bir terslikten sonra, memnuniyet verici bir sonuç elde etmişti.</p>

  <p class="block2">Diğer birçok köylü gibi, Paneb de üç katlı bir evde üç odaya, bir mutfağa, iki mahzene, bir yüznumaraya ve bir terasa sahipti. Ama genelde evin görünümü boş ve çıplaktı, onu süsleyecek hiçbir dekor yoktu. Mobilyası basit bir hasırdan ibaretti ve bu yuvaya ruh vermek için boya ve diğer süslemeler eksikti. Paneb'in birçok fikri vardı, ama onları somutlaştırmaktan âcizdi ve sadece mükemmeliyet onu ilgilendiriyordu. Şimdilik, Hathor rahibelerine günlük olarak verilen ve tanrıçaya bağlılıklarının belirtisi olarak bir sunağa bırakmaları için Işık'ın köy sakinlerine dağıttığı çiçeklerle yetinecekti.</p>

  <p class="block2">Evini güzelleştirmeye yarayacak ve onu Hakikat Meydanı'nın en göz kamaştırıcı evi yapacak yeni teknikleri öğrenmenin zamanı gelmişti.</p>

  <p class="block2">Bir adam yaklaştı. Paneb'den biraz daha ufak tefek olmasına rağmen, hemen hemen aynı yapıya sahipti ve bedenini hareket ettirirken zorlanıyor gibi, yere ağır ağır basarak yürüyordu.</p>

  <p class="block2">-Beni mi görmeye geldin?</p>

  <p class="block2">-Sen Cesur Paneb misin?</p>

  <p class="block2">-Adın ne?</p>

  <p class="block2">-Taş yontucusu, Güçlü Naht.</p>

  <p class="block2">-Lakabın çok güzel. Bunu hak etmek için ne gibi işler yaptın?</p>

  <p class="block2">-Yüz yaşına kadar bir saniye durmadan ağır taşlan şimdiden kaldırmaya başlasan bile, benim kadar çok çalışamazsın.</p>

  <p class="block2">-Taş yontucusu olmaya niyetim yok, çizimci ve ressam olmak istiyorum.</p>

  <p class="block2">-Loncanın bünyesinde sıradışı bir ressam ve tecrübeli üç çizimci var. Onlar, Büyük Ramses'in, kraliyet ailesinin ve asillerin ebedî istirahatgâhlarını süslüyorlar. Senin gibi hayta biri, onlara hangi konuda hizmet verebilir ki?</p>

  <p class="block2">-Ben de onlar gibi kabul gördüm ve aynı loncaya aitim.</p>

  <p class="block2">-Teori ile pratiği kanştırıyorsun oğlum. Aramıza katılma şansına eriştiğin muhakkak, ama burada ne kadar kalacaksın?</p>

  <p class="block2">-Hoşuma gittiği sürece.</p>

  <p class="block2">-Kaderine hükmedebileceğini mi sanıyorsun?</p>

  <p class="block2">-Yolumuzun üzerinde kapılar vardır. Bazıları onlara bakar, bazıları birilerinin onlara kapıyı açması için ümitle kapıyı çalar. Bense kapılardan dalarım.</p>

  <p class="block2">-Bu arada, bana itaat edeceksin.</p>

  <p class="block2">-Emirlerin nedir, Naht?</p>

  <p class="block2">-Evimin duvarının onarılması lazım ve yorulmak istemiyorum. Tecrübe sahibi olduğuna göre, bu işle sen meşgul olacaksın.</p>

  <p class="block2">-Söz konusu benim değil, senin evin. Sorununu kendin çöz.</p>

  <p class="block2">-Hizmet etmek için işe alındın, oğlum.</p>

  <p class="block2">-Eser meydana getirmek için hizmet etmeye varım. Ama senin gibi fırsat düşkünlerine meydan vermeyeceğim.</p>

  <p class="block2">-Senin çok küstah olduğunu düşünüyorum. İyi bir ceza seni yola getirecektir. Düşman boylu bosluydu, ama Paneb karşı koyup saldırma konusunda ondan daha hızlı hareket edeceğinden emin olduğu için korkmuyordu.</p>

  <p class="block2">-Naht, koru kendini... seni mahvedeceğim.</p>

  <p class="block2">-Yaklaş palavracı, yaklaş...</p>

  <p class="block2">-İyi düşündün mü? Yerinde olsam, evime döner, eşimin beni okşamasını tercih ederdim. Eşin seni yara bere içinde görürse, bırakır gider.</p>

  <p class="block2">Kışkırtılan Naht, yumruğunu Paneb'in karnına indirmeyi denedi. Ama Paneb yana sıçrayıp, düşmanının böğrüne öyle bir vurdu ki, acılar içinde bağıran Naht'ın bir kaburgası kırıldı. Nefer koşarak geldi ve "Durun!" diye bağırdı.</p>

  <p class="block2">Işık'ın yaptığı incirli pastayı arkadaşına getiren Nefer, üzüntü verici bu manzarayla karşılaşmışü. Paneb, arkadaşının sözünü dinleyip kavgayı kesti, fakat Naht düşmanının üzerine çullanıp kafa attı.</p>
</body>
</html>
