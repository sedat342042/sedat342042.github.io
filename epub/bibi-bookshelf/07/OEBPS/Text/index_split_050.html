<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_60">Elli sekizinci bölüm</h1>

  <p class="block2">Teb'in ana çarşısının yakınındaki açık taverna, serinleyip gevezelik etmeye gelen Mısırlı ve yabancı tüccarları ağırlıyordu. Neşeli bir ortam vardı, ticaret ve kârdan söz ediliyordu. Tıknaz ve sakallı Dakter, işleri oldukça iyi giden Suriyeli bir satıcı rolündeydi. Merkez laboratuvarından bir bilim adamına veya yüksek dereceli bir memura rastlama tehlikesi olmadığından, Hakikat Meydanı'nda çamaşırcı olarak çalışan yardımcılardan birine, burada randevu vermişti. Yuvarlak omuzları olan adam, Dakter'in karşısına oturdu. Taverna o kadar gürültülüydü ki, hiç kimse onların ne konuştuklarını duyamazdı.</p>

  <p class="block2">Bilgin:</p>

  <p class="block2">-En iyi biradan ısmarladım, dedi.</p>

  <p class="block2">-Çamaşır tozu getirdiniz mi?</p>

  <p class="block2">-Dışarıdaki eşeğin sırtında dolu bir çuval var. Etkisini daha da artırdım.</p>

  <p class="block2">-Çok iyi. Mesleğimin ne kadar zor olduğunu bir bilseniz... En kötüsü de kadınların aybaşı dönemlerinde kirlettikleri çamaşırlar. Çok titizler, eğer bembeyaz ve parlak olmazsa, geri veriyorlar! Çamaşırları hiç yıkamadıkları anlaşılıyor. Ürününüz sayesinde zaman kazanıp, sebze bahçemle uğraşabiliyorum.</p>

  <p class="block2">-Bu da bizim küçük sırrımız.</p>

  <p class="block2">-Lütfen amirlerime bundan bahsetmeyin! Benim diğer meslektaşlarım gibi çalıştığıma ve en iyilerinden biri olduğuma inanmaya devam etmeliler.</p>

  <p class="block2">-Tamam, ama bana bir yardımda bulunmalısın. Çamaşırcı endişeye kapılarak sordu:</p>

  <p class="block2">-Nasıl bir yardım? Ben fakir bir adamım size para veremem ki.</p>

  <p class="block2">-Sadece biraz bilgi istiyorum. Çamaşırcı bakışlarını kaçırdı.</p>

  <p class="block2">-Benim fazla bir şey bildiğimi sanmayın.</p>

  <p class="block2">-Hiç köye girdin mi?</p>

  <p class="block2">-Buna iznim yok.</p>

  <p class="block2">-Diğer yardımcılar da girmedi mi?</p>

  <p class="block2">-Hayır, nöbetçiler çok sıkı. Şef Sobek de güvenlik önlemlerini artırdığı için, hiç kimse içeri girmek için kendim riske atmak istemiyor. Köyün sakinleri, hepsi birbirini tanır Davetsiz misafir hemen tanınır, dışarı çıkarılıp cezalandırılır.</p>

  <p class="block2">-Merak, ağır basmaz mı?</p>

  <p class="block2">-Kesinlikle hayır. Herkesin bir yeri var. Biz, yardımcılar, kendi yerimizle yetiniriz.</p>

  <p class="block2">-Senin ve meslektaşlarının, yıkadığınız çamaşır miktarına göre, köyün erkek ve kadın nüfusu hakkında bir fikriniz olmalı.</p>

  <p class="block2">Çamaşırcı, Dakter'e baktı.</p>

  <p class="block2">-Doğru... Ama bize ağzımızı sıkı tutmamız söylendi.</p>

  <p class="block2">-Ne istiyorsun?</p>

  <p class="block2">-Sizin çamaşır tozunuzdan üç çuval daha.</p>

  <p class="block2">-Çok fazla olur.</p>

  <p class="block2">-Benden istediğiniz, gizli tutulması gereken bir bilgidir. Büyük bir tehlikeyi göze alıyorum. Konuştuğum öğrenilirse, işimi kaybederim. Hatta, dört çuval olmalı.</p>

  <p class="block2">-Daha fazla vermem.</p>

  <p class="block2">-Tamam, anlaştık.</p>

  <p class="block2">İki adam, dürüst tüccarlar gibi el sıkıştı.</p>

  <p class="block2">-Bana göre, otuz kadar zanaatkar var, birkaç tane de bekâr olduğuna göre, yirmi ila yirmi beş de kadın olmalı.</p>

  <p class="block2">-Çok çocuk var mı?</p>

  <p class="block2">-Söylenene göre, her çiftin ortalama iki çocuğu var, ama bazı Hathor rahibeleri çocuk istemiyor.</p>

  <p class="block2">Dakter; "Çok küçük bir topluluk" diye düşündü, "dağıtmak zor olmayacak."</p>

  <p class="block2">Köydeki evlerin onarımı bitmiş, beyaz cepheleri güneşte parıldıyordu. Paneb çok sıkılmıştı, ama alçı ustalığına vâkıf olduğundan kendisiyle gurur duyuyordu. Hareketleri hep aynı, isteksiz ve ruhsuzdu. Bu teknik hakkında daha fazla öğrenebileceği bir şey olmadığını düşünüyordu.</p>

  <p class="block2">Delikanlı temizlik yapıp, leziz yemekler pişiren ve Firuze'yle geçirdiği aşk gecelerine sesini çıkarmayan Lekesiz Uabet'in varlığına alışmıştı. Paneb'in resmî eşi çok kibar ve ağırbaşlıydı ve kocasının canını hiç sıkmıyordı. Diğer kadınlarla gevezelik ederken, kocasını hiç eleştirmiyor ve herkese kendisininki gibi bir mutluluk yaşamalarını diliyordu.</p>

  <p class="block2">Paneb, yarın çizimcilere hatta gerekirse ekip şefine meydan okuyacaktı. Ona zorla kabul ettirilen işten galip çıktığını düşündüğünden, isteklerini söyleyecek ve havada kalan sözleri netleştirmek isteyecekti. İyi bir yemek, ikna gücünü besleyecekti.</p>

  <p class="block2">Ama onu yeni bir sürpriz bekliyordu. Beyaz bir elbise giymiş, boynuna akik bir kolye, alnına çiçekten bir çelenk takmış olan Uabet klasik mütevazı ev sahibesi görünümünden çok uzaktı.</p>

  <p class="block2">-Sessiz ol, dedi genç kadın.</p>

  <p class="block2">Paneb sinirlenerek evin kapısını çarptığında, Işık ve Nefer'i girişin duvarındaki bir oyuğa yerleştirilmiş kireçtaşından iki büstün önünde, derin düşüncelere dalmış buldu. Biri Tanrı Ptah'ı, diğeri ise Tanrıça Hathor'u kafasında canlandırıyordu. Ataların büstleri, göğüslerinin tam altından kesilmişti, kolları yoktu, boyunlarında geniş bir kolye vardı, bakışlan derin ve ciddiydi.</p>

  <p class="block2">Işık küçük, portatif bir mangalın üzerinde kokulu macun yakarak Paneb'e uzattı.</p>

  <p class="block2">-Ateş yakarak, atalarımıza saygı duruşunda bulun, diye isteğini belirtti.</p>

  <p class="block2">Tanrılar her birimizin evinde, onların varlığı sayesinde kendilerini gösteriyor. Onlara köle olmadan, onların gücüyle yaşamak sana düşüyor. Bin bir şekilde kendilerini gösterirler, bizi kör edebilir veya görmemizi sağlayabilirler. İçindeki ateşi hiçbir şey söndürmesin.</p>

  <p class="block2">Paneb atalar için tütsü yaparken, Işık sunağın üzerine bıraktığı çiçek ve meyvelere biraz su döktü.</p>

  <p class="block2">Nefer:</p>

  <p class="block2">-Bu evi kutsallaştırmanın tam zamanıydı, diye gözlemde bulundu; içerideki odaya gel, oraya senin için bir hediye bıraktım.</p>

  <p class="block2">Suskun, duvarın kubbeleşmiş üst kısmına, kireçtaşından yapılma dikdörtgen biçiminde bir stel koymuştu. 30 cm boyundaki bu taş Ra'nın aydınlık ve etkili ruhunun adını taşıyan bir atayı temsil ediyordu. Ölümün ötesinde, kendisiyle özdeşleşerek ve köy sakinlerini aydınlatarak, güneş sandalında ebediyen geziniyordu. Paneb: -Bu steli sen mi yonttun? diye sordu.</p>

  <p class="block2">-Hoşuna gitti mi?</p>

  <p class="block2">-Harika bir şey. Ata, hayatın simgesini sağ elinde tutuyor değil mi?</p>

  <p class="block2">-Onu bize aktaracak kişi Ptahhotep; sesini duyabilseydik, bize en iyi şeyin dinlemek olduğunu söylerdi ve bize bunu yaptıran yüreğimizdir. Eğer vahiylerine uyarsak, dürüst insanlar oluruz. Eğer yüreğimiz ile dilimiz bir olursa, girişimlerimiz bir sonuca varır.</p>

  <p class="block2">-Benimkiler de mi?</p>

  <p class="block2">-Tüm bilgiler kalbimiz sayesinde var olur ve atalarımızın ışığı ile kokladıklan beyaz nilüfer parfümünü algılarız. İşte ekip şefimizin bana öğrettikleri. Bu stel öteki dünya ile köy, tanrılar ile canlılar arasında irtibat sağlar. Bir atanın yüzü, zorlukların ortasında, gündüzümüzü aydınlatan bir güneş ışığı gibidir.</p>

  <p class="block2">Paneb, Nefer'in ihtişamlı sözlerinden etkilendi.</p>

  <p class="block2">-Kalbimizin de bize itaat edip, düşmanca davranmaması gerekmez mi? Benimki biraz uçarıdır ve onu kontrol altına alabileceğimden emin değilim.</p>

  <p class="block2">Karısı:</p>

  <p class="block2">-Artık yemeğe otursaydık? dedi.</p>

  <p class="block2">İki çift, kocasının arkadaşlarını ağırlamaktan memnun olan Uabet'in hazırladığı yiyecekleri paylaştı. Köydekilerin ve kendilerinin küçük kusurlarından bahsedip gülüştüler. Işık,yemeğin bitiminde, şeytanın genç evlilerin uykusunu bozmaması için, odanın dört bir yanına lambalar yerleştirdi. Böylece evin kutsanması bitmişti.</p>

  <p class="block2">Misafirler, bu ağırlamadan dolayı Lekesiz Uabet'e teşekkür ettiler. Fakat gitme vakti geldiğinde, Nefer Paneb'in canının sıkkın olduğunu fark etti.</p>

  <p class="block2">-Hayatimi dinlemekle geçirmeye niyetim yok, diye itirafta bulundu. Ben çizmek istiyorum ve beni dinlemeleri gerekiyor.</p>

  <p class="block2">Nefer:</p>

  <p class="block2">-Sırt eğmekle kırılmaz.</p>
</body>
</html>
