<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_64">Altmış ikinci bölüm</h1>

  <p class="block2">Taş yontucuları, şantiyenin bitimini kutlamak için, Büyük Ramses'in yeni tapınağının önünde toplandılar. Ekip şefi firavunun 28. saltanat yılından kalma harika bir ürün olan ve mezar kâtibinin mahzeninde hâlâ duran birkaç fıçı şarabı Kenhir'den kolayca almıştı.</p>

  <p class="block2">Çırak Paneb, aletleri temizleyip tahta sandıklara dizmek ve Kenhir'e teslim etmekle görevlendirilmişti. Kenhir, her zamanki gibi, raporunu mezar günlüğüne not etmeden önce uzun ve titiz bir kontrolden geçiriyordu. Burun Fened, Paneb'e: -İyi bir taş yontucusu olacaksın, dedi.</p>

  <p class="block2">-Ben çizimci ve ressam olacağım.</p>

  <p class="block2">-Ne inatçı herifsin!</p>

  <p class="block2">-Ya sen? Sana niçin Burun demişler?</p>

  <p class="block2">-Burundan daha önemli bir şey olmadığını bilmiyor musun? Ekip şefi bir adayı incelediği zaman, ilk olarak vücudun gizli tapınağı olan burnuna bakar. Bu loncada çalışmak için, burna, çok burna ve daha da fazla nefese ihtiyaç vardır, evlât! Soluk yalnızca tüm canlı varlıkların burunlarından geçip onlara nefes aldırmaz, aynı zamanda piramitleri, tapınakları, ebedî istirahatgâhları canlandırır, rüzgârın pusu dağıtması gibi kötülüğü kovalar. Okumayı öğrendiğine göre, sevinç kelimesinin burun şekliyle ifade edildiğini bilirsin. Sevinç olmadan bu dünyada hiçbir şeyin kalıcı olmadığını bil.</p>

  <p class="block2">En saf sevinç kaynağı, Maat'ın hizmetinde yapılan iştir. Güçlü Naht:</p>

  <p class="block2">-Ders vermeyi bırak, sözlerinden tek bir kelime anlamadığını görmüyor musun?</p>

  <p class="block2">diye tavsiyede bulundu.</p>

  <p class="block2">-İri olduğun kadar aptalsın galiba?</p>

  <p class="block2">Naht yumruklarını sıkarak ayağa kalktı.</p>

  <p class="block2">-Boğazını sıkarım, serseri!</p>

  <p class="block2">Burun Fened ve Somurtkan Karo araya girdiler.</p>

  <p class="block2">-Yeter, ikiniz de susun! Bu güzel anı bozmayın. Şu enfes şarabı içelim ve yeni yıl kutlamalarına hazırlanalım.</p>

  <p class="block2">Güçlü Naht tehditkâr bir ifadeyle başparmağını Paneb'e doğru uzattı:</p>

  <p class="block2">-Sen, beklediğin için hiçbir şey kaybetmiyorsun!</p>

  <p class="block2">-Emrindeyim. Habire konuşuyorsun ama hiçbir eylemde bulunmuyorsun. Taş yontucusu alaycı bir ifadeyle gülümsedi.</p>

  <p class="block2">-Ve çok hızlı konuşuyorsun.</p>

  <p class="block2">Bayramlar Paneb'in hoşuna gitmiyordu, hele bu kutlama diğerlerine oranla onu daha çok kızdırıyordu. Çizimciler grubunu kınayıp suçlamasını ve bilgi edinmek için ekip şefini sorguya çekmesini engelliyordu. Bu yüzden, eşinin uyarısına rağmen, yemek boyunca ters bir tutum sergilemişti. Lekesiz Uabet, mükemmel ev sahibesi gibi davranmayı tercih ederek hiçbir tepki göstermemişti.</p>

  <p class="block2">Köyün yeni yıl eğlencelerine kendini kaptıracağı fikriyle hiddetlenen Paneb, gecenin bir yansında kalkıp, Krallar Vadisi'ne hakim derbende giden yolu tutmak için batıdaki küçük kapıdan çıkmıştı. Paneb, Sobek'in yerleştirdiği nöbetçiler tarafından gözleneceğini bildiğinden, kurtulmak için çakıllı yola sapıp bir kayanın üzerine oturdu.</p>

  <p class="block2">Uzmanların görüşlerine göre, nehir kabarması harika olacak ve Nil Nehri'nin bitiş noktası olan Hapi, Mısır'a bir kez daha refah getirecekti. Ama balçık, ekin ve ülkenin zenginliği Paneb'in umurunda değildi, o çizip boyamak istiyordu; gönlünün istediği loncaya girmişti, ama hâlâ onu çizimciler sınıfına almamakta inat ediyorlardı.</p>

  <p class="block2">Suskun Nefer ise dev adımlarla ilerlemişti. Kısa bir sürede, çok aşama kaydetmiş, inkâr etse de şimdiden taş yontucularının başı gibi davranıyordu. Paneb kıskanç ve istekli değildi ama biraz kırgın, bilhassa kızgındı. Amacına yaklaştığını sandığı her anda, mecburî bir görev onu amacından uzaklaştınyordu. Asıl öğrenmeyi arzu ettiklerinin dışında, çok şey öğrenmişti!</p>

  <p class="block2">İnce, yumuşak ve mis gibi kokan bir çift el, gözlerini kapadı.</p>

  <p class="block2">-Paneb, seni bekliyordum.</p>

  <p class="block2">-Firuze! Buraya geleceğimi nereden bildin?</p>

  <p class="block2">-Bir Hathor rahibesi aynı zamanda biraz da kâhindir. Paneb, Firuze'yi kendine doğru çekti.</p>

  <p class="block2">-Evli olduğunu unutuyor musun? Zina, büyük bir suçtur.</p>

  <p class="block2">Firuze, tanrıların yarattığı harikalar arasında en hoşuna gidenlerin başında geliyordu. Paneb peştamalını ve genç kadının elbisesini, mutluluk örtüsü yapmak için taşların üzerine serdi. Paneb, sırtüstü uzandı. Firuze'nin hafif vücudu gökyüzünü görmesini engellediği anda, sivri çakıl taşlarının batmasını unutmuştu bile.</p>

  <p class="block2">Yılın son gününde, yıldızlı gökyüzü altında, şafak vaktine kadar seviştiler. Paneb uyandığında, sevgilisi kaybolmuştu. Tadına doyamadığı sevişmelerini yeniden yaşamak için birkaç saniye gözlerini yumduktan sonra köyün yolunu tuttu. Ramose ve karısının öldüğü sabahki gibi, her tarafı sessizlik kaplamıştı. Hele bir bayram günü için, bu daha da şaşırtıcıydı. Şüphesiz başka bir cenaze vardı ve kutlamalar ertelenmişti. Ölenin hiyerarşideki önemine göre, Paneb'i cemaatin üzüntüsüne saygı göstermeye zorlayan bir yas süresi ilan ediliyordu.</p>

  <p class="block2">Hayır, geleneği yıkma pahasına da olsa, buna boyun eğmeyecekti. Hiç kimse, hatta bir ekip şefi bile böylesine yasal bir isteğe karşı çıkamazdı. Diğerleri ağlaşırken, Paneb gerekirse zor kullanarak çizimcilerden biriyle çizim tekniğini uygulayacaktı.</p>

  <p class="block2">Sadece köydekilerin geçebildiği, batıdaki küçük kapı kapalıydı. Meraklanan Paneb, yardımcılar da tatil olduğu için ıssız olan ana kapıya vardı.</p>

  <p class="block2">Çömelmiş, şekerli bir papirüs yaprağı çiğneyen nöbetçi, zanaatkarı süzüp başıyla selamladı. Paneb geçtikten sonra kapıyı kapadı. Görünürde hiç kimse yoktu. Hakikat Meydanı sakinleri ne yeralti mezarlığında ne de köydeydiler. Tapınakta değillerse, peki neredeydiler?</p>

  <p class="block2">Delikanlı, anayolda ilerlerken, arkasından gelen ayak sesleri duydu. Arkasını döndü; sıraya girmiş, hareketsiz duran Kasa, Fened, Karo ve Naht'ı gördü. Ellerinde sopalar vardı. Naht alaycı bir sesle sordu: -Nasıl sürpriz ama? Gel, evlat, seni bekliyorduk. Aslan Userhat ile Araştırmacı İpuy da dört taş yontucusuna katıldılar.</p>

  <p class="block2">Paneb, topuz gibi silahları olan altı kişilik bir grupla karşı karşıyaydı. Çatışma zor geçeceğe benziyordu, ama Paneb korkmuyordu. Eğer ona vururlarsa, o da fazlasıyla karşılık verecekti.</p>

  <p class="block2">Güçlü Naht onu uyardı:</p>

  <p class="block2">-Kaçma şansın yok. Önüne bak.</p>

  <p class="block2">Anayolun diğer ucunda, ellerinde sopalanyla Neşeli Renupe, Kararlı Gau, Çakal Unes, Cömert Didya, Alim Tuti ve hatta Pişkin Somun Pay bulunuyordu.</p>

  <p class="block2">Sadece ekip şefi ve Nefer gruba katılmıyordu. Çizimciler grubu, taş yontuculara göre daha kuvvetli görünüyordu. Paneb, ilk olarak Pay'ın kafasını kıracak, sopasını alacak ve suç ortaklarını tepeleyecekti. Böylece fazla yorulup savaşmadan, onların sayıları altında ezilmeyecekti.</p>

  <p class="block2">Ondan kurtulmak için böyle bir komplo kurmuşlardı! Bu kadar ikiyüzlülükten midesi bulanan Paneb, öfkesinin kuvvetini kamçıladığını hissetti ve tehditkâr adımlarla çizimcilere doğru ilerledi.</p>

  <p class="block2">Grup, özenle taranmış beyaz saçlarını ortaya çıkaran parlak kırmızı, muhteşem bir elbise giymiş olan bilge kadına yol açmak için ikiye ayrıldı.</p>

  <p class="block2">-Daha ileri gitme, Paneb! Senin için, her şey kavga, çekişmeden ibaret. İnsanoğlu varlığını böyle sürdürdüğünden, haksız da değilsin. Ama Hakikat Meydanı, bizden daha fazlasını istiyor. Bizi eyleme ve soğukkanlılığa çağırıyor... Önce, kalbimizi kemiren taşkınlık ve kindarlık gibi düşmanları yenmemiz gerekiyor. Bunları engellemek üzere, mutlu bir yılın sembolü olarak seni seçtik.</p>

  <p class="block2">Sağ grubun üyeleri sopalarını havaya fırlatıp, sevinç çığlıkları atarak karşı koymayan Paneb'e hücum ettiler. İri genci zar zor havaya kaldırıp, Hathor Tapınağı'nın önüne getirdiler. Orada, Paneb'i sıkıca bir direğe bağladılar. En küçüğünden en yaşlısına kadar herkes, köy hayatına müdahale ederse onu pataklayacaklarını söyleyerek, türlü hakaretlerde bulundular.</p>

  <p class="block2">Paneb'in durumu hiç de imrenilecek gibi değildi, bulunduğu yerden ziyafet hazırlıklarına tanık oldu. Taş yontucuları ve bazı hanımlar, yemek boyunca, şaraba övgü yağdırdılar. Firuze ona bakmadı bile. Lekesiz Uabet ona merhamet duyduğunu belirten kaş göz işaretleri yaptı. Işık ve Nefer dostça el salladılar. Nefer arkadaşına soğuk su ve yiyecek getirdi.</p>

  <p class="block2">-Bana seçildiğimi söyleyebilirdin... Grubun yansını öldürecektim! Bu saçma fikir, senden gelmedi değil mi?</p>

  <p class="block2">Anlamsız bir ifadeyle bakan Nefer cevap vermedi.</p>

  <p class="block2">Günah keçisi haline gelen Paneb sabırsızlanıyordu. Acıkmıştı da, enfes yemeklerin karşısında midesi gurulduyordu. Onu bu yeni sınava tabi tutarak, gücünün azaldığına inananlar, bunu pahalıya ödeyecekti.</p>

  <p class="block2">Sotis yıldızı ortaya çıktığı anda, İsis'in gözyaşları suları kabarttı; bilge kadın da yeni yıla girildiğini ilan etti. İşte o zaman ekip şefi, Paneb'i çözdü. Kanı kaynayan genç, bileklerini ovalarken, Neb sırtına şiddetli bir yumruk atarak Paneb'i ödüllendirdi.</p>

  <p class="block2">-Artık bilinçlendin, Paneb. Artık ciddi bir şekilde işe koyulacağız.</p>

  <p class="block2"> </p>
</body>
</html>
