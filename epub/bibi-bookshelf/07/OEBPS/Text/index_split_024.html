<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_27">Yirmi beşinci bölüm</h1>

  <p class="block2">Mehi geniş eviyle gurur duyuyordu. Dul kaldığı zaman büyük üzüntülere kapılan yaşlı bir Tebli asili ikna ederek, evini düşük fiyata almıştı. Askeri yönetimin de ona yüklü miktarda borç vermesi işini kolaylaştırmıştı. Ve müstakbel kayınpederinin yapmacık cömertliği sayesinde de, eve öngördüğünden daha once sahip olmuştu. Esasında, Serketa'nın babası yüksek sosyeteye hiçbir malî sorunu olmayan, görünürde zengin bir damat takdim etmek istemişti. Oysa, durumun perde arkasındaki tek hâkimi yalnızca Mehi'ydi. Mehi, bunu ona pahalıya ödetecekti.</p>

  <p class="block2">Evin ilk iki katı, rutubete karşı, yüksek bir platform üzerine inşa edilmişti. Alt katta, bir kâhyanın sorumluluğunda olan hizmetçiler için ayrılmış odalar vardı.</p>

  <p class="block2">Mehi, sadece kendi fırıncısının yaptığı ekmeği yer, çamaşırcısı tarafından büyük özenle yıkanıp, temizlenmiş çamaşırları giyerdi. Katlara çıkan merdiven başlarında, her zaman taze çiçeklerin olduğu vazolar bulunurdu.</p>

  <p class="block2">İlk katta, misafir odaları; ikinci katta ev sahibinin çalışma odası, diğer odalar, banyo ve oturma odası yer alıyordu. Subay, kirli suların boşaltılması için bir boru sistemi döşetmişti ve firavunun sarayına denk bir konfor yaşıyordu.</p>

  <p class="block2">Mehi toprak ve bahçeden nefret ederdi, onlarla uğraşacak yeterince köylü vardı. Onun gibi kaliteli biri daha iyisine layıktı ve sadece Teb gibi büyük bir şehrin merkezinde bu isme layık bir ikametgâh olabilirdi.</p>

  <p class="block2">Yüksek tavanlı misafir odasına girdiğinde, sağlam havalandırma sistemi sayesinde, yazın bile serin olan odanın ne denli huzur verici olduğunu hissetti. Sıcaktan daha beter ne olabilirdi?</p>

  <p class="block2">Görüşmek istediği adam, rengârenk kumaşla kaplı bir koltukta oturmaktaydı. Mavi bir küpün içinden hoş kokulu su alarak el ve ayaklarını yıkamıştı.</p>

  <p class="block2">- Hoş geldin, Dakter. Evimi nasıl buldun?</p>

  <p class="block2">- Hayranlık verici, Yüzbaşı Mehi! Daha güzelini görmedim. Dakter, kısa boylu, tıknaz ve sakallıydı. Siyah gözleri, sert ve kızıl tüylerle kaplı kurnaz yüzüne canlılık veriyordu. Çok kısa olan bacaklarıyla hantal bir görünümü olsa da düşmanını vuracağı zaman, bir yılan kadar canlı ve kıvrak olabiliyordu.</p>

  <p class="block2">Yunanlı bir matematikçi ve İranlı bir kimyagerin oğlu olan Dakter, Memfis'te doğmuş ve çok genç yaşlarda bilimsel araştırmalara duyduğu ilgiyle adından söz ettirmişti. Bütün ahlakî kavramlardan yoksun olan öğrenci, diğerlerinin fikirlerini çalarak asgari çaba göstermenin, dev adımlarla ilerlemesine yardımcı olacağını anlamıştı. Ama bu, onu sadece büyük emeline ulaştıracak bir stratejiydi. Amacı Mısır'ı, insanın tabiata hükmetmesini sağlayacak bir bilimin, boş inançlardan arınmış, katıksız bir bilimin odak noktası haline getirmekti.</p>

  <p class="block2">Teb belediye başkanının himayesinde çağının bilimlerinin gizemli yanlarını çözmeye çalışıyordu. Daha önce de teknisyenlik ve mucitlik yetenekleri sayesinde, Mernfis belediye başkanının vazgeçemediği kişi olmuştu. Nil Nehri'nin yükselmesiyle ilgili yaptığı tahminî hesaplar parlak bulunmuş, gezegenleri inceleme metodunu geliştirmişti. Bütün bunlar önemsizdi. Asıl yarın Mısır'ı ölgünlüğünden ve yıpranmış geleneklerinden kurtararak, yeni bir dünya görüşü benimsetmeye çalışacak ve böylece ülkeyi yükselme yoluna sokacaktı. Böylesine zengin ve güçlü bir ülke, eski inançlarından vazgeçerse nelere kadir olmazdı ki?</p>

  <p class="block2">- Altın kolye nişanı almanızdan ötürü sizi tebrik ederim, Yüzbaşı. Bu hak ettiğiniz ödül sizi, fikirlerine daha çok değer verilen önemli bir kişi yapacak.</p>

  <p class="block2">- Seninkiler kadar değil, Dakter. Teb belediye başkanının senin öğütlerinden vazgeçemediğini duydum.</p>

  <p class="block2">- Abartılmış, ama aklı başında bir adam ve geçmişle uğraşacağına, o da benim gibi geleceğe önem veriyor.</p>

  <p class="block2">- Bir de fikirlerinin yüksek şahsiyetleri rahatsız ettiğini duydum.</p>

  <p class="block2">Dakter, gür sakalını okşadı.</p>

  <p class="block2">- İnkâr etmek zor, Yüzbaşı. Karnak'ın başpapazı ve emrindeki uzmanlar araştırmalarımı hiç tasvip etmiyorlar, ama onlardan korkmuyorum.</p>

  <p class="block2">- Kendinden emin görünüyorsun.</p>

  <p class="block2">- Düşmanlarım, yakında Nil'den daha güçlü bir akıntıyla sürüklenip gidecekler. Bu akıntı da, insanoğlunun doğasındaki meraktır. Hepimizin, bilgilenmeye ihtiyacı var. İşte ben, bu ihtiyaca katkıda bulunuyorum. Böylesine geleneklere bağlı bir ülkede, yolumuz uzun görünüyor. Ama bununla beraber, zaman, hem de çok zaman kazanmak mümkün...</p>

  <p class="block2">-Ne şekilde?</p>

  <p class="block2">- Hakikat Meydanı'nın sırlarını ele geçirerek.</p>

  <p class="block2">Mehi heyecanını gizlemek için bir yudum beyaz şarap içti. Kavrama gücü yüksek olan bu müttefike yardım edecek miydi?</p>

  <p class="block2">- Seni anlayamıyorum... Orada sadece inşaatçılar çalışmıyor mu? Dakter, alnını kokulu mendille ıslattı.</p>

  <p class="block2">- Ben de uzun bir süre buna inandım... Ama yanılmışım. Sadece sıradışı ve olağanüstü yetenekli zanaatkarları toplamakla kalmıyor, bir de hayatın sırlarını haksız yere elinde tutuyor.</p>

  <p class="block2">- Sırlarını mı? Ne çeşit sır?</p>

  <p class="block2">- Büyük konuşmayayım, ama sırlar ebedî hayatla ilgili. Hakikat Meydanı loncası, firavunun yeniden dirilmesiyle ilgili evi hazırlamakla yükümlü değil mi? Sezilerime göre, bazı üyeler arpayı altına<sup class="calibre3"><sup class="noteref" id="back_note_4"><a class="calibre4" href="../Text/index_split_070.html#note_4" title="4">4</a></sup></sup> çevirmenin yolunu biliyorlar. Diğer mucizeleri hesaba katmıyorum.</p>

  <p class="block2">- Sırlarını çözmeyi denedin mi?</p>

  <p class="block2">- Birçok kez Yüzbaşı, ama başaramadım. Hakikat Meydanı sadece firavuna ve vezire bağlı. Yönetim, her ziyaret başvuruma olumsuz cevap verdi. Bununla beraber, yönetimde çok arkadaşım var, ama bu köye yaklaşılmıyor.</p>

  <p class="block2">- Güvenli bir konumdasın değil mi?</p>

  <p class="block2">- Aynı konuşmayı birçok kez yaptım ve benimle alay ettiler.</p>

  <p class="block2">- Bana iletilenler de bunlar, ama senin ağzından duymak istedim. Zira ben, seni ciddiye alıyorum.</p>

  <p class="block2">Dakter şaşırdı.</p>

  <p class="block2">- Beni şımartıyorsunuz Yüzbaşı, ama bana niçin inanıyorsunuz ki?</p>

  <p class="block2">- Çünkü Hakikat Meydanı benim de en önemli saplantılarımdan biri. Ben de, senin gibi, bu köyün yüksek duvarlarının ardında ne saklandığını öğrenmeye çalıştım, ama hiçbir sonuca ulaşamadım. Böylesine iyi saklanan bir sır, çok önemli olmalı.</p>

  <p class="block2">- Çıkardığınız sonuç harika, Yüzbaşı! Mehi, gözlerini misafirine dikti.</p>

  <p class="block2">- Hayır, herhangi bir sonuç çıkarmadım.</p>

  <p class="block2">- Ne... Bundan ne anlamalıyım?</p>

  <p class="block2">- Hakikat Meydanı'nın sırrını gördüm. Bilgin ayağa kalktı, elleri titriyordu.</p>

  <p class="block2">- Nedir?</p>

  <p class="block2">- O kadar sabırsız olma. Sana var olan gerçeği sunuyorum. Onu elde edip, yararlanmamız için bana yardım etmelisin. Bir anlaşma yapmaya hazır mısın?  </p>
</body>
</html>
