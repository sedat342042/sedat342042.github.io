<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_73">Yetmiş birinci bölüm</h1>

  <p class="block2">Nefer, Altın Evi'nde öğrendiklerini özümsemek zorundaydı. Hakikat Meydanı'nın en gizli ayinini yaşamış ve aktarmakla yükümlü olduğu önemli sırları keşfetmişti, ama gerçekten bunlara layık mıydı?</p>

  <p class="block2">Lonca bunu öğrenmek için, kendisinden, hem teknik konuda yeteneklerini hem de duyarlılığının enginliğini kanıtlayacak bir eser istedi. Ona hiçbir tavsiyede bulunulmadı, hiçbir ölçüte uyması söylenmedi. Köyde geçen yılların muhasebesini yapmak, oradan en mühim öğretileri çalmak, ekip şeflerinin ve yüksek seviyedeki diğer üyelerin beğenisini kazanacak nesneye biçim vermek Nefer'e düşüyordu. Suskun, her zamanki gibi, çok uzun süre düşündü. Kafasında birçok tasarı vardı, ama seçimi kalbi kazandı. Işık'ın da olumlu yöndeki fikrini aldıktan sonra Neb'e gitti. Ekip şefi, aynı akşam, onu Ramses'in babası Seti tarafından inşa ettirilen Hathor Tapmağı'na götürmüştü bile.</p>

  <p class="block2">Nefer, ana kapıya giden merdiveni çıktı, eşiği aştı, göğe bakan avluyu geçip, ikinci bir avluda son bulan döşeme taşlı yola girdi. Orada arındırılmış ve bir bağış masasının önünde saygı duruşunda bulunmuştu.</p>

  <p class="block2">Sonra, zemininde bir kapak olan, düz tavanı iki sütunla desteklenmiş kapalı bir salona girmesine izin verilmişti. Duvarlar boyunca yer alan taştan sıralarda hakimler oturuyordu. Salonun ucunda, firavunu Hathor'la yüz yüze gösteren dikme taşların çevirdiği bir kapı, kutsallık fışkıran gizli tapınağa açılıyordu. Nefer, bu mahkemenin hoşgörülü olmadığını biliyor ve vereceği hükümden korkuyordu. Eğer yanılırsa, girdiğinden beri gösterdiği tüm çabalar boşa gitmiş olacaktı.</p>

  <p class="block2">Ekip şefi:</p>

  <p class="block2">- Kutsal varlıklar sana ne öğretti?</p>

  <p class="block2">- Ra'nın ışıldamasını, Ptah'ın yarattığı şeyi ve Hathor sevgisini algılamaya çalıştım.</p>

  <p class="block2">Sağ grubun ekip şefi şöyle sordu:</p>

  <p class="block2">- İyi bir eser meydana getirmek için gerekli vasıflar nelerdir?</p>

  <p class="block2">- Her durumda hayatın bilincine varma, açık yüreklilik, tutarlılık, kendine hâkim olma ve somutlaştırma gücü. Ama bunlar, bolluğa ve barışa götürdüğü takdirde değerlidir ve hiçbir zanaatkar sanatın tüm sınırlarına ulaşamamıştır.</p>

  <p class="block2">- Bize çalışmanı göster.</p>

  <p class="block2">Nefer, altın sarısı tahta bir heykelciği örten tülü kaldırdı. Heykelcik bir arış<sup class="calibre3"><sup class="noteref" id="back_note_8"><a class="calibre4" href="../Text/index_split_074.html#note_8" title="8">8</a></sup></sup> boyundaydı ve elinde hayatın simgesini tutan, oturmuş durumdaki Tanrıça Maat'ı temsil ediyordu.</p>

  <p class="block2">Çakal Unes, boşuna bu isme sahip olmamıştı. Uzun ve ince yüzü çakalı andırıyordu ve çizimci, en önemli görevlerinden biri çöldeki leşleri yok etmek olan bu hayvan kadar atak ve hızlıydı. İçine kapanık, gözü sürekli pusuda sorgulayan gözleriyle Unes, zaptedilmesi zor bir şiddete gebe gibiydi.</p>

  <p class="block2">Paneb onu hiç sevmiyor ve ondan hiçbir iyilik beklemiyordu. Bu yüzden, onu çizim atölyesinin kapalı kapısının önünde kollarını kavuşturmuş bir halde bulduğu zaman, kaçınılmaz bir çarpışmaya hazırlandı.</p>

  <p class="block2">- Geçmemi mi engelliyorsun Unes?</p>

  <p class="block2">- Sence bunu yapabilir miyim?</p>

  <p class="block2">- Şu anda, senin grubunun bir üyesiyim! İçeri girmeme izin vermelisin.</p>

  <p class="block2">- Meslek sırları hakkında daha fazla şey öğrenmek istemiyor musun?</p>

  <p class="block2">Paneb, Çakal Unes'e dikkat ve kuşkuyla baktı.</p>

  <p class="block2">- Bazıları mesleği atölyelerde öğrenir, ben daha tehlikeli yerleri tercih ediyorum. Cesaretin varsa beni takip et.</p>

  <p class="block2">Cesur tereddüt etmedi. Unes koşmuyor, ama şaşırtıcı bir hızla yürüyordu. Çöl bölgesini aştı, bir buğday tarlasına sapıp, bir kanalın kenarındaki sazlığa daldı.</p>

  <p class="block2">- Yere yat, diye emretti.</p>

  <p class="block2">Sineklerin hücumuna uğrayan Paneb çamura bulandı. Çizimcinin sağma uzandığında, yanından bir su yılanının geçtiğini gördü.</p>

  <p class="block2">Unes:</p>

  <p class="block2">- İyi bak, diye tavsiyede bulundu.</p>

  <p class="block2">Paneb, zarafetle hareket eden bir ibişe hayran hayran baktı, ahenkle dans ediyor gibiydi.</p>

  <p class="block2">- Ne gözlemledin?</p>

  <p class="block2">- Yürüyüşündeki ahengi... Adımlan hep aynı.</p>

  <p class="block2">- İbişin adımı bir arış kadardır. Tot'un cisimleşmiş hali olan ibis, Tann'nın kolunda da yazılmış olan bu temel ölçüyü bize gösterir. Arış anlamına gelen meh, "düşünmek", "derin düşüncelere dalmak", "bitirmek", "tam, dolu olmak" deyimleriyle eşanlamlıdır; arısı bilmek sana kâinatın kurallarını algılamanı sağlar. Şimdi atölyeye dönebilirsin.</p>

  <p class="block2">Tanrı Tot'un, toprağı ölçmek için kullandığı arışı keşfi, Cesur için unutulmaz bir an olarak kalacaktı. Hemen, yedi karışa ve on sekiz parmağa bölünüşünü öğrendi ve ustabaşı ona, çalışırken kullanacağı katlanabilir küçük bir ölçü verdiğinde, değer biçilemeyecek bir hazineye sahip olduğu hissine kapıldı. Demek ki, iriyarı gencin birçok kez bakmasına rağmen göremediği, eserin en önemli sırlarından biri, ibişin vücudunda gizliydi. Kutsal varlıkların, doğa yoluyla, bir şekilde, sürekli kendilerini ifade ettiklerini ve verdikleri mesajı almak için gözleri ve kulakları daha iyi açmak gerektiğini anladı.</p>

  <p class="block2">Çizimcilerin tutumu değişmişti. Kararlı Gau biraz daha sıcak davranıyor, Pişkin Somun Pay seve seve yeni meslektaşına yol gösteriyor, Unes renk oyunlarına ısrarla önem veriyordu. Bu üç deneyimli zanaatkarın yol gösterdiği Paneb, coşkulu karakterinin hemen reddedeceği teknik zorunlulukları böylece kolaylıkla hazmediyordu.</p>

  <p class="block2">Her akşam, kendiliğinden atölyeyi siliyordu. Evine dönmeden önce, bir parça kireçtaşına, arabalar, köpekler veya yürüyen bir adam çiziyor, sonra denemelerini bin parçaya ayırıyordu. Bir gün, en ufak bir düzeltme yapmaksızın şekiller çizeceğinden emindi.</p>

  <p class="block2">Gece olduğunda, atölyeden çıkarken Şef Sobek'le karşılaştı.</p>

  <p class="block2">- Paneb, tam bir profesyonel olmak üzeresin.</p>

  <p class="block2">- Hoşuna gidiyor mu?</p>

  <p class="block2">- Amma da saldırgansın oğlum, bu tutumun başına dert açacak.</p>

  <p class="block2">- Polis şefi benden ne istiyor?</p>

  <p class="block2">Paneb, Nübyelinin karşısına dikildi. Çatışma kaçınılmaz gözüküyordu.</p>

  <p class="block2">- İkimiz de birbirimizi pek sevmiyoruz. Ama bir yalancı olmadığına eminim.</p>

  <p class="block2">- Beni yalancılıkla suçlarsan pişman olursun.</p>

  <p class="block2">- O halde bana gerçeği söyle; dağda, adamlarımdan birini öldürdün mü?</p>

  <p class="block2">- Delirdin mi?</p>

  <p class="block2">- Demek masumsun.</p>

  <p class="block2">- Tabiî ki, evet!</p>

  <p class="block2">- Senden şüphelendim, ama şimdi sana inanıyorum.</p>

  <p class="block2">- Benden şüphelenmeye cüret etmek mi, benden ha... Sobek, kafanı kıracağım.</p>

  <p class="block2">- Hemen yakalanıp cezalandırılırsın... Sen çalışmaya devam et.</p>

  <p class="block2">Sobek, uzaklaşırken şöyle düşündü: "O değil"! Polis şefi davranışından pişman değildi, Paneb'i aklamıştı, tüm şüpheleri onu Batı Yakası'nın Başyöneticisi Abri üzerindeki ipuçlarına doğru götürüyordu.</p>

  <p class="block2">Bu yönde giderse meslek hayatı sona erebilirdi, ama vicdanı bir alçak gibi davranmasına el vermiyordu.</p>

  <p class="block2">Nefer ve Işık, sıcaklık dayanılmaz hale gelene kadar evlerinin taraçasında sarmaş dolaş oturdular. Seviştikten sonra, Hakikat Meydanı Mahkemesi'nce, Maat heykelciğinin "doğru ses" olarak tanındığını ekip şefinin bizzat ağzından duydukları o unutulmaz geceyi hayal ederek, birbirlerinin kollarında uyumuşlardı. Heykelcik, kalitesinden dolayı tapınağın hazinesine dahil olacaktı.</p>

  <p class="block2">Altın Evi'nde heykeltıraş olan Nefer, bundan böyle, kâinata yayılmış yaratıcı gücü birleştirmeye yarayan heykelleri biçimlendirecekti. Taşa hayat vererek, aldığı bilgileri uygulayacak ve böylece hiçbir malzemenin durduramadığı gizemli ışığın yayılmasına iştirak edecekti. Hiyeroglif yazısını öğrenecek öğrencilere örnek teşkil etmesi için, Kâtip Ramose'nin, kâtip duruşuyla bir heykelini hayata geçirmekle işe başlayacaktı.</p>

  <p class="block2">Bilge kadın, güneşin alnında, evinin önünde oturmuştu. Bu alışılmadık durum, bir hastalığa yakalandığından korkan Işık'ı endişelendirdi. Ama bilge kadının sesi sakindi.</p>

  <p class="block2">- Bugün kimseyi tedavi etmeyeceğim. Benim yerime geçmeye hazır mısın?</p>

  <p class="block2">- Elimden geleni yaparım... Ağrınız mı var?</p>

  <p class="block2">- Aslan Tanrıça Sehmet'i yatıştırmak için tapınakta olmak zorundayım.</p>

  <p class="block2">- Köyü tehdit eden bir tehlike mi var?</p>

  <p class="block2">- Evet Işık. Büyük bir tehlike.</p>
</body>
</html>
