<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_67">Altmış beşinci bölüm</h1>

  <p class="block2">Büyük Ramses, Kurtarıcı Şed ve yardımcılarının, onun gelişinden önce, son kez gözden geçirdikleri ebedî istirahatgâhını görmek üzere Krallar Vadisi'ne gitmeye hazırlanıyordu.</p>

  <p class="block2">Paneb, sundurmanın gölgesinde dinlenen firavunun atlarına soğuk su taşımakla görevlendirilmişti. Sürücüsünün yanında beklediği arabaya yaklaşıp, tekerleklere bir göz attı. Her türlü bakımı yapılmış, harika bir işçilik eseri olan araba, eski marangozu mest etti.</p>

  <p class="block2">Atlar sakin bir şekilde su içiyorlardı. Paneb uzaklaşırken tuhaf bir ayrıntı dikkatini çekti. Tekerlekler altın sarısına boyanmıştı, ama içlerinden birinin daha açık renk olduğu gözüne çarptı. Arabacıya sordu: - Yeni mi onarıldı?</p>

  <p class="block2">- Hiç bilmiyorum, ben sadece arabayı kullanıyorum.</p>

  <p class="block2">- Araba nereden geliyor?</p>

  <p class="block2">- Teknisyenlerin bakımını yaptığı Teb'in merkez kışlasından.</p>

  <p class="block2">- Bir kez daha gözden geçirmek lazım.</p>

  <p class="block2">- Oğlum, sen kendi işine baksana.</p>

  <p class="block2">Paneb, kolaylıkla askerin kafasını kırıp tekerleği inceleyebilirdi, ama bürokratik bir yol takip etmeyi uygun görüp ekip şefine haber verdi, o da hemen Marangoz Didya'yı çağırdı.</p>

  <p class="block2">Marangozun teşhisi kesindi: parmaklardan biri değiştirilmiş ve aceleyle boyanmıştı. Bu üstünkörü tamir sonucu, tekerleğin iyi oturtulup oturtulmadığı şüpheliydi ve tekerleğin ileride kırılması ve kazaya sebebiyet vermesi muhtemeldi. Araba, yavaş gitse bile devrilebilir ve bunun neticesinde yaşlı firavun ölümcül bir yara alabilirdi.</p>

  <p class="block2">Didya başka bir arabayı kontrolden geçirdi ve bu araba, aralarında iki ekip şefi Şed ve Nefer'in de bulunduğu birkaç zanaatkarla yola çıkacak olan Ramses'in emrine verildi.</p>

  <p class="block2">Paneb, arkadaşının hiyerarşide yeni bir aşama kaydettiğini ve kraliyet mezarına girme şansını elde ettiğini anladı, ama açıkgözlülüğünün hem Mısır firavununu hem de Hakikat Meydanı'nı tehlikenin eşiğinden kurtardığını düşünemedi.</p>

  <p class="block2">Görkemli villasına kapanan Mehi, öfkeyle eski papirüsleri karıştırıyordu. Artık bu kez, doğaüstü bir gücün Ramses'i koruduğundan şüphesi kalmamıştı. Halbuki, sabotaj, pahalıya mal olan bir uzman tarafından çok itina gösterilerek hazırlanmıştı ve tabiî ki uzman, yaptığı işin amacını bilmiyordu. Sonra tekerlek kışlaya teslim edilmiş ve Mehi'nin planladığı gibi, hiçbir anormallik fark etmeyen bir asker tarafından takılmıştı.</p>

  <p class="block2">Eğer Hakikat Meydanı'nın zanaatkarlarından biri merak edip olayı kurcalamasaydı, kaza kaçınılmaz olacaktı. Kışla amiri uyarılacak, emrindekiler ceza alacak, Mehi de olayın kendisine kadar uzanmaması için, olayı bıçak gibi kesecekti.</p>

  <p class="block2">Sonunda akşam oldu. Karısı şaşırmıştı:</p>

  <p class="block2">- Bu saatte mi çıkıyorsun? diye sordu.</p>

  <p class="block2">- İşyerimde bir belge unuttum.</p>

  <p class="block2">- Yarın sabahı bekleyemez misin?</p>

  <p class="block2">- Serketa, sen yemekle ilgilen. Dün, aşçının yaptığı yemekler leziz değildi. Eğer Ramses bir kazada ölseydi, bütün Mısır cenaze töreniyle meşgul olacak ve hiç kimse arabanın tekerleğiyle ilgilenmeyecekti. Ama mademki bir anormallik fark edilmişti, zorunlu olarak bir soruşturma açılacaktı.</p>

  <p class="block2">Kumandan atına atlayıp, ılgın ağacı korusuna kadar at sürdü ve atını oraya bağladı. Sonra, sinirli adımlarla, dul ve şansına köpeğini kaybetmiş olan marangozun atölyesine doğru yürüdü.</p>

  <p class="block2">Adam yalnızdı ve sıcak bakla yiyordu.</p>

  <p class="block2">Mehi sessizce, arkadan yaklaştı. Ani ve kesin bir hareketle, kurbanın kafasına kaim tuval bezinden bir çuval geçirip, marangoz son nefesini verene dek sıkıca tuttu.</p>

  <p class="block2">Ölüm nedeni kalp krizi sanılacak ve kimse kumandandan şüphelenmeyecekti. Mehi, Teb başhazinedan sıfatıyla, araştırma servisinin öngörülen bütçesini incelemek üzere, Dakter'i kabul etti. Bundan böyle, gizlenmek zorunda değillerdi.</p>

  <p class="block2">Şişman ve kısa boylu adam çok huzursuzdu ve sürekli sakalıyla oynuyordu.</p>

  <p class="block2">- Artık dayanamıyorum, diye yakındı. İki senedir bütün eski cihazların yerini tutacak hidrolik makineyi hayata geçirmek için canla başla çalışıyorum ve nihayet başardım!</p>

  <p class="block2">Mehi şaşırmıştı:</p>

  <p class="block2">- Bundan memmun olmalısın, dedi.</p>

  <p class="block2">- Memnunum ama laboratuvar müdürü, bu harika icadımı unutmamı söyledi.</p>

  <p class="block2">- Niçin?</p>

  <p class="block2">- İcadın çok etkili olacağını, sulamayı zarar verici boyutta artıracağını bahane ediyor. Onun için, sadece doğal hız ve geleneklere saygı göstermek önemli. Böyle bilim olmaz! İlerleme kaydetmek için tek yol, tabiatın insana boyun eğmesidir. Bu ülke bunu anlamadığı sürece, geri kalacak.</p>

  <p class="block2">- Dakter, inancını yitirme ve makamıma yerleşmemi bekle. Sana bir gün, hareketlerinde özgür olacağına dair söz verdim ve sözümü tutarım.</p>

  <p class="block2">- İki ilginç ipucu buldum; bu yüzden ne kadar erken olursa o kadar iyi olacak...</p>

  <p class="block2">- Hakikat Meydanı'yla mı ilgili?</p>

  <p class="block2">- Laboratuvar müdürü, özellikle bazı dosyalar konusunda çok hassasiyet gösteriyor. İki güvenilir kaynaktan bilgi edindim. Galen ve bitüm elde etmek için büyük bir gizlilik içinde sevkıyatlar düzenleniyor.</p>

  <p class="block2">- Bunlar neye yarar?</p>

  <p class="block2">- Resmî olarak basit ev veya ayin işlerinde kullanılmaya yaradıkları söyleniyor. Ama bu doğruysa, niçin bu kadar önlem alınsın ki? Ve niçin Hakikat Meydanı zanaatkarları sürekli maden ocaklarına gidiyorlar?</p>

  <p class="block2">- Daha çok şey öğrenebilir misin?</p>

  <p class="block2">- Hayır, yersiz risklere giremem. Sadece müdür yardımcısıyım ve müdür gitgide benden şüpheleniyor... Bununla beraber, amaca yaklaştığımıza inanıyorum. Galen ve bitüm, zanaatkarlara gizlice teslim ediliyor olmalı. Eğer bu ürünlerin nereden elde edildiğini öğrenirsek, cinslerini ve kullanım yerlerini de öğrenmeyi başarabilirim.</p>

  <p class="block2">Mehi, yeni silahlar imal edildiğini düşündü, belki de Dakter daha kesin bir kullanım yeri bulmuştu. Laboratuvarı idare eden yaşlı Amon rahibini uzaklaştırırsa, yerine Dakter'i getirerek sevkiyatları kontrol altına alabilirdi.</p>

  <p class="block2">Mehi alttan aldı.</p>

  <p class="block2">Merkez Laboratuvarı'nın müdürü, firavunun rızasıyla atanmış ve efsanevî bir zenginliğe sahip bu mülkiyetin başına getirilmiş Amon başrahibinin yönetimindeki oldukça eski bir hiyerarşiye ait bir Karnak rahibiydi. Ne Teb belediye başkanının ne de dinle ilgisi olmayan diğer yöneticilerin, atama konusunda yetkileri vardı.</p>

  <p class="block2">Kumandan bu işle uğraşmaktan vazgeçmedi ve rahatsızlık verici hale gelen bu rahip hakkında bilgi topladı. Yetmiş yaşında, evli, iki kız babası, hiçbir maddî sıkıntısı ve bilinen bir kusuru olmayan biriydi. Manastır eğitimi almış, deneyimli ve temkinli bir bilgin olarak tanınıyor, fikirlerine saygı gösteriliyordu.</p>

  <p class="block2">Mehi'nin gözde silahlarından biri olan iftira bile etkili olmayabilirdi.</p>

  <p class="block2">Uzlaşmaya yanaşmayan bir ahlak anlayışı ve dürüst bir kariyeri olan bu rahibin sevgilileri olacağına ve rüşvet alacağına kim inanırdı?</p>

  <p class="block2">Adam, saldırılara hedef olmayacak kadar namusluydu. Mehi, yeni bir cinayet işletmekten çekinmiyordu, ama rahibin çok düzenli bir yaşamı vardı; sadece ev, tapmak ve laboratuvar arasında mekik dokuyordu. Onu yok etmek kolay olmayacak ve şüpheli bir ölüm beraberinde eni konu derin bir soruşturma getirecekti.</p>

  <p class="block2">Geriye, laboratuvannın açığı olduğunu ve şehre olduğu kadar tapınağa da pahalıya mal olduğunu kanıtlayarak, idaresini eleştirmek kalıyordu; ama öne sürülecek bahane müstakbel müdüre de zarar verecek ve bütçe kısıtlanacaktı.</p>

  <p class="block2">Mehi, bir çözüm bulamadığı için ümitsizliğe düştüğü sırada, şans yüzüne güldü.</p>

  <p class="block2">Önce, yaşlı rahip eceliyle öldü, sonra iç sorunlarıyla boğuşan Karnak hiyerarşisi halef seçmedi, sonra da Teb başhazinedarı ile suç ortağı Dakter, dosyayı tahrif etme imkânı buldular ve merhumun, laboratuvarın müstakbel müdürü olarak, yardımcısını tavsiye ettiğini kaleme aldılar.</p>

  <p class="block2">Konusunda uzman ve Teb halkına layık biri olarak kabul edilen Dakter, uzunca bir süredir özlemle beklediği makamı elde etti. Mehi'nin öğütlerine uyarak çok sevindiğini göstermedi ve vezirin huzuruna vardığında, görevinin zorluklarından ve bilge selefinin izinden yürüme arzusunda olduğundan söz etti. Zafer kazanan Mehi, yeni bir başarıya imza attı: Teb yönetimindeki tıkanıklığını gidermek, işletme ve ekonomiyi düzeltmek bahanesiyle, laboratuvann Ramesseum yakınlarında bulunan yeni yerine taşınmasını sağladı.</p>

  <p class="block2">Böylece Dakter, Mehi'nin sadık yandaşı ve Abri'nin kontrolünde olarak, Hakikat Meydanı'nın çok yakınında çalışacaktı. Düşmanın yakınlığı ve hazineleri, bilgiyi ele geçirme coşkusunu ve keşfetme açlığını daha da körükleyecekti.</p>

  <p class="block2">Kumandan, güçlü bir iktidar için, bilim ve tekniğin şart olduğuna inanmış ve geri dönüşü olmayan ilerlemeler kaydetmişti.</p>
</body>
</html>
