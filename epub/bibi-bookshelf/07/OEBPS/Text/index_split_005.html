<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_5">Üçüncü bölüm</h1>

  <p class="block2">Cesur, Hakikat Meydanı'na yönelmek üzere ekili alandan çıktı. Ne yakıcı güneş ne de kurak çöl onu korkutuyordu. Çalınca, köyün kapısının açılacağına inanmak istiyordu.</p>

  <p class="block2">Her akşamüstü, gözlerden ve kulaklardan uzak çalışabilmek için loncanın ihtiyacı olan yiyecek, su gibi şeyleri getiren eşeklerin toynaklarıyla ezdiği toprak alanda hiç kimse yoktu.</p>

  <p class="block2">Cesur çölü seviyordu. Sonsuz gücünü tadıyor, kendi ruhu çölün ruhuyla birleştiği an titrediğini hissediyor ve çıplak ayakları ile kızgın kumun temas etmesinden zevk alarak, yorulmadan günlerce yürüyordu.</p>

  <p class="block2">Ama bu defa, delikanlı fazla uzağa gidemedi. Hakikat Meydanı'm koruyan beş tabyadan ilki yolunu kesti. Cesur kendisini gözleriyle takip eden nöbetçileri fark edince, doğrudan üzerlerine yürüdü. Nöbetçilerin karşısında korkusuz davranmalıydı.</p>

  <p class="block2">Tabyadan iki okçu çıktı. Cesur ilerlemeye devam etti. Silahsız olduğunu göstermek için kollarını iki yana açtı.</p>

  <p class="block2">-Dur!</p>

  <p class="block2">Delikanlı olduğu yerde kaldı. İki okçunun en yaşlısı, Cesur'a doğru geldi. Diğeri yanda kalarak, okunu gerip hedef aldı.</p>

  <p class="block2">- Kimsin?</p>

  <p class="block2">- Adım Cesur ve Hakikat Meydanı'na girmek istiyorum.</p>

  <p class="block2">- Geçiş iznin var mı?</p>

  <p class="block2">- Hayır.</p>

  <p class="block2">- Seni kim tavsiye etti?</p>

  <p class="block2">- Hiç kimse.</p>

  <p class="block2">- Oğlum sen benimle dalga mı geçiyorsun?</p>

  <p class="block2">- Resim yapmayı biliyorum ve Hakikat Meydanı'nda çalışmak istiyorum.</p>

  <p class="block2">- Bu bölgenin yasak olduğunu da bilmen gerekirdi.</p>

  <p class="block2">- Bir ustabaşıyla görüşüp, ona hünerlerimi kanıtlamak istiyorum.</p>

  <p class="block2">- Kesin emir var. Eğer hemen burayı terk etmezsen, devlete hakaretten seni tutuklarım.</p>

  <p class="block2">- Hiçbir kötü niyetim yoktu. Şansımı denemek için bana bir fırsat verin.</p>

  <p class="block2">-Defol!</p>

  <p class="block2">- Cesur civar tepelere bir göz attı.</p>

  <p class="block2">- Oralardan sızabileceğini sanma, yakalanırsın.</p>

  <p class="block2">Cesur bir yumruk atarak muhafızı devirir, diğerinin okundan korunmak için kendini yere atar, sonra geçişi zorlamayı deneyebilirdi. Ama köyün kapışma ulaşana dek kaç okçuyu alt etmesi gerekiyordu?</p>

  <p class="block2">Canı sıkkın bir halde, geri döndü. Nöbetçilerin görüş alanından uzaklaştığında, bir kayanın üstüne oturup, bu patikada olup biteni izlemeye karar verdi. Böylece, çevre hakkında bir fikre sahip olacaktı.</p>

  <p class="block2">Cesur'un annesi saatlerdir ağlıyor, kızları bile onu teselli edemiyordu. Baba, dev oğlunun yerine üç köylüyü işe almak zorunda kalmıştı. Kızgındı, alçak oğluna duyduğu öfke geçmeden, vezirin bürosuna hitaben bir dilekçe yazdırmak üzere arzuhalciye gitti. Hiddetli ve kesin bir ifadeyle ona kararını bildirdi. Yasanın ona tanıdığı hak üzerine, Cesur'u mirasından yoksun bıraktığını, servetinin tümünü istediği gibi harcaması için karısına bıraktığını ilan ediyordu. Eğer karısı kendisinden evvel ölürse, üç kızı mirastan eşit olarak yararlanacaktı. Ama vasiyetnamedeki bu hüküm de kendini aşağılanmış hisseden çiftçiye yetmiyordu. Cesur delirdiği için onu akıllandırmak gerekliydi. Hiçbir şey, kararları tartışılmaz olan bu makamın uygulayacağı yaptırımlar kadar iyi bir çare olamazdı.</p>

  <p class="block2">İşte bu yüzden genç asinin babası, ağzı bozuk, hırçın ve mızmız bir adam olan mecburi hizmet işlerinden sorumlu kâtibi görmeye gitmişti. Zor ve parası az bir makamda çalışan kâtip, terfi edip, şehrin doğu yakasında çalışmak için bir sürü dolap çeviriyordu. Selden önceki aylarda, kanalların bakımını yapıp, mendirekleri onarmak üzere düşük ücretle çalışacak işçi bulmakla görevliydi. Talep az olduğundan, bu can sıkıcı işleri zorla yaptırması gerekiyordu. Arazi sahiplerine, zararları karşılığında vergi indirimi uygulanacağını söyleyerek, onları kendilerine belli sayıda tarım işçisi vermeleri için ikna etmeye çalışıyordu. Tartışmalar uzun, zorlu ve yorucuydu.</p>

  <p class="block2">Bu yüzden kâtip, Cesur'un babası bürosuna girince, her zamanki gibi teklifini kabul etmeme sebepleri sıralanacağını, bir yığın ağlanıp sızlanma ve talep duyacağını sandı.</p>

  <p class="block2">Çiftçi söze başladı:</p>

  <p class="block2">- Amacım seni sıkıp üzmek değil, yardımını istemeye geldim. Kâtip:</p>

  <p class="block2">- İmkânsız, diye karşılık verdi. Kanun kanundur ve uzunca süredir tanışmamıza rağmen sana ayrıcalık tanıya-mam. Eğer bir tek toprak sahibi bile işini yanda bırakırsa, sel zarar verir, Mısır harap olur.</p>

  <p class="block2">- Buna bir itirazım yok, seninle oğlum hakkında konuşmak istiyorum.</p>

  <p class="block2">- Oğlun mu?</p>

  <p class="block2">- Çiftliği terk etti.</p>

  <p class="block2">- Nereye gitti?</p>

  <p class="block2">- Hiç bilmiyorum. Kendini ressam sanıyor. Zavallı Cesur aklını yitirdi.</p>

  <p class="block2">- Artık çiftlik ve hayvancılıkla uğraşmadığını mı söylemek istiyorsun?</p>

  <p class="block2">- Maalesef evet.</p>

  <p class="block2">- Saçma.</p>

  <p class="block2">- Annesi ve ben mahvolduk, ama gitmesini engelleyemedik.</p>

  <p class="block2">- Bir iki sopa atsaydm, iş hallolurdu! Çiftçi başını öne eğdi.</p>

  <p class="block2">- Denedim, ama Cesur dev gibi ve çok öfkeli. Bir an bana vuracağını sandım.</p>

  <p class="block2">- Bir evladın babasına vurması ne demek! diye bağırdı kâtip. Onu mahkemeye verip, cezalandırmak lazım.</p>

  <p class="block2">- Başka bir fikrim var.</p>

  <p class="block2">- Seni dinliyorum.</p>

  <p class="block2">- Artık benim oğlum olmadığına ve evimi terk ettiğine göre, niçin hâlâ onu mecburî hizmetten muaf tutuyoruz?</p>

  <p class="block2">- Onu çağıracağıma dair bana güvenebilirsin.</p>

  <p class="block2">- Daha iyi bir şey yapabiliriz.</p>

  <p class="block2">- Anlayamadım.</p>

  <p class="block2">Çiftçi alçak sesle konuştu:</p>

  <p class="block2">- Bu serserinin iyi bir derse ihtiyacı var, öyle değil mi? Eğer cezalandırılırsa, bu uyarı onun aptallık yapmasını önleyecektir. Müdahale etmezsek, sorumlu olan biz oluruz.</p>

  <p class="block2">Kâtip bu fikri hafife almadı.</p>

  <p class="block2">- Teklifin nedir?</p>

  <p class="block2">- Cesur'u mecburî hizmetle görevlendirdiğini ve onun da reddettiğini düşün... O zaman kaçak sayılacaktır. Onu cezalandırmak için, aklını başına getirecek birkaç adamla aynı hücreye hapsedebilirsin.</p>

  <p class="block2">- Olabilir... Karşılığında ne vereceksin?</p>

  <p class="block2">- Damızlık bir inek.</p>

  <p class="block2">Kâtibin ağzı sulandı. Kolay bir iş karşılığında küçük bir hazine kazanacaktı.</p>

  <p class="block2">- Anlaştık.</p>

  <p class="block2">- Tabiî ki birkaç çuval da tohum ilave edeceğim. Cesur'u fazla hırpalama. Çiftliğe geri dönmesi lazım.</p>

  <p class="block2"> </p>
</body>
</html>
