<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_40">Otuz sekizinci bölüm</h1>

  <p class="block2">Işık yanılmamıştı.</p>

  <p class="block2">İlk oturumun başlamasından bir saat önce, babası ruhunu teslim etti. Kızı, Nefer'in suçsuzluğu konusunda içini rahatlatmış ve adaletin yerini bulacağını söylemişti.</p>

  <p class="block2">Işık, Cesur'a:</p>

  <p class="block2">- Cenaze işleriyle ilgilenmeliyim, dedi.</p>

  <p class="block2">- Hayır, mahkemeye git, kocanın sana ihtiyacı var. O işlerle ben uğraşırım.</p>

  <p class="block2">- Kabul edemem, ben...</p>

  <p class="block2">- Bana güven, Işık. Senin yerin kocanın yanıdır.</p>

  <p class="block2">- Kime başvuracağını bilmiyorsun, sen...</p>

  <p class="block2">- Endişe etme. Gerçek dostlar böyle kötü günlerde belli olur. Hapishanenin duvarlarını yıkarak onu kurtarmak isterdim, ama bu imkânsız. Ona sadece sen arka çıkabilirsin, ben de ancak sana yardım edebilirim. Baban dürüst bir adamsa, Osiris'in mahkemesinden korkacak bir şeyi yok, oysaki kocan canlıların mahkemesi yüzünden, cehennem azabı yaşayabilir.</p>

  <p class="block2">Delikanlı sert konuşuyordu, ama Işık'a cesaret verdi. Işık'ın yüreği yanıyordu, ama elindeki tüm silahlarla savaşmaktan başka çaresi yoktu.</p>

  <p class="block2">- Ben jüri üyesi mi olacağım? Teb belediye başkanı:</p>

  <p class="block2">- Sevgili Mehi, atanmanız vezir tarafından onaylandı, diye bildirdi. Rütbeli bir kişi gerektiği için, hemen siz aklıma geldiniz.</p>

  <p class="block2">- Bu çok ağır bir sorumluluk olacak.</p>

  <p class="block2">- Biliyorum, biliyorum... Ama son sorumluluğunuz olmayacak! Bu sıkıcı dava bittiğinde, size birkaç önemli görev vereceğim. İdarecilerim yaşlanıyor, bana taze kan gerekli.</p>

  <p class="block2">- Size söylediğim gibi, emirlerinize amadeyim.</p>

  <p class="block2">- Çok güzel, Mehi. Ya... kayınpederiniz?</p>

  <p class="block2">- Sağlığı iyiye gitmiyor.</p>

  <p class="block2">- Bu çok üzücü. Ona bir gözetim sistemi kurdunuz mu?</p>

  <p class="block2">- Evet, anlaştığımız gibi. Adamlarım, gerektiğinde müdahale edecekler.</p>

  <p class="block2">- Doktor ne düşünüyor?</p>

  <p class="block2">- Bildiği, ama iyileştiremeyeceği bir hastalık olduğunu söylüyor.</p>

  <p class="block2">- Çok üzücü, gerçekten çok üzücü... İlk oturuma gelince, vezir batı yakasında Ramses'in babası Seti'nin milyonlarca yıllık tapmağının kapısının önünde yapılmasını emretti. Burada, doğu yakasındaki işsiz güçsüz insanların akınına uğrayacağından endişe etti. Polis kordonu, meraklıların yaklaşmasını engelleyecek ve adalet kurulunun sükûnetini sağlayacak.</p>

  <p class="block2">Bu son dakika değişikliği Mehi'nin hoşuna gitmedi, ama mücadelenin sonunu değiştirmeyecekti. Suskun Nefer hapse girecek ve lonca çöküşe doğru sürüklenecekti.</p>

  <p class="block2">Hakikat Meydanı'nın yönetim kurulu, yaşlı Kâtip Ramose, Mezar Kâtibi Kenhir ve Ekip Şefi Yetkin Neb'den meydana geliyordu. Köy sakinlerinin hepsi mahkemeye gelmek için sıraya girmiş, ama Ramose, bunun hâkimlerin hoşuna gitmeyeceğini ve itham edilen kişinin aleyhine olacağını düşünmüştü.</p>

  <p class="block2">Ekip şefi, Ramose'ye sordu:</p>

  <p class="block2">- Ramses'e görüşme isteğinde bulunduğunu söyleyemez misin?</p>

  <p class="block2">- Yararı olmaz, firavun adalet mekanizmasını çalıştırmak zorunda. Maat kâtibi olarak, loncanın doğruluğuna kefilim.</p>

  <p class="block2">- Veziri görmek için ısrar edebilirdik!</p>

  <p class="block2">- O da işe yaramaz. Şu anda, Nefer'in kaderi mahkemenin elinde.</p>

  <p class="block2">- Ya yanlış karar verirse?</p>

  <p class="block2">- Tutarlı bir kanıt yoksa, Kenhir ve ben beraatini isteyeceğiz.</p>

  <p class="block2">Yetkin Neb, Ramose kadar iyimser değildi. Bir tek, kokuşmuşluğun olmadığı Hakikat Meydanı Mahkemesi'ne güveniyordu. Kenhir:</p>

  <p class="block2">- Nefer'in masum olduğuna ve bizi yıkmak istediklerine inanıyorum, diye doğruladı.</p>

  <p class="block2">- Büyük Ramses bizi koruyor. Hakikat Meydanı'nın görevi, Mısır'ın devamı için hayatî bir önem taşır.</p>

  <p class="block2">- Yine de anormal şeyler oluyor, sanki karanlıkta saklanan bir canavar, kötülük saçmak için ininden çıkmaya karar vermiş gibi...</p>

  <p class="block2">- Eğer durum böyleyse, ona karşı koymasını biliriz.</p>

  <p class="block2">- Şimdiye kadar onun kim olduğunu bulmalıydık. Eğer bizi sırtımızdan vurursa, savaşamadan ölürüz.</p>

  <p class="block2">Teb hâkimlerinin başkanı, gece vardiyası sırasında Krallar Vadisi'ni korumakla görevli bir polisi öldürmekle suçlanan, Hakikat Meydanı hizmetkârı Nefer'in durumuyla ilgili ilk celseyi açtı. Hâkim: - Maat'ın himayesinde ve onun adına, bu heyetten olayları, sadece olayları göz önünde bulundurmasını istiyorum, diye açıkladı.</p>

  <p class="block2">Mahkemenin yapıldığı alanda, davaya karar verecek jüri üyeleri, Hakikat Meydanı heyeti ve itham edilen kişinin karısı Işık bulunuyordu. Nefer, cop ve kama taşıyan iki askerin arasındaydı.</p>

  <p class="block2">Sakin, hatta duyarsız gözüküyordu. Bakışı karısınınkiyle karşılaşınca, kendini bu amansız sınava meydan okumaya hazır hissetti. Işık varlığıyla, kocasının serinkanlılığını kuvvetlendiren bir büyü yayıyordu. Mahkeme başkanı: - Suskun Nefer, sen misin? diye sordu.</p>

  <p class="block2">- Evet benim.</p>

  <p class="block2">- Cinayet işlediğini kabul ediyor musun?</p>

  <p class="block2">- Beni itham ettikleri suçu işlemedim, masumum.</p>

  <p class="block2">- Yemin eder misin?</p>

  <p class="block2">- Firavun üzerine yemin ederim.</p>

  <p class="block2">Bu yeminden sonra uzun bir suskunluk oldu, herkes yenimin önemini biliyordu. Mehi mutluydu, böyle bir beyandan sonra, yalan yere yemin ettiği bilinen Nefer, ölüm cezasından kurtulamayacaktı.</p>

  <p class="block2">- Söz iddia makamının!</p>

  <p class="block2">Şef Sobek öne çıkıp olayların kısa bir hatırlatmasını yaptı. Kendi soruşturmasının hızını ve aceleyle alınan sonuçları, Nefer'i suçlayan imzasız, ama detaylı bilgi veren mektubu mahkemeye sundu. Bu belgeden sonra, Nefer suçun işlendiği gece nerede olduğunu kanıtlamaya çalışmadığından, onun gerçekten de suçlu olduğuna karar vermişti. Zanaatkarlar köyünde büyümüş olan Nefer, muhakkak Krallar Vadisi'nin zenginliklerinden bahsedildiğini duymuş ve onları elde etme hayaline kapılmıştı. Yasaklanmış araziye girmek için bir yol bulmuşken, bir nöbetçi onu enseleyince, öldürmekten başka çaresi kalmamıştı. Zeki biri olan Nefer, polisin girme izni olmadığı bir köye sığınmıştı. Başkan: - Bu önemli suçlama, sadece imzasız bir belgeye dayanıyor, diye gözlemde bulundu.</p>

  <p class="block2">Sobek cevap verdi:</p>

  <p class="block2">- Mektubun, vicdan azabına kapılan ve gerçeğin meydana çıkmasını dileyen bir zanaatkar tarafından yazıldığı şüphesiz. Üstelik, olaylar tuhaf bir biçimde birbirine bağlı.</p>

  <p class="block2">Başkan Nefer'e dönerek:</p>

  <p class="block2">- Suçun işlendiği gece neredeydin?</p>

  <p class="block2">- Hiç hatırlamıyorum.</p>

  <p class="block2">- Niçin köye döndün?</p>

  <p class="block2">- Çünkü çağrıyı duymuştum. Batı yakasının idarecisi söz istedi:</p>

  <p class="block2">- Nefer'in savunması boşunadır. Bu çocuk korkulacak bir soğukkanlılığa sahip; daha nice kötülükler yapabilecek bir maceraperesttir. Onu cinayet ve yalan yere ifade verme suçundan cezalandıracak bir jürinin önüne çıksın. Başkan: - Kesin bir kanıt yok, diye fikrini bildirdi. Sobek karşılık verdi.</p>

  <p class="block2">- Belki yok. Suçun işlendiği yerde devriye gezen adamlarımdan biri, başıboş dolaşan birini gördüğünü hatırladı.</p>

  <p class="block2">Başkan ve jüri üyelerinden etkilenen polis, heyet önüne çıkarıldığında, ifade vermekte zorlandı, ama Nefer'i tanıdığını da bildirmekten kaçınmadı. Başkanın başka şansı yoktu.</p>

  <p class="block2">- Demek ki, kararım...</p>

  <p class="block2">- Bir saniye.</p>

  <p class="block2">- Benim sözümü kesmeye kim cesaret ediyor? İnce, yaşlı, harika beyaz saçları olan bir kadın, mahkeme başkanının önüne çıktı.</p>

  <p class="block2">- Nefer masumdur.</p>

  <p class="block2">- Sen kimsin?</p>

  <p class="block2">- Hakikat Meydanı'nın bilge kadınıyım.  </p>
</body>
</html>
