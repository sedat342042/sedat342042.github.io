<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Amerigo</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="epub-typecover" id="chapter6">
  <div class="copy">
    <div class="copy">
      <h1 class="calibre10">Belgeler yığılıyor</h1>
    </div>

    <div class="copy">
      <p class="calibre11">XVII. yüzyıla gelindiğinde Amerigo Vespucci tükenmiş bir adamdır artık. Adının, yaptıklarının ya da yapmadıklarının etrafında dönen kavga tamamen bitmiş görünmektedir. Tacı elinden alınmış, sahtekârlık nedeniyle mahkûm edilmiştir ve adı Amerika kıtasına verilmemiş olsa utanç içinde unutulmaya yazgılıdır. Fakat zamanın görgü tanıklarının söylediklerine ve yüzyıllar içinde aktarılan söylentilere inanmakla yetinmeyen bir yüzyıl başlamıştır. Tarih yazıcılığı, salt tarihsel vakaların kâğıda geçirilmesinden çıkıp tüm olguları incelemeyi, tarihsel belgeleri gözden geçirmeyi kendine görev edinen eleştirel bir bilim dalına dönüşmektedir; dünya üzerindeki bütün arşivlerden belgeler getirtilir, incelenip karşılaştırılır; dolayısıyla eski “Kolomb, Vespucci’ye karşı” davasının yeniden ele alınması kaçınılmaz olacaktır.</p>

      <p class="calibre11">Başlangıcı Vespucci’nin hemşehrileri yapar. Kentlerinin şanını uzun yıllar boyunca dünyaya duyuran Floransalının adının utanç kazığına çivili kalmasına göz yummak istemezler; tarafsız ve derinlemesine bir soruşturma yapılmasını talep ederler. Başrahip Angelo Maria Bandini, 1745 yılında Floransalı denizcinin ilk yaşamöyküsü <em class="calibre2">Vita e lettere di Amerigo Vespucci</em>’yi (Amerigo Vespucci’nin Yaşamı ve Mektupları) yayınlar. Bandini, bir dizi belgeyi gün ışığına çıkarmayı başarır; Francesco Bartolozzi de 1789 yılında yeni bir <em class="calibre2">Ricerche istorico-critiche</em> (Tarihsel-Eleştirel Araştırmalar) ile ona katılır. Elde edilen sonuçlar Floransalıları, hemşehrilerinin şeref ve itibarının iadesi konusunda öyle cesaretlendirir ki, Rahip Stanislas Canovai bir akademide, kara çalınmış C<em class="calibre2">elebro navigator</em><a class="si-noteref" href="#f60" id="ref_f60">60</a> hakkında hararetli bir övgü konuşması yapar: <em class="calibre2">Elogio d’Amerigo Vespucci</em><a class="si-noteref" href="#f61" id="ref_f61">61</a>. Aynı zamanda İspanyol ve Portekiz arşivleri de karıştırılmaya başlanır, dosyaların üzerindeki tozlar havalandırılır ve ne kadar çok toz kalkarsa görüş alanı da o kadar bulanıklaşır.</p>
    </div>

    <div class="margin-top">
      <p class="calibre11">En verimsiz olanları Portekiz arşivleridir. Vespucci’ nin katıldığı iddia edilen iki seyahat hakkında tek kelime bile edilmemektedir. Muhasebe defterlerinde adı bir kez bile geçmemektedir. Kendi ifadesine göre Portekiz Kralı Manuel’e teslim ettiği <em class="calibre2">zibaldone</em>, “seyahat güncesi”nin izine bile rastlanmaz: hiçbir şey, ne tek bir satır ne tek bir sözcük. En hiddetli Vespucci karşıtlarından biri bunu, Amerigo’nun <em class="calibre2">Auspiciis et stipendio Portugallensium</em>, yani Portekiz’in desteği ve maddi yardımıyla çıktığını iddia ettiği iki seyahatinin de birer yalan oluşunun kanıtı olarak yorumlamakta gecikmez. Ancak keşif gezilerinde kullanılan gemileri ne donatmış ne de komuta etmiş bir adamın adının üç yüz yıl sonra herhangi bir belgede geçmemesi, bu seyahate gerçekten de çıkmadığını göstermek için sağlam bir kanıt değildir. Portekizlilerin en önemli kişiliği, koca bir ulusun gururu olan Luíz de Camões<a class="si-noteref" href="#f62" id="ref_f62">62</a> on altı yıl boyunca Portekiz hizmetinde görev yapmış, kralın emrindeyken yaralanmıştır; ancak hiçbir resmî belgede bu konuda tek bir satır bile yer almamaktadır. Camões, Hindistan’da tutuklanıp zindana atılmıştır; ama bu davanın bırakın dosyaları, verileri bile yoktur. Seyahatleri hakkında da yazılı tek bir satır olmadığı gibi, aynı şekilde keşif tarihinin en önemli seyahatlerinden sayılan Macellan’ın seferinde Pigafetta’nın tuttuğu günce de kaybolmuştur. Yani Lizbon’daki arşivlerde Vespucci’nin hayatının en önemli dönemi hakkındaki tek bir belge bile yoksa şunu hatırlamak gerekir: Cervantes’in Afrika maceraları, Dante’nin gezi yılları ve Shakespeare’ in tiyatro dönemi hakkında da arşivlerden öğrenebildiğimiz bundan daha fazlası değildir. Ama Cervantes yine de savaşmış, Dante ülke ülke gezmiş, Shakespeare de yüzlerce kez sahneye çıkmıştır. Bazen dosya ve belgeler bile yeterli kanıt değilken bunların yokluğu nasıl kanıt sayılabilir?</p>
    </div>

    <div class="margin-top">
      <p class="calibre11">Oysa Floransa’daki belgeler daha kapsamlıdır. Bandini ile Bertolozzi, devlet arşivlerinde Vespucci’nin Lorenzo di Medici’ye yazdığı üç mektubu gün ışığına çıkarır. Bunlar, mektupların aslı değil kopyalarıdır ve yeni keşif gezileri hakkındaki haber, mektup ve belgeleri tarihsel sırasına uygun olarak sırayla kopyalayan ya da başkalarına kopyalattıran Vaglienti adında bir koleksiyoncudan alınmıştır. Bu mektuplardan biri, üçüncü seyahatten –yani Portekiz kralının emrinde çıktığı ilk seyahatten– dönerken Cabo Verde açıklarında kaleme alınmıştır. İkinci mektup üçüncü seyahat olarak adlandırılan seyahat hakkında tutulmuş ayrıntılı bir rapordur, dolayısıyla yazınsal olarak oldukça şüpheli bir biçimde yeniden düzenlenmiş haliyle yapılan söz konusu baskı bir kenara bırakılırsa sonradan yayımlanan <em class="calibre2">Mundus Novus</em>’ta yer alan her türlü bilgiyi içermektedir. Tüm bu veriler, Vespucci’nin hakikat aşkını yeniden temize çıkarabilecek kadar cazip görünmektedir; çünkü en azından üçüncü, yani <em class="calibre2">Mundus Novus</em>’ta yayımlandıktan sonra onu meşhur eden seyahatinin gerçekliği artık su götürmez biçimde kanıtlanmıştır. Artık kendisine anlamsızca kara çalınmış masum bir kurban olarak gösterilebilecektir Vespucci. Ama tam bu sırada, Lorenzo di Medici’ye ithafen yazılmış üçüncü bir mektup ortaya çıkar ve bu mektupta –Ne beceriksiz adam!– 1497’de çıkılan ilk seyahat, 1499’da yapılmış gibi gösterildiği için, tam da bunu iddia eden Vespucci karşıtlarının ekmeğine yağ sürülmüş olur. Kendi yazdığı bu mektupla, Vespucci’nin ya da bir başkasının tek bir seyahati ikiymiş gibi gösterdiği, Amerika anakarasına ilk ayak basan kişi olduğu iddiasının da küstahça –üstüne üstlük beceriksizce– bir yalan olduğu, aksi iddia edilemeyecek bir biçimde kanıtlanmıştır artık. Las Casas’ın öfkeli kuşkusu, kati biçimde teyit edilmiştir. Vespucci’yi gerçeğin peşinde bir adam olarak görüp kurtarmaya soyunmuş kişilerin –en ateşli savunucularının ve <em class="calibre2">Raccolta Columbiana</em>’daki<a class="si-noteref" href="#f63" id="ref_f63">63</a> hemşehrilerinin– mektubun sonradan yazılmış sahte bir mektup olduğunu ilan etmekten başka çareleri kalmaz.</p>

      <p class="calibre11">Floransa’da ortaya çıkan bu belgeler sonucunda bir kez daha aşina olduğumuz iki farklı Vespucci tablosuyla karşı karşıya kalıyoruz: bir yanda yazdığı kişisel mektuplarda olanları tüm ayrıntılarıyla ve alçakgönüllülükle, işvereni Lorenzo di Medici’ye anlatan bir adam; diğer yanda basılmış kitaplarda var olan, asla yapmadığı seyahatlere çıktığını yalan yere ileri sürerek çok büyük bir ün kazanmış, koca bir kıtanın kendi adıyla vaftiz edilmesine yol açan bir kendini beğenmişlik yüzünden de üzerine çok büyük bir öfke çekmiş bir adam. Yanlışlıklar yumağı zaman içinde yuvarlanmayı sürdürdükçe daha da karman çorman bir hal alır.</p>
    </div>

    <div class="margin-top">
      <p class="calibre11">Gariptir ki, tarihsel gerçekler arasında aynı çelişkiye İspanya’daki belgelerde de rastlamak mümkündür. Bunlardan Vespucci’nin 1492’de Sevilla’ya büyük bir bilgin, hayatını seyahatle geçirmiş bir denizci olarak değil, adı sanı bilinmeyen bir memur, Floransa’daki Medici Bankası’nın bir tür şubesi olan Juanoto Beraldi işletmesinin <em class="calibre2">factor</em>’u<a class="si-noteref" href="#f64" id="ref_f64">64</a> olarak geldiği ve çoğunlukla gemilerin donanımı ve keşif gezilerinin finansmanıyla ilgilendiği ortaya çıkar. Elbette bu bilgiler, Vespucci’nin cesur keşif gezilerinin lideri olarak 1497 yılında denize açıldığı efsanesiyle örtüşmemektedir. Daha da kötüsü, bu belgelerde, anakaraya Kolomb’dan önce ayak basmış olabileceği sözümona birinci seyahat hakkında tek bir satır bile bulunmaması, onun <em class="calibre2">Quatuor navigationes</em>’te iddia ettiği gibi, 1497 yılında Amerika kıyılarını araştırmak yerine, çalışkan bir tüccar olarak Sevilla’daki rahat ofisinde oturduğuna neredeyse kesinlik kazandırmıştır.</p>

      <p class="calibre11">Vespucci’ye yüklenen tüm suçlamalar bir kez daha belgelerle kanıtlanmış görünmektedir. Ama garip olan bir şey vardır: Söz konusu İspanyol belgelerinde, Vespucci’nin küstah bir kendini beğenmiş olduğunu destekleyenlerin yanı sıra onun haklılığını gösteren kanıtlar da bulunmaktadır. Amerigo de Vespucci’nin 24 Nisan 1505 tarihinde, “kraliyet adına gerçekleştirdiği ve gelecekte gerçekleştireceği faydalı hizmetleri”nden dolayı İspanyol vatandaşlığına resmen geçirildiğini gösteren bir kabul belgesi buna örnektir. Ya da 22 Mart 1508 tarihini taşıyan ve Vespucci’yi, dümencilere ölçüm cihazlarının, usturlap ve kadranların kullanımını öğretmek ve öğrendiklerini hayata geçirmeyi becerip beceremediklerini denetlemek göreviyle <em class="calibre2">Casa de Contratación</em>’un <em class="calibre2">piloto mayor</em>’luğuna, yani İspanya Denizcilik Dairesi’nin başına getiren atama belgesi; Vespucci’nin eklemeleri ve düzeltmeleri bizzat yapması ve yeni keşfedilen kıyılarla son haline getirmesi gereken bir dünya haritası, bir <em class="calibre2">padrón real</em><a class="si-noteref" href="#f65" id="ref_f65">65</a> hazırlamak üzere kral tarafından görevlendirildiğini gösteren bir belge de diğer örneklerdir. Zamanının en iyi denizcilerine sahip olan İspanya Krallığı’nın, böylesine büyük sorumluluk isteyen bir mevkii yalan dolanla, kitaplardan derlediği kurmaca seyahatlerle her türlü ahlaki güvenirliği suistimal eden birine teslim etmesi düşünülebilir mi? Vespucci denizcilikte uzman biri olarak haklı bir ün edinmemiş olsa komşu ülke Portekiz kralının Güney Amerika’ya gönderdiği iki filoya eşlik etmesi için tam da bu adamı istemesi akılcı olur mu? Üstüne üstlük yıllarca işletmesinde çalıştığı, dolayısıyla onu en yakından tanıyan kişilerden biri olan Juanoto Beraldi’nin, ölüm döşeğinde yatarken vasiyetini yerine getirmesi ve işletmesini tasfiye etmesi için Vespucci’yi seçmiş olması, bu adamın doğruculuğunun en büyük göstergesi değil mi? Bir kez daha aynı tezatla karşı karşıyayız. Nerede Vespucci hakkında bir resmî belgeyle karşılaşırsak karşılaşalım, ondan dürüst, güvenilir, bilgili bir adam olarak söz edilmektedir. Ne zaman onun basılmış bir eseri elimize geçse kendini beğenmişlik, yalan yanlış bilgiler ve belirsizliklerle karşılaşıyoruz.</p>

      <p class="calibre11">Peki ama hem mükemmel bir denizci hem de gözü dönmüş bir yalancı, bir sahtekâr olunamaz mı? Hem iyi harita çizip hem de kıskanç bir karakter yapısına sahip olamaz mı insan; hatta masal okumak yüzyıllardan bu yana denizci hastalığı sayılmıyor; başkasının başarılarını çekememek, bilginlerin meslek hastalığı olarak görülmüyor mu? Böylelikle tüm bu belgeler, Amerika’nın keşfi onurunu sinsilikle Amiral’in elinden almaya çalışmakla suçlanan Vespucci’ye destek vermemiştir.</p>

      <p class="calibre11">Tam bu sırada mezardan bir ses yükselip Vespucci’nin dürüstlüğünden söz eder. Üstelik “Kolomb, Vespucci’ye karşı” vakasında, kurtarıcı tanık olarak Vespucci’nin yanında görülmesi en son beklenen kişiden gelir bu ses: Kristof Kolomb’un kendisinden. Ölümünden kısa süre önce, 5 Şubat 1505’te, yani <em class="calibre2">Mundus Novus</em>’un İspanya’da çoktan duyulmuş olması gereken bir tarihte, daha önceki yazılarında Vespucci’yi dostu olarak öven Amiral, oğlu Diego’ya şu mektubu yazar:</p>

      <blockquote class="calibre12">
        <p class="date">5 Şubat 1505</p>

        <p class="calibre13">Sevgili oğlum,</p>

        <p class="calibre13">Diego Méndez bu ayın 3’üne denk gelen Pazartesi günü yola çıktı. O gittikten sonra, denizcilikle ilgili bazı gereçler hakkında bilgi vermek üzere çağrıldığı kraliyet sarayına gitmekte olan Amerigo Vespucci’yle konuştum. Benimle arasını hoş tutmak istediğini söyledi (<em class="calibre2">él siempre tuvo deseo de me hacer placer</em>). Dürüst bir adam o (<em class="calibre2">mucho hombre de bien</em>). Şans ona, çoğu kişiye de yaptığı gibi kötü yüzünü göstermiş. Çabaları ona, pekâlâ hakkı olan kazançları getirmedi. Oraya (saraya), karşısına çıkacak ilk fırsatta benim için (<em class="calibre2">si a sus manos está</em>) uygun bir şeyler (<em class="calibre2">que redonde a mi bien</em>) elde etmeye çalışmak hevesiyle gidiyor. Bize hangi bakımdan faydalı olabileceği konusunda ona buradan kesin bir bilgi veremiyorum; çünkü ondan ne istediklerini bilmiyorum. Ama o benim iyiliğim için elinden gelen her şeyi yapmaya kararlı.</p>
      </blockquote>

      <p class="after-bq">Bu mektup, bu yanlışlıklar komedyasının en şaşırtıcı sahnelerinden biridir. Üç yüz yılı kapsayan bir budalalık sonucu yeni kıtaya adını vermek için mücadele eden amansız birer düşman olarak sergilenen bu iki adam, aslında birbirlerinin can dostudur! Güven uyandırmayan kişiliği nedeniyle neredeyse çevresindeki herkesle çatışan Kolomb, Vespucci’den uzun yıllar ona destek olan yardımcısı olarak söz etmiş ve onu, saraydaki avukatı ilan etmiştir! Öyleyse coğrafyacı ve bilginlerin on nesil boyunca bir kıtaya verilecek bir adın gölgesi uğruna kendi gölgelerini çarpıştıracakları hakkında en ufak bir fikirleri bile yoktu onların. Tarih kuşkuya yer bırakmaksızın bunu göstermektedir. Bir komedyada iki antagonisti<a class="si-noteref" href="#f66" id="ref_f66">66</a> oynayacaklarından, biri katıksız dâhi rolünü üstlenirken sinsi bir dolandırıcı olan diğerinin şanını ondan çalacağından haberdar değildirler. İkisi de bu tartışmaların etrafında döneceği Amerika adından habersizdir elbette; ne Kolomb, bulduğu adaların ne de Vespucci Brezilya kıyılarının ardında böylesi devasa bir kıta uzandığını bilmektedir. Aynı meslekten bu iki adamın da talih yüzüne gülmemiştir, ikisi de sınırsız bir ün kazanacaklarının farkında değildir ama birbirlerini kendi yaşamöykücülerinin pek çoğundan daha iyi anlamaktadırlar; çünkü onlar, bu dönemin psikolojisine tamamen ters düşecek bir tavırla, kâşifler kendi başarılarının farkındaymış gibi davranmışlardır, ki bu da imkânsızdır: Çoğunlukla olduğu üzere burada da hakikat, bir efsaneyi daha yerle bir etmiştir.</p>

      <p class="calibre11">Belgeler konuşmaya başlamıştır. Onların ortaya çıkışı ve yorumlanışlarıyla Vespucci’nin adı etrafında dönen büyük tartışma yeni baştan alevlenir; tarih boyunca daha önce bunun gibi otuz iki sayfalık hiçbir metnin inandırıcılığı, psikolojisi, coğrafi ve tarihî bilgileri, harita bilimi ve baskı teknikleri açısından böylesine özenle didik didik edilmemiştir. Fakat sonuç olarak kavgaya tutuşmuş olan coğrafyacılar “Evet”i “Hayır”, “Siyah”ı “Beyaz”, “Kâşif”i de “Sahtekâr” kadar şiddetle ve sözde aynı yanılmaz kanıtlarla savunmuştur. Salt eğlence olsun, diye geçtiğimiz yüzyılda çeşitli otoritelerin Vespucci hakkındaki tezlerinde yer alan iddiaları burada kısaca anmak istiyorum.</p>

      <p class="calibre11">İlk seyahati Pinzón’la yaptı.</p>

      <p class="calibre11">İlk seyahati Lepe’yle yaptı.</p>

      <p class="calibre11">İlk seyahatine bilinmeyen bir keşif seferiyle çıktı.</p>

      <p class="calibre11">İlk seyahat, diye bir şey yok, bu seyahat uydurma, tamamen yalan.</p>

      <p class="calibre11">İlk seyahatinde Florida’yı keşfetti.</p>

      <p class="calibre11">Hiçbir şey keşfetmedi; çünkü zaten böyle bir seyahate çıkmadı.</p>

      <p class="calibre11">Amazon Nehri’ni ilk o gördü.</p>

      <p class="calibre11">Amazon’u ilk kez üçüncü seyahatinde gördü; daha önce onu Orinoco<a class="si-noteref" href="#f67" id="ref_f67">67</a> sanmıştı.</p>

      <p class="calibre11">Brezilya’nın bütün kıyı şeridini, Macellan Boğazı’na kadar boydan boya katetti ve buraları adlandırdı.</p>

      <p class="calibre11">Kıyının sadece küçük bölümünü geçti, oranın adları da çoktan verilmişti.</p>

      <p class="calibre11">Büyük bir denizciydi.</p>

      <p class="calibre11">Hayır, hiçbir gemiye, hiçbir keşif grubuna kılavuzluk etmedi.</p>

      <p class="calibre11">Büyük bir gökbilimciydi.</p>

      <p class="calibre11">Asla! Takımyıldızlar hakkında yazdığı her şey zırvadan ibaret.</p>

      <p class="calibre11">Verdiği tarihler doğru.</p>

      <p class="calibre11">Verdiği tarihler yanlış.</p>

      <p class="calibre11">Önemli bir kılavuzdu.</p>

      <p class="calibre11">Bir hazırlopçudan ve cahil bir insandan başka bir şey değildi.</p>

      <p class="calibre11">Yazdıkları güvenilir veriler.</p>

      <p class="calibre11">Profesyonel bir dolandırıcı, bir hokkabaz, bir yalancı.</p>

      <p class="calibre11">Kolomb’dan sonra zamanının en önemli kâşifi ve denizcisi.</p>

      <p class="calibre11">Vespucci, bilimin yüzakı... Hayır! Bilimin yüzkarası.</p>
    </div>

    <div class="margin-top">
      <p class="calibre11">Tüm bu iddialar aynı şiddet ve aynı şekilde sayısız sözde kanıtla onun lehine ve aleyhine olmak üzere yazılarda öne sürülmüş, belgelenmiş ve temellendirilmiştir. Nihayetinde tıpkı üç yüz yıl önceki gibi yine o eski soruyla karşı karşıyayız: Amerigo Vespucci kimdi, neyi yapıp neyi yapmadı? Bu sorulara yanıt bulunabilir mi? Bu büyük bilmece çözülebilir mi?</p>
    </div>
  </div>

  <div class="si-footnotes">
    <div class="si-footnote" id="f60">
      <a class="si-backref" href="#ref_f60">60</a>. (İt.). Tanınmış denizci. (Y.N.)
    </div>

    <div class="si-footnote" id="f61">
      <a class="si-backref" href="#ref_f61">61</a>. (İt.) Amerigo Vespucci’ye Övgü. (Ç.N.)
    </div>

    <div class="si-footnote" id="f62">
      <a class="si-backref" href="#ref_f62">62</a>. Luíz Vaz de Camões (1524-1580). Portekiz’in önde gelen ulusal şairi. (Y.N.)
    </div>

    <div class="si-footnote" id="f63">
      <a class="si-backref" href="#ref_f63">63</a>. 1892’de, Kolomb’un seyahatinin 400. yıldönümünde İtalyan hükümeti tarafından yayımlanan ve tam adı <em class="calibre2">Raccolta di Documenti e Studi Publicati dalla Commissione Columbiana</em> (Kolomb Komisyonu’nun Yayınladığı Belgeler ve Çalışmalar Derlemesi) olan koleksiyon belgeleri. (Y.N.).
    </div>

    <div class="si-footnote" id="f64">
      <a class="si-backref" href="#ref_f64">64</a>. (İt.) Tüccar memur; temsilci. (Ç.N.)
    </div>

    <div class="si-footnote" id="f65">
      <a class="si-backref" href="#ref_f65">65</a>. (İsp.) Kraliyete verilmek üzere hazırlanan rapor. (Y.N.)
    </div>

    <div class="si-footnote" id="f66">
      <a class="si-backref" href="#ref_f66">66</a>. Ana karakteri (protagonist) engellemekle yükümlü muhalif oyuncu. (Y.N.)
    </div>

    <div class="si-footnote" id="f67">
      <a class="si-backref" href="#ref_f67">67</a>. Güney Amerika’nın kuzey kesiminde bir akarsu. (Y.N.)
    </div>
  </div>
</body>
</html>
