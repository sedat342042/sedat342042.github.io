<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>On yedinci kısım</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Merkitlere karşı zaferimiz geniş yankı uyandırdı. Camuka ve Temuçin'in maceraları ozanlar, çobanlar ve savaşçılar tarafından dört bir yana dağıtıldı, genişledi, değişti. Sonunda, söylentilere göre iki öksüz aynı memeyi paylaşmıştı. Oysa, Yesügey ile Höelün Ana Camuka'yı evlat edindiklerinde çocuğun on yaşında olduğu düşünülürse, bunun imkânsız olduğu anlaşılmaktaydı.
    </div>

    <div>
      Toğrıl ve Karaimlerinden pek söz eden yoktu. Bunun Temuçin ve Camuka'nın eseri olduğunu düşünmek mümkündü, zira her ikisi de kahramanlıklarını olabildiğince yaymak, böylelikle de bulabildikleri kadar adam toplamak amacındaydı. Bunu kolayca başardılar. Gün geçtikçe, bizimkilerin yanına dikilen keçe çadır sayısı da artıyordu. Her yönden aileler geliyor, silahları ve hayvanlarıyla ulusumuzu güçlendiriyordu.
    </div>

    <div>
      Bu yeni çobanlar ve muhafızlarla gevezelik ederken andanın ününün ne kadar yaygın olduğunu anladım. Aralarından çoğu varlıklı Camuka yerine, yoksul Temuçin'e bağlı olduklarını söylüyorlardı. Yesügey'in büyük oğlu terk edilmiş, soyulmuş, kovalanmış, bütün bunlara karşın o Merkitleri yenmeyi başarmıştı. Moğol gücünü tekrar bir araya getirebilecek tek önder Temuçin'di. Şüphesiz bu tercihte Camuka'dan daha soylu olmasının etkisi vardı, ama gelmelerindeki başlıca etken, kadınını bulmak için gösterdiği inat ve ikna yeteneğiydi. Eskiler, kadın, ocağın muhafızı, erkeğin dengesi, yurdun ışığı derler. Börte'yi düşmanın pençesinden almakla, Temuçin sancağı altındakileri koruyup zenginleştirebileceğini kanıtlamıştı.
    </div>

    <div>
      Ateşin çevresinde çömelmiş bu çobanlar bana Temuçin'in gözlerini anlatıyor, onu gördükleri gibi, Tengri'nin koruması altındaki büyük bir yırtıcıya, bir kurda benzetiyorlardı. Üstelik, daha doğduğunda, avucunun içinde pıhtılaşmış kan yok muydu? Kadınını kurtarması, Temuçin'in kısa yaşamında başından geçenler Göklerin onu ne kadar koruduğunun bir belirtisi değil miydi? Bu kadar tehlikenin atlatılmasından sonra, kim kuşkuya düşebilirdi ki? Babasının intikamını alacak diyordu bu sesler, sonra da Tatar'ı büyük bozkırın ötesine kovacak. O haydutların, onlara benzeyen Jin'lerin hareketerine dikkat etme zamanı gelmişti.
    </div>

    <div>
      Silahlar parlatıldıktan sonra, Borçegin sancağındaki dokuz beyaz kuyruk nazlı nazlı sallanırken, sadık Çelme siyahlarını hazırlıyor, böylece kısa süre sonra yeniden savaşılacağının işaretini veriyordu.
    </div>

    <div>
      <br />
    </div>

    <div>
      Temuçin'in ünü beni bir yandan sevindiriyor, bir yandan da ondan uzaklaştırıyordu. Gidip ona ne kadar mutlu olduğumu söylemek, duyduklarımı anlatmak isterdim ama yanına yaklaşmak imkânsızdı, Camuka peşini bir an için bile bırakmıyordu. Üstelik Yalnızların reisi yanında şamanı Kököçü olmadan da bir adım atmıyordu, şamanın da yanında genellikle altı kardeşi bulunuyordu. Bu sekizi, itin boynundaki keneler gibi, Temuçin'i bir an bile bırakmıyorlardı.
    </div>

    <div>
      Gururlu Camuka'yı hiç sevmesem de, şamandan, insanlara yüksekten bakan o kendini beğenmiş adamdan nefret ediyordum. Çok güçlü olmasıyla ünlüydü, insanlar ona karşı korkuyla karışık bir saygı duyuyorlardı. Temuçin'in de ona değer vermesi beni sinirlendiriyordu, sanki ona borçlu gibiydi.
    </div>

    <div>
      <br />
    </div>

    <div>
      Günler kısalmaya başlamıştı, oysa hâlâ ona kaçamaklarımın nedenini anlatamamış, Çiçeklerin Ecesine ne kadar bağlandığımı, Cerelma'dan nasıl nefret ettiğimi söyleyememiştim.
    </div>

    <div>
      Kadınıma artık hiç dokunmuyordum. Onu reddettiğim gecelerden birinde bana çok öfkelendi. Örtüleri kafasına fırlattım, çadırdan çıktım. Gece ağır ve yoğundu. Ayı Korkusu başı aşağıda bana bakıyor, gecenin o saatinde beni çıplak görmeye şaşırdığım belli ediyordu. Ellerimi çenesine koydum, göğsümü burnuna dayadım. Birden küçük ve körpe bir kanat elimin üzerine kondu. Temülün'ü fark ettim.
    </div>

    <div>
      - Burada ne yapıyorsun? Uyuyor olmalıydın.
    </div>

    <div>
      - Sen aramızdayken uyuyamıyorum.
    </div>

    <div>
      Yüzünde sevgi ve yaramazlık dolu bir tebessüm vardı.
    </div>

    <div>
      - Nedenmiş o?
    </div>

    <div>
      - Yakınında olmak için. Her şeyi duydum. Ondan kurtul!
    </div>

    <div>
      - Sus! Temuçin küçük kardeşinin yurtları dinlediğini öğrense, ne der?
    </div>

    <div>
      - Hiçbir şey, çünkü kadının olacağım ve şimdiden seni korumaya başladım.
    </div>

    <div>
      Kalçalarımı okşayan küçük elini ittim.
    </div>

    <div>
      - Yeter! Hemen buradan uzaklaş!
    </div>

    <div>
      - Sus! Beni dinle. O, senin kollarına göre değil. Temuçin'e benimle evlenmek istediğini söyle, Cerelma'dan birlikte kurtuluruz.
    </div>

    <div>
      - Sussana, daha on ikinci baharındasın...
    </div>

    <div>
      - Ne olacak? Temuçin ittifaklarını güçlendirmek için beni önemli birilerine vermeyi düşünüyor.
    </div>

    <div>
      - Söylemek istediğim bu değildi...
    </div>

    <div>
      - Höelün Ana bile bir çocuk doğurabileceğimi söylüyor.
    </div>

    <div>
      - Çevrende dönenen genç savaşçılar da öyle düşünüyor olmalı.
    </div>

    <div>
      - Onlar kendilerini beğenmiş. Beni bir tek sen ilgilendiriyorsun.
    </div>

    <div>
      - Dinle, Temülün, bil ki... Yok! Haydi, hemen uzaklaş.
    </div>

    <div>
      - Ne var, Borcu?
    </div>

    <div>
      - Hiç, yallah!
    </div>

    <div>
      Üç adım attı, geri döndü
    </div>

    <div>
      - Başka birini mi seviyorsun? Bu muydu? Ben aptal değilim. Daha kölelerine elini bile değdirmedin.
    </div>

    <div>
      Temuçin bana iki Merkit kadını armağan etmişti. Küçük sülük doğru söylüyordu. Daha kaftanlarının eteğini bile kaldırmamıştım. Oysa oldukça çekiciydiler, özellikle de memeleri bütün karnını kaplıyanı. Ama uzakta da olsa Çiçeklerin Ecesi bütün neşemi ve mutluluğumu elinde tutuyor, bu da
    </div>

    <div>
      beni çok keyiflendiriyordu.
    </div>

    <div>
      - Onu nasıl seviyorsun?
    </div>

    <div>
      Az kaldı "atımdan daha çok” diyecektim. Karanlıkta iyi göremiyordum ama, gözlerinin pınarından akan iki büyük damlayı fark edebiliyordum. Bir adım atmama fırsat bırakmadan gecenin içinde kayboldu.
    </div>

    <div>
      <br />
    </div>

    <div>
      Ertesi gün, önemli bir konu görüşmek için Temuçin'in yanma vardım. Danışmanlarım toplamıştı. Çevresinde Kasar, Belgütey, Kaçiun, Temüge, birbirlerinden ayrılmayan Camuka ve Kököçü ikilisi ve Kököçü'nün kardeşleri vardı. Beni sağma oturttu.
    </div>

    <div>
      Onunla yalnız konuşmak istediğimi söyleyerek, yanına oturmayı reddettim.
    </div>

    <div>
      - Konuşabilirsin, dedi Camuka, andayla aramızda saklımız gizlimiz yok.
    </div>

    <div>
      - Söyleyeceklerim sizleri ilgilendirmiyor.
    </div>

    <div>
      - Oysa biz ilgilenmek, seni de daha sık dinlemek isterdik, dedi Kököçü. Senin adının anlamı, "yolu bilen”dir. Genellikle bu adlar samanlara verilir. Bu kutsal görevi kabul etmemek için ne nedenin olursa olsun, boyları topladığımızda, savaşçılarımızın arasında Arulatların da bulunmasını isteriz.
    </div>

    <div>
      - Endişelenme, şaman. Hareket günü gelip davullar vurulduğunda, andanın önünde bulunacağım, ona tüm Aruladar bir araya gelse oluşturacaklarından daha güvenilir bir duvar olacağım.
    </div>

    <div>
      Dışarı çıkarken Temuçin'e, benimle konuşmak isterse Börte'nin yanında olacağımı söyledim. O sırada Camuka bir yabancıdan da çok aşağılandığından yakınıyordu.
    </div>

    <div>
      <br />
    </div>

    <div>
      Elinde kepçesiyle Börte, dumanların arasında, büyük tencerede süt kaynatıyordu. Beni neşeyle selamladı, bir tas sıcak süt ve bir tepsi dolusu kurutulmuş peynir sundu. Sıcak sütümü höpürdetirken onu izliyordum. Sıkı sıkı örülmüş uzun saçlarına karşın, panter gözlerinin daha da güçlendirdiği vahşi görüntüsü, körpeliğinden hiçbir şey yitirmemişti. Yine de, dönüşünden beri, vücudunda bir değişiklik vardı. Daha semiz, daha iştah açıcı olmuştu, yuvarlak elmacık kemikleri olgun birer meyve gibi parıldıyordu. Yere çömelip doğrulmak için harcadığı çabalan görünce, anladım. Karnı şişmişti. Bu yuvarlaklık beni sevindirmişti, ancak, duyarlı yürekleri şaşırtan ruhları davet etmemek için, ona bir şey sormaktan kaçındım.
    </div>

    <div>
      Cerelma'yı sordu.
    </div>

    <div>
      - Bir hiç uğruna şaha kalkan kısır kısrak gibi, dedim.
    </div>

    <div>
      - Sen de bilirsin ki, yaz boyu kısrağım yalnız bırakan aygır kışın onu bir deri bir kemik, karni kin dolu bulur.
    </div>

    <div>
      Ne demek istediğim anlamıştım, cevap vermedim. Sonunda Temuçin göründü. Kırbacını asıp yanıma oturdu.
    </div>

    <div>
      - Camuka ve Kököçü sinirine dokunuyor, değil mi? dedi, önüne konulan süt tasına uzanırken.
    </div>

    <div>
      - Bir köpek gibi onların çizmesine yapıştın.
    </div>

    <div>
      - Ben tanıdığımda, Kököçü çocuktu. O Çaraka'nın, herkesin bizi terk ettiği sırada Targutay tararından öldürülen samanımızın torunu.
    </div>

    <div>
      - Öyleyse neden senin yanında kalmadı?
    </div>

    <div>
      - Babası Monglik korktu da ondan. Gidip çadırlarını Yalnızların yanına kurdu. İyi bir samandır ama büyük oğlu hepsinden de üstün. Kököçü en karanlık fırtınaları estirmeye, yaz günü kar yağdırmaya muktedir. Onun toprakla çiftleşmesini izledim, bir mevsim sonra, tohumunu bıraktığı yerden dev bir kayın ağacı çıkmıştı, istersen seni götüreyim, ağaç şimdiye kadar görmediğin ölçüde sağlam. Bir tepenin üstünde. Çevresinde, gözünün takılabileceği tek bir ağaç, tek bir kaya yok. Buna karşın, hiçbir yıldırım ağaca çarpmadı. Kököçü'nün etkisi büyüktür. Camuka'nın bundan nasıl yararlandığım görmüyor musun? İşte yirmi bin savaşçının başında.
    </div>

    <div>
      - Onların arasında, babanın yanında savaşmış olanlar da var.
    </div>

    <div>
      - Doğru. Bana bağlı olanlar var. Beni bilgilendirmek için kulaklarını kullanıyorlar.
    </div>

    <div>
      - Bunun için Camuka ve şamanın karşısında alnını eğmen mi gerekiyor? Onların hep aramızda durmasına izin vermen şart mı?
    </div>

    <div>
      - Evet, Borçeginleri toparlamadığım sürece, onlara ihtiyacım var. Sabırlı ol, dostum.
    </div>

    <div>
      - Öyleyse Toğrılı da kullan.&nbsp;
    </div>

    <div>
      - Anlaşmazlıklarımıza Karaimleri de karıştırmanın bölünmeyi daha da hızlandırmaktan başka yararı olmaz. Moğol boylarının ittifakı onları ilgilendirmez.
    </div>

    <div>
      - Öyleyse bana Cerelma'dan ayrılma izni veriyorsun?
    </div>

    <div>
      - Ne diyorsun, Borcu! Bu apayrı bir şey. Aranızda neler oluyor? Bil ki gelip senden şikâyet etti.
    </div>

    <div>
      - Ben de ondan şikâyetçiyim. Bitirelim şu işi!
    </div>

    <div>
      - Bu bağı koparma, dedi öfkeyle. Toğrıl benim için savaşçılarını gönderdi, sana, kardeşlerime yeğenlerini sundu, sen de ihanetine ortak olmamı mı istiyorsun? Birbirimizin çıkarını korumaya ant içmedik mi?
    </div>

    <div>
      Ses çıkarmadığımı görünce, elini kolumun üzerine koydu:
    </div>

    <div>
      - Başka Merkit kölesi ister misin? Benim payıma düşenler arasından en güzellerini seç.
    </div>

    <div>
      - Hayır, daha bana gönderdiklerini koklamadım bile.
    </div>

    <div>
      Yüzüme korkarmış gibi baktı. Ona Ayı Korkusu'nu bilerek bitkin düşürdüğümü söylesem, bu kadar şaşırmazdı.
    </div>

    <div>
      - Bu, savaşçıya yakışır bir davranış değil! Git şamanı gör, onda güçsüzlüğe iyi gelecek ilaçlar vardır.
    </div>

    <div>
      - Kızgın geyik sidiğinden ve beyaz köpek bokundan hazırladığı pislikler benim işime yaramaz! Benim gözüm tek bir kadını görüyor, bütün gerçek bu! Bir yay kadar gerginim, başım dönüyor, sırtımdaki Cerelma da yüreğimi karartıyor.
    </div>

    <div>
      Suratım astı.
    </div>

    <div>
      - Dikkatli ol, dedi, en küçük bir müttefikten bile vazgeçemem. Kadınlarına sahip ol, istediğinin karnını büyüt, ama mutlaka büyüt; çocuksuz kalmış bir kadının ciğeri kadar zehir dolu bir şey yoktur.
    </div>

    <div>
      Keçe kapı kalktı, Camuka gözüktü.
    </div>

    <div>
      - İşte doğrusu bu, dedi.
    </div>

    <div>
      Ayaklandım.
    </div>

    <div>
      - Oysa ben senin oğlunu tanımıyorum.
    </div>

    <div>
      - Yalanda görürsün, dedi Yalnızların reisi; bir yandan da Börte'yi süzüyordu.
    </div>

    <div>
      Temuçin, gözleri yerde, hiçbir şey söylemeden oturuyordu. Çıktım. Sırtımdan Camuka'nın alaycı sesini duydum:
    </div>

    <div>
      - Sen ki bütün yolları bilmekle tanınıyorsun, kadınların karnını şişiren yolu bulamamış gibisin. Beni yurdunun altına davet et, sana yolu göstereyim.
    </div>
  </div>
</body>
</html>
