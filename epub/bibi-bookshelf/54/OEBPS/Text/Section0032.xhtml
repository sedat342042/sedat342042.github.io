<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>Otuz ikinci kısım</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Büyük kayıplar pahasına Nayman kapanından kurtulmayı başardık. Acıklı bir biçimde geri çekilirken Toğrıl'ın gönderdiği bir ulak mağlup ordumuzu buldu. Karaimlerin hanının ihaneti ona yaramamıştı. O da bizim gibi Tarim Geçidi'nden geçip topraklarına varmak isterken bir Nayman tuzağına düşmüştü. Temuçin'den imdat dileniyordu, Kağan hepimizin şaşkın gözleri altında yaralı ordusunun yönünü çevirdi.
    </div>

    <div>
      - Haini cezalandırmak için mi? diye sordum.
    </div>

    <div>
      - Hayır, onu kurtarmak için. Toğrıl bizim tek umudumuz.
    </div>

    <div>
      Temuçin yaşlı Toğrıl'ın topraklarını yitirmesi ya da tahtını oğluna bırakıp ölmesi durumunda Camuka'nın Moğollarıyla Targutay'ın birleşeceklerini ve Borçeginleri ezeceklerini anlattı. Toğrıl tek müttefikimizdi. Hayatımız onunkine bağlıydı.
    </div>

    <div>
      <br />
    </div>

    <div>
      Yarın kenarına yapışmış, atlarının altındaki toprak kayan Toğrıl ve oğlu Nilka'yı, yanlarındaki yüz savaşçıyla birlikte kurtarmak için tam zamanında yetiştik.
    </div>

    <div>
      <br />
    </div>

    <div>
      Toğrıl ardı arkası gelmeyen özürler diledi, Camuka'nın Temuçin'in tek amacının Karaim tahtını ele geçirmek olduğunu söylediğini, kendini kandırdığını açıkladı:
    </div>

    <div>
      - Sana dikkat etmemi söyledi, beni devirmek için güneydeki Naymanlarla anlaştığını, kuzeydeki çarpışmaların beni oraya çekmek için bir tuzak olduğunu söyledi. Evet, bana Naymanların Altay çıkışını kapattıklarını bildirdiğin zaman, Camuka'ya inandım, tuzağa düşmekten korktum, geldiğimizi bildirmek için gece ateşleri yaktım. Daha sonra Nayman tuzağına düştüğümüzde ne düşüneceğimi bilemedim ve bu yüzden seni yardıma çağırdım, ey oğul. İmdadıma yetişmeseydin, Camuka'nın alçaklığını ve göğsünde çarpan temiz yüreği hiçbir zaman bilemeyecektim.
    </div>

    <div>
      <br />
    </div>

    <div>
      Nilka'nın hayatını kendi ellerimle kurtardığım için, babası bana on altın kupa, beyaz ipekten halılar ve değerli kumaşlar armağan etti. Bütün armağanları Kağanıma verdim, çünkü kendi başıma kalsaydım, daha bir gün önce ölmesini dilediklerimin imdadına koşmazdım.
    </div>

    <div>
      <br />
    </div>

    <div>
      Kuşkular Tuğla Irmağı kıyısındaki görkemli şölende dağıldı. Bağlılık antları içildi, karşılıklı sözler verildi. Toğrıl yeğenlerinden birisini Temuçin'e sundu, Kağan da kızı, Subetay'la birlikte en yetenekli komutanı olan Kasar'a verdi. Karaimler ve Borçegin Moğolları, toparlandıktan sonra yine birlikte Naymanların üzerine yürüyecekti. Toğrıl bir daha ne Camuka'ya ne de oğlu Nilka'ya kanmayacağına yemin etti, ayrılma zamanı geldiğinde de bize endişelerini açtı:
    </div>

    <div>
      - Artık yaşlanıyorum, Temuçin. Ben gittikten sonra, halkımı kim idare edecek? Kardeşim yok. Oğlum Nilka mı? Hiçbir şey beceremez. Gel benim büyük oğlum ol, Temuçin, Nilka ocağımı beklerken sen adamlarımı Naymanlara karşı yönet.
    </div>

    <div>
      Hanın çevremizde toplanmış kadınları, Nilka'nın teyzeleri, başlarını mutsuzlukla salladılar.
    </div>

    <div>
      <br />
    </div>

    <div>
      Bütün yeminler Temuçin'i yatıştırmadı. Toğrıl'ın koşulsuz desteğini sağlamak istiyordu. Bu isteği, Temuçin ile Toğrıl arasındaki barışı önleyemeyen Camuka'nın hazırlıklara başladığını öğrenince, daha da arttı.
    </div>

    <div>
      Yalnızların önderi Targutay'ın desteğini almıştı ama bu ittifak Kağan'ın ortadan kaldırılması için yeterli değildi. Başka güçlere de ihtiyacı vardı. Sade bir plan hazırladı, dün yendiklerimizi imdada çağırdı: Tatarlar, Merkitler, Naymanlar. Dağınık ve küçük obalar halinde yaşayan Tatarlar ve Merkitleri kandırmakta güçlük çekmedi. Dağlı Naymanların önderini bulabilmesi için sekiz mevsim geçmesi gerekti. Buyruk Altay'ın öte yamacına varmıştı, dağların çevresini dönmüş, Oyratlara sığınmıştı. Oyratların topraklan, kuzeye sürülen Merkitlerin ülkesinin karşısında, Baykal Gölü'nün bu kıyısındaydı.
    </div>

    <div>
      <br />
    </div>

    <div>
      Bütün bu halklar Moğol topraklarının kıyısında toplandı, bir ittifak anlaşması yaptılar, bir beyaz aygırı ortasından bölerek kurban ettiler ve Camukayı Gürhan ya da "Evrensel Han” ilan ettiler.
    </div>

    <div>
      Yalnızların önderi, Temuçin'e bir ulak göndererek yeni adını bildirdi. Gürhan adının benim gözünde pek değeri yoktu ama, Temuçin haberleri çok ciddiye aldı. Ona göre, Camuka silahlarını bilemeye girişmişti.
    </div>

    <div>
      - Hep gizli işler çeviriyor, suçlanmaktan da nefret ediyor. Gönderdiği haber bizim için bir uyarı. Eğer uykumuz sırasında tepemize binme kararı alırsa, bütün kuşkulardan arınmış olacağını düşünüyor.
    </div>

    <div>
      <br />
    </div>

    <div>
      Aynı anda gelen başka bir haber Temuçin'in mutsuzluğunu daha da artırdı: Altan, Kutçar ve Darıtay ulustan ayrılıp Camuka'yla ya da Targutay'la birleşmişlerdi. Üç Borçegin soylusu Kağan'ın Tatar ganimetini ellerinden aldığı gün yaptığı hakareti hazmedememişlerdi.
    </div>

    <div>
      Temuçin Toğrıl'la ittifakını güçlendirmek için kızkardeşi Temülün'ü Nilka'ya sunmayı düşündü. Bu evlilikten çocuklar doğacak, kanla yapılan bu ittifak ise tüm anlaşmalardan daha fazla güven verecekti. Hiç olmazsa öyle sanıyordu.
    </div>

    <div>
      Ne var ki, Nilka güzel ve tatlı Temülün'ü geri gönderdi, yeterince soylu olmadığını ileri sürerek Temuçin'e hakaret etti.
    </div>

    <div>
      Öfkelenen Anda bir gün Nilka'nın taşaklarını koparıp atının göğsüne asmaya ant içti.
    </div>

    <div>
      <br />
    </div>

    <div>
      Oysa bir mehtap kadar sonra Nilka, daha doğrusu babası, kararlarını değiştirdiler. Bir Karaim aracısı bir sabah obaya geldi, bir haber iletti: "Ben, Karaimlerin güçlü önderi Toğrıl, kendini beğenmiş oğlumun davranışı için sana özürlerimi gönderiyorum. Kız kardeşinle evlenecek, çünkü irademiz böyledir; sana hakaret ettiği için en büyük özürlerini, bağlılığının simgesi olarak da bu kemeri gönderiyor.”
    </div>

    <div>
      Gümüş kemer üzerinde büyük mavi taşlar vardı.
    </div>

    <div>
      - Düğün ne zaman? diye sordu Kağan.
    </div>

    <div>
      - Toğrıl Han seni yeni mehtabın ilk gecesinde bekliyor.
    </div>

    <div>
      <br />
    </div>

    <div>
      Böylece yeniden Tuul Irmağı'na doğru yola koyulduk.
    </div>

    <div>
      Dört beyaz öküzün çektiği kağnının üzerinde, Höelün Ana Temülün'ü teselli ediyordu. Temuçin'in küçük kız kardeşinin, Merkitlerin önünden kaçtığımız gece bana aşkını açıklamasının üzerinden birçok bahar geçmişti. Bugün artık olgun bir kadındı, uzun saçlarının örtemediği üzüntüsü, tanıdığım küçük ve şakacı kız görüntüsünü daha da güçlendiriyordu. Bütün o yıllar boyunca, gözlerim benden ayırmamış, yüreğimin başka yerde olduğunu bildiğinden, tutkusunu söndürmeyi başarmıştı.
    </div>

    <div>
      Büyük ve ıslak gözlerine bakarak, evliliğinin, tıpkı at kılından örülmüş sicimlerin keçelerin fırtınadan uçmasını önledikleri gibi, Karaimlerle ilişkilerimizi güçlendireceğini söyledim.
    </div>

    <div>
      <br />
    </div>

    <div>
      Yezügey'in dostu, Kököçü'nün yaşlı babası Şaman Monglik'in çadırlarının yakınında konakladık. İki aileyle birlikte bozkırın ve göğün ortasında yaşıyordu.
    </div>

    <div>
      Elinde bir kürek kemiği, konuştu:
    </div>

    <div>
      - Seni bekliyordum, Temuçin.
    </div>

    <div>
      O akşam ikinci kürek kemiğini ateşe sürdü, uzun uzun inceledi:
    </div>

    <div>
      - Oraya gitme, ayaklarının altında bir tuzak var.
    </div>

    <div>
      - Nasıl oluyor da, oğlun beni uyarmadı?
    </div>

    <div>
      - Bilmiyorum...
    </div>

    <div>
      - Samanların en güçlülerinden biri değil mi?
    </div>

    <div>
      - Öyle... Öyle, işaretlerden anlaması gerekirdi... yalvarırım, ona bir kötülük yapma. Kaç, çabuk kaç... Başında büyük bir tehlike var.
    </div>

    <div>
      <br />
    </div>

    <div>
      Gerisin geri döndük, sevinç içindeki Temülün kağnıdan
    </div>

    <div>
      inip bir ata bindi.
    </div>

    <div>
      Obaya döndüğümüzde, Kasar'ın gönderdiği bir ulak Kağan'ı bekliyordu: "Dikkatli ol kardeşim, birkaç mehtaptan
    </div>

    <div>
      beri Toğrıl'ın obasında büyük bir faaliyet var. Danışmalara katılma hakkım yok. Camuka Nilka'nın aracılığıyla Toğrıl Han'ın aklını çeliyor. Bana Nilka'dan kurtulmak ve Nayman'larla ittifak kurmak için harekete geçtiğin söylentilerini anlattılar. Kimsenin arkana geçmesine izin verme."
    </div>

    <div>
      Hemen ertesi sabah çadırlarımızı yıktık ve batıdaki büyük bozkıra doğru yola koyulduk. Kököçü; Kağan'ın çadırına girdi.
    </div>

    <div>
      - Neler oluyor Kağan, harekete geçtik ve benim hiçbir şeyden haberim yok?
    </div>

    <div>
      - Kürek kemiğinden düşmanın bizi uykumuzda boğazlamak istediğini okudum.
    </div>

    <div>
      - Ben böyle bir şey görmedim!
    </div>

    <div>
      - Demek ki yaşlanıyorsun ya da Tengri artık seni eskisi gibi korumuyor.
    </div>

    <div>
      <br />
    </div>

    <div>
      Karaimler yeni mehtabın ilk gecesi gelmediğimizi görünce, yürüyüşe geçtiler.
    </div>

    <div>
      İyice incelediğimiz bir toprağın üzerinde, gözlerimiz açık bekliyorduk; kadınları, çocukları, bütün mallarımızla birlikte Kölen Gölü'ne göndermiştik. İzcilerimiz batıdaki büyük platoların otuz bin askerlik bir ordu tarafından karartıldığı haberini getirince, onun üçte biri sayıdaki ordumuz derin bir sessizliğe gömüldü.
    </div>

    <div>
      <br />
    </div>

    <div>
      Karşımıza gelince birbirlerinden ayrıldılar ve okçularını yerleştirdiler. Hepsi gelmişti: Toğrıl ve Nilka, Camuka, Targutay, çoğu Merkit ve Tatar topraksız kalmış bir sürü önder, bir Oyrat birliği. Noyanlar öncü gücünü oluşturuyordu, kanatların birinde Karaimler, ötekisinde de Yalnızlar vardı. Büyük Ulca Vadisi'ni kapatmışlar, tüm tepelere yerleşmişlerdi, kargıları ve sancakları gri ve alçak bulutları deliyordu.
    </div>

    <div>
      Gece büyük adımlarla çöktü, savaşa sabah başlamak için ulaklar gelip gitti.
    </div>

    <div>
      Temuçin izcilerin getirdiği haberleri dinliyor, ama tek bir kelime bile söylemiyordu. Zaman zaman kendisi gibi sakin atını okşuyor, ama gözlerini ufuktan ayırmıyordu. Yuvasındaki kartal gibi, izliyor ve düşünüyor, sırtında okları, yayı, kılıcının kabzası, miğferinin tepeliğinde rüzgârda dalgalanan tüyleriyle yüksek gölgesi kalın bulutların arasında seçiliyordu.
    </div>

    <div>
      Tüm komutanlar arkasında yerlerini alınca onlara yaklaşmalarım buyurdu.
    </div>

    <div>
      - Kuşatılan kurtların yaptığını yapacağız. Subetay Çelme! Önce siz saldıracaksınız. Düşmanın saflarım bozmak ve peşinize düşmelerini sağlamak için üç dalga ok salın ve onları vadinin dışına çekin. Biz merkeze yüklenirken siz bir çember çizip yanlarımızı koruyacaksınız. Gayreti elden bırakmayın, kısa sürede şaşıracaklardır. Eğer Çelme sol kanadımızı bırakmak zorunda kalırsa, Subetay senin hemen sağ kanadı alman gerekecek. Birbirinizi gözden kaçırmayın, düşmanın kaburgalarını okyanus gibi kemirin, merkezdeki saldırımıza karşı koymak fırsatı bulamasın. Curçedey! Sana öncüleri bırakıyorum. Yılmaz Oruğutların düşmanı fırtınanın otları yatırdığı gibi biçsin!
    </div>

    <div>
      O sırada korkunç Mangutların önderi Kuyildar söz istedi:
    </div>

    <div>
      - Ben de öncülere katılmak istiyorum, Curçedey'in sancağını noyanların sırtına benimkinden önce dikemeyeceğine bahse girerim.
    </div>

    <div>
      Kağan ona bu onuru verdi ama Targutay'ın kendisine bırakılmasında ısrar etti.
    </div>

    <div>
      - O alçağı, sağ yakalamak istiyorum.
    </div>

    <div>
      <br />
    </div>

    <div>
      İki tarafın oluşturduğu karanlık duvar günün ilk ışıkları altında belirdi. Karşımızdakiler beşer yüz kişilik birliklere ayrılmıştı. Öndeki iki sırayı enseden dizkapaklarına kadar zırhlarla kaplanmış atlar ve sazdan yapılmış kalkanlarıyla süvariler oluşturuyordu.
    </div>

    <div>
      Toğrıl'ın ve Camuka'nın birlikleri tepelerde, gözden ıraktı. Yalnızların ulağı, solgun ışığın altında karşımıza dikildi. Camuka Temuçin'e haber gönderiyordu: ”Sana saldıracağımız şu anda, Toğrıl orduya komuta etmekten vazgeçti ve beni görevlendirdi. Benim ve oğlunun bu savaşın düzenleyicisi olduğumuzu iddia ediyor. Önce kabul etmedim, ama geri çekileceğini söyledi. Savaş davullarını duyunca gerileyen korkak atlara benzemiyor mu? Ey Anda, gücümü tanımak ve silahlarını bırakmak istemiyorsan, oklarımıza dikkat et, çünkü palamdan korkman gerekmez. Ey Anda, kendim yaralanmadan seni nasıl yaralarım?"
    </div>

    <div>
      - Tam Camuka, dedi Temuçin. Kendi gölgesiyle bile kavga edebilir. Aynı dal üzerindeki iki karga gibi tartışırlarken, onlara saldıralım.
    </div>

    <div>
      Oruğut ve Mangut Moğolları düşmanın üzerine at sürerken korkunç savaş çığlıklarım attılar: UUKAAY!
    </div>

    <div>
      İlk ok yağmurundan sonra atlarının terkilerindeki kalkanlara göre ikiye ayrıldılar ve sırayla oklarını yağdırdılar. noyanlar peşlerine düştü; Temuçin beş binliği hücuma kaldırdı, birini merkezden, dördünü de tepelerden gönderdi, Oruğut ve Mangutların her atışta biraz daha azalttığı kanatların ve ihtiyatların yolunu kesmek istiyordu.
    </div>

    <div>
      Camuka Oruğut ve Mangutları önlemek için Toğrıl'ın seçme askerlerinden bin Tübegen ve bin Otur gönderdi. Bizimkiler düşerken, ölmeden önce beş düşmanı deviriyordu. Kağan'ın birbiri ardından çarpışmaya sürdüğü dalgalar noyanları yıpratıyordu. Temuçin Targutay'ın muhafızlarına kadar ilerleyecek ilk kişiye yüz kadın vaat etmişti, bu nedenle darbelerimde çok acımasızdım.
    </div>

    <div>
      Pişmanlık ve en değerli savaşçılarının kaybının üzüntüsüyle boğuşan Toğrıl geri çekilmek istedi. Oğlu buna çok öfkelendi, adamlarının başında ileri atıldı çenesine bir ok saplanınca durdu. Karaimler hemen çevresini aldılar, Nilka'yı savaş alanından uzaklaştırdılar.
    </div>

    <div>
      İşte o zaman Oyrat şamardan güçlerini birleştirmeye, tanrısal güçleri yardıma çağırmaya karar verdiler. Bir atın karnını yarıp kahverengi panzehirtaşını çıkardıktan sonra, ırmağın ortasına dikilmiş bir söğüt dalına astılar ve Tengri'ye yakarmaya giriştiler. Gök birden yarıldı, şiddetli ve buz gibi bir okyanus başımızdan aşağı döküldü. Targutay'ın muhafızlarının yanına varmıştık ki, karmaşa bizi çukurun derinliğine attı, birbirimizden ayırdı, kimi kılıçladığımızı bilemediğimizden, geri çekilmek zorunda kaldık.
    </div>

    <div>
      Kököçü hemen düşman atlarından birinin karnının yarılmasını, bir panzehirtaşı bulununcaya kadar aramaya devam edilmesini buyurdu. Bir sürü panzehirtaşı bulundu: küçük, büyük, san, kırmızı, yeşil, mor, yuvarlak, girintili çıkıntılı. Taşlardan en büyüğünü, kısmen hazmedilmiş ot renginde olanını seçti, atının kuyruğuna bağladı, fırtına ve yağmurun altında inleyen, siyaha bürünmüş tepelere doğru dörtnala koştu. Fırtınanın biraz dinmesinden yararlandık, yeniden Targutay'ın üzerine saldırdık. Temuçin ona erişmek üzereyken atı şahlanıp binicisini yere attı, bir ok karnını delmişti. Terkime almak için elimi uzattım, atım kişneyerek dizlerinin üzerine çöktü. Temuçin'in atını deviren okun eşi gözüne saplanmıştı, fışkıran kan burun deliklerini kırmızıya bulamıştı. Gözlerimle usta okçuyu ararken Kağan yürümeye devam etti, onu korumak için sırtımı sırtına dayadım. Kargaşalıkta Targutay'ın yanına vardı, kılıcımı bütün gücümle sallıyordum, birden enseliğimin arkasına çarpan bir ok duydum. Kağan şaşkın bir inilti çıkardı. Döndüm, yere düşüyordu, kellesini uçurmak için kılıcını indiren Targutay'ın kolunu kestim. Yeniden çılgın gökten inen kapkaranlığa ve gürültüye boğulduk. Katliam görüntüleri donmuş ve solmuş gibiydi. Şimşekler kargıları aydınlatıyor, atları kül ediyordu. Kana bulanmış demirler ve atlar birbirleriyle çarpışıyor, eğilip bükülüyor, sel altındaki toprağın üstünde çamura bulanmış korkunç görüntüler akıyordu. Yıldırımın ışığında, ellerimin arasında Kağanımın yüzünü gördüm, gözleri aralık, ağzı açıktı, titreyen boynuna bir ok saplanmıştı, bütün göğsü kandan kızıla kesmişti. Üzerimizden geçen çıldırmış atların arasında, bütün varlığımla o sevgili vücudu korumaya çalıştım, sonra başparmağım büyüklüğünde dolu taneleri tepemize indi, sırtımda kalkanım olmasaydı bizi delip geçecekleri muhakkaktı.
    </div>

    <div>
      Sonra, Tengri yavaş yavaş sakinleşti.
    </div>

    <div>
      Kör'ün zırhını çıkardım, Temuçin'in üzerine örttüm, omuzuma alıp elimde kılıcım, cesetlerin arasında sendeleyerek tepelere doğru taşıdım.
    </div>

    <div>
      Kan çamura karışıyordu, o gece yaralıların boğuk iniltilerinden başka şey duyulmadı.
    </div>

    <div>
      Kulağımda Kağan'ın soluğu bir at kılından da zayıftı, kollarımda, ateşin üzerindeki süt gibi boşalıyordu.
    </div>
  </div>
</body>
</html>
