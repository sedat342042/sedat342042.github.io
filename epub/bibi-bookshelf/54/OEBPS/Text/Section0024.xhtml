<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>Yirmi dördüncü kısım</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Alevler ağaçların tepelerini aydınlatıyordu. Erkekler çamçak çamçak baş döndürücü kımız deviriyor, türkü söyleyip gülüyor, gözleri heyecanla parlıyordu. Şölenin üçüncü geçesindeydik.
    </div>

    <div>
      Kağanlık kutlamaları hızını almıştı, yavaş yavaş yorgunluk belirtileri görülmeye başlandı. Hemen hemen her grupta alaycı ve anlamlı sözler duyuldu, anlaşmazlıklar, küçük tehditler, itismeler, ufak çatışmalar yaşandı. Nedenler genellikle incir çekirdeğini doldurmayacak şeylerdi: yaralanmış gurur, kabileler arasında çözümlenmemiş eski anlaşmazlıklar, bir kadının güçlü omuzlar karşısında fazla açılmış çenesi... Alkolün abarttığı, güreş adı altında itişmelerle çözümlenen nedenler.
    </div>

    <div>
      İşler Kağan'ın karşı karşıya gelen iki savaşçıyı görmesiyle ciddileşti. Atlarımızın yanında durmuşlar, kavgaya girişmek üzere kollarını sıvıyorlardı. Kavgacılardan biri, o gece atlarımızın başında nöbet tutan Belgütey, diğeri de güçlü bir Curkin, Azman'dı. Altan'ın yeğeniydi, Kersey'in hizmetinde çalışıyordu, bir kılıç kapıp Belgütey'e indirdiğini gördük.
    </div>

    <div>
      Temuçin bir adımda yanlarına vardı, Curkin'i örgülerinden yakaladı, yere devirdi, hançerini kulağının arkasına dayadı.
    </div>

    <div>
      Uğultu bir anda kesildi.
    </div>

    <div>
      - Kıpırdarsan gırtlağım delerim, dedi genç Kağan.
    </div>

    <div>
      Omuzundan kan fışkıran Belgütey araya girmeye çalıştı.
    </div>

    <div>
      - Bırak onu, önemli bir şey değil.
    </div>

    <div>
      - Önemli değilmi? diye dikildi Temuçin. Curkin'in biri seni ikiye bölmek istiyor, biz de kollarımızı kavuşturup onu mu seyredeceğiz?
    </div>

    <div>
      - Sadece bir çizik, gel, dedi Belgütey ve üvey abisini Azman'ı bırakmaya zorladı.
    </div>

    <div>
      Temuçin Kağan'ın ölkesi dinmedi. Kardeşlerini yurdunun altında topladı ve Belgütey'den olanları anlatmasını istedi. Belgütey Azman'ı tavlamızın yakınında, elinde bir dizgin, diğerlerini de çalmak üzereyken yakalamıştı.
    </div>

    <div>
      - Curkinler mallarımızı çalıyor, bizi tahrik ediyor. Bu kadarı fazla!
    </div>

    <div>
      - Soyluları yanımıza geldi, dedi Belgütey, daha ilk günden onlarla bozuşmayalım. Bu yara beni öldürmez.
    </div>

    <div>
      Abisi aynı düşüncede değildi. Başta Kersey, Curkinlerin onun hâkimiyetine sürekli olarak karşı çıkacaklarını tahmin ediyordu.
    </div>

    <div>
      - Onlan cezalandırmalıyız, hemen, şimdi!
    </div>

    <div>
      Gizilce Borçeginleri topladı, sabaha karşı, elimizde kalın sopalar, uykudaki Curkinleri pataklamaya giriştik. Azman yakalandı, boynuna lale takıldı.
    </div>

    <div>
      Gelip açıklama yapmak zorunda kalan Kersey, Kağan'ın ayaklarına kapandı, bundan böyle Curkinlerin, özellikle de Azmanın Borçeginlere karşı düşmanca davranışlarını dizginleme sözü verdi.
    </div>

    <div>
      Bu söz Anda'ya inandırıcı gelmemişti. Curkin önderi gittikten sonra, bana kuşkularım açtı:
    </div>

    <div>
      - Kersey, açgözlü bir porsuğa benziyor, dedi. Gözleri o kadar körelmiş ki, avının altındaki kaba tuzağı bile fark edemiyor.
    </div>

    <div>
      <br />
    </div>

    <div>
      - Art arda üç günden fazla içmemek gerekir. Aslında iki gün daha uygun olurdu, bir gün ise bir bilgelik örneği.
    </div>

    <div>
      - Aslında hiç sarhoş olmamak gerekir, dedim kımız çamçağını başıma dikerken.
    </div>

    <div>
      - Abartma Borcu, diye güldü Temuçin; içmek bizim için gerekli, sarhoş eden içki de içimizi temizliyor, içki ruhların da sevdiği bir armağan, Gök'ü ve Yer'i onurlandırıyor. Üç gün bence uygun.&nbsp;
    </div>

    <div>
      - Her mehtapta mı?
    </div>

    <div>
      - Hayır, her çeyrek mehtapta.
    </div>

    <div>
      Kağan Yasa koşullarını belirliyordu. Arkadaşları ve ailesinin üyeleriyle birlikte tartışıyorduk. Yasalarını tüm bozkurtlara -savaşçılarını öyle adlandırmıştı- uygulayacak, böylece gelecekteki Moğol halkının yaratılmasını, onların güçlü ve birlik olmalarını, atalarının değerlerine saygı göstermelerini, Kağan'ın onur kurallarına uymalarım sağlayacaktı.
    </div>

    <div>
      Düşüncelerimizi dinliyor, ancak onaylayıp reddetme hakkını elinde tutuyordu. Kararını verip Yasayı oluşturduktan sonra soyluları ve komutanları topluyor, kararlarını bildiriyordu. Onlar da Kağan'ın kararlarını altlarındakilere bildirmekten sorumluydu, yüzbaşıları, oba önderlerini, ozanları bilgilendiriyor, böylece hiç kimsenin Kağan'ın söylediklerinden habersiz olmamasını sağlıyorlardı.
    </div>

    <div>
      İlk Yasalar suyun ve ateşin kullanılmasıyla ilgili izinler ve yasaklardan oluştu. Irmakların yakınında rahatlamak için kaftanının eteğini kaldırmak, ırmaklarda yıkanmak yasaklandı. Bir ateşin alevini silahla ya da başka bir aletle kesmek de yasaktı.
    </div>

    <div>
      Temuçin'e bunları zaten herkesin bildiğini hatırlattığımda yüzüme baktı:
    </div>

    <div>
      - Moğollar için açık olanın, topraklarımızın ötesinde yaşayan kabilelerce de bilinmesi gerek. Onlara baş eğdireceğimiz gün geldiğinde, yasalarımıza karşı gelmenin neye mal olacağını biliyor olmalarını istiyorum.
    </div>

    <div>
      Buyruklarını ve buyruklarını çiğneyeceklerin göreceği cezaları kararlaştırmayı sürdürdü. Sürüleri bağlayan iplerin ve yatan bir insanın üzerinden geçmek, yere uzanmış kişinin bacaklarının arasına basmak, otururken ayaklarının tabanlarım göstermek, atını yurduna bağlamak, atın karnının ya da boynunun altından geçmek, atı dizginle dövmek, toprağı yaralamak yasaktı. At hırsızlan, bakirelere tecavüz edenler, aynı cinsiyetten bir hayvan ya da insanla ilişkiye girenler, aile üyeleriyle zina yapanlar, üstlerinden onay almadan bir tutsak öldürenler, ölüm cezasına çarptırılacaktı. Son konuda Temuçin, Camuka'nın sözde kardeşini öldüren nöbetçiden yararlanmıştı. Aynı ceza, bir sürüden, bir ulustan ya da kağanlık çadırından sorumlu dikkatsiz nöbetçilere ve itaatsizlik gösterenlere de verilecekti. Zinaya gelince, başkasının kadınıyla ilişkiye girmek, sadece erkeğin onayını almak koşuluyla mümkündü.
    </div>

    <div>
      <br />
    </div>

    <div>
      Bir sabah, atların toplanmasını ve tayların damgalanmasını izlerken, Temuçin beni çağırttı. Ayaklarımın altında, çiyden bembeyaz otlar gıcırdıyordu.
    </div>

    <div>
      Kağan'ın gösterişsiz çadırına koştum. Çadırın içinde, yanında kadını ve geleceğin Cuçi'si olacak sevimli oğluyla duruyordu. Çocuk yakında İkinci baharını dolduracaktı, güzel Börte'nin karnı yeniden yuvarlanmaya başlamıştı.
    </div>

    <div>
      Temuçin oğlunu yere bıraktı. Kıçı çıplak, kalçaları semiz, kolları güçlü yumurcak sevimli sesler çıkararak anasının elbisesine doğru emekledi.
    </div>

    <div>
      - Atlar nasıl? diye sordu Anda.
    </div>

    <div>
      - Semiz. Yeleleri esnek ve hafif, toynakları da ırmaktaki çakıllar kadar parlak. Şafak sökerken alınlarım doğan güneşe doğru kaldırıyorlar. Gün boyunca, yazı getiren güney yelini kokluyorlar. Akşam olunca da, aç olmamalarına karşın ödüyorlar, gözleri kurnazlık dolu, bacakları gergin, ilk fırsatta, ilk osurukta mehtabı yerinden düşürecek kadar gürültü çıkarıyorlar.
    </div>

    <div>
      - Yani, savaşa hazırlar! dedi heyecanla. Börte bana bir çanak uzattı. Peki dostum, onları sıraya sokacağından, kulaklarının sadaktan taşan tüyler gibi dimdik duracağından emin misin?
    </div>

    <div>
      Elimdeki çanak yüzünün alt yarısını saklıyordu, çıkan dumana karşın gülümsemesini gördüm, çünkü gözleri birer çizgi gibiydi. Et suyundan içmeme fırsat vermedi:
    </div>

    <div>
      - Sevinebilirsin, Borcu, çünkü bir mehtap sonra altı bin savaşçıyla yola çıkacağız. Sen sağ kanadın basına geçeceksin, Merkitlerden arta kalanların üstüne saldıracak sağ kanadın.
    </div>

    <div>
      Yüreğim dörtnala kalktı:
    </div>

    <div>
      - Ama önce, senden bir şey isteyeceğim.
    </div>

    <div>
      - Cerelma'yla yeniden birleş.
    </div>

    <div>
      İyi karar alma mevsiminde olduğumuzu düşündüm, istediğini reddedemezdim. Yine de koşulumu söyledim:
    </div>

    <div>
      - Onu yurdun altına almam. Sadece çadırını benimkinin yanına kurmasına izin veririm.
    </div>

    <div>
      <br />
    </div>

    <div>
      O gece bozkırda, beyaz tayımın yanında uyudum. Uykusu huzursuzdu, sürekli olarak havaya sıçrıyordu. Ben ise bir düş gördüm: toprağın üstü kelleleri uçmuş Merkitlerle doluydu, çevrelerinde tespihböceği, köpek, karga, akbaba ve insan kaynıyordu. Uzakta, kusmuktan ve kandan kirlenmiş göğüslerin tepesindeki tahtta yavuklum oturuyordu. Süt kadar beyaz ve pürüssüz, Çiçeklerin Ecesi çırılçıplaktı, beni çağırıyordu. Suratsız cesetler ilerlememi engelliyordu, kollar bana uzanıyordu, kılıcımı kullanmam gerekti. Kestikçe çoğaldılar, beni yakalayıp kendilerine çektiler, bacaklarımı sarıp hareket etmeme izin vermediler. Uzaktan yanına gitmem için yalvaran dudakları, gözyaşlarıyla ıslanmış yanakları görmemek için gözlerimi yumdum; birden, parmaklarımın altındaydı. Onu o kadar çok arzuladığım için mi? Pembe dudakları cildimin üzerinde kaydı, öpücükler kondurdu, ağzıma uzandı. Dişlerim dişlerine çarptı, onu ısırdım, diş ederinin, damağının tadım aldım, dilini yakaladım, onu tuzağa düşürüp boğazında eridim. Sonunda bir olduk, kemiklerimize kadar bir. Cildimizdeki her delikten çiçek açan bir tomurcuk çıktı, kanlı vücutlarda dolaşan böceklerin farkında bile değildik, sadece birbirimizle ilgiliydik, kocaman yudumlarla o saf suyu içiyorduk.
    </div>

    <div>
      Çiçeklerin Ecesi birden buharlaştı. Çevremde sadece pislikle kaplı dev bir ova, ölü, soğuk ve soluk bir gök altında yayılan halıdan bir kusmuk kaldı. Kellesiz Merkitier uçmuştu. Ne ufak bir mavi duman, ne bir sinek. Kusmuklar arasından bir yüz göründü, tüm düşümü kapladı: Camuka'nın yüzü. Gülüyor, gülüyor, kahkahalarının yankısı şakaklarımı zonklatıyordu. Yer, çılgın bir gürültüyle yarıldı...
    </div>

    <div>
      Bir gözümü açtım.
    </div>

    <div>
      Beyaz Bulut ve anası burnumun ucunda otluyor, burası bozkırın en lezzetli yeriymiş gibi, kara gözlerini benden ayırmıyorlardı.
    </div>
  </div>
</body>
</html>
