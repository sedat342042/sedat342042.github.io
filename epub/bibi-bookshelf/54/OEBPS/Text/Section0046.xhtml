<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>Kırk altıncı kısım</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Üç mehtap boyunca, hiçbir kuş donmuş göğü neşelendirmedi. Birçok hayvan ayakta donup öldü. İmparatorluk obası kışı Onon kıyılarında, dağların kuytusunda, yamaçların ve karaçam örtüsünün gölgesinde geçiriyordu.
    </div>

    <div>
      Irmağın yukarısında iki günlük yolda, Kızıl Tahttaki topraklarımdaydım, bir devenin sırtında sürülerimi izliyor, taş gibi sertleşmiş toprağı eşemelerinden korkarak onları hep daha güneye sürüyordum. Atlarımdan biri yere yığıldığında, üzerine atılıyordum, çünkü topraktaki ruhların atımı uyuşturacaklarını biliyordum. Boşuna çabaladım, çünkü Tengri o kış ruhların şölen kurmalarına izin verdi.
    </div>

    <div>
      Çift kat vizon kürkünden kaftanımın içinde, devenin adımlarına uyarak bazen uyukluyor, göğüs cebime yerleştirdiğim pişmiş taşın sıcaklığının üzerine eğiliyordum. Düşlerim beni hep aynı kıyılara sürüklüyordu: soylu Kulan'ın büyük gözlerine, dudaklarının kenarına, tebessümünün gamzesine ya da kollarına.
    </div>

    <div>
      Hava soğudukça, güzel Kulan'ın anısıyla daha fazla ısınmaya başladım, içimdeki arzu yemden depreşti, sonunda gerçeği bütün acılığıyla gördüm: onsuz bir hayatı düşünemiyordum. Yanına gitmem gerekiyordu.
    </div>

    <div>
      <br />
    </div>

    <div>
      Kızıl Taht'taki kaya tepeciği, Kağan'a vaat ettiğim gibi, bir duvarla çevrelenmişti. Ama orada tek başımaydım. Çoğu zaman, taşların kenarından yürüyerek batı ucuna kadar gidiyordum. Bu tarafta kahverengi ve gri kayalarla kaplı bir tepe vardı. Tepenin üzerinden, yamaçlarda fırtına altında homurdanan yüksek karaçamlar, daha uzakta da mavi tepelerden bir okyanus görünürdü. Tepenin kayalıkları arasında kıvrıla kıvrıla ilerleyen bir patika vardı, boşluğun üzerinde taraça gibi bir düzlüğe gidiyordu. Açıklığın çevresini saran taşlar, burada bir toplantı yapar gibiydi. Ama en etkileyicisi, ışıldayan çam olarak adlandırdığım bir ağaçtı, çünkü çok önceleri, belki de Kabul Han'dan önce, yıldırım yemiş, yanmıştı. Yine de gövdesinde tek bir yanık izi yoktu. Bütün kabukları düşmüş, zamanla yıkanmış, bembeyaz ve kalındı, diğer ağaçlatın hepsinden kalın. İnsan boyunda kalmıştı, geri kalan bölümü yanarak ayaklan dibindeki boşlukta kaybolmuş olmalıydı. Çok acı çekmişti, çünkü kökleri, gövdesine kadar toprağa düğümlenmiş, tutunacak daha uygun yerler bulmak için, kalkmıştı. Kola benzer, her iki taraftaki iki dal geriye doğru bükülmüş, torağın üzerinde uzamıştı. O dallar da daha sıkı tutunmaya çabalar gibiydi, belki de gövdenin boşluğa uçmasından korkuyorlardı. Yarın kenarında tek başınaydı, göğsü ikiye yarılmıştı, bir çete reisi gibi rüzgârlara ve şimşeklere meydan okuyordu. Yenilmez. Sırtında, köklerinin arasından fırlamış tahtadan bir kılıç taşıyordu. Ölmüştü, bir anda dönecek, kayaların arasında yürümeye başlayacak, güçlü omuzlarıyla toprak altında gizli köklerini çekip çıkaracak, bilmediğim bir savaşa girecek gibiydi. Tengri'nin karşısında tek basına, yüzyıllara karşı savaşıyordu. Çevresinde, çok uzakta, güneyde Temülün, doğuda Ayı Korkusu, batıda Çiçeklerin Ecesi vardı. Rüzgârda sallanan birkaç çıplak dalın göründüğü ensesini ya da alnını eğmeyecekti. Ben ise o yenilmez gölgeden kuzeye, canlı Kulan'a uçacak gücü alıyordum.
    </div>

    <div>
      <br />
    </div>

    <div>
      Cuci'nin Kızıl Taht'taki ulusumu ziyareti kararımı hızlandırdı.
    </div>

    <div>
      Mavi Sadak'ın öldürülmesi, babasına beslediği hıncı daha da artırmıştı. Merkitlere olan nefreti Cengiz Han'ın son
    </div>

    <div>
      buyruğunu açıklamaya yetmiyordu. Cesaretleri nedeniyle bağışlanmış sayısız düşman vardı. O çok usta Mavi Sadak'ın cesaretinin bir karşılığı olması gerekirdi, ilk kez Cuci'nin karanlık duygularını paylaştım: Kağan onu başkasının oğlu olmakla suçluyordu, oysa gerçek öyle olsa bile, bunun tek sorumlusu Kağan'ın kendisiydi.
    </div>

    <div>
      Kulan'ın yanında yaşama düşümün, bir düşten öteye gidemeyeceğini söyledi: Kağan onu görmek için sabırsızlanıyordu.
    </div>

    <div>
      - Herkes onun olağanüstü güzelliğini anlatıyor. Atlılar yarın Becerikli Kestane'nin obasına hareket edecek, ona kızıyla birlikte imparatorluk çadırının kapısına gelme buyruğunu iletecek. Senin bundan haberdar olmaman gerekiyor.
    </div>

    <div>
      - Söyle bana, Küçük Lokma, öcünü alacak mısın?
    </div>

    <div>
      - Hayır, Borcu, bana karşı hep bir baba gibi davrandın, bu yüzden içim kırılıyor. Sen hiç tökezlemeden Kağan'a hizmet eden tek kişisin. Bizden Merkit kanını kurutmamızı istedi, içlerinden biri de ilgisini çekince onu elimizden aldı, bizi hiçe saydı, onun iradesi dışında elde edebileceğimiz mutluluğa kadar her şeyi ezip yok etti. Ne yapacaksın?
    </div>

    <div>
      - Gitmeye hazırlanıyordum, dedim hiçbir heyecan duymadan. Şimdiyse bütün bunların umutsuz olduğunu söylüyorsun. Oysa...
    </div>

    <div>
      - Oysa?
    </div>

    <div>
      - Gideceğim, hem de hemen. Çünkü onun yanına Kağan'ın atlılarından önce varabilmem için hemen gitmem gerek.
    </div>

    <div>
      - İşte o eski Borcu! Yapılması gereken de bu. Git! Ona doğru uç!
    </div>

    <div>
      Onu İmparator'un döşeğinden uzaklara götür, Börte Ana sana şükran duyacaktır.
    </div>

    <div>
      Babey'i çözüp bindim.
    </div>

    <div>
      - Yalnız mı geldin?
    </div>

    <div>
      - Hayır, yanımda Yüzülmüş Kurt, Bata ve birkaç okçu var. Onlar vadinin hemen ağzında senin sürü nöbetçisinin çadırında bekliyorlar.
    </div>

    <div>
      - Peki, öyleyse dinle: onların yanına git ve beni bulamadığını söyle. Böylece kuşku Cengiz Han'ın beynini kemirmeye başladığında, ona beni kaçırdığını söyleyeceklerdir. O zaman seni, beni uyarmış olmakla suçlayamaz.
    </div>

    <div>
      - Gerçeği ondan neden saklamalı? Artık karşısına çıkmaktan korkmuyorum.
    </div>

    <div>
      - Yapma! Daha zamanı değil... Kurt kendisinin gıdıklanmasına izin vermez, özellikle söz konusu taşakları olduğu zaman.
    </div>

    <div>
      Başını salladı; ona gülümsedim, Babey'i topukladım.
    </div>

    <div>
      <br />
    </div>

    <div>
      Ulusun sınırında on okçu aldım, gecenin karanlığında Baykal Gölü'nün yolunu tuttuk.
    </div>

    <div>
      Onuncu günün şafağında, Becerikli Kestane'nin birkaç yurdu uzakta gözüktü. Adamlarımdan birini çadırlarını derhal yıkması için önden gönderdim, Cengiz Han'ın buyruğu böyleydi.
    </div>

    <div>
      Tepenin yamacından Merkit önderinin buyruğa itaatini izledim. Atlılar yüksek tepelere at sürüp hayvanları topluyor; keçeler yere yıkılıp duruluyor, ya kağnılara yükleniyor ya da mandaların sırtlarına bağlanıyordu. Biraz sonra, koyunların melemesi yıkılan sırıkların gürültüsünü bastırdı, sonunda Kulan'ın gölgesi bir kağnının üzerinde belirdi. Yüreğim o kadar hızlı çarptı ki, sağlam bacakları üzerinde kılını bile oynatmayan Babey'in kolanını elden geçirdim.
    </div>

    <div>
      Tepelerden yol alarak ilerlemelerim izledim. Yirmi kişiden fazla değillerdi, hepsinin de Becerikli Kestane'nin yakın ailesinden olması gerekirdi. Kalabalığın yarısı kadın ve çocuklardan, diğer yansı da ikisi yaşlı, erkeklerden oluşuyordu. Irmağın üzerindeki buzu kırdıktan sonra bir açıklıkta mola verdiler. Soğuğun ve batan güneşin etkisiyle görüntü mavileşiyordu. Kulan'ın iri gözlerini görebilmek için yaklaştım, ne kadar uzakta olursam olayım, yüzünü çevreleyen kürk başlıktan fırlayan kirpiklerim fark edebildim. Solukları uzun ve mavimsi buhar halinde yükseliyordu. Kağnının üzerine uzandı; babası kızının üzerine dört sırık çattı; büyük bir keçe ve bir örtü açtı.
    </div>

    <div>
      Sığınmayı düşlediğim o döşekten gözlerimi alamadım.
    </div>

    <div>
      <br />
    </div>

    <div>
      Gözkapakları hilal gibi, uykusunda gülümsüyordu. Üzerine çiy düşmüştü, gecelerimi aydınlatmak için yeryüzüne gelmiş bir yıldıza benziyordu.
    </div>

    <div>
      Arkamda ilk ayaklanan Kestane oldu.
    </div>

    <div>
      - Kimsin?
    </div>

    <div>
      - Cengiz Han'ın andası Borcu. Kızın uyanır uyanmaz gitmemiz gerekiyor. Burası güvenli değil.
    </div>

    <div>
      - Ben hazırım.
    </div>

    <div>
      Kulan döşeğinde oturmuş, mutlu bir şaşkınlıkla bana bakıyordu. İnsanı bu kadar çaresiz bırakabilecek başka bir bakış olamazdı; berrak bir yüreğin belirtisi sakin ve açık, bal gibi.
    </div>

    <div>
      - Öyleyse gidelim! Buralarda hırsızlar kol geziyor. Sizleri Kağan'ın obasına götüreceğim.
    </div>

    <div>
      <br />
    </div>

    <div>
      O günler hem güzel, hem de üzücüydü.
    </div>

    <div>
      Külahı kağnıdan inip bir gözü kahverengi, bir gözü mavi bir ata binmeye ikna etmekte hiç zorlanmadım. Birbirimizden birkaç adım ötede, konuşmaya cesaret etmeksizin ilerliyor, durmadan birbirimize bakıyor, ufka bakar ya da önemli bir şey düşünür gibi yaparken bile birbirimizi gözetlemeyi sürdürüyorduk.
    </div>

    <div>
      Bundan otuz iki bahar önce, babamın arkadaşlarından birinin kızının peşimden geldiği günkü gibi heyecanlıydım. O zaman on ikinci baharımdaydım, o benden iki bahar büyüktü. Adı Fındık'tı, cesaretiyle bana aşkın sadece gizli bakışmalarla tatmin olamayacağım öğretmişti. Fındık beni yere yıkıp sıkıştırmıştı. Bol bol terliyor, adaçayı ve sonradan arzusundan kaynaklandığını anladığım ekşi bir şey kokuyordu. Aptallığımdan korktum, yerde güreşmeye başladık. Daha sonra babasıyla birlikte gitmesi gerekti, beni orada, yeni heyecanımla baş başa bıraktı.
    </div>

    <div>
      Kulanın yanında da yıllar öncesinin sümüklüsü gibiydim. Ne yapabilirdim ki? Onu seviyordum, bu heyecan beni aşıyor, mutlu ettiği kadar da endişelendiriyordu, sonunda içim içime sığmaz oldu.
    </div>

    <div>
      Cengiz Han kardeşim Temuçin'i alıp götürmüştü. Öfkesinden korkuyordum, ama bu korku benzersiz uçurumun kıyısında at sürmemi önleyemiyor; en son anda bağışlanmış bir idam mahkûmu gibi tadına vardığım anların doyuruculuğunu silemiyordu.
    </div>

    <div>
      Atlarımız belli etmeden yaklaştı, sonunda üzengilerimiz kuş cıvıltısına benzettiğim bir sesle birbirlerine çarpmaya başladı. Üzerinde beyaz samurdan bir kürk ve kurt kılından çizmeler vardı. Elbiselerinden ılık kül ve yumuşak deri kokuları yükseliyordu.
    </div>

    <div>
      Ertesi gün, onu yamaçların ortasına çektim, daha sonra, kervanımız vadinin dibinde ilerlerken, tepelere tırmandırdım. Atlarımızı değiştirdik, dili çözülmeye başladı. Babey'in sırtının döşeklerin en yumuşağından daha geniş ve rahat olduğunu söyledi, babasının kağnısından kurtulmanın sevincini anlattı, kaç atım olduğunu, topallığımın nereden kaynaklandığım sordu, yaramdan kendi halkından birinin sorumlu olmasına üzüldü, daha sonra Moğollar hakkında bilgi istedi: geleneklerimiz, oyunlarımız, kağanımız, kadınlarının sayısı, huyları, hangilerini tercih ettiği. Çok ayrıntıya giriyor, şaşırıyor, bazen kızarıyor, gülmesiyle beni sarhoş ediyordu. Sesi sevildiğini bilen bülbülünki kadar yumuşak ve ahenkliydi.
    </div>

    <div>
      - Yürüyüşümüz hiç bitmese, dedi birden bire.
    </div>

    <div>
      - Cengiz Han'ın iradesinin böyle olacağından kuşkuluyum.
    </div>

    <div>
      - Adı çevresinde söylenen bütün korkunçluklara karşın, senin de bu korkunçluğun bir parçası olduğunu sanarak, bakışın bana ilk değdiğinde, eridiğimi hissettim. O duygu korkumdan da güçlüydü.
    </div>

    <div>
      Ey Kulan! Kendimi Kağanla bir tuttum, çünkü onu kıskandığım tek an oydu, seni kollarının arasında o tutacak.
    </div>

    <div>
      <br />
    </div>

    <div>
      Becerikli Kestane'nin küçük kervanının Kağan'ın izcilerinin gözüne çarpması uzun sürmedi. Geldiğimiz yolu duyunca şaşırdılar, sonra da imparatorun obasına doğru at kopardılar.
    </div>

    <div>
      Onları çam ormanıyla kaplı bir tepenin üzerinden izliyorduk.
    </div>

    <div>
      İçimi çektim.
    </div>

    <div>
      - Küçük kaçamağımız birazdan bitiyor.
    </div>

    <div>
      Gözlerinden bir üzüntü gölgesi geçti.
    </div>

    <div>
      Gece bizi baş başa buldu; Babey'in omuzuna dayanmıştık, onu kollarıma almıştım. Çok soğuktu, ayın ve yerdeki karın solukluğunda dudaklarımız mosmordu. Sık sık dudaklarım kürkünün sıcağına sokuyor, hemen ardından da bana söyleyecek bir şeyi olduğunu hatırlayıp, konuşuyordu. Yine de uzun bir süre sessiz kaldık, aynı şeyleri fısıldayan yüzlerimize hayran hayran baktık. İçimi kemiren bir türkü vardı:
    </div>

    <div>
      <br />
    </div>

    <div>
      <i>Ey Kulan,</i>
    </div>

    <div>
      <i>Ben Borçu'yum,</i>
    </div>

    <div>
      <i>Halklara sadece davullarının sesiyle</i>
    </div>

    <div>
      <i>Diz çöktüren Moğollardan biri,</i>
    </div>

    <div>
      <i>Yüreğimin davulları boşuna çalıyor,</i>
    </div>

    <div>
      <i>Çünkü benim olamayacaksın.</i>
    </div>

    <div>
      <br />
    </div>

    <div>
      Sonraki günler, Kente Dağları'nda yolumuzu kaybettik, istenen, bilerek yapılan bir karışıklık. O güne kadar adamlarım ve Kestane'nin kervanı bizi her gün görüyordu. Gece, hayvanların yükü indirildikten sonra ya da sabah, çadırlar yıkılırken yanlarında oluyorduk. Bundan böyle, kimseyi görmek istemedik; birbirimize hayrandık, birbirimize yetiyorduk.
    </div>

    <div>
      Kaçamağımızın tehlikesi yok değildi. Kulan da bunun farkındaydı. Kağan'ın kendisini reddedeceğini umuyordu. Ben ise, bana bağışlayacağını.
    </div>

    <div>
      Ne düş! Kaçamağımız da bunu gösteriyordu. Tadına vardığımız o kısa an adım adım sonuna varıyordu.
    </div>

    <div>
      <br />
    </div>

    <div>
      Gözlerimiz birbirine değiyor, aynı hareketle uçuşuyordu; donmuş toprağın üzerinde yürüyorduk, sanki ayaklarımızın altında bahar çiçek açıyordu. Kürklerimizin altında, birbirimize sarılarak uykuya dalıyor, nefessizlikten sarhoş oluncaya dek birbirimizin kokusunu soluyorduk. Boynunun derisinden daha tatlı bir süt yoktu, saçlarından daha ipeksi bir yele olamazdı, ellerimin altındaki kaburgalarım şişiren iç çekişlerden daha ahenkli bir ses duyulmamıştı.
    </div>

    <div>
      Arzumuzu gemlemenin nefis ve acı verici işkencesine birlikte dayandık. Yüreğim patlayıncaya, aletim şişip çatlayıncaya kadar boğuşmam, aşk ve baldan yapılma prensesime direnmem gerekiyordu.
    </div>

    <div>
      <br />
    </div>

    <div>
      Çiçeklerin Ecesi'nin anısı, Cengiz Han'ın Yezügen'i elimden alıp kadını yapmasına rağmen Anda'ya ihanet etmeyi düşünmedim. Yakıcı arzumla daha iyi boğuşabilmek için, beni kaybetmeme amacıyla Kulan'ı bana bağışlayacağını umuyordum.
    </div>

    <div>
      Bir gece boyunca, Kağan'ın yanındaki hayatımı dinledi. Övgülerim Kağan'a olan hayranlığımı canlandırdı. Daha önceki adamı tutkuyla anlatıyor, sanki inandırılmam gerekiyormuş gibi, cesaretinden ve kahramanlıklarından bahsediyordum.
    </div>

    <div>
      Anda'yı fazla mı övmüştüm? Şafak sökerken zarif prenses konuştu:
    </div>

    <div>
      - Kadınların birkaç erkekle evlenmesine izin verilseydi, o da gerçekten senin anlattığın erkekse, onun arzusuna sadece seni hiçbir engel tanımadan sevmek koşuluyla boyun eğerdim.
    </div>

    <div>
      - Bu imkânsız. Buna izin vermezdi, üstelik ben de seni onunla paylaşmayı kabul edemezdim.
    </div>

    <div>
      <br />
    </div>

    <div>
      Cilveleri başımı ne kadar döndürse de kendimi tutuyor, büyük gözlerinin büyüsüne dalarak çiçeğini koparmaktan kaçmıyordum. Aşk anlaşmamızı tek bir kez bozduk. Gecenin en soğuk anıydı. Kulan dalga dalga gelen titremelerle sarsılıyordu; ısınmak için çok iyi bir çare bildiğimi söyledim, hemen öğrenmek istedi.
    </div>

    <div>
      Atlarımız ayakta, ay ışığında donmuş gibiydi. Yüzünü ellerimin arasına aldım. Pürüzsüzdü, biraz önce tepenin öte tarafına devrilen yedi yıldızdan da daha parlaktı.
    </div>

    <div>
      Ağzım ağzım okşadı. Taşlar kadar soğuktu; yakıcı oldu. Soluk almıyordu. İpekle süslü eşiği araladım, sedefin üzerine eridim. Dolgun boynu tuzağa düşmüş bir güvercin gibi kalkıp iniyordu; elleri vücudumu araştırıyor, fındığını kemiren bir sincap gibi omuzlarımı sıkıştırıyordu. Birbirimize karışmış, öpücüklerle birbirimizin tadına bakıyorduk. Sonra kalçaları titredi, asabi asabi gerindi, dişleri birbirlerine vurmaya başladı. Dudaklarımız ayrılmayı kabul ettiğinde, gözkapaklarının altında, daha önce hiç bu denli güçlü yaşamadığım doyuma ulaşmayı gördüm.
    </div>

    <div>
      Şafak bizi birbirimize sarılmış, kürklerimizin önü çözük
    </div>

    <div>
      yakaladı. Daha ileri gitmemiştik.
    </div>

    <div>
      Zor bir denemeydi. Cengiz Han bundan daha kesin bir
    </div>

    <div>
      sadakat kanıtı bulamazdı.
    </div>

    <div>
      Evet, kadınlarının arasında bakmak istediği gözler değişikti. Baş döndürücü bir ışıkla parıldıyor, gözkapakları da suya değmekte olan kuğunun kanadından daha ağır, daha düzgün ve daha muhteşem görünüyordu.
    </div>

    <div>
      <br />
    </div>

    <div>
      Kulan parmaklarının ucuyla boynumdaki muskaya dokundu. Açtım, içindekini verdim. Diz kapağım.
    </div>

    <div>
      Korkmuştu, başıyla hayır dedi.
    </div>

    <div>
      - İstemiyorum. Eğer ölürsen, yanında bu kemiğin olmadan bir daha canlanamazsın.
    </div>

    <div>
      Sağ elini aldım, dizkapağımı avucuna bıraktım.
    </div>

    <div>
      - Eğer seni bir daha göremezsem, kurt, kuş, taş, çiçek ya da ağaç olayım, benim için fark etmez. Yağmura, güneşe, aya, atların gürültüsüne, ava, gökte uçmanın sarhoşluğuna da aldırmam. Bu kemiği al, göğüslerinin arasında sakla. Böylece yanında kalacağım, gecelerini süsleyeceğim. Evet o kemiği koru, tıpkı onun, bir daha buluşacağımız güne kadar seni koruyacağı gibi. Eğer Tengri başka türlüsünü isterse, cesedime gelip kemiğimi iade edeceğini biliyorum.
    </div>

    <div>
      Parmakları kemik parçasının üzerinde birleşti. Yanağını göğsüme dayadı ve hiçbir şeyin onu benden ayıramayacağına ant içti.
    </div>

    <div>
      - Seni seviyorum, güveniyorum.
    </div>

    <div>
      Son sözlerim bunlardı.
    </div>

    <div>
      Ciğerlerimi patlatıncaya kadar kokladım, Kulan'ın saçının kokusunu içime sindirdim.
    </div>

    <div>
      Kağan'ın savaşçıları, şaşmaz bir düzenle ilerliyorlardı.
    </div>
  </div>
</body>
</html>
