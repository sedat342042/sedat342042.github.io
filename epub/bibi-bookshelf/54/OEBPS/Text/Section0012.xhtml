<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>On ikinci kısım</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Ayı Korkusu'nun nalları üzerime çamur sıçratıyor, ırmak dibindeki taşları parçalıyor, bütün bu gürültü ırmaktaki suyu ve yüreğimi kabartıyordu. Bu koşunun bir kaçış olduğu açıktı, hangi yönde kaçıyor olursak olalım, bu koşunun bir geri dönüşü, bir intikamı olacaktı ve bizleri hareketli günlere götürüyordu.
    </div>

    <div>
      Kurumuş bir dere yatağına uzanmış iki deve gördüm. Aldırmaz gözlerle bize bakıyorlardı. Yazık, çadırların yakınında bağlanmış olsalardı, Börte ve Suçigilin kaçmalarına yarayabilirlerdi.
    </div>

    <div>
      Atlarımız dinlenmişti, bu nedenle tepelerdeki buluşma yerine varmamız çok sürmedi. Burası, Rüzgârın Yastığı olarak adlandırdığımız, göz kandırıcı vadiciklerle dolu bir dizi yüksek tepeydi. Bu karmaşık ağaçlar arasında tutulacak yolun iyi bilinmesi gerekirdi zira yol, on adım kadar sonra, tebessümün hıçkırığa dönüşmesi gibi, birden değişebiliyordu. Ne var ki, böylesine acele geri çekilmemiz gerekeceğini düşünmüş, tutacağımız yolu önceden belirlemiştik.
    </div>

    <div>
      İlerlememiz pek de rahat olmadı, Temülün'ü kucağıma aldım, Mavi Ormanlar'a doğru at koşturdum. Tepelerdeki dar vadiciklerde sular yükselmişti, bu da bizi geciktiriyordu. Daha sonra hayvanların açtığı patikalara vurduk. Patikalar ağaçların arasında ilerliyor, atların boynuna yatmamızı gerektiriyordu. Önde gidiyordum, arada sırada tereddüde düşüyordum. Kasar müdahale etmek istiyor, her seferinde Temuçin, benim en sevdiğim av bölgesinde bulunduğumuzu düşünerek, bir göz işaretiyle kardeşini susturuyordu. Karmakarışık patikalara, ormanın içinde gözleri kör edercesine aydınlık düzlüklere, insana dönüp dolaşıp aynı noktaya gelmiş izlenimi veren tepeciklere karşın Temuçin bana güvenmeye devam ediyordu.
    </div>

    <div>
      Kucağımdaki küçük Temülün gözlerini benden ayırmıyordu. Ayı Korkusu'nun boynuna yatmak için her eğildiğimde, küçük kıza göz kırpıyordum. Büyük geyik gözleri, kahverengi fındık bakışları vardı. Yüzü biraz anasını, biraz da Temuçin'i andırıyordu. Böylesi hem tatlı hem ciddi, güzel bir karışımdı.
    </div>

    <div>
      - Canın mı sıkılıyor? diye sordu.
    </div>

    <div>
      - Tavşan gibi kaçtığımız için mi?
    </div>

    <div>
      - Hayır, Cerelma'dan ayrılmak zorunda kaldığın için. O adamlar onu ya kaçıracaklar ya da öldürecekler.
    </div>

    <div>
      - Eğer onu bulurlarsa, diye cevap verdim, aralarından birisinin onu atının terkisine atıp yurduna götüreceği kesin.
    </div>

    <div>
      - O zaman onu aramaya gitme! Sakın!
    </div>

    <div>
      Ani cevabı bir uyarıdan çok bir buyruğa benziyordu. Hiçbir şey söylemedim ama için için Cerelma'nın kaçırılmış olması ihtimali beni sevindiriyordu, onurumu kurtarmak niyetinde de değildim.
    </div>

    <div>
      Dört sessiz adımdan sonra, ekledi:
    </div>

    <div>
      - O zaman da ben senin kadının olurum.
    </div>

    <div>
      Çocuğun cüretine güldüm. Yanağımı okşayan kahverengi perçemleri kızgın kül gibi kokuyordu.
    </div>

    <div>
      - Gelecekten söz etmek için kötü zaman seçtin, dedim, biraz sus da, bu ormandan çıkış yolunu bulayım.
    </div>

    <div>
      <br />
    </div>

    <div>
      Tanrı Dağı'nın çevresinin hiç de iç ferahlatıcı bir görüntüsü yoktu: sık bir bitki örtüsü, karanlık ve derin bataklıklar. Her ağaç, her kaya, her tümsek kötü bir ruha benziyordu; kısa sürede kendimizi gürültücü, elle tutulmaz bir ordunun ortasında bulduk. Tüm kaçışımız boyunca gök yükselmedi, gri ve yoğun kaldı, ancak burada koyu bulutlar ağaçların tepesine abanır gibiydi. Sanki yeryüzünün bütün fırtınaları,
    </div>

    <div>
      bütün karanlıkları öfkelerini bu topraklardan çıkarıyordu.
    </div>

    <div>
      Temülün bana daha da sokuldu, saçlarını karıştırdım.
    </div>

    <div>
      Atlan suladık. Temüge kendini iyi hissetmiyordu. Alnı ateşteki bir tencere kadar sıcaktı, sırtı sırılsıklam, bacakları titrek.
    </div>

    <div>
      Temüge ve onu alaya alan Kaçiun arasında bir tartışma başlıyordu ki, Temuçin araya girdi, parmağıyla saldırgan bulutların arasında derin bir yaka gibi görünen geçidi gösterdi.
    </div>

    <div>
      On kadar gölge.
    </div>

    <div>
      Atlarımızı yedeğimize aldık, vahşi hayvanların dikkatli yürüyüşüyle ormanın güvenli karanlığına daldık, bulutların birdenbire yırtıldığı Tanrı Dağı eteklerine kadar böyle ilerledik.
    </div>

    <div>
      O gece, yanında diz çökmüş anasıyla birlikte bir örtünün altına uzanmış Temüge'nin dışında hepimiz, açlıklarım bastıracak tek bir ot bile bulamayan atlarımızın yarımda, ayakta bekledik. Yağmur o denli yoğundu ki, düşen damlalardan başka bir ses duyulmuyordu. Bir salyangoz gibi ıslak, birbirimize sokulmuş olmamıza karşın, yanımızdakini göremiyorduk.
    </div>

    <div>
      Bazen yanağımı Ayı Korkusu'nun ensesine dayıyor, kimi zaman da karnımı burnuna dayıyor, çenesini usulca tutuyordum. Yağan yağmurun altında, bekleyişimizi düğümlüyorduk.
    </div>

    <div>
      Sonra, gün ışığı yavaş yavaş gölgelerimizi, soluk yüzlerimizin çizgilerini geri getirdi. O zaman hepimizin, insanların ve atların, çevremizdeki yorgun dallı çamlardan, ayaklarımızın altındaki çalılardan, gümüşümsü renkleriyle sarkan yosunlardan daha çok bitkileşmiş olduğumuzu gördüm. Temuçin köşeye sıkıştırılmış yabanî bir hayvan gibiydi, gözlerinden boşluğa atılmış pençelere benzeyen kıvılcımlar çıkıyordu.
    </div>

    <div>
      - Yağmur dinmedikçe, bir yere kıpırdamayacağız.
    </div>

    <div>
      Üç gün boyunca tepemizden boşanan şelalenin altında beklememize yol açan karşı konulmaz bir karar. Yağmurun, izlerimizi silmek, bize de içecek su sağlamak gibi yararlan da vardı. Islak bekleyişimiz Temüge için ölümcül olabilirdi, ancak ateşi ve sayıklaması birden bıçakla kesilmiş gibi durdu.
    </div>

    <div>
      Yağmur, dördüncü günün sabahında dindi. Temuçin beni, yanımda Çelme ve Belgütey ile birlikte keşfe gönderdi. Bulutların gölgesi, suyla kaplı yamaçlar üzerinde hızla akıp gidiyordu.
    </div>

    <div>
      Peşimizde olanların izlerini, onları son kez gördüğümüz geçitte kalmıştı. Kuzeye, noyanların topraklarına yönelmişlerdi.
    </div>

    <div>
      Gün ortasında, ağaç kaplı tepeler arasındaki uzun bir vadiye doğru inerken, kalabalık bir koyun sürüsü ve sürüyü güden bir çoban gördüm. Uzakta, birkaç yurttan oluşan obadan dumanlar yükseliyordu. Gök artık parlak mavi ipekten çarşafını germişti.
    </div>

    <div>
      Çelme ve Belgütey'i yolu keşfe göndererek çobana yöneldim. Çobanın eğerinin üzerinde yeni doğmuş bir kuzu görünüyordu, döndüğünde şaşırdım, karşımdaki en çok on altıncı baharında, görmediğim güzellikte bir kızdı. Kaftanın açık yakasından görünen, beninkiyle aynı renkteki mavi gömleği heyecanımı daha da artırdı. Bu kız, memelerinin acısını dindirmek için kuzuyu emziren genç bir anne miydi? Yüzünün duruluğunu, uzun ve kalın saçlarım, derin ve ışıltılı gözlerini, geniş alnım ve kırlangıç kanadı kaşlarım hayran hayran seyrettim. Yanaklarımdaki gamzeler elmacık kemiklerini daha da belirginleştiriyordu; dudakları üzüm gibi sert ve dolgundu.
    </div>

    <div>
      - Adın ne? diye sordum, boğuk bir sesle.
    </div>

    <div>
      Gözlerini çevirdi. Ayı Korkusu'nu topukladım, yaklaştık.
    </div>

    <div>
      - Benim adım Borcu.
    </div>

    <div>
      - Ben Çiçeklerin Ecesi'yim.
    </div>

    <div>
      Otların arasından akan dere bile kızın sesinden daha tatlı olamazdı. Uzun kirpikleri kelebek kanatları gibi kırpıştı.
    </div>

    <div>
      - Seni oyalayacak kadar çok yabancı görüyor olamazsın?
    </div>

    <div>
      - Sen de yabancı değil misin? diye cevap verdi alaycı alaycı.
    </div>

    <div>
      - Evet... Bundan da mutluyum. Demek istediğim, oban o kadar gözden uzak ki, buradan pek yabancı geçiyor olamaz.
    </div>

    <div>
      - Hayır, senin öğrenmek istediğin, buradan en son kim, ne zaman geçti. Bunu sana neden söyleyeyim?
    </div>

    <div>
      - Tanışmak için dedim, beni sanki bekliyormuş gibi duran bu güzel kızın cesaretine şaşarak.
    </div>

    <div>
      Gözlerinin üzerindeki perçemi geriye itti, alınmış gibi atını topukladı.
    </div>

    <div>
      - Bekle!
    </div>

    <div>
      Yüzü asık, kollarındaki kuzuyu okşuyordu. Yanına kadar yaklaştım, şaşkınlık içinde kendimi bir solukta:
    </div>

    <div>
      - Gitme! derken duydum. Gitme! Seni bir kez gördükten sonra, unutabileceğimi sanmıyorum...
    </div>

    <div>
      Atını durdurdu, yüzüme baktı. Soluğumu tutmuş, dudaklarından çıkacakları bekliyordum.
    </div>

    <div>
      - Şimdi, içten konuşuyor gibisin.
    </div>

    <div>
      - Seni yeniden görmek istiyorum.
    </div>

    <div>
      - Öyleyse, dedi büyük bir ciddiyetle, babamla görüşmen gerekecek.
    </div>

    <div>
      <br />
    </div>

    <div>
      Arkadaşlarımın yanına, gökteki şimşek gibi hızlı vardım. Çiçeklerin Ecesi'nin çadırında, babası peşimizdekilerin gerçekten de Merkitler olduğunu doğruladı. Daha genç bir çocukken onların en büyük oymaklarından birine tutsak düşmüştü, bu nedenle de Merkitleri iyi tanıyordu. Özgürlüğünü kazandığında, efendileri onu anası Moğol bir Merkit kadınıyla evlendirmişti. Yeni evliler Tanrı Dağı'nın eteklerine yerleşmiş, bir aile kurmuşlardı. Anlaşılan Çiçeklerin Ecesi'nin damarlarında, onu daha da güzelleştiren Merkit kanı da vardı. Tam bir Merkit olsaydı, bana bu denli çekici gözükmeyebilirdi.
    </div>

    <div>
      Çiçeklerin en güzelinin babası elli kadar Merkit'in iki gün önce otlaklarından geçtiğini anlattı. Savaşçılarla birkaç kelime konuşmuş, yanlarında, kara bir öküzün çektiği kağnı içinde iki tutsak kadın götürdüklerini görmüştü. Anlattıklarından, tutsakların Börte ve Suçigil olduğunu çıkardık. Anlaşılan Merkitler, Yesügey'in hakaretinin öcünü almaya gelmişlerdi. İntikamları geç olmakla birlikte beklenen bir şeydi, kadınım ya da atım çaldırmak, ne kadar geç olursa olsun intikamı alınması şart olan bir hakaretti. Ya ötekilere, Karaim kadınlarımıza, Ongirat hizmetkârlara ve yaşlı Yürüyen Osuruk'a ne olmuştu?
    </div>

    <div>
      Çiçeklerin Ecesi ve küçük kızkardeşleri gözlerini üzerimden ayırmıyorlardı. Gülmekten yerlere yıkılıyor, ablalarına takılmaktan geri kalmıyorlardı.
    </div>

    <div>
      Onlara bakarken, bir daha Cerelma'yı hiç bulmamayı diledim.
    </div>

    <div>
      Temuçin'in sabırsızlığım bildiğimizden, orada daha fazla kalamadık. Uzaklaşırken, omuzumun üzerinden geriye baktım. Çiçeklerin Ecesi, elinde bir tas, ardımızdan su döküyordu, kardeşleri çevresindeydi, Yüzü o kadar soluktu ki, uzaktan bir zambağa benziyordu.
    </div>

    <div>
      O andan itibaren, Temuçin'i ve kardeşlerini canlı bulmanın sevincine karşın, tek bir amacım vardı, bir gün geri gelip Çiçeklerin Ecesi'nin kokusunu içime çekmek, yapraklarının kadifeliğini okşamak, özsuyunun tadına bakmak.
    </div>

    <div>
      At sürüsünün yanından geçerken, Ayı Korkusu'nun gözü beyaz bir kısrağa takıldı. Yavaşladı, kısrağa doğru tatlı tatlı kişnedi. Bir sürü kulak bize döndü, ancak sürüden nazlı adımlarla ayrılan, akşam ışığında yelesinin mavi gri parıltılarını gösteren o beyaz kısrak oldu. Atımın boynu dikildi, burun delikleri titreşti, kişnedi... O zaman, bu nallı toplululuğun efendisi aygır, kısraklarını bizden uzaklaştırmaya çabalamaya girişti. Kısrağın gözlerini atımdan ayırmadığım görünce de, onu harekete geçirmek için bacağını dişledi.
    </div>

    <div>
      Ayı Korkusu'nun omuzuna üç şamar vurdum ve söz verdim:
    </div>

    <div>
      - Geri geleceğiz, dostum, buraya varmak için kandan bir yol çizmemiz gerekse de...&nbsp;
    </div>
  </div>
</body>
</html>
