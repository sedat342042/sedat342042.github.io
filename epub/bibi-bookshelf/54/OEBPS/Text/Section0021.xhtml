<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>Yirmi birinci kısım</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Yeni otlaklar peşinde iki gündür at sürmüştük ki, kafilemiz bir vadinin ortasında durdu. Kat kat inen yüksek tepeler vadiyi çevrelerken ırmağın yukarısında granit kaplı iki yar toprağı boğuyor, insana bir deliğin dibinde bulunuyor izlenimi veriyordu.
    </div>

    <div>
      Kör'ün eyerinde, Höelün Ana'nın yurdunu taşıyan kağnıların yanında, Kasar ve Çelmeyle birlikte ilerliyordum. Başlangıçtan beri önden giden Temuçin yanımıza geldi:
    </div>

    <div>
      - Camuka burada konaklamamızı öneriyor.
    </div>

    <div>
      - Burası güvenli değil, dedi Kasar, üstelik bütün hayvanlara yetecek ot da yok.
    </div>

    <div>
      - Israr ediyor, ırmağın kıyısındaki otları da bize bırakıyor. O da yamaçlara yerleşecekmiş.
    </div>

    <div>
      - Dikkatli ol, dedi Höelün Ana. Sen ne düşünüyorsun?
    </div>

    <div>
      - Sözlerinin anlamını yakalamıyorum.
    </div>

    <div>
      - Ben yakalıyorum, diye bağırdı Börte. Üzerine beyaz bulutlar işlediği mavi kumaşı elinden attı: Camuka çabuk sıkılan biri. İşte şimdi de bizden sıkıldı. Atlardan inmeyelim. Bırakalım buraya yerleşsin, biz de fırsattan yararlanıp ondan ayrılalım.
    </div>

    <div>
      - Kadının dişi kurdun içgüdüsüne sahip, dedi Höelün Ana.
    </div>

    <div>
      - Kasar, Çelme! diye bağırdı hemen Temuçin: kafilenin önüne kadar gidin, bizimkilere yola devam ettiğimizi söyleyin. Safları sıklaştırsınlar! Borcu, sen benimle gel.
    </div>

    <div>
      Kafilenin basına kadar at sürdük.
    </div>

    <div>
      Camuka'nın bineği burun deliklerini kısmış, ırmaktan su içiyordu. Onun yanında binicisi, çömelmiş, susuzluğunu gidermeye koyulmuştu. Bizi de yanına çağırdı.
    </div>

    <div>
      - Bir bakirenin dudakları bile bu su kadar serin olamaz.
    </div>

    <div>
      Temuçin yoluna devam ederken:
    </div>

    <div>
      - Vadinin ötesine geçip başka otlaklar bulacağız, dedi.
    </div>

    <div>
      - Anda! Bak, benimkiler yamaçlara yerleşmeye başladı bile.
    </div>

    <div>
      Gerçekten de Yalnızlar, yanlarında müttefikleriyle yamaçlarda çalışıyordu.
    </div>

    <div>
      - Atlarımız dayanıklılığı ve yokluğu öğrenmek zorunda. Bu nedenle devam edeceğiz.
    </div>

    <div>
      - Topraklarımı çiğniyorsun, dedi Yalnızların önderi tehdit dolu bir ifadeyle doğrularak; burada kimin nerede konaklayacağına ben karar veririm.
    </div>

    <div>
      - Öyleyse, topraklarım terk ediyorum. Aramızda kimsenin diğerine buyruk vermeyeceğine ant içmemiş miydik?
    </div>

    <div>
      Camuka börkünü yere çarparken, Temuçin atını mahmuzladı. Arkamızdan alaycı sesini duyduk:
    </div>

    <div>
      - Doğru söylüyorsun, ama kadınların buyruk vereceğini düşünmemiştik. Anasının ve kadının böğürtüsüyle sağırlaşmış bir önderi hangi ordu izler?
    </div>

    <div>
      <br />
    </div>

    <div>
      O gece noyanlara bağlı Besutların topraklarından geçtik. Oklarımızı sadaklardan çıkarmama buyruğu almıştık. Karşımızdaki muhtemel düşmanlar da bizim gibi yaptı.
    </div>

    <div>
      Sabah olunca, Dikenli Erikler Vadisi'ne vardık. Kağnılar yerleştirildikten, develer çökertilip atlar bağlandıktan sonra, yabancı biniciler göründü. Besutlar, Yalnızlar, karanlıktan ve karmaşadan yararlanarak Camuka'dan ayrılan savaşçılar.
    </div>

    <div>
      ”İki anda aralarındaki bağı kopardı...” Bu söylenti rüzgârın sürüklediği bir toz parçası gibi vadilerde yayıldı, birçok ailenin karşısına yeni bir sorun olarak dikildi. Artık zaman geçirmeden hangi tarafta kalınacağını seçmek gerekiyordu; iki genç kurdun arasındaki ayrılık bir anda çatışmaya dönüşebilirdi. Bazıları bu ihtimalden korksa bile, kimileri de -ben de onlardandım- çatışmayı sabırsızlıkla beklemeye koyulmuştu.
    </div>

    <div>
      Üç gün içinde, iki binden fazla savaşçı çadırlarımızı çoğalttı. Yirmiden fazla Moğol kabilesini temsil ediyorlardı: Celayırlar, Tarkutlar, Barulalar, Bayatlar, Suldular, Ganigalar, Uncinler, Sakayitler.
    </div>

    <div>
      Üç yüz kadar Mecbur da bize katıldı. Başlarında Celme'nin kardeşi, eşsiz savaşçı Subetay vardı. Otuz çadırlık obasıyla Korçi de gelince şaşkınkğımız daha da artı. Camuka'nın üvey kardeşiydi, kemerini çözdü, sadağını, kılıcını ve hançerini yere bıraktı, börkünü çıkarıp Temuçin'in önünde diz çöktü.
    </div>

    <div>
      - Aynı karından çıktığımız için, onu terk etmek istemiyordum, ama gördüğüm düş bana senin geleceğini açıkladı.
    </div>

    <div>
      - O düş neydi?
    </div>

    <div>
      - Kızıl bir inek Camuka'nın çevresinde dönüp duruyordu. Ona vururken, boynuzlarından biri kırıldı. Öfkeyle toprağı tozutuyor, bir yandan da Camuka'ya doğru böğürüyordu: "Boynuzumu geri ver.” Camuka boynuzu almış, kaçıyordu. O zaman inek gidip üzerinde Kağanın büyük çadırının kurulu olduğu kağnıya koşuldu, bütün yüke rağmen sen, Temuçin, on iki öküzün çekemediği kağnıyı ilerletmeyi basardın.
    </div>

    <div>
      Korçi'nin düşü o denli açıktı ki, hepimiz Temuçin'im önünde diz çöktük: kızıl inek toprağı, yurdu, kağanlığı, hükmeden kavmi simgeliyordu.
    </div>

    <div>
      Temuçin fazla etkilenmemişti, sonunda konuştu:
    </div>

    <div>
      - Söylediğin doğruysa, seni bin savaşçının basına dikerim.
    </div>

    <div>
      - Bütün Moğol boylarının tek bir sancak altında toplandıkları gün, sen onların kağanı olacaksın. O gün mutluluğumu tamamlamak ve kehanetimi ödüllendirmek istersen, izin ver en güzel tutsaklarından otuzunu seçeyim.
    </div>

    <div>
      Temuçin Korçi'nin dileğini kabul etti.
    </div>

    <div>
      Dokuz gün sonra ulaklar, Curkin ve Borçegin boylarının Mavi Göl'ün çevresinde kurduğumuz orduya yaklaştığı haberini getirdiler. Temuçin amcalarının ve yeğenlerinin savaşçılarının başında olup olmadıklarım sordu. Söylenene göre, önderlerin sancakları birliklerin önünde, rüzgârda dalgalanıyordu. Ulakların gelişiyle, kargı ve sancakların geçidin tepesindeki gökte görüldükleri ana kadar, güneşin gökte yarım bir yay kadar yol aldığı süre boyunca, tek bir söz etmeden zaferinin tadını çıkardı. Ustaca manevraları, sabırlı hesaplan istediği sonucu vermişti. Meyvelerin en iyisini koparabilmek için ağacın en tepesine tırmanmak gerekmemişti; olgun olanlar avucuna düşmeye başlamıştı.
    </div>

    <div>
      Ailesini ve kardeşlerini sağına, anasını ve kadınları soluna aldı, sadaktaki bir ok demeti kadar dik ve hareketsiz durdular.
    </div>

    <div>
      Sivri tepeliği ve geniş ense koruyucusuyla süslenmiş miğferlerinden, tepeleri ilk karartan, yan yana inen birliklerin başındakilerin amcaları ve yeğenleri olduğunu çıkardı:
    </div>

    <div>
      - İşte Darıtay, Kutçar, Altan ve Kersey.
    </div>

    <div>
      Gözlerinin yarığı bir kılıcın keskin ağzı gibi parlıyordu.
    </div>

    <div>
      Devam etti:
    </div>

    <div>
      - Babamın küçüğü Dantay Amcamızdır; Yeğeni de Kutçar. Son Kağan Kutula'nın küçük torunlarından Altan, babamın yeğeni olur. Kersey'e gelince o da Altan'ın yeğeni. Soyuna bakınca, doğrudan Kabul Han'a dayanması nedeniyle, onun veliaht olması gerekir.
    </div>

    <div>
      - Yaşlılar kurulu onu asla bu göreve getirmeyecektir, dedi Höelün Ana küçümseyerek. Ne de ötekilerini, çünkü hepsi yeteneksiz. Targutay'la gitmek için bizi terk ettiler, şimdi de ondan ayrılıyorlar.
    </div>

    <div>
      Temuçin'in bakışları onlara dikilmişti, keyifle mırıldanışını duyabiliyorduk. Sonunda soyluların atları önümüzde durdu, keyifle burunlarının rüzgârını üzerimize üflediler.
    </div>

    <div>
      Dördünün en büyüğü Altan sözü aldı:
    </div>

    <div>
      - Bütün yönlerde ...
    </div>

    <div>
      - Kimsin? diye sözünü kesti Temuçin kabaca.
    </div>

    <div>
      Altan neredeyse yerinden sıçrayacaktı. Darıtay'a sorar gibi baktı, sonra cevap verdi:
    </div>

    <div>
      - Ben Kutula Han'ın oğlu Altan'ım.
    </div>

    <div>
      - Ocağının koruyucusu, ikinci oğlu mu? Tamam, yüzünü gördüğümü hatırlıyorum.
    </div>

    <div>
      Son kağanın ikinci oğlu gırtlağım temizlerken, Darıtay imdadına yetişti:
    </div>

    <div>
      - O zamanlar gençtin, Temuçin.
    </div>

    <div>
      - Ya sen, sen de kimsin?
    </div>

    <div>
      - Amcanım ya...
    </div>

    <div>
      - Darıtay mı?
    </div>

    <div>
      - Evet, dedi yan gülümseyerek.
    </div>

    <div>
      - Sen de ikinci oğulsun, dedemin ocağını korumakla görevlisin. Yoksa babamın ölümünden sonra bizim koruyuculuğumuzu üstlenen adamın yüzünü nasıl unuturdum?
    </div>

    <div>
      - Yapma Temuçin, sen de babanın ölümünden önce, Şaman Monglik'ten, Kököçü'nün babasından sizinle ilgilenmesini istediğimi biliyorsun.
    </div>

    <div>
      - Tamam o halde, Monglik görevini başaramadı. Sen de öyle, çünkü ateşin koruyucusu olarak kardeşinin kadınlarını ve çocuklarım yanına alman gerekirdi. Eğer üzerine düşeni yapsaydın, bugün yüzün bana yabancı gelmeyecekti. Uzaklığın bir erkeğin yüzündeki çizgileri sildiği gibi, zaman da eski kavgaları kovar. Sizi dinliyorum.
    </div>

    <div>
      - Bütün yönlerde, diye baştan aldı Altan, insanlar fırtınadan önce atların durumuna benziyor. Artık bir kağanın çıkıp onları sakinleştirmesinin zamanı geldi. Targutay bu kağan olmak istedi. Anlaşılan Camuka'nın arzusu da bu. Ne var ki yaşlılar kurulu, soyu Kabul Han'a dayanmayan bir hanı asla kabul etmeyecektir. Yaşlılar toplandı ve Kabul Han'ın varisleri bölünmüş olduğu sürece Moğol boylarının birbiriyle savaşacağını düşündü. Bu nedenle yanına geldik, safları sıklaştırmam istemeye geldik.
    </div>

    <div>
      - Bana sadık kalacağınızı kim söylüyor? diye sordu Temuçin, daha sonra da Altan'ın hakarete uğramış ifadesini görünce, ekledi: bu sancağın altında sözünüzü istiyorum. Babanım ruhu bu sancakta durduğundan, o bana ne kadar samimi olduğunuzu söyleyecektir.
    </div>

    <div>
      Altan yutkundu, isteneni yerine getirdi:
    </div>

    <div>
      - Savaşlarda gözcülerin, ilk sıran olacağız. Sana en güzel tutsakları ve yuvarlak sağrılı atlan getireceğiz. Avda, yanından ilk biz ayrılacağız, en güzel avları sana süreceğiz. Sana zararı dokunacak hiçbir şeye kalkışmayacağız, bütün hareketlerimiz senin mutluluğuna yönelik olacak. Sözümüzü tutmazsak, çadırlarımızı yık, bizi kadınlarımızdan ayır, kara kenelerimizi çöle bırak.
    </div>

    <div>
      - İyice duydum, dedi Temuçin seyrek sakalını düşünceli düşünceli sıvazlarken.
    </div>

    <div>
      Öldürücü bakışları her birini teker teker deldi. Ekledi:
    </div>

    <div>
      - Hiçbir kusurunuz cezasız kalmayacak.
    </div>
  </div>
</body>
</html>
