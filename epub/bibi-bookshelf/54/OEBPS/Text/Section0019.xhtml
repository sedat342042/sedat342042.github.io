<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>On dokuzuncu kısım</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Yaşlılar ilaçlarıyla birlikte geldiler. Ayı Korkusu hepsinden nasibini aldı: bitkiler, soğanlar, meyve taneleri, taşlar, çamurlar, ağaç kabukları.. Bıldırcın safrasından aşık, leylek pisliğine kadar her şey. Ama, ne en büyük gizlilik içinde hazırlanmış yakılar, ne kan akıtma, ne de volkan tozunun bir yararı olmadı. Günden güne durumu kötüleşti. Burnu ön ayaklarının üzerinde, af dileyen suçlu bir köpeğin bakışlarıyla yatıyordu.
    </div>

    <div>
      Önce bacakları şişti, daha sonra bağırsakları şiddetli kasılmalarla titreşti. Sonunda Kököçü'nün gelip bakmasına razı olmak zorunda kaldım.
    </div>

    <div>
      Şaman tören giysisiyle göründü, alnında madenî bir çember, kartal tüylerinden yapılmış ve tepesine geyik boynuzları yerleştirilmiş bir başlık taşıyordu. En çok göz alanı ise kaftanıydı, üzerinden dokuz ayrı hayvanın, en usta avcılarca avlanıp armağan edilmiş bir sincabın, bir samurun, bir sansarın, bir rakunun, bir tilkinin, bir kokarcanın, bir yediuyuklayanın, bir tavşanın ve bir firavunfaresinin postu sarkan, tamamen geyik gerisinden yapılmış kaftanı.
    </div>

    <div>
      Elbisesini ve sayısız madenî süslerini, insan ve hayvan şekilciklerini sallayarak Ayı Korkusuna yaklaştı. Hareketleri doru atımın gözlerini açmasını bile sağlayamadı. Aileler toplanmış, soluklarım tutmuş davuluna vurarak bir ayağından diğerine zıplayan şamam izliyordu. Birden hareketsiz durdu, rüzgârla taşınıyormuşçasına dirsekleri ve gözleri açık, bekledi. Mimikleriyle ruhların arasından yükseliyordu, çevredekiler otlara sürünürcesine akan kırlangıcın uçuşunu, çiçeklerin kokusuyla sarhoş arının hareketlerini tanıyabildi. Davuluna vuruşlarını hızlandırdığında, söylenecek bir şey yok, büyük bir aygır olduğu belliydi. Sağ toynağı toprağı kazıdı, dudaklarını kıvırdı. Bir kısrağa aşmak istermişçesine yükseldi, belinin hareketlerim hızlandırarak davuluna bindi, elbisesinin omuzunu bir dizginmiş gibi dişledi. Yüzü iri ter damlalarıyla kaplanmıştı, gırtlağından ince bir kişneme duyuldu. Sonunda şahlandı, anlaşılmaz kelimeler çıkararak konuşup türkü çağırmaya girişti. Bir sonraki aşamada, taylayan bir kısrak olmuştu. Doğum, kozasından çıkan ve kanatlarını kurutan bir böcek için gereken süre kadar uzadı.
    </div>

    <div>
      Ruhlar onunla konuşurken birden her yöne koşmaya başladı, hayalî kütükleri parçaladı, toprağı eşeledi, kıçını görünmez dallara sürerek inildedi. Mimikleri o kadar canlıydı ki, hangi hayvanı taklit ettiğini hemen arılıyorduk. Yaptıkları, Ayı Korkusu'nun yaşamındaki önemli anları temsil ediyordu. Yavrusundan ayrılan bir dişi devenin yürek parçalayıcı feryadım işittim, kararsız ve asabi kurtların dansım, kargaların çığlıklarını tamdım... Çığlıkları ve bağırtısı gittikçe hızlandı, sonunda her şey birbirine karıştı, sanki bütün bir orman yanımızda gürültü çıkarıyordu.
    </div>

    <div>
      Tören, kaynar suya atılmış on erkek kadar bağırıp ağzı köpürdüğünde en şiddetli noktaya vardı. Şiddetli titremelerle yere yığıldı. Herkes üzerine atıldı. Kadınlar öleceğinden korkup ağıt yaktı, ama Kököçü yavaşça doğrulup aramıza döndü, gözleri ateş gibiydi. Bana baktı:
    </div>

    <div>
      - Atını dişi bir ayının ruhu ele geçirmiş. Uzun zaman önce ayıyla atının arasına girdin. At onundu, bu topraktaki zamanı sona erdiğine göre, gelip onu almak istiyor.
    </div>

    <div>
      - Demek bütün marifetin buydu, dedim alayla: ruhlar epey becerikli, seni istedikleri gibi oynatıyorlar. Gobi'nin samanlarının rakipsiz olduğu söylenir. Demek ki onların en iyisini bulmam gerekecek.
    </div>

    <div>
      Çevremizdekiler duyduklarından memnun olmamıştı.
    </div>

    <div>
      - Onu hâlâ kurtarabilirim ama bu sana bağlı.
    </div>

    <div>
      - Neden kabul etmeyeyim ki?&nbsp;
    </div>

    <div>
      - Çünkü görünmez güçlere karşı koyuyorsun.
    </div>

    <div>
      - Ne öneriyorsun?
    </div>

    <div>
      - Ayının ruhu bir kurban istiyor, çok sevdiğin bir insan.
    </div>

    <div>
      - O zaman Cerelmayı kurban ederim.
    </div>

    <div>
      - Hayır, Borcu; ayının ruhu ne istediğim iyi biliyor. Uykunda Çiçeklerin Ecesi olarak çağırdığın birini.
    </div>

    <div>
      Göğsüm kalktı.
    </div>

    <div>
      - Bununla yetineceğini kim söylüyor?
    </div>

    <div>
      - Hiç kimse. Zaman yitirmeden yer altındaki kötü ruhlarla savaşmam gerek, belki o zaman atın otlama iştahını ve bacaklarını yeniden bulur.
    </div>

    <div>
      Ayı Korkusu'nu kurtarmak için gerekli bedel bana korkunç geliyordu. Tereddüdümü gören Kököçü ekledi:
    </div>

    <div>
      - Fazla düşünme, geçen zaman ruhları öfkelendiriyor. Onların kızgınlığı sana her şeyini, hem atini, hem kadını kaybettirebilir.
    </div>

    <div>
      <br />
    </div>

    <div>
      Geceyi Ayı Korkusunun yanında geçirdim. Soluğu iyice zayıflamıştı. Acıdan sürekli olarak titriyor, hızla alnını kaldırıyordu. Bir süre sonra acıyı hareket etmeden karşılamaya başladı.
    </div>

    <div>
      Birbirimize baktık, sanki gitme zamanı geldi der gibiydi. Ay gözünün bir köşesinde parlıyordu, birden büyümeye başladı: bir damla yaşın içindeydi. Burnunu tuttum, tuzlu damla akıp toprağa karışmadan içtim. Teselli etmek için soluğunu boynuma boşalttı, oysa teselli edilmesi gereken oydu.
    </div>

    <div>
      Babam bu şekilde yatan, bağırsaktan düğümlenmiş bir atin bir daha ayaklanamayacağını söylemişti. Zaman yaklaşmıştı. Göğe yalvardım:
    </div>

    <div>
      - Ey Tengri! Ben oğlunum, Kızgın At Ayı'nda Arulat Naku ve Tana'dan oldum, At Yılı'nda Süslü Guguk Kuşu Ayı'nda doğdum. Ey Tengri, dostumun hayatım bana bağışla... Bunu yalnız sen yaparsın...
    </div>

    <div>
      Karanlıklardan çıkan kara bulutlar gelip ayı örttü. Aynı anda daha önce görmediğim şiddette kasılmalar Ayı Korkusu'nu sarstı. Acının etkisiyle ayaklanacağını sandım ama bir an sonra boynu bir yana devrildi. Yenilmişti, gözleri dalgın, ölüm kokuyordu.
    </div>

    <div>
      Şafak sökerken, hâlâ gözlerinde bir hayat ışığı görmeye çalışıyordum. Kahverengiler, bronzlar, eski altın, gözbebeğindeki duman, bütün renkler solmuştu. Tek bir renk kalmıştı, ışıksız kalmış kayanın donuk grisi.
    </div>

    <div>
      Acı çekiyordu, ne o, ne de ben buna daha fazla dayanamayacaktık. Kanından bir damla bile akıtmadan acısına son vermeliydim. Böylece ruhu yarasız öte tarafa gidebilecek, Kököçü'nün ve emrindeki kötü ruhların eline düşmeyecekti.
    </div>

    <div>
      Sarıldım, bir kolum boynunda, diğeri karnının altında yana yatırdım, dizlerimi kaburgalarının altına sokabildim. Niyetimi anlamıştı, karşı koymadı.
    </div>

    <div>
      Bıçağımla göbeğinde el ayası genişliğinde bir yarık açıp önce elimi, sonra da omuzuma kadar bütün kolumu soktum. El yordamıyla damarını buldum, çarpan kalbine kadar izledim... Ayı Korkusu çok kez koyunların soluğunu kesişimi izlemişti. Bana güveniyordu, belki de daha tatlı bir ölüm olmayacağım biliyordu.
    </div>

    <div>
      Nabızlarımız birlikte attı, son bir kez barışıklığı yaşadı... Omuzu mu ileri sürdüm. Kan yararım içine akarken dostluğumuzu sonsuza dek mühürledi. Etinin biberli kokusu burun deliklerimi doldururken öteki elimle göğsünü okşadım.
    </div>

    <div>
      Titredi. Bunu bir cesaretlendirme olarak aldım ve damarı kestim.
    </div>

    <div>
      Bütün gök tek bir gri keçe gibiydi.
    </div>

    <div>
      - Ey Tengri, dostumu koru, onu göklerinin maviliklerinde tut.
    </div>

    <div>
      Hiçbir hareket yapmadan parmaklarımın ucunda kaldı.
    </div>

    <div>
      - Doru atım, kaynağın kurudu. Artık ateş kuşu oldun.
    </div>

    <div>
      O kadar sıkmıştım ki, parmaklarım, sanki kemikleri alınmış gibi uyuşmuştu.
    </div>

    <div>
      Boynuna uzandım, yelesini taradım. Gözü soğuk ve mavi bir bulut kaplıydı. Parıltısız bir bulut. îşte o zaman deriyi yarıp içini boşaltmaya giriştim.
    </div>

    <div>
      <br />
    </div>

    <div>
      Kasar'ın kadını, yanında iki kölesiyle yardıma geldi. Onları gönderirken kazanlarını bırakmalarını söyledim.
    </div>

    <div>
      Ayı Korkusu hazır olunca, bir kazık sivrilttim ve Bodur Ağaç'a sapladım. Doru atımın deriyle kaplı iskeletini başı güneye dönük, göğe akar gibi yerleştirdim. Çevresine süt saçarak dokuz kez döndüm, Tengri'ye yakarışlarımı gönderiyordum.
    </div>

    <div>
      <br />
    </div>

    <div>
      Yurdun altına dönüp girişim kara keçe kaplı bir kargıyla kapattıktan sonra bir ongun yapmaya giriştim. At kılları, çalı çırpı, kıtık, toynaklar ve bakış için siyah çakıllar; küçük Ayı Korkusu parmaklarımın arasında şekillendi, atalarımın ongunları arasında, çadırımın kuzeyindeki yerim aldı. Ona bakarken doru atımı ilk günlerindeki gibi gördüm, karın üzerinde, güneşin altında kalmış ballı ekmek gibi parıldayan tüyleriyle.
    </div>

    <div>
      Ayaklarının dibine, en sevdiği çayırdan topladığım taze otları ve körpe çiçekleri bıraktım.
    </div>

    <div>
      <br />
    </div>

    <div>
      Bana yeni bir at gerekiyordu. Sürümdeki atların arasında, sürü başlığı yapmaya uygun beş ya da altı at vardı. Merkitlerden aldığım ve mavi gözleri nedeniyle Kör diye adlandırdığımız kulada karar kıldım.
    </div>

    <div>
      Atı eyerledim. Oba toynaklarının arkasında gözden kaybolmuştu ki, ona daha önce binmediğime pişman oldum. Sırtında, her şey bana ters geliyordu. Fazla yenilenmişti, boynunun sallanmasından, aynı hızda koşmakta güçlük çekeceğini anladım. Yine de, şiş karnına karşın, cesaretle ilerliyor, bir yanlışlık yapmamaktan korkarak dikkat ediyordu. Doğru olanı, soluklanmasını sağlamak için beklemek, dörtnal koşular arasında dinlendirmek olurdu. Oysa Çiçeklerin Ecesi'ni bulma arzusu gözlerimi köreltmişti. Artık seçimimi yapmıştım: onu kaçırmak, bundan böyle kadınım, tek karım olacağım söylemek. Bu büyük kararı ona açıklamak, birlikte sarhoşluğuna varmak için sabırsızlanıyordum. Çiçeklerin Ecesi yurdumu kokutacak, ben de ona bir sürü sümüklü verecektim. Ha! Her tarafta emekleyenlerimizi görüyordum: kapının eşiğinde, eniklerin kulaklarım çekerken, kuzuların sırtına tırmanırken, analarının memelerini emerken, kaftanına tutunmuş yürümeye çalışır ya da dizlerimin üzerinde zıplarken. Zamanı gelmişti.
    </div>

    <div>
      Kör'ü geçmişteki doru atımla karşılaştırmaktan ne kadar sakınırsam sakınayım, her tereddüdü acımı daha da artırıyordu. Ona zaman tanımam gerekirdi, oysa her yavaşladığında onu daha da zorlamaya başlamıştım. Irmağı geçerken tökezledi mi? Kafasını kaldırmaya zorlayarak kırbaçlıyordum. Tüyleri çalkalanmış süt gibi köpük içindeydi; dizleri titriyordu; sonunda beklenen oldu, devrildi. Benden delicesine korkmasına karşın, ayağa kalkamadı. Doğrulana kadar sağrısını tekmeledim. Bir adım attı, sendeledi, yığıldı. Mavi gözlerinde tüm umutsuzluğunu gördüm. Kin yoktu, sadece büyük bir şaşkınlık. Kendimden nefret ettim, bu duyguya daha fazla dayanamadım, kafatasımı çatlatmak istercesine alnımı bir kayaya vurdum. Kanım taşın üzerine yayılınca, kayanın üzerine yığıldım; yağmurun ilk damlaları omuzlarımı ıslatıyordu.
    </div>

    <div>
      Gece, gözümüzü kırpmadan gelip geçti. Sağnağın mırıltısında atın yanına yaklaştım ve kendimi affettirmek için boynuna sarıldım.
    </div>

    <div>
      <br />
    </div>

    <div>
      Bütün gün boyunca ilerledik, gecenin bir bölümünde de yol aldık, ertesi gün sabaha karşı Çiçeklerin Ecesi'nin yazlık obasına vardık.
    </div>

    <div>
      Irmağın kıyısında toplanmış dört yurt tepelerim ağır bulutların aktığı göğe uzatmıştı. Tek bir duman, çadırların dibine uzanmış tek bir it görünmüyordu. Çevrede tek bir hayvan yoktu. Bir çöl.
    </div>

    <div>
      Attan atladım ve ilk çadıra koştum. Yataklar, Çiçeklerin Ecesi'nin yatağı bozulmuştu, yerde kap kaçak dağınık, yayılmıştı.
    </div>

    <div>
      Öteki çadırlarda eyerler, koşumlar ve bir kırba kımız gördüm. Eksik olan bir şey yoktu... Ongunların dışında. Bu boşluk, insanların bir daha dönmeyeceğini gösteriyordu...
    </div>

    <div>
      Çadırların çevresinde karmakarışık izler vardı. Daha uzaklarda da. İzler bilerek karıştırılmıştı. Birçoğunu izlemeye çalıştım, beni her seferinde geriye, obaya götürdüler. İzler beş altı günlük olmalıydı. On kadarı binicisiz, elli kadar at izi görülüyor, buna karşılık keçilere ve koyunlara ne olduğu anlaşılmıyordu.
    </div>

    <div>
      Üç gün ve üç gece boyunca bölgeyi arşınladım, obadan obaya giderek çobanları sorguya çektim. İçlerinden biri birkaç başlık bir sürü güden Merkitler görmüştü. Evet diyordu, galiba aralarında kadınlar da vardı, ama gözleri bozuk olduğundan, emin değildi. Neden bütün Merkitleri öldürmemiştik ki?
    </div>

    <div>
      Geri dönüp, Çiçeklerin Ecesi'nin döşeğine uzandım, boğulmakta olan birisi gibi hırsla kokusunu soludum.
    </div>

    <div>
      Şafakla birlikte, çadırın direğiyle döşek arasına gömülmüş bir kemik buldum. Tepede bulup Çiçeklerin Ecesi'ne verdiğim küçük beyaz toynağı tanıdım. Kurutulmuş peynir rengindeydi. Tek parmağı okşadım, o mutlu anları düşünürken yalnız olmadığımı hissettim. Çadırın kenarını kaldırdım, uzakta, ormanın kıyısında Beyaz Mehtap'la tayını gördüm. Bir gözleri Kör'de, sakince otluyor, ne denli yabancı olursa olsun, başka bir atın yanında olmaktan mutlu görünüyorlardı.
    </div>

    <div>
      Ertesi gün, çevrede başka atların bulunmadığından emin olduktan sonra, tepelerde birkaç keçi ve koyun gördüm, yüreğim acılı, bütün hayvanları Bodur Ağaç'taki obamıza götürdüm.
    </div>
  </div>
</body>
</html>
