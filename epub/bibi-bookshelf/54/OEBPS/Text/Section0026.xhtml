<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>Yirmi altıncı kısım</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Karanlıkların gerisine saklanmış geniş Ulca Vadisi, ayaklarımızın altındaydı. Yanımda, bir bacağım eyerden aşırmış, dirseğini dizme, çenesini de avucuna dayamış Kasar bir ot çiğnerken Temüge ağzında bir peynir parçası eritiyordu. On altıncı baharına henüz girmişti, üst dudağında koyu tüyler, Kağan'ın en genç kardeşi ilk önemli savaşına girmek üzereydi. Ancak her gerçek Moğol gibi, çarpışmadan önce son derece sakindi. Temuçin ona saldırı sırasında Kasar'ın peşinden ayrılmama buyruğu vermişti. Onu korumak ve ilk güneşli günlerde sarhoş olan genç arı gibi şaşırmasını önlemek zorundaydım.
    </div>

    <div>
      Arkamızda, biraz daha aşağıda, birlikler yerleşiyorlardı. Karaimlerle birlikte yirmi binden fazla savaşçımız vardı. Tek eksikler Curkinler ve Kersey'di. Üç gün boyunca onları beklemiştik; sonunda Temuçin beklemekten bıkmış, ilerleme buyruğunu vermişti. Sağ kanadın komutam Toğrıl Ulca Vadisi'ni güneyden çevirmişti.
    </div>

    <div>
      Hafif bir yel, saldırmaya hazırlandığımız obalardan yükselen sıcak kül kokusu getiriyordu.
    </div>

    <div>
      Koyu zırhını kuşanmış Kasar, gözlerinde sevinçli bir parıltı, tepesinde asi bir tutam saç, bana gülümseyerek bakıyordu. Güzel yüzü yusyuvarlaktı, aldırmazlığı, vücudundan fışkıran güç... Hepsi, onu bulunmaz bir dosta dönüştürüyordu. Ben de ona gülümsedim.
    </div>

    <div>
      - Birazdan, dedi fısıltıyla, Tatar kızlarının güzellikte Merkitlere üstün olup olmadıklarını anlayacağız.
    </div>

    <div>
      - Genç bir aile babası için fazla ateşlisin. Bundan Metekna'ya bahsetmem gerekecek...
    </div>

    <div>
      - Ben de Cerelma'ya Verimli Kaya üzerinde geçirdiğin geceyi anlatının.
    </div>

    <div>
      - Masummuş gibi bakma, Karaim kadınlarının karnında kendinden o kadar çok şey bıraktın ki, bir daha kendilerini yalnız hissetmezler.
    </div>

    <div>
      - Ne söylediğini anlamıyorum, dedim sahte bir aptallıkla. Aynı zamanda da keyiflenmiştim.
    </div>

    <div>
      - Sen herhalde, diye fısıldadı Kasar, bir peksimeti hiç kırıntı dökmeden yiyen ilk erkeksin.
    </div>

    <div>
      Sonra, hiç konuşmadan şafağı bekledik.
    </div>

    <div>
      <br />
    </div>

    <div>
      Düşüncemiz, bölüklerden üç ya da dördünü obalarının çevresine göndermekti. Tatarlar o zaman iki katı sayıda savaşçı çıkarırdı. Bizimkiler tepelere göre geri çekildiler, kendilerini izleyen düşmanı bekleyen ihtiyatlara doğru çekip kılıçtan geçirilmesini sağladılar. Tatarlar tuzağa düştüklerini anladıklarında, çok geçti; çünkü sayıca üstün durumdaydık. Çadırlarının çevresinde kazıklardan oluşturduktan üç dizi engeli aşmaya cesaret edemediler, oysa bu da hataydı, çünkü ağılda hapsedilmiş koyunlar gibi kaldılar. O zaman karınlarını delmek daha da kolaylaştı.
    </div>

    <div>
      Tatarlar üç gün süren çarpışmalardan sonra silahlarım bıraktı. Beş bin kadarı savaş alanında kaldı. Üstlerini boşaltırken ölüleri saydık. Teslim olanların sayısı da bir o kadardı. Tutsaktan ne yapacağımızı bilemedik, Kököçü de kürek kemiklerinden tutsak Tatarların bir sorun kaynağı olacağını okumuştu, Temuçin danışmanlarını topladı.
    </div>

    <div>
      Belgütey ve ben Tatarları köle olarak tutmayı ve değişik boylara dağıtmayı önerdik. Kasar sayılarının çok fâzla olduğunu düşünüyor, bu nedenle de yok edilmeleri gerektiğini ileri sürüyordu. Temüge konuşmuyordu ama yeni kelleler uçurma düşüncesi hoşuna gitmişti.
    </div>

    <div>
      Herkes düşüncesini söyledikten sonra, Temuçin Kağan konuştu:
    </div>

    <div>
      - Zafer sizi körleştirmiş. İlkbaharda tavşan gibi hareket ediyorsunuz: bozkır kokular içinde, güneş ışığında yıkanıyor, tavşan hayatından memnun. Bir ot kümesinden diğerine sıçrıyor. Gece gelince karnı tok uyuyor, bu onun için büyük bir zafer. Ama gün geçtikçe şişiyor, semiriyor, unutmaya başlıyor. Yerdeki gölge o kadar uzakta ki. Oysa o gölge bir yaz önce babasını kapıp kaldıran kartalın gölgesi... Yoksa babanızı zehirleyenlerin adını mı unuttunuz?
    </div>

    <div>
      Suçlayıcı sesi öfkeliydi. Daha da yükseltti:
    </div>

    <div>
      - Değerli Ambakayı Altın Han'a teslim edenlerin adını da mı unuttunuz?
    </div>

    <div>
      Başımızla hayır derken, ses çıkarmadık.
    </div>

    <div>
      - Temüge! Ambakay'ın son sözleri ne oldu?
    </div>

    <div>
      <br />
    </div>

    <div>
      - İstersen sana onun kim olduğunu, geçirdiği işkenceyi anlatayım, bir daha da unutma. Yeğeni Kabul Han tarafından, kendinden sonra kağan olmak üzere seçilmişti. Ambakay Tatarlarla durup dinlenmeden savaşmaktan bıkmıştı, bu savaşlar en çok kabileleri birbirlerine karşı kışkırtan Jinlerin işine yarıyordu. Ambakay, Tatar önderlerinden en etkili olanlarla anlaşmaya çalıştı. Onun için hazırladığı armağanlar arasında, kendi kızı da vardı. Yanındaki muhafızların sayısı azdı. Tatarlar saldırdı, boyunlarına ağır laleler geçirdikten sonra, hepsini Altın Han'a teslim etti. Orada Ambakay'ı san renkli pis bir su dolu, görünmez hayvanların etlerini kemirdiği derin bir kuyuya sallandırdılar. Kolları ve bacakları kemirilmiş bir halde, ortasında tahtadan bir eşek bulunan bir meydanın ortasına sürüklediler. Eşeğin sırtında iğnelerden yapılmış bir parça vardı. Kalabalık birbirini eziyordu. Ambakayi iğneli kazığa geçirdiler. Yine de ”Ben, noyanlardan Ambakay, bütün Jin domuzlarının üstüne kusuyorum” diye bağıracak gücü buldu. Kalabalık onu taşladı, bok yağmuruna tuttu. Sarayının balkonundan olardan izleyen Altın Han, Ambakay'ın derisinin yüzülmesini buyurdu, ipek kadar ince ve pelikan gagası kadar uzun bıçaklarla buyruğu yerine getirdiler.
    </div>

    <div>
      Derisi soyulmuş Ambakay avazı çıktığı kadar bağırıyordu, son bir gayretle, gözleri haşlanmakta olan yılanlarla dolu bir çukur gibi, haykırdı: "Bozkurt'un oğulları, öcümü alın! Bunun için tırnaklarınızı ve parmaklarınızı kullanmanız gerekse de, öcümü alın!” İşte, ölmeden önce söyledikleri bunlardı, Temüge. Kızma gelince, Tatarlar o kadar çok ırzına geçtiler ki, ikinci gün dayanamayıp öldü. Şimdi! Hâlâ tutsaklarımıza aman vermemiz gerektiğini düşünüyor musunuz?
    </div>

    <div>
      - Hayır, öldürelim onları! Kellelerini uçurup Yesügey ve Ambakay'a sunalım.
    </div>

    <div>
      Temuçin ayağa kalktı.
    </div>

    <div>
      - Tamam. Belgütey yarın burada kalıp seçimini yapacak. Kadınlar ve çocuklar da dahil, boyları kağnımın tekerini geçenler kılıçtan geçirilecek.
    </div>

    <div>
      Darıtay, Altan ve Kutçar'ın birlikleriyle buluşmak için harekete geçmek zorundaydık. Temuçin onları doğudaki dağınık Tatarlara karşı göndermişti, uzunca bir zamandan beri haber alamıyorduk. Bunun gerisinde bir şey olmalıydı.
    </div>

    <div>
      <br />
    </div>

    <div>
      Hinggan Dağları'nın solunda kalan Tatar obaları mezbahadan başka şeye benzemiyordu. Tüm ölülerin parmaklan ve kulakları kesilmişti; Curkinler küpelerini ve yüzüklerini almak istemişti. Karınları deşilmiş, ırzına geçilmiş vücutların üzerinde elbise yoktu, mağlupların arasında gidip gelen binlerce tespihböceğinin dışında karşımıza sadece vahşet ve pislik çıkıyordu. Silahlardan, sandıklardan, kazanlardan, tas ve kupalardan, kımız çamçaklarından ise eser yoktu.
    </div>

    <div>
      Dört gün boyunca Curkinlerin izlerinin peşinde yürüdük, Temuçin'in öfkesi giderek artıyordu, çünkü Curkinlerin ganimetle ilgili yasağa uymadıkları açıktı. Oysa Yasa daha Tatar seferinin başında herkese bildirilmişti. Zaferden sonra, düşmandan alınan tüm ganimet Kağan tarafından üleştirilecekti. Ondan önceyse, kimsenin ganimet üzerinde en ufak bir hakkı olamazdı. Yasa'ya karşı gelen, kim olursa olsun, ağır cezalara çarptırılacaktı.
    </div>

    <div>
      - Belki de Curkinler paylaşımı kolaylaştırmak için bütün ganimeti bir araya topladı, diye havayı yumuşatmaya çalıştı Kasar.
    </div>

    <div>
      Temuçin öfkeyle yumruğunu eyerinin kaşına indirdi:
    </div>

    <div>
      - Buyruklarıma uymadılar. Onlara itaat etmeyi öğreteceğim.&nbsp;
    </div>

    <div>
      Beşinci günün şafağında, izcilerimizden biri, doğruca Onon Nehri'nin mavi tepelerine doğru ilerleyen Moğol birliklerini buldu. Anlaşılan, daha önce kararlaştırıldığı gibi Ulca Vadisi'ne doğru gitmeyeceklerdi. Derhal peşlerine düştük, akşam olduğunda yetiştik. Batan güneşin ışığında alev alev görünen geniş vadi uzun kafilelerle kaplıydı.
    </div>

    <div>
      En arkada tutsaklar, düşmandan alınan sürüler, sığır ve develer güçlükle ilerliyordu. Hepsinin de bacakları, sırtlarındaki ağır yük nedeniyle titrer gibiydi.
    </div>

    <div>
      Bölüklerimizi tepelere gönderdik, Temuçin de küçük bir bölüğün başında, vadinin çıkışını tuttu. Kısa süre sonra Curkin öncüleri Kağanın karşısındaydı.
    </div>

    <div>
      - Gidin, efendilerinize kafileyi durdurmalarını söyleyin. Altan, Darıtay ve Kutçar atlarından insinler ve buraya kadar yaya gelsinler!
    </div>

    <div>
      Üç Moğol önderi Temuçin'in önüne yaya geldi.
    </div>

    <div>
      - Sırtınızı Ulca Vadisi'ne dönmek ve ganimete el koymak iznini kimden aldınız?
    </div>

    <div>
      - Bu bizim hakkımız, diye şikâyet etti Altan, atalarımızın zamanından beri hep böyle oldu...
    </div>

    <div>
      - Kes sesini diye bağırdı Temuçin. Sen onların adını anacak durumda değilsin. Siz Curkinler, bazı diğer Moğol boyları gibi, aynı zamanda birden çok ata binebileceğinizi sanıyorsunuz. Buyruklara itaat etmeyi ne zaman öğreneceksiniz?
    </div>

    <div>
      Silahlarım aldı, tüm ganimeti bıraktırdıktan sonra topraklarına geri gönderdi.
    </div>

    <div>
      <br />
    </div>

    <div>
      Ertesi gün, kafilemiz yeniden yola koyuldu, Toğrıl'ın bizi sabırsızlıkla beklediği Ulca Vadisi'ne yöneldi.
    </div>

    <div>
      Kafilenin gerisinde, iki beyaz devenin çektiği, üzerinde kara bir çadır kurulu bir kağnı vardı. Develerin yanında gururla yürüyen başı yeni kazınmış çocuğun omuzlarında iki kırba ve ok dolu bir sadak vardı, kemerinden de okladığı tarla fareleri sallanıyordu. Burnundan altın bir halka sallanıyordu, üzerindeki kürk ve ipek karşımı gömleğin kenarları samurla çevrilmişti. Temuçin adını sordu. Adının Çigi olduğunu söyledi, Ulca Vadisi'nde tuttuğumuz Tatar önderlerinden Büyük Ceren'in oğluydu. Anda yetimlere iyi davranmak gerektiğini söyledi, çocuğu Höelün Anaya teslim edecekti.
    </div>

    <div>
      Bense kara çadırın içindekini merak ediyordum. Keçe kapıyı araladım, içeridekilere dışarı çıkmalarını buyurdum. Tereddüt ettiklerini görünce, kırbacımı çadırın kenarına vurdum, onları ateşe vereceğimi söyledim. Karanlıkta bir hışırtı işitildi, keçe kapı kalktı, Tatar kadınlarının en güzelinin yüzü görüldü. Yere düşecek gibi oldum. Başı önüne eğik, diz çökmüştü, hafifçe titriyordu. Karla kaplı bozkır gibi saf ve beyaz yüzünü çevreleyen, mücevherlerle süslü iki kaim örgünün dışında, boynuna taktığı gerdanlık kağnının sarsıntısına uygun olarak sallanıyordu.
    </div>

    <div>
      Kıpır kıpır gözkapaklarının altında kirpikleri samur kadifesi gibiydi, ağzı da nilüfer tomurcuğu gibi yusyuvarlaktı.
    </div>

    <div>
      Temuçin'in yaklaştığını hissettim, çadırın keçesini indirdim.
    </div>

    <div>
      - Garip, dedi, Tatarlar ne kadar kızıl renkli olsa da, kadınlarının teni süt gibi...
    </div>

    <div>
      Heyecanım geçmemişti, çadırdaki kızın kadınım olmasını istediğimi söyledim.
    </div>

    <div>
      - Sana tutsaklar arasından istediğini seçme hakkı vermiştim, dedi. Bir tek koşul vardı: Kağan'ın payı verilmiş olacak. Bu Tatar kızı tam Kağana göre. Önce sana armağan ettiğim Merkit kızının, Sedef Irmağînın tadına bak. Adına bakarsak, sana hiç bilmediğin şeyler tattıracaktır.
    </div>

    <div>
      Atını çevirdi, dörtnala kafilenin basına gitti.
    </div>

    <div>
      <br />
    </div>

    <div>
      Keçeyi kaldırdım. Tatar aynı durumdaydı, ancak bu kez yüzüme bakıyordu. Ey Tengri, dedim kendi kendime, hangi amaçla böyle bir güzellik yarattın?
    </div>

    <div>
      Adını sordum.
    </div>

    <div>
      Dudaklarım aralayan küçük tebessümünü omuzunda gizlemeye çalışarak
    </div>

    <div>
      - Yezügen, dedi.
    </div>

    <div>
      Büyük Ceren'in kızıydı, küçük Çigi de kardeşiydi.
    </div>

    <div>
      O da biraz önce yanımızdan ayrılanın kim olduğunu sordu. Ona savaşçının Moğolların Kağanı olduğunu ve onu kadını yapacağını söyledim.
    </div>

    <div>
      - Üzülme, dedi tatlı bir sesle, benim kızkardeşim o kadar güzel ki, yanında sönük kalıyorum. Benim istediğim her şeyi o da ister. Onu bul, yavuklusunu öldür, beni sevdiğini ve
    </div>

    <div>
      benim sana ait olmamaktan mutsuzluğunu öğrendiğinde, senin olmak isteyecektir. Adı Yezüi, benden büyüktür ve mutluluğunu artıracaktır.
    </div>

    <div>
      Ona inanamadım. Bu kusursuz güzelin ablasının daha da güzel olması mümkün müydü?
    </div>

    <div>
      Elini keçenin kenarına uzattı, parmaklarıma dokundu, yurdun keçesi düştü, bizi ayırdı.
    </div>

    <div>
      Atımı durdurdum, gözümü dikip kağnının uzaklaşmasını izledim. Kara yurttan Yezügen'in billur sesi yükseldi:
    </div>

    <div>
      <br />
    </div>

    <div>
      <i>Prensesler hanlara gider,</i>
    </div>

    <div>
      <i>Babaları sevinir,</i>
    </div>

    <div>
      <i>Ama kızlarının ağladığını gördüklerinde,</i>
    </div>

    <div>
      <i>Bir seyis karşısında iç çektiklerini duyduklarında,</i>
    </div>

    <div>
      <i>Ya da göğün maviliğinde kaybolmuş kuş gördüklerinde,</i>
    </div>

    <div>
      <i>Üzüntü onları öldürür mü?</i>
    </div>

    <div>
      <i>Ben Yezügen'im,</i>
    </div>

    <div>
      <i>Sevgi dolu bir tebessüm gördüm,</i>
    </div>

    <div>
      <i>Bir göründü, hemen kayboldu,</i>
    </div>

    <div>
      <i>Kağan onu yendi,</i>
    </div>

    <div>
      <i>Uzağa gönderdi,</i>
    </div>

    <div>
      <i>Çünkü kaderim beni,</i>
    </div>

    <div>
      <i>Tahtın kenarına oturtacak.&nbsp;</i>
    </div>
  </div>
</body>
</html>
