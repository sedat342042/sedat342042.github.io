<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>Otuz dokuzuncu kısım</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      - Sayın baynu, Borcu Amca!
    </div>

    <div>
      Cuci'nin neşeli selamı güneşin ilk ışıklarıyla denk düştü.
    </div>

    <div>
      - Rüzgârlar ve kadınlar yoluna uygun olsun. Ellerini bu kadar lekelemek için yüz koyun mu boğazladın?
    </div>

    <div>
      Kendini göstermeden bu kadar kısa zamanda bana yetişmiş olmasına şaşırmamıştım bile. İlk tepkim ona babasının kim olduğunu söylemek olacaktı, ama...
    </div>

    <div>
      - Camuka'yı öldürdüm.
    </div>

    <div>
      - İyi yaptın. Ölmek istemiyor muydu?
    </div>

    <div>
      - Onu Jinlerin usulüyle, vahşice öldürdüm. Daha da kötüsü, kanını döktüm, babanın buyruğuna karşı geldim.
    </div>

    <div>
      - Zaten görevi üzerine almamıştı, dedi Temuçin'in büyük oğlu. Onun için seni suçlayamaz. Camuka onu bağışlamasını kabul etmedi, Kağan da hemen arkasını döndü. Öyleyse, ruhunu ele geçirdin? Oysa yanımızda sadakatle yaşayabilirdi. Unutalım gitsin! Sen benim gelmeme sevin.
    </div>

    <div>
      İşte o zaman dün geceden beri buradan ayrılmadığımın farkına vardım. Cuci, dört bin savaşçıyla geride bekleyen abisi Çağatay'la gelmişti, acelelerinin nedenini açıkladı: Temuçin'in okçuları benim Camuka'yla gittiğim haberini verir vermez, Kağan peşimize düşmelerini buyurmuştu.
    </div>

    <div>
      - İkinci haberini alınca da, bize yeni bir görev verdi. Bütün bu toprakları elden geçirip bütün Merkitleri öldürme buyruğu aldık.
    </div>

    <div>
      - Sadağımı boşaltmaya gücüm yok.
    </div>

    <div>
      - Zaten Kağan seni bu işten kurtardı, Temülün Hala seni özlediğini söyleyip şikâyet edince, Kağan hemen Otlar Adası'na gitmeni buyurdu. Gecikirsen, gittiğinde sümüklünün doğmuş olduğunu görürsün.
    </div>

    <div>
      Küçük Lokma'mın badem biçimi gözleri muziplikten daha da küçüldü.
    </div>

    <div>
      - Hepsini mi dedin?
    </div>

    <div>
      - En azından bütün erkekleri.
    </div>

    <div>
      Çiçeklerin Ecesi için endişelendim. Kadınıma ve çocuğuma doğru at koparmadan önce, Camuka'yı böylesine öldürmemin nedenini anlatmam gerekiyordu. Cuciye herşeyi açıkladım.
    </div>

    <div>
      - Tam babama göre bir kurnazlık, dedi ben sözlerimi bitirince. Amaçlarını yerine getirebilecek kişileri seçerken, yapılanların sonuçlarından kurtulmayı da beceriyor.
    </div>

    <div>
      - Anlamıyorsun! diye bağırdım. Beni, kurtlarından en sadığını kandırabildiğine göre, bundan sonra düşmanlarına nasıl saldırırım?
    </div>

    <div>
      - Saldıracaksın! Çünkü o öyle istiyor. Çiçeklerin Ecesi'nin kaçırılmasında Camuka'yla suç ortaklığı yapmış olsun olmasın, senin bağlılığını sadece senin için en değerli olanlarla ölçüyor. Sen ona aitsin. Vücudun ve ruhunla. Kanının çoğu Moğol da olsa, hiçbir Merkit kadınının seni ondan ayırmasına izin vermeyecektir.
    </div>

    <div>
      Cuci'nin yorumu doğru, Kağan'ın yöntemleri karanlıktı. Nasıl tepki göstereceğimi bilemiyordum.
    </div>

    <div>
      Çiçeklerin Ecesi'ne gelince, kararımı vermiştim. Onun yanında kalmak, onu kadınım yapmak arzuma karşın, tatlı kadınım Temülün'ü üzmek istemiyordum.
    </div>

    <div>
      Cuci'den hemen Çiçeklerin Ecesi'nin yanına varmasını istedim. Yanılması imkansızdı, çünkü atım onun yurdunun önünde bağlıydı, üstelik kollarında da yeni doğmuş bebekler olacaktı. Temülün daha birkaç gün onun varlığını bilmeme-liydi...
    </div>

    <div>
      Temuçin'in büyük oğlu bütün istediklerimi yapacağına, sırrımı da saklayacağına söz verince, daha fazla gecikmeden ormanların ve vadilerin içinden yola koyuldum.
    </div>

    <div>
      Oklar tolgamın yanından ıslık çalarak geçtiğinde, Otlar
    </div>

    <div>
      Adası'na doğru at sürüyordum. Oklardan üçü bana değdi, ikisi önemli yaralar açtı: biri dirseğimin üzerinden koluma saplandı, ikincisi dizime, üçüncüsü ve en çok acı vereni, göbeğime geldi. İki ok da atımın boynuna ve sağrısına saplandı. Merkitler pusu kurmuştu.
    </div>

    <div>
      Talihim yaver gitti; bu kafasızlar aynı yamaçta toplanmışlardı. Atımın başını sağa, karaçamların arasına çevirdim. Yamaç dikti, bir süre sonra ilerlemekte zorlandı. Büyük bir gürültüyle kaydık, ağaçlara ve dallara çarparak aşağıya yu-varlandık. Devrik bir ağaç düşüşümü yavaşlattı, zavallı atım toynaklarını sallayarak beş adım ötedeki uçurumdan kaydı, yitti, dibe vururken çıkardığı tok sesi duydum.
    </div>

    <div>
      Yarın kenarına tırmandım. Aşağıda, yağmur sularından başka kaynağı olmayan geniş bir gölcük gördüm. Suyun yüzeyinde, birbirlerini izleyen yuvarlak dalgalar, dalgaların ortasında da atımın karnı vardı.
    </div>

    <div>
      Merkitler gülerek yaklaştı. Kolumdaki kırık oku çıkardım. Bacağıma değen ok çok derine saplanmıştı.
    </div>

    <div>
      - Moğol! diye seslendi Merkitlerden biri, taşaklarını pişireceğiz!
    </div>

    <div>
      Yayını gerdi; boşluğa atıldım, başdöndürücü bir hızla yaklaşan kara yüzeye baktım.
    </div>

    <div>
      Orman Ruhunun Kızı atımla tatmin olmuş olmalı ki, boynum kırılmadı, suya değer ve dibe dokunurken sadece dizimi daha da yaraladım. Kalın çamura saplandım, hareketsiz kaldım. Çamurdan yararlanarak dipten emekleyerek ilerledim. Sazlara varınca, kıyıya tutundum, acıdan haykırmamak için çamuru dişledim. Ayaklarım çıplaktı, şalvarım dizlerime çıkmıştı; dizimde ne ok, ne de -bence- diz kapağı vardı. Dipteki çamura dönüp dizkapağımı aramak düşüncesi pek çekici gelmedi, ama sonunda yaptım. Bir yengeç gibi kayıp kemiğimin peşinde sürünüyordum ki, bir el saç örgüme yapıştı.
    </div>

    <div>
      Kıyıya çıktık, silahlarımı aldılar, yaralarıma bakmaksızın dövdüler, elbiselerimi çıkardılar. Şalvarımdan bir taş parçası düştü, diz kapağımı bulmuştum. Atladığım sırada dizimdeki ok kurtulup dizkapağımı koparmış, kopan kemik şalvarımın kıvrımları arasına sıkışmıştı. Sevinecek vakit bulamadım, kafa derimi yüzmek istiyorlardı. Önce üzerime işediler,
    </div>

    <div>
      daha sonra sıçtılar, boklarını ağzıma tıkmaya çalıştılar.
    </div>

    <div>
      O ana kadar ölümden korkmamıştım. Oysa şimdi, ellerimi ayak bileklerime bağladıklarında, ölüm bütün korkunçluğu ve vahşetiyle karşıma çıktı.
    </div>

    <div>
      Merkitler kıçımın altına çalı çırpı ve birkaç argol yığdılar. Tüm yaptıkları, tehditlerini yerine getireceklerini gösteriyordu:
    </div>

    <div>
      - Amma yağlı taşakların varmış, Moğol!
    </div>

    <div>
      - Şimdi onları kızartacağız.
    </div>

    <div>
      Kulakları sağır edecek kahkahalar atıyorlardı; yine de içlerinden biri kuşağından bir çakmaktaşı çıkardı. Korkunç an gelmişti.
    </div>

    <div>
      Dizim o kadar acı veriyordu, her şey bitsin istedim. Gözlerimi kapadım...
    </div>

    <div>
      <br />
    </div>

    <div>
      - Kaçalım! diye bağırdı içlerinden biri.
    </div>

    <div>
      Gözümün tekini açtım; yirmi kadar atlı bize doğru dörtnala geliyordu. Arkalarında sancaklar, daha da geride, ormanın hemen kıyısında kağnılar gördüm. Birazdan sancaktardaki işareti tanıdım; mavi zemin üzerinde bir kurt başı, üç başlı mızrağa takılı dokuz manda kuyruğu: Temuçin Kağan'ın sancağı.
    </div>

    <div>
      Kağnıları öküzler çekiyordu. Kağnılardan birinin üzerinde Kağan'ın otağı kuruluydu. Kafileyi Ögedey yönetiyordu. Anda'nın üçüncü oğlu kardeşlerinden daha beceriksiz bilinirdi. Artık aynı düşüncede değildim.
    </div>

    <div>
      Babasının beş gün önce beş bin savaşçıyla birlikte kafileden ayrıldığını, Tengri'ye yalvarmak üzere Tanrı Dağı'na gittiğini söyledi. Atların kurban edilme töreni biter bitmez, Cuci ve Çağatay'ın askerlerine katılacaktı.
    </div>

    <div>
      Benim için en iyi haber, Bayrin Boyundan Usun'un Ögedey'in yanında olmasıydı. Bu yaşlı adam kusursuz bir samandı ancak Kököçü'nün korkusundan hünerini gösterme fırsatı bulamamıştı. Otacı hünerlerinin diğer bütün güçlerinden de daha ileri olduğu söylenirdi.
    </div>

    <div>
      H emen beni tedaviye girişti; yaralarıma otlar, kızıl ve yeşil torbacıklardan çıkardığı tozlar, koyu bal renkli merhemler sürdü, sazlardan ve söğüt dallarından esnek bir askı yaptı. Bir manda burnundan alınmış taze kanın içinde ağaç kabuğu ezip içirdi.
    </div>

    <div>
      Otlar Adası'na gidebilmek için bir kağnıda sırtüstü yatmayı reddettiğimden, Ögedey atlarından birini, Sağır Saksağan'ı verdi. Eyere tırmanmama yardım ettiler. Usun, yaptığı askıyı gözden geçirdi daha sonra beni uyardı:
    </div>

    <div>
      - Yere basacağın zaman dikkat et.
    </div>

    <div>
      Sonra, acımı hafifletmek için çeşitli tozlar dolu keseler, kurutulmuş kökler verdi. Yaşlı şaman göklere yakarırken Sağır Saksağan'ı topukladım, peşimde on okçuyla birlikte ileri atıldım.
    </div>

    <div>
      <br />
    </div>

    <div>
      Otlar Adası'na yaklaştığımda güneş devrilmiş, bütün dünyayı kırmızı bir tozla kaplamıştı. Hava ağır ve nemliydi.
    </div>

    <div>
      Temülün beni neşeyle karşıladı, dev gibiydi, Toya'mızı taşıyordu. Neşesi o kadar büyüktü ki, acılarımı unuttum.
    </div>

    <div>
      Beni döşeğe yatırdılar, temizleyip sildiler. Yalnız kaldığımızda, firuzelerle süslenmiş örgülerini tuttum. Yıldız gibi parlak gözbebeklerini yüzüme dikti.
    </div>

    <div>
      - Aç değil misin?
    </div>

    <div>
      - Karnındaki o çirkin çığlık atmadan yemeyeceğim.
    </div>

    <div>
      - Yeni mehtap girdi, dedi Temülün, böylece dokuz mehtap tamamlandı.
    </div>

    <div>
      -Ah! Toya...
    </div>

    <div>
      - Sus! dedi bir parmağım dudaklarına götürerek, ruhların hassas kulakları vardır... Seni bekledim. Şimdi burada olduğuna göre, senin Öteki'nin sularıyla bozkırı kutsamaya gidebilirim.
    </div>

    <div>
      Kendime çektim, ufak ufak kokladım, abisi Kağan'ın yurdunda olduğundan daha yuvarlak, daha süslü ve daha güzel olduğunu fısıldadım. Ellerimin kumaşları kaldırmasına izin verdi, parmaklarımı karnının gerginliğinde gezdirirken, bir türkü çığırmaya koyuldu:
    </div>

    <div>
      <br />
    </div>

    <div>
      <i>Erkeğim yuvamın eşiğinden geçti,</i>
    </div>

    <div>
      <i>Sesi ateşimizi canlandırdı,</i>
    </div>

    <div>
      <i>Uyu, benim altın meyvem,</i>
    </div>

    <div>
      <i>Baban geri döndü.</i>
    </div>

    <div>
      <i>Kuzeyde atına bindi,</i>
    </div>

    <div>
      <i>Batıda sadak, ok, dizgin ve eyer bıraktı,</i>
    </div>

    <div>
      <i>Her şey yerinde, kuşum, uyu,</i>
    </div>

    <div>
      <i>Karnımın içinde, yüreklerimizin üstünde.</i>
    </div>

    <div>
      <br />
    </div>

    <div>
      Elimin altında oynayan Toya'yı hissederek kendimi türkünün ninnisine kaptırdım. Kıpırdatamadığım şiş dizime karşın, kanatlanmış gibiydim.
    </div>

    <div>
      Duman deliğinden göğün karardığını gördüm; geceden değil, uzaklardan yansıyan ışıklarla daha da muhteşem görünen dev bulutlardan. Temülün'ün süt vücuduna daha da sokuldum. O vücut, Osun'un şifalı otlarından da sakinleştiriciydi.
    </div>

    <div>
      Çocukluğumda, babamın bana söylediği ninniyi mırıldanmaya koyuldum:
    </div>

    <div>
      <br />
    </div>

    <div>
      <i>Yaşlı atlar çekildiğinde,</i>
    </div>

    <div>
      <i>Tayları çıkarmak gerekir,</i>
    </div>

    <div>
      <i>Sen olmazsan, ey oğul,</i>
    </div>

    <div>
      <i>Ben yaşlanınca onları kim tımarlayacak?</i>
    </div>

    <div>
      <br />
    </div>

    <div>
      Düşümde, güneşle yıkanan yüksek otlar arasında koşuşturan kızıl ve kahverengi donlu bir sürü görerek uykuya daldım. Ruhum düşümde kaçtı...
    </div>

    <div>
      Taylar, doru bir aygıra binmiş bir oğlan tarafından yönetiliyordu. Yüzü olgun biri hurma gibi kahverengi, genç binici kolunun altında sıkı sıkı tuttuğu urgasıyla gururlu gururlu gülümsüyordu. Onu oğlum gibi gördüm, uykumda, bindiği atı tanıyana kadar gururlandım: Ayı Korkusu!
    </div>

    <div>
      Sıçrayarak uyandım. Ürperdim, gırtlağım, ocaktaki bütün külleri yalamışım gibi, kupkuruydu. Yurdun az ötesinde bir şimşek çaktı, duman deliğinin çevresinde beyaz bir çember çizdi. Temülün doğrulup deliği kapatan keçeyi çekti. Dışarıda, fırtına korkunç sesler çıkarıyordu. Sanki gözlerimi yem kapatmış gibiydim.
    </div>

    <div>
      Susadım. Bir dikişte bitirdiğim bir testi kısrak sütü bile hararetimi "kesmemişti. Temülün, "Kağanın uyasına bağlı kısraklarımızdan birini sağmak için dışarı çıkmak istedi
    </div>

    <div>
      - Yeterince hizmetkârımız yok mu? dedim, vazgeçirmek için
    </div>

    <div>
      Çenemi tuttu, burnunu burnuma sürttü:
    </div>

    <div>
      - Kocam geri döndü. Onun işini kimseye bırakmam.
    </div>

    <div>
      - Kocasının yardımı olmadan kısrak sağan bir kadın görülmüş şey mi?
    </div>

    <div>
      - Kısraklara senin ruhunun yanımda olduğunu söylerim, yeter. Seni o kadar seviyorlar ki, yattığın yerden kaftanının kollarını yaladıklarım hissedeceksin.
    </div>

    <div>
      - Gitmene izin vermiyorum. Yeter bu kadar. Şimdi, uyuyalım.
    </div>

    <div>
      Uyudum.
    </div>

    <div>
      Huzursuz, mide bulandırıcı bir uyku. Uykuyla uyanıklık arasında gidip gelirken, yurdun yakınında bir varlık hissettim. Biri kısrak sağıyordu! Dirseğimin üzerinde doğruldum. Temülün yanımda değildi. Öfkeli ve şaşkın, yuvarlak ve gergin karnına rağmen sağnak altında at sürüşünü gözümün önüne getirmeye çalıştım.
    </div>

    <div>
      Sıcak duygular yerlerini endişeye bıraktı. Kısraklar uyada olmayabilirdi, Kağanın seyislerinin yaklaşan fırtınayı görünce atlan serbest bırakmaları mümkündü. Temülün onlara yaklaşmayı başarabilir miydi? Onları izlerken sularını kaybetme tehlikesi yok muydu? Ben nasıl bir erkektim ki ona engel olamamıştım? Ben nasıl bir savaşçıydım da, hiçbir şey duymadan uyumuştum? Sorulardan şakaklarım zonkladı. Bu kadar güçlü bir susuzluk, böyle bir yara, bu kadar derin bir düş neden? Gördüğüm düş neyin habercisiydi? Böylesine bir fırtınada kısrak sağmaya kalkışmak, çılgınlıktı. Bir kırba ödünç almak daha kolay olmaz mıydı? Yoksa dost çadırların arasında bulunmanın başka ne anlamı vardı?
    </div>

    <div>
      Yere atladım, esirlerin yurduna kadar topallayarak gittim. Rüzgâr beni iki kez yere fırlattı. İlk çadıra vardığımda, içerdekileri uyandırdım. Hepsi de yerlerinden fırladı.
    </div>

    <div>
      Obadaki herkesi uyandırmalarını, tüm sağlam erkeklerin Kağan'ın uyasının bulunduğu bölgeyi aramalarını buyurdum.
    </div>

    <div>
      Temüge biraz sonra yanıma geldi. Höelün Ana'nın en küçük oğlu ocağın ve obanın koruyucusuydu. Erkekleri sıraya dizdi, uyaya doğru ilerletti; karanlık ve yağmur insanların yanındakileri bile görmelerine engel olduğundan, savaşçıların birbirlerine bağlanmalarını buyurdu.
    </div>

    <div>
      O gece, Kağan'ın uçsuz bucaksız uyasının boyu, beklememin yanında çok kısa göründü.
    </div>

    <div>
      <br />
    </div>

    <div>
      Erkekler yamacı tırmandığında şafak söküyordu. Bitkin görüntüleri, yamacın gerisindeki gri bulutların önünde belirdi. Kadınlar inleyerek erkeklerini karşıladı. Endişeli köpekler, havlayarak çevrelerinde döndü.
    </div>

    <div>
      Kısa süre sonra Temüge'nin atının kara başı yamacın tepesinde gözüktü, daha sonra sağrısı, daha sonra da binicisinin kucağına yatırılmış, kolları ve bacakları atın iki yanından sarkan vücut.
    </div>

    <div>
      Gırtlağım düğümlendi, gözlerimi göğe kaldırdım. Ey Tengri! Onu neden elimden aldın? Onu? Cezam hak etmek için ne yaptım? Bütün hayatım olanları benden alman için hangi suçu işledim? Bu yükün nedeni ne? Camuka! Onu öldürdüm! Çiçeklerin Ecesi! Düşünülmezi yaptım, doğururken çadırına girdim! Cerelma! Onu reddettim!
    </div>

    <div>
      Yurdumun önüne matem işaretleri koyup içeri girilmesini yasakladıktan sonra boş döşeğime uzandım, duman deliğinden görünen gri yuvarlağın dışında bakacak bir şeyim olmadan, yüreğimden taşan dev acıyla baş başa kaldım.
    </div>

    <div>
      <br />
    </div>

    <div>
      Gözkapaklarımı kapatmayı başaramadığım uzun günler geçti. Kağan'ın ordusu geri döndü. Cuci'yi çağırttım. Gecikti, sonunda karşıma geldiğinde, tereddüdünü anladım. Ağlıyordu! Halası için değil, bana vermek zorunda olduğu ikinci acı haber için.
    </div>

    <div>
      Uda Vadisi'nde onun yanından ayrıldığım sırada Çağatay'ın buyruğundaki askerler Kaim Kütük'ün obasını yerle bir etmeye girişmişti. Cuci obaya vardığında, geriye hiçbir şey kalmamıştı. "Borçu'nun atını ne yaptın?" diye sordu kardeşine. "Orada, diğerleri ile birlikte" dedi Çağatay. "Ya yurdun içindeki kadın?" "Küllerin arasında, ebeler ve sümüklülerle beraber." Cuci istediği kadar o kadından kendi-sinin sorumlu olduğunu, kendisi oradayken Çağatay'ın askerlere buyruk verme hakkı olmadığını söylesin, Kağan'ın ikinci oğlunun cevabı değişmedi: "Sen bana buyruk veremezsin. Benim için sadece babamın buyrukları geçerli. Onlara uydum.”
    </div>

    <div>
      Küçük Lokma bana, Camuka'yla birlikte Merkit topraklarına doğru gittiğimizi öğrenince babasının ne kadar öfkelendiğini anlattı. Kükremişti: "İçlerinden biri elini kadınıma sürdüğü günden beri Merkitler yakamdaki pireler gibi. Mavi göğün altında Kağanlar Kağanı'nın onlara bırakacağı tek bir karış toprak bile yok. Hepsini soyun! Eğer size verecek bir şeyleri kalmadığını söyler ve daha ne istediğinizi sorarlarsa, cevap verin: kadınlarınızı. Kadınların üzerinden geçtikten sonra, onları bitirin! Hepsini! Çocukları da.”
    </div>

    <div>
      <br />
    </div>

    <div>
      Doğrudan ciğerime işleyen, beni ölümü bekleyen bir ihtiyar gibi donduran o uğursuz sesi dinledim. Gözlerim kupkuru, hareketsizdi; artık ben, ben değildim.
    </div>

    <div>
      Ey Sonsuz Mavilik! Beni neden almıyorsun? Seni lanetliyorum.
    </div>

    <div>
      <br />
    </div>

    <div>
      Temülün'ün yuğ töreni basık ve kara bir göğün altında yapıldı. Ağıtlar ana ve çocuğuna eşlik ederken yurdun gölgesinde oturdum:
    </div>

    <div>
      <br />
    </div>

    <div>
      <i>Ben Borçegin prensesi Temülün 'üm,</i>
    </div>

    <div>
      <i>Höelün Ana'nın kızı, büyük Temuçin Kağan'ın kardeşi.</i>
    </div>

    <div>
      <i><br /></i>
    </div>

    <div>
      <i>Dert çekmeden büyüdüm,</i>
    </div>

    <div>
      <i>Borçu'ya sadık kaldım,</i>
    </div>

    <div>
      <i>Ona küçük bir sümüklü vermeye uğraştım.</i>
    </div>

    <div>
      <i><br /></i>
    </div>

    <div>
      <i>Yaprakların büyüdüğünü bir daha duymayacağım,</i>
    </div>

    <div>
      <i>Güneşin doğuşunu, kuzunun emmesini görmeyeceğim,</i>
    </div>

    <div>
      <i>Gök'ün öfkesi beni çocuğumla birlikte aldı.</i>
    </div>

    <div>
      <br />
    </div>

    <div>
      Çadırımda hüküm süren sessizliğe rağmen, obanın en gevezeleri çenelerini tutamamıştı, o gece olanları öyle öğrendim: bağlı kısraklar, fırtınanın ilk anlarında serbest bırakılmıştı. Temülün onları görememiş, memeleri şiş birini bulana kadar dolaşmıştı. Çömelecek, memeyi çekecek zamanı bulabilmiş miydi? Ne önemi var; göğün ışıklan kısrağı ürkütmüştü. Tek bir şahlanmayla kadınların en kusursuzunu öldürmüştü.
    </div>

    <div>
      Yurdumun sükunetini bozan dedikoduların içinde bir tanesi, acımı daha da artırdı. Dedikoduyu yapan kocakarı fısıldayarak konuştuğunu sanıyordu. Oysa avaz avaz bağırıyordu: "Bir erkek, güçlü bir erkek."
    </div>

    <div>
      Oğlumun adı şakaklarımda zonkladı: Toya... Toya... Toya...
    </div>

    <div>
      Onu bu denli çok bekleyen bana eyvah! Çocuğu olmadan yaşamaya mahkûm öksüze eyvah.
    </div>

    <div>
      Ben Borcuyum! Kötü adlandırılmış Borcu!
    </div>
  </div>
</body>
</html>
