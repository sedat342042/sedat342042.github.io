<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>Elli beşinci kısım</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Cengiz Han Sarı Deniz'den Karadeniz'e kadar istediği gibi gidebilirdi ama kıyısında kadınlarının keçe saraylarının kurulduğu Tuul'a dönmeden önce Börte'nin çağrısını bekledi.
    </div>

    <div>
      Gelen haber şöyleydi:
    </div>

    <div>
      ”Ey Fatih, göllerin çevresinde sazlar yükseliyor, tüyler ve gagalar çoğalıyor; okların yetmeyecek. Ataların topraklarında başka zevkler çiçek açtı. Boylardaki süt kokulu genç kadınlar o denli çoğaldı ki, artık saymak güçleşti. Atını eyerle ve bütün bu zevkleri tatmaya, alacağına el koymaya gel.”
    </div>

    <div>
      Kara İrtiş kıyılarında şölenler ve sürek avlarıyla geçen bir yıldan sonra kadınının çağrısıyla rahatlayan Kağan, Horoz Yılı'nda Tuul kıyısına varmak üzere yürüyüşe geçti. Börte'nin ona koşulsuz sunduğu zevklerden, abartmadan yararlandı: kışın hemen sonunda, yanında Ögedey ve Toluy'la birlikte Tangutlara, Sartlara karşı açtığımız savaşın başında sözlerini tutmayan o hainlere karşı asker çıkardı. Harezmşah İmparatorluğu üzerine yürümeden önce Kağan dönüşünde Tangutları bitireceği konusunda Tengri huzurunda ant içmişti. Şimdi ise bu sözünü tutmaktan başka yapacağı işi yoktu.
    </div>

    <div>
      Yanında Yezüi'yi götürmek zorunda kaldı; Harezm Seferi sırasında Kulan'a yenik düşmeyi kendine yediremeyen Tatar prensesi, bu kez Kağan'ı yalnız bırakmadı.
    </div>

    <div>
      Gobi'nin güneyinde, düşmana yaklaşmak üzere olduğu bir sırada, Kağan ordusunu büyük bir sürek avına çıkardı.
    </div>

    <div>
      Genç askerlerin yeteneklerini görmek istediği doğruydu ama, Moğol ordusunun bilinen tüm orduların en etkilisi ve en acımasızı olduğu kuşkusuzdu. Kağan sadece doymak bilmez av tutkusunu tatmin etmek ve böylece yetersiz gördüğü bir dönemi bitirmek istiyordu.
    </div>

    <div>
      imparatorluk sadakçıları ve doğancılarının önünde ilerlerken, bir çalılığın arkasından, ateş kadar hareketli bir yabaneşeği sürüsü koptu.
    </div>

    <div>
      İçlerinden üçü Kağan'ın atı Kızıl'a çarptı, sonra telaşlı bir toynak gümbürtüsü içinde kayboldular. Çarpışmadan şaşıran Kızıl şahlandı ve Kağan'ı yere fırlattı. Temuçin zorlukla doğruldu. İçinden gelen ağrılardan şikâyeti artınca, orada konaklamaya ve Kağan'ı döşeğine yatırmaya karar verildi.
    </div>

    <div>
      Ertesi gün soylular ve subaylar Kağan çadırına çağırıldı. Kağan geceyi acılar ve ateşler içinde geçirmiş, gözüne uyku girmemişti. Subaylar endişelendi, geri dönmek, sefere yeniden çıkmadan önce Kağan'ın iyileşmesini beklemek istediler.
    </div>

    <div>
      - Geri çekilirsek, diye cevap verdi Cengiz Han, Tangutlar bizim korktuğumuzu sanacaklar.
    </div>

    <div>
      - Onlara bir ulak gönderelim, dedi Ögedey. Ve cevaplarını bekleyelim.
    </div>

    <div>
      Kağan öneriyi onaylamamakla birlikte kabul etti. Eski yoldaşları endişelerinde haklı olduklarım anladılar; yaraları söylediğinden de ciddi olmalıydı.
    </div>

    <div>
      Tangut hanına gönderilen mektup tehdit doluydu:
    </div>

    <div>
      "Sözünü tutmazsan senin ve ailenin erkeklerinin taşaklarını koparıp atlarımın boynuna asmaya ant içmiştim. Oysa sen, Sartlarla savaşa gittiğimde bir köstebekten de çok korktun ve sağımdaki yerini almadın. Ödeme zamanı geldi. Öfkemi karşılamaya hazır ol."
    </div>

    <div>
      <br />
    </div>

    <div>
      Daha sonraki günlerde, Tangut hanı imparatorluk obasını armağanlara boğdu. Dünyanın efendisinden bağışlanmasını diledi, korkaklığının suçunu vezirine yıktı. Kağan'ın yoldaşları rahat bir soluk aldılar. Başlarını eğmek zorunda kalmadan geri çekilebilecekler, Kağan iyileştikten sonra da sefere kaldıkları yerden devam edeceklerdi. Oysa hanı tarafından suçlanan Tangut veziri, Kağana bir mektup göndermekten geri kalmadı: ”Eğer Moğollar savaşçılarımla boy ölçüşmeye cesaret ederlerse, Alaşan Dağları'nın eteklerine gelsinler.”
    </div>

    <div>
      Kağan öfkeden çılgına döndü:
    </div>

    <div>
      - Artık gerileyemeyeceğimize göre, onlara kanlı bir kâbus yaşatalım.
    </div>

    <div>
      <br />
    </div>

    <div>
      Öncülerimiz Etzin boyunca ilerleyip Nanchang Dağları'ndaki vahalara vardılar. Anda, atının üzerine bağlanmış, öncüleri bir gün geriden izliyordu. Önce Suzhou ve Ganzhou'daki kervansaraylar yerle bir edildi. Sonra, sıra Liangzhou ve Yingli'ye geldi. Tangut veziri Alaşan Dağları'nın eteklerinde yenildi.
    </div>

    <div>
      Askerlerimiz yakıp yıktı, yağmaladı, tecavüz edip öldürdü. Kağan'ın buyruğu her şeyi serbest bırakmıştı. Geriye korkak hanın tek sığınağı, geniş topraklarındaki tek kalesi Erikaya kalmıştı.
    </div>

    <div>
      Cengiz Han Tangutların teslim olmalarını beklemedi. Kuşatmayı genç subaylarına bırakıp büyük mavi Kukunor Golüyle Sarı Irmak'ın kolları arasında kalan toprakları almaya gitti. Bu aşılması güç topraklar, geçilmez uçurumlarla bölünmüş yalçın dağlar, yorucu yürüyüşler sağlığını daha da bozdu.
    </div>

    <div>
      <br />
    </div>

    <div>
      Yabandomuzu Yılı'nın (1227) yazının başlarında, çadırlarını Wei Irmağı'nın yakınında, Lu pancarı Dağları'nda kurmak zorunda kaldı. Çektiği tüm acılara karşın, Jinlerden öç alma tutkusu azalmıyordu. Acıların kinini daha da artırdığını sanıyorum, çünkü güzün serinliğinden yararlanarak dev duvarlarının ardında Altın Hanı koruyan Kaifeng'e gitmek istediğini biliyordum. Bu amaçla Ögedey'i yüz bin atlının başında öncü göndermiş, bir yarma harekâtı denemesini buyurmuştu.
    </div>

    <div>
      Bekleyerek geçen yaz boyunca, ayakucuna gelip ordularının ilerlemesini anlatan ulaklar birbirlerini izledi. Erikaya taş taş yıkılıyor, ancak hâlâ direniyordu. Güneydoğuda, bir mehtaplık yolda Ögedey bir tarafı nehir, diğer tarafı yalçın kayalıklarla korunan, alınması neredeyse imkânsız
    </div>

    <div>
      Tonghua kapılarında yerinde sayıyordu. Altın Han'ın en seçme birlikleri bu önemli kenti korumakla görevlendirilmişti, çünkü kent Sarı Irmak'ın ovalarına açılıyor, Kaifeng'in anahtarının elinde tutuyordu.
    </div>

    <div>
      <br />
    </div>

    <div>
      Erikaya kuşatmasından sorumlu genç subay, zafere bir an önce ulaşamazsa cezalandırılacağı haberini aldı.
    </div>

    <div>
      Cengiz Han sabırsızlanıyordu, çünkü sonun yaklaştığının farkındaydı. Kendi sonunun.
    </div>

    <div>
      Yıpranmış vücudu tek bir umut bile vermiyordu. Attan ilk düşüşünü ve Taocu bilgenin uyarısına -Gök'ün işareti- aldırmamıştı ama, ikinci düşme onu derinden korkutuyordu. Üzerine atılan, büyük ve çılgın gözlü yabaneşekleri; kaftanına bulaşan ağız köpükleri; bir daha iyileşmemek üzere moraran vücudu: samur börkü üzerindeki kara izler... Bütün bunlar boş değildi. Üstelik Merkit dilinde, yabaneşeğine Kulan dendiğini hiç unutamıyordu.
    </div>

    <div>
      Merkitleri yeryüzünden kaldırmış olabilirdi, Merkitler ile Borçeginler arasındaki rekabet bitmemişti. Ruhlar yaralı zarflarını bırakıp gidiyor, yer değiştiriyor, demirin altında yok ediliyorlardı ama adil bir paylaşıma kadar öçlerinin alınmasını istemekten geri kalmıyorlardı. Bu noktada da büyük ölçüde borçluydu. Ödeme zamanının yakınlığı korkusunu daha da artırıyordu.
    </div>

    <div>
      <br />
    </div>

    <div>
      Yalnızlık omuzlarımın üstünde kalın bir yastık gibiydi. Kızıl Taht'taki topraklarımı gezer, av hayvanlarını sayar, sabah akşam sürülerimi sağmak için toplarken ışıklı gökler birbirini izledi.
    </div>

    <div>
      Artık olmayanları düşünmekten kaçmıyordum: Çiçeklerin Ecesi, Temülün, Cuci... Mukali'nin Jin topraklarında öldüğünü duydum. Korkusuz savaşçı son soluğuna kadar çarpışmıştı. Cuci'nin çocukları uzaktaydı, Tangut ülkesinde savaşıyorlardı. Eski yoldaşlarım, Kasar, Belgütey, Çelme de. Cerelma, ilk kadınım, yakamdaki o bit, baharda, gözümün önünde ölmüştü. Kırbaları güçlükle taşımaya çalışırken sürünün ayakları altında kalmış, taşkın nehre düşüp boğulmuştu. Bu ölümün ayağımdaki dikenlerden birini çıkarması gerekirdi... Atımın üzerindeydim, elimde urga, suların kuyu gibi dönendikleri yerde battığını gördüm. Yaklaştım. Kollarından biri suyun yüzeyine çıktı, kuyunun kenarında dönmeye başladı. Uzatttığım urgayı tutabileceği anda, geri çekildim. Ruhları kızdırmayı göze almadan, boğulmakta olanlara yardım edilmez. Pişmanlık içinde atımı dörtnala kaldırmamın nedeni açık ağzı ya da yuvalarından fırlamış gözleri miydi? Nehrin kıvrımlarından birinde kuşağını görüp asıldım. Ölmüştü. Yüzü şişmiş, morarmış dilinin yarısı gırtlağına kaçmıştı. Onlara ait bir cesedi kısa süre için de olsa ellerinden aldığım için suların ruhlarından özür diledim, cansız vücudu tekrar suya bıraktım.
    </div>

    <div>
      <br />
    </div>

    <div>
      Bir akşam, Kızıl Taht'ın yassı kayaları üzerine oturmuş, oklarımın ucunu sivriltmek için güneşin son ışınlarından yararlanırken, yalnızlık, altmış beşinci baharımın tepesinden omuzlarıma çökmüş ve üst üste yığılan kuru ve hayatsız, göğsümdeki kıllar kadar beyaz ve soğuk kışları hatırlarken, Kağan'ın yanında eyer üzerinde bir yaşlılıktan başka birşey düşünmediğim mutlu günleri düşündüm. Kadınlarımızın çadırları aynı obada olacaktı, yan yana, güneşe dönük. Uyuklayan köpekler yaldızlı eşiklerimizin kenarına uzanacaklar, arada sırada, torunlanmızın bitmek tükenmek bilmeyen kahkahalarını duymak için kulaklarım dikeceklerdi. Geçip giden acımasız ahenk... Yalnız ve yorgun, bazen rüzgârı dinlediğim oluyordu. Manzaranın dayanılmaz güzelliği beni kollarına aldığında, ışık gölgeleri devirdiğinde, boşlukta ürperdiğimde gırtlağımın dibine birkaç tuzlu damla akıtan bu nağmeleri seviyordum. Tuzlu damlaları yutmak üzereyken aşağıdaki açıklıktan geçen yirmi atlıyı gördüm. Arkalarında, birisinin yanında bir şemsiye taşıyıcısı olan bir dizi kadın geliyordu. Kızıl Taht'ın çevresindeki taş duvardan beş yüz adım ötede atlarını durdurdular, şemsiyeli kadın aralarından çıktı, tek basına yaklaştı; benim için Tengri'nin yarattıkları içinde en güzeliydi.
    </div>

    <div>
      Atının sırtından kollarıma atıldı, otların arasında yuvarlandık, ben gülüyordum, o ağlıyordu, saçlarım, dudaklarının kenarını, benimkilerle birlikte soluduğum gözyaşlarını kokladım, ellerim beni dinlemedi, belinde, sırtında, ipeklerle kaplı koltukaltlarında, boynunda ve ensesinde, yeniden belinde ve göğüslerinde, karnında ve göğüslerinde, göğüslerinde ve göğüslerinde koşmaya başladı. Gözleri gözlerimden ayrılmadı.
    </div>

    <div>
      Soluksuz kaldı, beni itti sonra hemen geri çekti:
    </div>

    <div>
      - Bu kayaların arkasına geçelim, korkunç bir şey olacak.
    </div>

    <div>
      Batan güneşin kırmızıya boyadığı Kızıl Taht'ın gölgesinde
    </div>

    <div>
      beklemeden anlatmasını istedim.
    </div>

    <div>
      - Kağan'ın yanına gitme buyruğu aldım. Galiba ölüyor.
    </div>

    <div>
      - Gitme! Eğer söylediğin doğruysa, seni de mezarına götürecek.
    </div>

    <div>
      - Hayır, Borcu dedi ürpererek. Göğsüme dayadığı kollarını kurtarmaya çalıştı. Beni de götürmeyecek, çünkü... Ey sevgilim, gökteki kartal kadar güçlü ol, onun yanına gideceğim ve seninle yaşamak için onayını alacağım.
    </div>

    <div>
      - Onu tanımıyorsun, neler yapabileceğim bilmiyorsun. Seni kaybetmemek için kardeşlerini öldürebilir, zaten bunu yaptı bile, oğullarını öldürebilir.
    </div>

    <div>
      Gözlerini o kadar açtı ki, bütün gök gözkapaklarının altına sığdı.
    </div>

    <div>
      - O artık senin anlattığın insan değil.
    </div>

    <div>
      - Bana da saflığa dönmek istediğini söyledi. Ama paçavralar içinde, atsız, yemeksiz, halkından uzak da olsa, senden vazgeçemez; çünkü sen, Kulan, ceylanım, aşkım, hiçbir zaman ayrılamayacağı ortak harikamızsın.
    </div>

    <div>
      - Yanına gitmemek sonumuz olur. Öfkesinden kurtulabileceğimiz tek bir sığınak bulamayız. Bu bizim elimizdeki tek fırsat. Eğer başaramazsam, adını haykırarak ölürüm.
    </div>

    <div>
      Kaçtı.
    </div>

    <div>
      Kızıl Taht'ın gölgesinde, uzaklaşan atının nal sesleri, yüreğimin gümbürtüsüne karışıyordu.
    </div>

    <div>
      Dizlerimin üzerine çöktüm, yüzümü toprağa gömdüm, üzerinde birbirimize sarıldığımız otları dişlerim ve ellerimle kopardım. Birazdan koparacak ot kalmayınca da, kusana kadar toprak yedim.
    </div>
  </div>
</body>
</html>
