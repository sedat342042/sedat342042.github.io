<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>Dördüncü kısım</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Büyük vadi gece geçildi. Başta Temuçin. Adım adım onu izliyorduk hemen ardımda Belgütey, en arkada Kaçiun. Kayaların çevresinden dolanarak dağların eteklerini tırmanmaya koyulmuştuk ki, batıda Kızıl Dağlar birden pembeye kesti rüzgara bırakılmış pembe bir kumaş gibi alevlendi. Sonra suların akmasıyla damar damar buzulları altın rengine döndü altın örtü dörtnala koşan bir at hızıyla vadiyi kaplayan gölgelerin yerini aldı.
    </div>

    <div>
      Üç yoldaşım da sessizdi. Temuçin sadece tırmanışımızın bize yarım günlük yol kazandıracağım söylemişti. Biraz ötede Kerulen'i bulmamız gerekiyordu.
    </div>

    <div>
      Günün büyük bölümü at sürdük, atlarımız sıcaktan bitkindi kayalıklarla çevrili yüksek platolara, kar yığınlarının parladığı buzlu koyaklara varmakta güçlük çekiyorlardı.
    </div>

    <div>
      Durduğumuzda ortalık kararmaya başlamıştı, göğe salınan dumanlar görülmeyecekti. Otlar yüksekti, Kerulen'i görmüştük, manzara sakindi. Karşı kıyıda yükselen dağ, nehrin kıvrımlarında kendi yalnızlığını izliyordu.
    </div>

    <div>
      Kardeşleri atları bağlarken Temuçin benimle ılgın ağaçları ve yuvarlak taşların süslediği nehir kenarına geldi. Dallarda binlerce kuş dayanılmaz bir gürültü yapıyordu. Bir çift ördek kanatlarını suya değdirdi, tekrar yükselirken kızgınlıklarını haykırdılar. İkisini de birer okla vurabilirdik, önce tulumlarımıza su doldurmayı tercih ettik, daha sonra ağaçların arasına gizlenerek dönüşlerini bekledik. Karşı kıyıda, göğsünü yüksek otlara değdirerek uçan bir leyleği izleyecek kadar bir zaman bulabildik, ördekler kuşkulu daireler çizerek döndü. Attığımız iki ok hedeflerini buldu, tek bir söz bile etmeden herkes kendi hedefini oklamıştı. Hayat güzeldi, ışıldaklarım teker teker yakmaya başlayan gece de öyle geçeceğe benziyordu.
    </div>

    <div>
      <br />
    </div>

    <div>
      Sineğin vızıltısı uykumu böldü. Güneşin ilk ışıkları altında, kanatlarındaki çiyi kurutuyordu. Tekrar uykuya dalmayı denedim, üstümde bir yerlerdeki kuşun çıkardığı meraklı sesler bütün umutlarımı söndürdü. Önce bir gözümü, sonra diğerini açtım. Uzaklarda, bozkırın üzerinde bir serap asılıydı. Görüşü bulandıran ve bazan ışıkların gerisindekini seçmek gayretiyle zihinleri de karıştıran sıcaklığın ortasında, binlerce hızlı, kesik çizgi gördüm; bazen tek bir vücut gibi hareket ediyorlardı. Hareket birden durdu, serabı kızıl renge buladı. Doğruldum. Beyaz sağrılı büyük bir antilop sürüsü, saygalar. Boz derileri san otlarla karışıyordu. Hafif ve endişeli, yükseklere doğru sıçrıyorlardı. Başlangıçta yüz kadar olduklarını düşündüm, ancak sürü yaklaştıkça, ışıktan binlerce sayga çıktığını gördüm. Ömrümde o kadarını bir arada görmemiştim. Bazan ince ve zayıf bacaklarının üzerinde dikeliyor, kıçlarım mehtaba dönüp bekliyorlardı.
    </div>

    <div>
      Kasar'ın aramızda olmaması ne yazık, diye düşündüm. "Beş kardeşin arasında" demişti Temuçin, "ok çekmekte Kasar'ın üzerine yoktur." Kaçış yollarını kapayabilir, onları uygun bir yere sürüp oklayabilirdik...
    </div>

    <div>
      - Dönüşte avlanırız.
    </div>

    <div>
      Yanımda, ayakta duruyor, saygaları izliyordu.
    </div>

    <div>
      - Kasar'ın oklarının eksikliğini duyuyorsun, değil mi?
    </div>

    <div>
      Çömeldi
    </div>

    <div>
      - Kasar'ın eksikliğini her zaman duyuyorum. Gözünün keskinliği ve bileğinin hızı eşsizdir. Bak, aramızda iki bahar var, ama hız ve yetenek bakımından her ikimizden de üstün. Kavga eden iki aygın ayırıp, birisini kaldırabilir ve ikincisinin üzerine vurabilir. Onunla güreş idmanı yaparken, istese kemiklerimi kırabileceğini hissediyorum. Ne mutlu bana ki gücünü büyük bir zarafette denetliyor, ama en parlak olduğu alan okçuluk. Atışları o kadar keskin ki, sadağı hep doludur. Büyük bir savaşçı olacak... Oldu bile.
    </div>

    <div>
      - Bu kadar değerli bir kardeşi neden geride bıraktın?
    </div>

    <div>
      - Obayı korumak için güçlü bir erkek gerek. Bazen hırsına yenilmesinden korksam da, ona her zaman güvenirim. Babamıza çekmiş. Yüreği bir çocuğunki kadar ani karar verir.
    </div>

    <div>
      Bunları söyledikten sonra doğruldu, hâlâ uyuyan Kaçiun'un beline tekmeyi indirdi. Atları nehre, sulamaya indiren Belgütey dönmüştü.
    </div>

    <div>
      - Bu, dedi Temuçin üvey kardeşini göstererek, hiç geveze değil. Onun konuşması sadece atlarla. Onlara bakmasını biliyor, bu da onun yeteneği. Kaçiun'a gelince, o hiç konuşmaz. Sanırsın ki Höelün Ana ağzının yerine kıç deliği yapmış. Ne düşündüğünü kimse bilmez. Yok, bir tek ben bilirim: düşünmez, çünkü beceremez. Yeterince konuştum, gidelim.
    </div>

    <div>
      <br />
    </div>

    <div>
      Bozkır, otların ve çiçeklerin altında tatlı tatlı uzanıyordu. Kerulen pırıl pırıldı, havada ot kokusu vardı. Sıkı bir âdetayla koşan atlarımız havadaki kokulan soluyordu; burun deliklerini sonuna kadar açıyor, gemlerine asılıyor, sarhoşluktan daha fazla nasiplenmeye çalışıyorlardı.
    </div>

    <div>
      - Mor kalçalı şu tepeciği görüyor musunuz? diye sordu Temuçin.
    </div>

    <div>
      - Onlar çiçek açmış yoncalar, dedim
    </div>

    <div>
      - Çok bilgilisin Borcu, peki oraya ilk varabilecek misin?
    </div>

    <div>
      Atım mahmuzladı, kardeşleri de peşinden. Gecikmiş olmaktan korkmuyordum, çünkü atım bir yarışçının yüreğine ve beynine sahipti. Güneşle aydınlanan alnıyla, otlan aştıkça, ufukları nallarının altında ezmek istermiş gibi bacaklarını açtı. Hızını aldı, Kaçiun'un yarımdan geçerken o kadar hızlıydık ki, onun atı derin kumlarda ilerlemeye çalışıyormuş gibi geldi. Yan yana at koşturan Temuçin ve Belgütey'i de aynı şekilde geçtik. Sonra... Sonra sonsuz mavi gök ve yeşillik, bozkır, toprağı bütün tümsekleri sadece bize kaldı. Havayı yarıyorduk; rüzgâr ıslık çalıyor, sırtımızdan haykırıyordu; atımın toynaklarından, toprağın, bütün esrarıyla şakaklarımda vurmasını duydum: tokuduk, tokuduk, tokuduk, tokuduk! Yoncalı tepeye varana kadar. Atımın boynunu okşadım: tatlı atım, ipeksi savaşçım. Yavaşladı, yoldaşlarımın bize yetişmelerine izin verdi.
    </div>

    <div>
      - Borcu!
    </div>

    <div>
      Temuçin'e döndüm. Gözleri yusyuvarlak gülümsüyor, eliyle toprağı gösteriyordu.
    </div>

    <div>
      Biraz daha döndüm, bana ne göstermek istediğini anlamamıştım. Daha o anda eyerimden havaya uçtum. Belgütey'in yanıma yaklaştığını fark etmiştim, ancak üzengimi bu kadar hızla kaldıracağım hiç düşünmemiştim. Çok geç. Toprağı, daha doğrusu oradaki yassı kayayı öptüm.
    </div>

    <div>
      Bu kadar basit bir kurnazlığa kurban gitmenin öfkesiyle hemen kalktım. Bana bakıyorlardı, birden bire kahkahalarla sarsılmaya başladılar, parmaklarıyla beni gösteriyorlardı. Temuçin kahkahalarını tutamıyordu, gözleri yaşarmıştı, atının üzerine yığılmış Kaçiun ise onun omuzlarını tokatlıyordu. Onları eğlendiren, yüzümün aldığı haldi. Yanağım acıyordu. Elimi sürdüm, kanlandı. Kahkahaları daha da arttı.
    </div>

    <div>
      Temuçin elmacık kemiğimin attan inmemden daha kısa sürede şiştiğini söyledi.
    </div>

    <div>
      Elimin tersiyle yaramı sildim, atımı göremediğim bahanesiyle Belgütey'den onu getirmesini istedim.
    </div>

    <div>
      - Dizgininden tutma, şahlanır, seni de düşürür. Bin.
    </div>

    <div>
      Sözümü dinledi, eyere sıçradı. Sevgili arkadaşınım tepkisi
    </div>

    <div>
      gecikmedi: bir ok gibi fırladı ve aynı hızla dört toynağı üzerine çakıldı, en usta binicileri bile düşürecek şekilde omuzlarım çökertti, Belgütey'i başı aşağıda, kıçı yukarıda, yere fırlattı.
    </div>

    <div>
      Bu kez kahkahalara ben de katıldım, onu koklayan atınım altında Belgütey kafasını tutuyordu. Atıma güzel şeyler söyledi:
    </div>

    <div>
      - Sen gerçek bir Moğol atısın. Sahibinin öcünü alıyorsun.
    </div>

    <div>
      Yoldaşlarım ateşten elbiseli atımın öyküsünü öğrenmek
    </div>

    <div>
      istediler. Sırlarımızı açıklamaya hazırdım, daha sonra hakkımızda kahramanlık türküleri çığırmaları koşuluyla.
    </div>

    <div>
      Söz verdiler. Atımın öyküsünü anlatarak uzun yol boyunca onları eğlendirdim.
    </div>

    <div>
      Ayı Korkusu, daha sonra onu öyle adlandıracaktık tarlakuşunun çiftleşme uçuşu yaptığı dönemde, ayın hilal olduğu ilk günlerde doğdu. Devler Vadisi'nin yakınında, Kızıl Taht'a giden koyaktaki ilkbahar otlaklarımıza yem yerleşmiştik. Tepeler ince bir karla örtülüydü ve Ayı Korkusu sürünün ilk doğan tayıydı. Doru rengi, büyük aydınlık gözleri ve sincap kuyruğunu andıran yelesiyle, gerçekten de güzeldi. Güneşte ısındığında, vizon kürk giymiş bir aslan yavrusuna benziyordu.
    </div>

    <div>
      İlkdördün sona ermişti ki, bir gece, bir at sürüsü çadırlarımızın yanından geçerek bizi uyandırdı. Çok heyecanlanmışa benziyorlardı. Bazıları şahlanıyor, bazıları da kişniyordu. Kışın, toprağı inletmek, ağaç kabuklarının ve kayaların canlarım acıtmak için son gayretlerini gösterdiği gecelerden biriydi. En ufak bir sesin bile çok uzaklara taşındığı buz gibi bir gece. Babamla birlikte çıktık. Meşalelerin ışığında, sürünün bir araya toplandığım, başlan yukarıda, kulaklarım Kızıl Taht'a doğru çevirdiklerini gördük. Orada bir şeyler oluyordu.
    </div>

    <div>
      Silahlarımızı aldık ve o yöne koştuk. Ormandaki bir düzlüğün ortasında, soluk karın üzerinde bir sürü hayvanın dövüştüğünü gördük. Bir kısrak, yarımda tayıyla birlikte, kendilerinden çok daha iri bir hayvandan kaçmaya çalışıyordu: bir ayıdan. Daha doğrusu dişi bir ayı, çünkü iki yavrusu, anneleri kadar cesaret gösteremeden kenarda bekliyor, taşın pençeleri menziline girmesini bekliyordu. Yaralı olduğu belli olan kısrak güçlükle hareket ediyor, tayı korumaya çalışırken yoruluyordu. Birden kalçasından bir darbe aldı; ayağı kaydı, yere yuvarlandı; dişi ayı saldırdı, kısrağa sarıldı, sağrısını pençelerken dişlerini sırtına geçirdi.
    </div>

    <div>
      Babam bir ok çekti, sonra bir ikincisini. Anne ayı avım bıraktı, homurdanarak yavrularını topladı, sol bacağında bir ok, ormanın karanlıklarında gözden kayboldu.
    </div>

    <div>
      Korku içindeki tay yaklaşamıyordu. Kısrak yavrusunu çağırdı. Soluk soluğaydı, vücudu tütüyordu, ayın yansıdığı gözlerinde yaş yoktu. Babam kısrağı yokladı, onu sakinleştirmek için "haya, haya" diyordu. Daha iyi görebilmek ve yırtıcı hayvan lan uzaklaştırmak için ateş yaktı. Atın sağrıları parça parçaydı. Babam obaya döndü, kayın kabuğu ve bataklık çamuru alıp atın yaralarına koydu. Aynı melhemi ayı yavrularının yaraladığı tayın omuzuna da sürdü. Şafak sökerken, beni atların başına nöbetçi dikip gitti.
    </div>

    <div>
      Güneş yükseldi, ilk ışıklarıyla beraber sargılardaki ilk kan lekeleri de görülmeye başlandı. Cesur kısrak olağanüstü sakindi, gözleri, bilinmeyen soğuk ve renksiz bir dünyaya bakar gibi hareketsizdi. Tayım böğrüne yapıştırmış, cesur bir gözle, görünmeyen o öte yana bakıyor, hiç acı çekmiyormuş gibi duruyordu.
    </div>

    <div>
      Babam döndüğünde güneş en yüksek tepelerin ardından yükselmişti. Kısrağın yaralarına baktı. Sağ sağrısındaki sargılar yok olmuştu, kafamı sokabileceğim kadar büyük bir delik görünüyordu.
    </div>

    <div>
      Tayı götürmemi, hayatta kalmasını sağlamak için süt vermeye çalışmamı söyledi. Kısrağın acılarım dindirip dindirmeyeceğini sordum. Hakkı yoktu; bundan böyle kısrak oklarımıza bu kadar çok av sunan Orman Ruhu'na aitti, verdiği avlar karşılığında bazan sunilerimizden hayvan alması gerekirdi. Bu hakkı tanımamak ocağımıza kötü ruhları ve felaketleri davet etmek olurdu.
    </div>

    <div>
      Kısrağı okşadı, tayı kuyruğundan ve boynundan tutarak kaldırdı. Kısrak tepki göstermedi. Sonunu biliyordu. Kanımdan kan damlıyordu. Ona çiçeklerin solmadığı bir öte dünya diledim ve terk ettim.
    </div>

    <div>
      <br />
    </div>

    <div>
      O gün tay, babanım kısrak derisinden yaptığı memeyi emmek istemedi. Gün ortasında, ormanın tepesinde, yüksekte dönenen üç akbaba gördüm. Daha aşağıda kargalar kavga ederek uçuşuyor, ağaçların dallarına konup konup havalanıyordu.
    </div>

    <div>
      Güneş batmadan düzlüğe gittim. Başları kan içinde iki ayı yavrusu karın üzerinde oynaşırken anaları parçalanmış kısrakla meşguldü. Ağaçların diplerinde, durmadan hareket eden kurtlan gördüm.
    </div>

    <div>
      Ayı Korkusu ilk memesini emmeliydi. Kara kısrağımı aldım ve Devler Vadisi'ne kadar dörtnala sürdüm. O mevsimde geniş otlak üzerinde fazla oba bulunmaz, üstelik ölü bir tay doğurmuş bir kısrak bulmak da neredeyse imkânsızdır. Çadırlardan yükselen dumanlan doğrulayarak, obadan obaya dolaştım. Boşuna. Tek duyduğum, kara kısrağımı yorduğum için bana kızan yaşlıların azarlamalarıydı. Sonunda, vadinin en kuzey ucuna yakın bir yerde, yaşlı bir yetiştirici bana umut verdi, iki dişi devesi vardı, bir tanesi iki yavru emziriyordu. Deveyi kaldırdık, bağırmasından sağır olma tehlikesi atlatarak sütünü sağdık. Yetiştirici sütün tay için çok yağlı olduğunu, bu nedenle kesilmesi gerektiğini söyledi. İki tulum dolusu sütü kürklerimin altına, derimin üzerine yerleştirdim. Yüreğim heyecanla çarparak kısrağımı obamıza uçurtmaya çalıştım. Cesur hayvan burun deliklerinden ateş saçarak, karların üzerinde kıvılcımlar çıkardı. Obaya varır varmaz eyerden atladım, kısrağınım terden sırılsıklam sağrısını okşadım, yurdun içine girmeden önce gözlerini öptüm.
    </div>

    <div>
      Ayı Korkusu bacaklarım altına toplamış, döşeğimin yanına uzanmıştı. Ateşin sıcaklığında başı sallanıyordu. Kısrak derisinden memeyi doldurdum, kara kısrağın teriyle ıslanmış parmaklarımı dudaklarına sürdüm. Parmaklarımı yaladı, ısırdı, emdi... Memeyi ağzına verdim. O ilk memeden beri hiç ayrılmadık.
    </div>

    <div>
      Bir sonraki ilk dördünde, Devler Vadisi'nde bir süt kısrağı bulunduğunu bildirdiler. Bu güzel haber üzerine tayımı kısrağın terkisine attım ve sevinçten şarkı söyledim:
    </div>

    <div>
      <br />
    </div>

    <div>
      <i>Kuş tüyünden de hafif</i>
    </div>

    <div>
      <i>Ayı Korkusunun süte ihtiyacı var,</i>
    </div>

    <div>
      <i>Sellerden de hareketli Tayımın</i>
    </div>

    <div>
      <i>sevgiye ihtiyacı var,</i>
    </div>

    <div>
      <i>Bir annenin yanında,</i>
    </div>

    <div>
      <i>Bir daha hiç korkmayacak.</i>
    </div>

    <div>
      <br />
    </div>

    <div>
      Söz konusu kısrağın rengi kırdı, kemikleri sayılıyordu, mutsuzdu. Tayı ölmüştü. Erkekler kanlı torbasını aldılar, Ayı Korkusu'nun sırtına koydular, "yuri yuri yuri!" diye bağırarak tayın emmesini sağlamaya çalıştılar.
    </div>

    <div>
      Mutluydum, Ayı Korkusu'nun bir anası vardı. İyiliksever obadan ayrılmaya karar verdiğimde, doru renkli tayım kısrağınım yanma geldi, ön bacaklarına yapışık koşmaya başladı. Ne kurnazlık yaparsam yapayım, istediğim kadar atımdan ineyim, saklanayım, peşimden ayrılmıyordu, yeri döven küçük toynaklarıyla deve sütünü terk edilmeye tercih ettiğini anlatmaya çalışıyordu. Kısrağın sahibi atım da almamızı
    </div>

    <div>
      söyledi, yazdan önce gelip onu alacaktı.
    </div>

    <div>
      Kısrak süt verme işimi çok hafifletti, çünkü Ayı Korkusu durmak dinlenmek bilmeden memelere saldırıyordu. Bunun dışında sözde annesinin yarımda kalmıyor, peşimden ayrılmıyor, kendi istediği gibi çadırlara girip çıkıyordu. İlk emdiği deve sütü onu semiz ve güçlü yapmıştı. Mafsalları yumuşak, kemikleri dolu, kasları sert, yelesi sıktı. Bu onurlu küçük savaşçı sol omuzunda dört tırnaktan kalma yaranın parıltılı izlerini taşıyordu.
    </div>

    <div>
      Benimle bir köpek yavrusunun oynayacağı gibi oynuyordu. Ben koşmaya başlar başlamaz ardımdan dörtnala kalkıyor, bir kafa darbesiyle beni yere deviriyordu. Bazen yüzümü otlara gömerek yaralı taklidi yapıyor, yaklaşıp saçlarımı koklamasını bekliyordum. O zaman birden ayaklanıp yelesine yapışıyor, onu yere çalıyordum. Böylesine eğlendiğimiz bir gün, Kızıl Taht'ın oradaki düzlüğe doğru koşmaya başladım. Her zamankinin aksine, ensemde soluğunu duymuyordum; geride kalmıştı. O görünmeyen çizgiyi aşmasını sağlamak için "ha, ha" diye seslendim. İşe yaramadı. Korkudan tir tir titrerken heyecanla kişniyordu. Her gün sürüyü o düzlüğe otlamaya götürmeye başladım, Ayı Korkusu'nun gözlerini bağlayıp arkadaşlarının yanma kattım, düzlüğe varınca gözlerini açtım. Böylece yavaş yavaş endişelerinden kurtulmaya başladı, çiğnediği ilk otlar, annesinin kanıyla ıslanmıştı.
    </div>

    <div>
      Yelesine bir kese içinde kötü ruhları kovacak ve tayımın sürünün baş aygın olmasına yardım edecek bir muska bağladım. Ona cesaret vermek için kulağına türkü söylüyordum:
    </div>

    <div>
      <br />
    </div>

    <div>
      <i>Ok gibi hızlı,</i>
    </div>

    <div>
      <i>Rüzgâr kadar hafif,</i>
    </div>

    <div>
      <i>Benim ejderha tayım.</i>
    </div>

    <div>
      <i>Otların üzerinde</i>
    </div>

    <div>
      <i>Bir reis gibi ilerliyor.</i>
    </div>

    <div>
      <i>Çağırdığımda, uçuyor,</i>
    </div>

    <div>
      <i>Fırtına çıkarıyor.</i>
    </div>

    <div>
      <i>Işık saçan sağrısıyla</i>
    </div>

    <div>
      <i>Kara ormanları aydınlatıyor.</i>
    </div>

    <div>
      <i>Çünkü benim arı tayım,</i>
    </div>

    <div>
      <i>Bal yiyenden artık korkmuyor.</i>
    </div>

    <div>
      <br />
    </div>

    <div>
      Daha iki bahar öncesine kadar ona çıplak biniyordum. Ona böyle binmekle, çadırımın içinde büyütmüş olmakla ve yarımdan hiç ayrılmamakla, onu artık sadece sesimle yönetmeyi başardım.
    </div>

    <div>
      <br />
    </div>

    <div>
      Yoldaşlarım Ayı Korkusu'nun öyküsünü büyük bir ilgiyle dinlemişlerdi. Ancak atımın, ben bir şey söylemeden, vücudumda herhangi bir hareket hissetmeden de isteklerimi yerine getirdiğini anlattığımda Belgütey iddiamı kanıtlamamı istedi.
    </div>

    <div>
      Dizginleri bıraktım, eyerin üzerinde ayağa kalktım ve Ayı Korkusu'nun Kerulen'e döneceğini söyledim. Nehre yöneldi. Sonra doğuya gideceğini söyledim, yaptı. En sonunda, kuzeyden başlayarak tam bir daire çizeceğini iddia ettim. Söylediğim daireyi çizdi. Daha da ileri gittim, eşkine geçeceğini, dokuz adım sonra da duracağını iddia ettim. Gösteri başarıyla sonuçlandı ancak atları çok iyi tanıdığı bilinen Belgütey ikna olmamıştı.
    </div>

    <div>
      - Bir işaret kullanmadığına göre, biraz önce yaptıklarını yerdeyken de başarabilirsin.
    </div>

    <div>
      - At binilmek için yaratılmıştır, dedim.
    </div>

    <div>
      - Doğru! Sen benim atımı al, ben seninkine bineceğim ve nereye gitmesini istediğimi söyleyeceğim.
    </div>

    <div>
      - Yine toza bulanmak mı istiyorsun?
    </div>

    <div>
      - Atın senin yüreğini dinlediğine, düşüncelerini okuduğuna göre, söyle ona benim binmeme izin versin.
    </div>

    <div>
      Kabul etmedim, bir Moğol, karşısındakiler ne kadar soylu kan taşırsa taşısın, sürüsünün baş atını yabancı ellerin yönetmesine izin veremezdi.
    </div>

    <div>
      Temuçin araya girdi:
    </div>

    <div>
      - Bu kadar yeter, Belgütey! Bizi aygırın taşaklarındaki sinek gibi rahatsız ediyorsun.
    </div>

    <div>
      Sonra ilerlememizi buyurdu.
    </div>

    <div>
      <br />
    </div>

    <div>
      Dört gün boyunca at sürdük. Dördüncüsünün akşamında Kerulen'i geçtik. Sağ kıyıya ayak basar basmaz on kadar biniciyle karşılaştık. Temuçin Ongiratları tanımıştı. Onlara topraklarına geliş nedenimizi anlattı. Aralarından biri derhal atını dörtnala kaldırıp haber vermeye gitti. Çevremizde rehberlerimiz, habercinin izlerini takip ettik, uzun bacaklı kuşlarla dolu bir göl kenarında bulduğumuz yumurtaları içtikten sonra, binlerce hayvanın gürültüsü arasında ve yıldızlı bir göğün altında uykuya daldık.
    </div>

    <div>
      Ertesi gün ufukta bine yakın atlı gözüktü.
    </div>

    <div>
      - İşte Day-seçen, dedi Ongiratlardan biri.
    </div>

    <div>
      Temuçin göğsünü şişirdi.
    </div>

    <div>
      Bu kadar büyük bir kalabalığın arkadaşımın istediği düğün için mi geldiklerim bilmiyordum, ancak Temuçin'in gözlerine bakınca, düğünün yapılmasının daha doğru olacağını anladım. Ateş gibiydiler.
    </div>
  </div>
</body>
</html>
