<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>Yirminci kısım</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Kaplan Yılı yazının başında, bütün bozkır hareketlendi. Boylar ve kabileler harekete geçmişler, bir araya geliyor, ittifaklar kurup ittifaklar bozuyordu. Zihinler hızla ısınıyordu; o kadar ki, bazen aynı ailenin içinde kan aktığı bile görülüyordu. Doğuda, Tatarlar Kerulen kıyılarına yığılmıştı, tecrübeli yaşlılar da çok geçmeden saldırıya geçeceklerini düşünüyordu. Babam olsa:
    </div>

    <div>
      - Kaplan Yılı böyle istiyor, derdi. Yapılacak bir şey yok. Bir şeye yapmaya çalışmanın, bir ineğin boynuzlan üzerinde kar biriktirmekten farkı yok.
    </div>

    <div>
      Çizgili postlu büyük yırtıcının dönemiyle ilişkili felaketler ünlüydü; yaşlılar Tengri'nin öfkesiyle toprağın yarılabileceğini, otuz günlük yolda ovaların ve ormanların alevlenebileceğini, sürüleri yok edeceğini ya da midelerini kan içici sülüklerle dolduracağını, insanları birbirlerine karşı ayaklandıracağını, tuzaklar kurduracağını, sonuçsuz ittifaklara yönelteceğini, beyinsiz, kolsuz, bacaksız bebeler doğacağım söylüyordu. Kısacası, Kaplan Yık her çeşitten karışıldığa uygundu, insanların birbirlerini boğazlamadığı durumlarda da kötü haberler gökten eksik olmazdı. Böylece, kurumuş ovada yakılmış bir ateş gibi yayılan bir söylenti ulusun dört bir yanına dağıldı: Temuçin'in oğlunun babası Camuka'ydı.
    </div>

    <div>
      Herkes yarınından endişe duyuyor, dün kardeşi olandan kuşkulanıyordu.
    </div>

    <div>
      Ben dahil.
    </div>

    <div>
      Ayı Korkusu'nun ve Çiçeklerin Ecesi'nin kaybolmasından sonra, Kaplan Yılı'na ağır vergi ödemiştim. Temuçin Merkitler üzerine yürümeyi vaat etmişti, ama her seferinde çağrımı aynı nedenle geciktiriyordu:
    </div>

    <div>
      - Sabırlı, ol Borcu. Mehtapların kötü etkisi var. Kököçü hiçbir şeye girişmememiz gerektiğini söylüyor.
    </div>

    <div>
      - Yani kışı geçirmemiz gerekecek?
    </div>

    <div>
      - Unutma, son Kaplan Yılı'nda babam zehirlenmiş, ben de ulusumdan uzaklaşmak zorunda kalmıştım.
    </div>

    <div>
      - Demek ki onu aramaya yalnız gideceğim...
    </div>

    <div>
      - Bu, ölümün olur. Birbirimizden ayrılmanın zamanı değil, Borcu. Merkitler üzerine yürüyeceğiz... Tek engel Kaplan Yılı değil. Camuka var. Aramızda bir uçurum açılıyor.
    </div>

    <div>
      - Ah! diye bağırdım, sahte bir üzüntüyle; yoksa müttefikin senden sıkıldı mı?
    </div>

    <div>
      - İktidarını yitirmekten korkuyor. Bana bağlı savaşçıların sayısı arttı, ulusun içindeki güç dengesi benden yana dönüyor. Tatarlara saldırıya hazırlanıyoruz, başarılı olmak için noyanlarla ittifak kurmak istiyor. Sen de biliyorsun, ben önce Merkitler üzerine yürümekten yanayım. Güçlerini epey kırdık, şimdi artık en son savaşçıya kadar bitirmemiz gerek. Tutsakları Tatarlara karşı kullanabilir, onları en ön safta savaşa sürebiliriz. Yalnız Camuka şimdi noyanlara yanaşmanın tam zamanı olduğunu düşünüyor, çünkü Targutay'ın önderliği sarsılıyor, en güçlü müttefiklerinden ikisi, Curkin ve Borçeginler ayrılmaktan söz ediyor. Yaptıklarına kanmıyorum. Beni ortalıkta bırakmak, yararlı çıkacağı bir bölünme yaratmak istiyor.
    </div>

    <div>
      Sözünü ettiği bölünme gerçekleşse, güç dengesi baştan aşağı değişirdi. Curkin ve Borçeginler Kabul Han'ın torunlarının en önemli kabileleriydi. Onlar olmadan, Ambakay Han'ın torunu Targutay bütün yasallığını yitirirdi. Curkin ve Borçeginler nereye yöneleceklerdi? Kendi başlarına bir ulus mu kuracaklardı, yoksa bize mi katılacaklardı? Kabul Han'ın sülalesinden olan önderleri, Temuçin'in amcaları ve yeğenleriydi. Babasının ölümünde ona sırt çevirmişler, Targutay'ın peşine takılmışlardı.
    </div>

    <div>
      Anda kafamdan geçenleri okumuş gibi:
    </div>

    <div>
      Gelecekler, dedi. Kuzunun ilk soğuklarda ağılın yolunu tuttuğu gibi gelecekler.
    </div>

    <div>
      - Camuka onları kandırıp, senin pek de rahat olmayan yerine yerleştirebilir. Unutma ki, seninki bir konuğun yeri.
    </div>

    <div>
      - Höelün Ana ve Börte de senin gibi düşünüyor, Borcu. kala kala Karaimler kaldı...
    </div>

    <div>
      - Onların Moğolların konusunun dışında kalmaları gerektiğini söylüyordun
    </div>

    <div>
      - Evet ama, hiç de işleri yok demedim. İşler kötüye giderse Toğrıl'a başvururum.
    </div>

    <div>
      - Camuka buna fırsat verir mi? Örtüne varıncaya kadar her şeyini onunla paylaştın. Dikkat et de örtünü kendine çekip seni ayazda bırakmasın.
    </div>

    <div>
      Yüzünde acık bir ifade belirdi. Söylediklerimden, Camukanın Börte'nin doğurduğu bebeğin babası olduğu söylentilerinden haberdar olduğumu anlamıştı.
    </div>

    <div>
      - Sen de mi? Bu hakareti başka biri yapsaydı, dilini koparır, gözlerini oyardım.
    </div>

    <div>
      - Bu dedikoduyu kim çıkardı, Camuka mı, Kököçü mü, yoksa kardeşleri mi? Bu kadar cüretin ardında bir gerçek payı olamaz mı? Gerçek hangisi?
    </div>

    <div>
      - Aslanın krallığını paylaşmak bazen taşaklarını okşamayı gerektirir.
    </div>

    <div>
      - Söylentileri böylesi cevaplarla susturmayı bekleme.
    </div>

    <div>
      Canı sıkılmıştı, cevap vermeden önce bir süre düşündü:
    </div>

    <div>
      - Bebeğin benim mi, yoksa Hızlı Tavşan adlı o kokuşmuş Merkit'in mi olduğunu bilmiyorum. Ama bildiğim tek bir şey var: Börte'nin karnı Camuka'nın obasına katılmadan önce şişmeye başlamıştı.
    </div>

    <div>
      - Öyleyse o bir sahtekâr! Bir şey yapmayacak mısın?
    </div>

    <div>
      Moğol kabileleri büyük oğlu bir Merkit piçi olan birini
    </div>

    <div>
      hanlığa kabul etmezler. Camuka'nın yaydığı dedikodu ortalığı karıştırıyor ama, diğer taraftan da oğlumun bir Moğol olmasını sağlıyor.
    </div>

    <div>
      - Unutuyorsun, bir Moğol ulusu olabilmek için her birimizin en az dokuz kuşak atamızı saymamız gerekiyor. Oysa Camuka piç olduğundan, bunu yapması mümkün değil. Oğlunun senin ardından han olması imkânsız!
    </div>

    <div>
      - Burada benden söz ediyoruz.
    </div>

    <div>
      - Fark etmez! Taşaklarını okşadığını düşünüyordun, aslında Camuka'nın ağzında olanlar seninkiler. Ne yapmayı düşünüyorsun?
    </div>

    <div>
      - Börte ve Höelün Ana onu gafil avlamak için ayrılmamız gerektiğini düşünüyor.
    </div>

    <div>
      - Kan ırmak olup akacak.
    </div>

    <div>
      - Hakarete uğramaktansa, ölmek yeğdir.
    </div>

    <div>
      <br />
    </div>

    <div>
      At sürüm Beyaz Mehtap'la tayını hemen kabullenmişti. Yine de Çiçeklerin Ecesi'nin kısrağı sürüden ayrı duruyordu. Belki tayı için endişeleniyordu ama ben bunu Ayı Korkusu'nu beklediğine yormayı tercih ediyordum. Bu gizli umudu diğerlerinin uzağında kalmasına neden oluyor, sanki gün gelip gitme zamanı çattığında, bağlanmış olmak istemediği duygusu veriyordu.
    </div>

    <div>
      Beyaz Bulut'un yelesine mavi kurdeleler ve gümüş renkli ponponlar bağlamıştım. Kötü ruhlardan korunmasını sağlamak için, boynuna ipekten bir kese bağlamış, içine de Temülün'ün armağanı küçük bir diş koymuştum.
    </div>

    <div>
      Temuçin'in kızkardeşi umudunu yitirmiyordu. Sürekli olarak benimle evlenmekten söz ediyor, dişlerinin güzelliğini göstermek için, her karşıma geçişinde geniş geniş gülümsüyordu.
    </div>

    <div>
      Bir gün, sağmakta olduğu bir kısrağın başım tuttuğumda:
    </div>

    <div>
      - Borcu! dedi, sonunda kurtuldun. Hem Cerelma'dan, hem de seni terk edip giden yavuklundan. Beni kadının yapmak için ne bekliyorsun?
    </div>

    <div>
      - Susacak mısın sen, sümüklü?
    </div>

    <div>
      - Artık evlenme çağındayım, inanmazsan kendin bak.
    </div>

    <div>
      - Bil ki Kaplan Yılı'nda hiçbir şeye girişmemek gerek. Bunu söyleyen de büyük abin.
    </div>

    <div>
      - Temuçin'in canını albız alsın! O sadece yaşlıların dedikodularım tekrarlıyor. Ama kabul, Beyaz Mevsim'in sonunda benimle evlenmeye söz verirsen beklemeyi kabul ederim. Yeni yılın ilk mehtabında, gelip yurdun kapışını çalacak, istediklerini elde eden genç savaşçıların yaptığı gibi, beni kaçıracaksın. Haberin ola.
    </div>

    <div>
      - Dur bakalım, o kadar hızlı olma! Küçük kırlangıcım, bu
    </div>

    <div>
      gördüğün tay büyüyünce tekrar konuşuruz.
    </div>

    <div>
      - Ne? İki kış daha mı bekleyeceğim? Kaşlarını abartık bir biçimde çatmıştı.
    </div>

    <div>
      - İki değil, üç. Çünkü ona daha önce binemem. Ayı Korkusunun tek tayı, kısraklarımın tek aygırı olacak.
    </div>

    <div>
      - Nine olmamı mı istiyorsun? Eğer öyleyse, uğur dişimi geri istiyorum.
    </div>

    <div>
      - O uğura bir dokun da bak, saçlarını kesip develere yediriyor muyum?
    </div>

    <div>
      Önce güldü, sonra da kaderine rıza gösterircesine içini çekti.
    </div>
  </div>
</body>
</html>
