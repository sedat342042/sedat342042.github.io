<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>Otuz sekizinci kısım</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Konuştuğumuz gibi, Temuçin ve Yezüi kafileden ayrıldı. Camuka umutsuzca arkalarından bakakaldı.
    </div>

    <div>
      - Rahatla, dedim. Gözdesinin yanında oyalanmaya gidiyor, çünkü güç görevi onu endişelendiriyor. Yarın şafakta burada olacak.
    </div>

    <div>
      - O kadın için ne büyük onur. Kağan onun bir dediğini iki etmiyor, güzelliğini türküsünde çağırıyor, bakışlarıyla onu giydiriyor.
    </div>

    <div>
      - Ama gül yapraklan gibi kokan koltukaltlarını bırakıp seni öldürmeye gelecek.
    </div>

    <div>
      Cevabım onu bir an düşündürdü, daha sonra içinden geldiği gibi konuşmaya başladı, sözlerinde sanki bir aşk ilanı gizliydi.
    </div>

    <div>
      - Evet... Sonunda beni söndürecek. Ölmem gerekiyor, ama bana öteki yaşamda huzur vermek için uzandığında, soluğunu duyacağım, belki de ilk kez gibi... Ah, Borcu! İnan bana, Göğe uçmanın tadına varacağım...
    </div>

    <div>
      Gözünün ucuyla bana baktı, sessizliğimi kendince yorumladı.
    </div>

    <div>
      - Hakarete uğramış gibi durma, Borcu! Anda'nın her şeyini, kadınına varıncaya kadar her şeyini paylaştığım halde daha neden fazlasını istediğimi merak ediyorsun, değil mi?
    </div>

    <div>
      Konuşmadım. Kızdı:
    </div>

    <div>
      - Kendini bana borçlu hissetmesini, Borcu, kendini bana
    </div>

    <div>
      borçlu hissetmesini. Benim için tek önemli olan, buydu. Bunu hiçbir zaman elde edemeyeceğimi anladığım zaman, gücüne karşı çıktım, zenginliklerine göz diktim. Benim sayemde Börte'yi kurtardı, Merkitlerden öcünü aldı, ailesine kavuştu. Yine de beni kaderine dahil etmedi. Börte'ye bir çocuk doğurtmaktan daha acı bir intikam düşünemedim! Bunu saklamayı da. Gücünü oluşturan ve oğullarıyla bile paylaşmayacağı üç varlıktan Börte oradaydı, elimin altındaydı; Temuçin'in borcunu ödemesi gerekiyordu. Böylece, beni artık görmezlikten gelemeyecekti. Bundan böyle oğluna, en büyükleri Cuci'ye her baktığında, borcunu zorla ödettiğimi hatırlayacak.
    </div>

    <div>
      Temuçin'in üç varlığını merak ettim, kadınlarının dışında paylaşmayacağı diğer ikisinin ne olduğunu sordum.
    </div>

    <div>
      - İktidar, Borcu, iktidar, dedi gözlerini devirerek. Hâkimiyetini paylaşmadan sürdürmek istiyor. Kadınını kollarımın arasıma aldım, yine de beni öldürmedi. Ama Moğolları ikimiz arasında pay etmek istediğimde, gözlerinde gürültünün ve öfkenin alevini gördüm. Bir gün benden de kurtulacağını, tıpkı Bekter'i ve diğerlerini ortadan kaldırdığı, tahtına göz dikenlerin hepsini öldürdüğü gibi beni de öldüreceğini anladım.
    </div>

    <div>
      - Paylaşmadığı üçüncü değer, o hangisi?
    </div>

    <div>
      - Atlar. Atlarının üzerinde kendi elinden başka eller görmek, onu kıskançlıktan çıldırtır. Atlarına dokunmak, kadınlarına bakmak kadar büyük bir suç.
    </div>

    <div>
      - Onu yanlış tanıyorsun. Bana atlarını ve atlarının sırlarını emanet etti...
    </div>

    <div>
      - Bütün bunları biliyorum. Ama tanışmanızın başlangıcı da atlara dayanmıyor mu? Küçük sürüsünün izini sürdüğü gün yoluna çıkmamış olsaydın, aranızdan hanginizin hayatta kalacağını Tengri bilir. Sen, Borcu, sen büyük seyissin, kusursuz andasın. Ona hiçbir borcun yok, oysa her şeyini ona borçluymuşsun gibi davranıyorsun. Onun gözünde, en sevdiği atından da daha değerlisin. Seni, şu anda Temuçin'in göğsünün altında, Kağan'ın gözlerini gören tüm kadınlar gibi titreyen Tatar prensesini kıskandığım gibi kıskanıyorum.
    </div>

    <div>
      <br />
    </div>

    <div>
      Uygun bir yer arayarak tepeleri arşınladık. Camuka so nunda bir kurt yuvasını seçti. Yüksek otlarla kaplı bu çukur tatlı bir daire çiziyordu. Atlarımızı bağladığımız sırada Camuka, boşluğun kenarında, gölgelerden bir kaftan altında salınan otlara bakıyordu.
    </div>

    <div>
      Ağır keçeleri çukurun yanına yerleştirdik, ben, yirmi kadar yoldaşım ve Temuçin'in üç muhafızıyla birlikte, yanımızda getirdiğimiz kuru et dilimlerini kemirmeye koyulduk.
    </div>

    <div>
      Camuka ayakta, yıldızların önünde kalmıştı.
    </div>

    <div>
      Günün ilk ışıklarında yanına vardım ve yerini almasını söyledim.
    </div>

    <div>
      - Kağanınızı bekliyorum.
    </div>

    <div>
      - Burada, sen hazır olmadan gelmeyecek.
    </div>

    <div>
      - Onu görmek istiyorum.
    </div>

    <div>
      - Sırtüstü uzandığında, görürsün.
    </div>

    <div>
      - Bırak güneşin ilk ışıklarını göreyim Borcu, benim için son ışık olacak. '
    </div>

    <div>
      Güneş ilk okunu fırlattığında, Camuka çukura uzanmaya razı oldu.
    </div>

    <div>
      - Benim yanımda kalmayı niçin kabul etmedin? dedi acılı bir ifadeyle. İkimiz birlikte büyük karışıklıklara engel olabilirdik.
    </div>

    <div>
      - Büyük karışıklık olmadı...
    </div>

    <div>
      - Benden nefret ediyorsun! dedi dudaklarının kenarında bir gülümsemeyle.
    </div>

    <div>
      - Hayır, ama senin yanında yaşamak ciğerimi bozardı.
    </div>

    <div>
      Adamlara işaret ettim; keçeleri kaldırdılar. Camuka doğruldu. Bana yönelttiği bakışları araştırıcıydı.
    </div>

    <div>
      Üzerine atıldım.
    </div>

    <div>
      - Ben Kağan'ın koluyum, dedim.
    </div>

    <div>
      Adamlarım davrandı, Camuka'nın hareket etmemesini sağladı.
    </div>

    <div>
      - Dur, Borcu! Sana benden nefret etmen için bir neden söyleyeceğim.
    </div>

    <div>
      Onu boğmaya çalışıyordum ama dayanıklıydı, debelendi, ağzı, bir şey söylemeye çalışıyormuş gibi büzüldü, birden anladım.
    </div>

    <div>
      - Ne diyorsun?
    </div>

    <div>
      - Çok iyi duydun, dedi öksürükler ve tükürükler arasında, Çiçeklerin Ecesi.
    </div>

    <div>
      - Ne biliyorsun?
    </div>

    <div>
      Gülüyordu; iki parmağımı burun deliklerine soktum, hançerimi kulağına dayadım:
    </div>

    <div>
      - KONUŞ! KONUŞ! Yoksa kanını dökerim!
    </div>

    <div>
      İçimden dayanılmaz bir öldürme arzusu kabardı.
    </div>

    <div>
      Başparmağını burun deliklerine dayayıp soluk verdikten
    </div>

    <div>
      sonra konuştu:
    </div>

    <div>
      - Bütün bu zaman onu yanımda tuttum. Onu aldım ve gebe bıraktım. Bu kadarı benden nefret etmene yeterli mi, Borcu, yoksa daha fazlasını da duymak ister misin? Bekle! Daha sözümü bitirmedim; onu Temuçin'in rızasıyla kaçırdım...
    </div>

    <div>
      Kolum kopsa bu denli acı duymazdım.
    </div>

    <div>
      Doğan güneşin ışığında binlerce sağan gürültüyle avlanıyordu. Tiz çığlıklarının altında bir an dizlerimin bağı çözüldü.
    </div>

    <div>
      - Nerede?
    </div>

    <div>
      - Ona sor. Bütün sırlarını seninle paylaşıyor ya...
    </div>

    <div>
      Yavaşça doğruldum, en güçlü atlarımızdan dördünü seçtim, ellerini ve ayaklarını üzengilere bağlamalarını buyurdum.
    </div>

    <div>
      Toprağın üzerinde elleri ve ayakları dört bir yana bağlı yatırıldığında, adamlarımdan birini Kızıl Taht'taki topraklarıma gönderdim, iki bin savaşçımın Küllenmiş Kayın Geçidine varıp beni bulmalarını buyurdum. Obalarına dönmeye hazırlanan Kağan'ın üç okçusundan da şu haberi iletmelerini istedim: "Görevden kaçmaya çalışmadım, ama Camuka yeni bir dilekte bulundu, Merkit kanı karışmış bir Moğol kadınının önünde ölmek istedi."
    </div>

    <div>
      Kuzeybatıya doğru ilerledik.
    </div>

    <div>
      Camuka tek kelime etmedi. İlerledik. Yavaş yavaş canlılığını yitirdi, başı geriye düştü. O zaman dört bir yanından bağlı atları yöneten adamlara buyruk verdim, atları birbirlerinden uzaklaştırarak Camuka'nın gerilmesini istedim.
    </div>

    <div>
      Gün batarken, atlarımızı Tuul Irmağı'nda suladık. Camuka'nın yüzü kapkaraydı, konuştu:
    </div>

    <div>
      - İstersen kemiklerimi kırabilirsin, Borcu... Sonra da onu bulabilirsin... Ama göreceksin, atılacağı erkek ben olacağım.
    </div>

    <div>
      - Dilini tut, yoksa kesip kargalara atarım.
    </div>

    <div>
      - Onu zorladım... Hançerledim... Kan çıkana kadar! Doğrusu (soluk almakta zorlanıyordu), kollarımda mayalanmış sütten daha çabuk eridi...
    </div>

    <div>
      Çizmemi yüzüne indirdim.
    </div>

    <div>
      - Üzerine kusuyorum! diye bağırdı, burnu ve dudakları kan içinde; gözleri kinden simsiyahtı. Bana üç sümüklü doğurdu, üç erkek!
    </div>

    <div>
      - Övünme. Ailesini bulmak için yanından kaçmıştır?
    </div>

    <div>
      - Yanılıyorsun! diye diklendi. Onu Merkit köpekleri kaçırdı.
    </div>

    <div>
      Sonunda, onu nerede bulacağımı söylemişti.
    </div>

    <div>
      - Öyleyse, ne getirdiğimi görünce, geldiğime memnun olacaklar.
    </div>

    <div>
      - Beni öldürmelerine izin veremezsin! diye haykırdı; son nefesimi alacak olan Kağan'dır.
    </div>

    <div>
      - Onu nerede bulacağımı söyle, istediğin gibi ölürsün.
    </div>

    <div>
      Sustu, durumunun acıklılığına karşın yaptıklarından gururlanıyordu.
    </div>

    <div>
      Onu dinlenmiş dört yeni ata aynı biçimde bağlamalarını ve bütün gece boyunca yol almalarını buyurdum. Camuka bir an bile rahat edemedi. İnlemesini duyuyordum ama iniltisi ne öfkemi, ne de intikam arzumu dindiremiyordu.
    </div>

    <div>
      Şafak sökerken, onu kısa bir süre çözdüm. Bacaklarının üzerinde duramıyor ve korkunç acılardan yüzünü buruşturuyordu.
    </div>

    <div>
      - Kemiklerimi kırma, Borcu, diye yalvardı. Öldür beni.
    </div>

    <div>
      - Nerede?
    </div>

    <div>
      - Uda Nehri'nin kıyısında.
    </div>

    <div>
      - Kimin elinde?
    </div>

    <div>
      - Kaim Kütük. Bir deve yükünden de daha yuvarlak o Merkit köpeği.
    </div>

    <div>
      - Obası büyük mü?
    </div>

    <div>
      - Savaşacak yaşta üç yüz kişi.
    </div>

    <div>
      Ilgar'la ilerlesek, Merkit topraklarının en ucundaki Uda Vadisi'ne on günde varabilirdik. Kağan'a bir ulak göndererek gittiğimiz yönü bildirdim, Camuka'yı yeniden dört at arasında gererek yola koyulduk.
    </div>

    <div>
      <br />
    </div>

    <div>
      Derin vadiler ve karaçam ormanlarıyla kaplı dağları aştıktan sonra, Uda Vadisi'ne vardık. Görünmemeye çalışarak yamaçlardan ilerledik, Kaim Kütük'ün obasının yerini belirledik.
    </div>

    <div>
      Camuka üç günden beri sayıklıyor, adamlarımın her birine benim adımla hitap ediyordu. Yüzü durgun suların bulanık yeşiline kesmişti. Üzerine eğildim, gözlerini araladı, konuştu:
    </div>

    <div>
      - Gözlerimde pişmanlık görmeyeceksin. Ona bir piç gibi yapıştım, fırsatını bulsam, kalçalarında susuzluğumu gidermek için yanına kadar sürünürüm.
    </div>

    <div>
      İplerini kestim. Kafası yere çarptı. Kolları bir yumruk genişliği kadar uzamıştı, kan şişmiş ve morarmış eklemlerinden geçmeye başladığında, acıdan kıvrandı. Elleri, dirseklerine kadar kapkaraydı.
    </div>

    <div>
      Acısının geçmesini beklemeden, topuklarımla taşaklarını ezdim.
    </div>

    <div>
      <br />
    </div>

    <div>
      Şafakta, vadiciklere çöreklenmiş puslardan yararlanarak Merkit obasına yöneldik. Küllenmiş Kayın Geçidi'nde bize katılan savaşçılarımdan beş yüzü yanımdaydı. Geri kalan askerleri yamaçlara, obanın üzerinde bir çelenk gibi dizmiştim.
    </div>

    <div>
      Gürültü çıkarmadan çadırların arasıma vardık. Adamlarıma bağıranlardan başka kimseyi öldürmeme buyruğu vermiştim. Kalın Kütük'ün yurdunun keçesini açtığımda, yirmi köpek, iki kaz ve altı adamı kılıçtan geçirmiştik. Yakın muhafızlarım uykudakilerden birini bağlarken, kuzey tarafındaki döşeğe atıldım, Kalın Kütük'ün üzerindeki keçeyi kaldırdım ve hançerimi gırtlağına dayadım.
    </div>

    <div>
      Ayağım bir vücuda değdi. Ateşin canlandırılmasını buyurdum, döşeğin dibinde, çizmemin altına kıvrılmış, daha on ikinci baharına ermemiş çıplak ve tir tir titreyen bir kız gördüm. Ona benzeyen, korkak ve şaşkın bir diğeri de Kaim Kütük'ün döşeğinde, adamın sırtıyla keçe duvar arasına sıkışmış, bana bakıyordu. Merkit önderinin inanılmaz büyüklükte bir kıçı vardı. Gergin ve yuvarlak karnının altında erkekliğinin kızıl şişkinliği görünüyordu. Yerdeki kıza çizmemin ucuyla vurdum, yataktakine de kaybolmasını buyurdum.
    </div>

    <div>
      Kaim Kütük'ü kalkmaya zorladım, ellerini ve ayaklarını yurdun sırıklarına bağlattım. Erkekliği dik başlı kızıllığını çoktan yitirmiş, kabuğuna saklanan bir salyangoz gibi boğulmuş, inek karnına benzeyen göbeğinin aklına saklanmıştı.
    </div>

    <div>
      - Kadınlarından birinin adı Çiçeklerin Ecesi mi?
    </div>

    <div>
      Başını salladı.
    </div>

    <div>
      - Kimden kaçırdın?
    </div>

    <div>
      - Yalnızlar bize ihanet etti...
    </div>

    <div>
      - Kimden? diye tekrarladım, hançerimi göbeğine dayayarak.
    </div>

    <div>
      - Ca... Camuka.
    </div>

    <div>
      - Nerede?
    </div>

    <div>
      Yandaki yurdu gösterdi, bir şeyler eklemek istedi, hançerim göbeğini bir kalçadan diğerine yardığından tek bir söz edemedi, şaşkınlık içinde, bağırsaklarının yere dökülmesini izleyip devrildi.
    </div>

    <div>
      Çiçeklerin Ecesi'nin eşiğini geçer geçmez, gördüklerimden donup kaldım: döşeğin üzerinde çömelmiş sırtı dönük kadın yurdun kirişlerine tutunmaya çabalıyordu. Geniş ve gergin bacak arası ortasından yarılmıştı, açılan yarıktan kanlı ve mosmor bir bebek başı çıkıyordu.
    </div>

    <div>
      Doğuma yardım eden dört kadın birer adım geriledi. Kadının kalçalarından kürek kemiklerine kadar uzanan geniş çukur bir yürek gibi atıyordu. Döndü, beni gördü.
    </div>

    <div>
      Siyah perçemleri yüzünün ve omuzlarının terine yapışmıştı. Ağzı aralıktı, güçlükle soluk alıyordu, gözbebekleri acıdan ve şaşkınlıktan açılmıştı. Yine de bakışı çok öncelerdeki gibiydi, vahşi ve aydınlık.
    </div>

    <div>
      Yüreğim, binlerce atin toynakları gibi çarptı. Ürpererek bana bakmaya devam ediyordu. Alnındaki narin çizgiler derinleşti, kaşlarının arasındaki ince mavi damar koyulaştı; sessizce hıçkırmaya başladı.
    </div>

    <div>
      Kadınlar yerlerine döndü. Altın ve köpük dolu bir fışkırmadan sonra bebek çıktı, şamanın kutsadığı kumaş parçalarına sarıldı. Şimdiye kadar görmediğim irilikte, semiz, şiş ve babasına benzer çirkin bir bebekti.
    </div>

    <div>
      Sırtüstü uzanmış, yüzünü kollarıyla saklayan anaya yaklaştım. Öncekinden daha dolgun, daha yuvarlak memelere baktım. Memeleri hıçkırıklarına uygun sallanıyordu; anılarımın ipeksi ve gergin yarığı açılmış, diken diken, dudakları dışarı uğramış, dipsiz bir kuyu, kör bir göz gibi bana bakıyordu.
    </div>

    <div>
      Onu bir keçeyle örtüp kollarıma aldım. Yüzünü açmadı, hıçkırıkları daha da artı.
    </div>

    <div>
      Dudaklarımı boynunun çukuruna gömdüm.
    </div>

    <div>
      Ilık yosun, ıslak yonca, sabahın ilk sütü gibi kokuyordu.
    </div>

    <div>
      Ağzını aradım, dudaklarının ipeği üzerinde dolandım, elmacık kemiğinin çıkıntısını, burnunun kanadını, harcadığı güçten ıslanmış gözkapağını buldum, alnının üzerine terden yapışmış perçemini kokladım; sümüklü yaygarayı koyvermişti...
    </div>

    <div>
      - Seni götürmeye geldim. O şişman köpek seni bir daha tohumlayamayacak...
    </div>

    <div>
      Gözlerini devirerek alt dudağım ısırdı, sonra bir çığlık attı. Kadınlar hemen kürkleri kaldırdılar: Bacakarasındaki yarık yeniden açılmış, yeni bir tutam saç görülmüştü. Anasının tüm gayretine karşın ikinci sümüklü eşikte durdu, çıkması için kadınların yardımı gerekti.
    </div>

    <div>
      Abisinden biraz daha inceydi ama sağlam bir çocuğa benziyordu. Hiç olmazsa görüldüğü kadarıyla, çünkü kadınlar söğüt dalları ve çalılarla kıçını şamarlamaya koyuldu. Hiçbir işe yaramadı; sessizliğini bozmadı, bir süre sonra soluk almaktan da vazgeçti.
    </div>

    <div>
      Kadınlar endişelendi, kapkara ve suçlayıcı bakışlarını bana çevirdiler.
    </div>

    <div>
      Sevdiğimin yüzünü avuçlarımın arasına aldım, başparmaklarımı elmacık kemiklerinde gezdirdim. Gözlerinin çevresi çukurlaşmış, gözbebeklerindeki korun daha da parlak görünmesine neden olmuştu. Soluk ve kuru dudakları kıpırdadı:
    </div>

    <div>
      - Oh! Borcu... Borcu, demek beni terk etmedin? Sonunda geldin...
    </div>

    <div>
      - Evet çiçeğim, seni götüreceğim, bir daha kimse bizi ayıramayacak. Sen çocuğuna meme verirken ben de seni dudaklarımdan kaçıranı, güneşimi söndüreni öldüreceğim.
    </div>

    <div>
      - Kaim Kütük mü?
    </div>

    <div>
      - Hayır, Camuka.
    </div>

    <div>
      Gözleri açıldı:
    </div>

    <div>
      - Hayatta mı? Burada mı? Yalvarırım, ona kötülük etme O... O... Beni seviyordu.
    </div>

    <div>
      Derisi billur gibiydi, ara sıra yüzünü buruşturup inliyordu. Ellerini karnının altına götürdü, yumruklarını kalçalarına bastırdı, sonra birden, birden haykırarak doğruldu.
    </div>

    <div>
      Kadınlar koşuşturdu, beni çadırdan attılar; üçüncü bir bebek geliyordu.
    </div>

    <div>
      <br />
    </div>

    <div>
      Güneş doğmuştu. Savaşçılarım Merkitleri yurtlarında hapsetmişti. Atımı Çiçeklerin Ecesi'nin yurdunda bıraktım ve artık onun olduğunu söyledim. Sonra, kazığa bağlı atlardan birini çözdüm, savaşçılarımın geri kalanlarının bekleştiği yamaçlara doğru tek başıma at sürdüm.
    </div>

    <div>
      Camukayı emanet ettiğim adamlar tutsağın aklını oynattığını söyledi. Getirilmesini buyurdum. Yüzü gri, saçları diken dikendi, leş gibi kokuyordu, gözleri kapalıydı. Ruhu kaçmak üzereydi. Yere yatırdılar, ellerini ve ayaklarını bağlattım. Sonra dört atın kuyruğuna ıslatılmış kumaşlar sardırdım. Kumaşlara çalı çırpı, çam kozalakları doldurdum, atları kıç kıça getirttim, Camuka'nın herbir elini ve bacağını başka bir ata bağlattım. Sonra kumaşları ateşe verdim, atları kırbaçladım: atlar çekip uzaklaşmaya çalıştı, şaha kalktılar, çifte savurdular, her hareketlerinde Camuka'dan canhıraş feryatlar kopardılar. Alevler kalçalarını yakıyordu, korkulan o denli büyüdü ki, bir süre sonra Camuka'nın kollarını ve bacaklarım kopardılar, çılgınca bir dörtnalla değişik yönlere dağıldılar.
    </div>

    <div>
      Adamlarım oyuna girişip, parçaların peşine düştüler: daha önce, Camuka'nın hangi bacağının daha önce kopacağına bahse girişmişlerdi. Atları kovalayıp daha da heyecanlandırdılar, sonra sakinleştirdiler, kahkahalarla gülerek kavrulmuş kuyruklarını okşadılar. Yaklaştım, son bağı kestim, üzerine eğildim; bundan sonra daha büyük bir hakaret olamazdı; onu öldürürken görmesi için adını çağırdım:
    </div>

    <div>
      - CAMUKA! Pis kokulu sürüngen!
    </div>

    <div>
      Bayılmak üzereydi. Kılıcımı bir hamlede göğsünün ortasına sapladım, kabzasına kadar soktum. Gözleri yuvalarından uğradı ve hemen kapandı; o kısacık anda bile son ve pis kokulu nefesi burun deliklerimi doldurmadan önce, korkusunu, zavallı ve kapkara vicdanını görebildim.
    </div>

    <div>
      Kılıcımı çıkardım; üstüm kandan ıslandı. Açık ağzından hırıltılar çıktı.
    </div>

    <div>
      Kılıcımı sildim, tek başıma ormana yöneldim. Kırmızı iğneleri bitki örtülerinden, kıyıları yosun kaplı derelerden, portakal renkli gelinciklerle kaplı açıklıklardan geçtiğimi, karaçamların arasından tırmandığımı, kayaların tepesine çıktığımı, boynuzlarını kaldıran genç bir geyiğin peşinden giderek her şeye yukarıdan bakan bir kaya bulduğumu hayal meyal hatırlıyorum. O kayanın üzerine çömeldim, yeri ve göğü mataramdaki sütle değil, gözlerimden akan yaşlarla suladım.
    </div>

    <div>
      Sonra Tengri'ye yalvardım, o kadar güçle yalvardım ki, ruhum yükseldi, sonsuz maviliğe uçtu, uçsuz bucaksız siyahlığa karıştı.
    </div>

    <div>
      Uzaklarda bir yerde kartallar çığlık çığlığa uçuyordu.
    </div>

    <div>
      Kaya parmaklarımı yakıyordu ama üşüyordum. Orman hareketlendi, binlerce sesle soluk alıp verdi. O gece kurtlar avlandı.
    </div>
  </div>
</body>
</html>
