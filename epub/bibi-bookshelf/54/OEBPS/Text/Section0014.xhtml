<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>On dördüncü kısım</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Toğrıl'ın önünde diz çökmüş, karnı yeni dikilmiş bir minder kadar şiş köle, kıpırdamadan yere bakıyordu. Kulaklarından birer tutam kıl fışkırmıştı. Kulaklarından biri dibinden kesilmişti.
    </div>

    <div>
      Han'ın çevresindekiler, uykulu gözlerle kötü kötü bakan, tüm gümüş mücevherlerini takmış yaşlılar, etraflarındaki herkesi aşağılar gibiydi.
    </div>

    <div>
      Toğrıl'ın sesi boşluğu doldurdu:
    </div>

    <div>
      - Temuçin benim oğlum gibidir, sizse onun çadırlarını yıktınız, yatağını boşalttınız, öfkem büyüktür. Senin gibi Merkitlerin başı, köpeklerin kıçlarından bile daha alçak. Dilini göster!
    </div>

    <div>
      Merkit başını kaldırdı, ağzını açtı.
    </div>

    <div>
      - O pis kokulu delikten çıkar dilini! buyurdu Toğrıl. Ayağa kalktı, hançerini sıyırdı, adamın diline yapışıp çekti.
    </div>

    <div>
      - Kesme! diye bağırdı Temuçin.
    </div>

    <div>
      - Neden?
    </div>

    <div>
      - Dilini kesersen, işe yaramaz bir casus olur. O zaman kadınımın nerde olduğunu, Merkit obalarının nasıl düzenlendiğini bize nasıl anlatır?
    </div>

    <div>
      - Hmmm... Kurnazsın, oğul. Ama bak, bu köle benim, ona bazı nedenlerden ötürü kin duyuyorum. Kesili kulağı var ya, işte bir zamanlar yanlışlıkla onlarla ittifak aramak için gittiğim, giderken yanımda kızımı götürdüğüm günleri hatırlatıyor. Kızımı kaçırdılar, beni de tutsak ettiler. Kulağını o yüzden kestim. Bu pisliğin taşaklarını da kopardım.
    </div>

    <div>
      - Öfkeni şimdi daha iyi anlıyorum, baba. Neden parmaklarını kesmiyorsun?
    </div>

    <div>
      - Dilini kesmek gibi olmaz ki, dedi Toğrıl üzüntüyle.
    </div>

    <div>
      - Öyleyse, yalnız ucunu.
    </div>

    <div>
      Toğrıl'ın bıçağı mor et parçasının bir bölümünü uçurdu, ancak yeniden konuşmasına izin vermeyecek kadar büyük bir bölümünü. Kan köpürdü, kölenin göğsüne doğru akmaya başladı.
    </div>

    <div>
      - Bakalım hâlâ konuşabiliyor mu?
    </div>

    <div>
      Muhafızlardan biri bir balta uzattı, Toğnl tutsağın elini bileği hizasından kesti. Adam acıdan kıvranmasına karşın, tek bir ses bile çıkarmadı.
    </div>

    <div>
      Alıp götürdüler, Han, Moğol çocuklarıyla yeniden buluşmasının onuruna yemek yenilmesini buyurdu. Ellerini çırptı, kölelerden, hizmetkârlardan oluşan bir bölük insan zaman geçirmeden işe koyuldu.
    </div>

    <div>
      Bize sunduğu kadınların iyi birer karı olup olmadıklarım sorduktan, biz de kadınların çalışkan, çekici olduklarım, bizimle birlikte olmaktan onur duyduklarını söyledikten sonra, Toğrıl'ın yırtıcı hayvan suratı ciddileşti.
    </div>

    <div>
      - Bana geldiğinizde, sizleri oğullarımla eş tuttum. Samur kürk her gece omuzlarımı ısıtıyor, size nasıl yardım edeceğimi, halkınızı tekrar toplamanız için neler yapmam gerektiğini düşünmediğim tek bir gece de yok. Oğullarının sıkıntıda olduğunu bilip de rahatsız olmayan babaya lanet! Merkitler hakaretlerini kanlarıyla ödeyecekler. Temuçin!.. Sevdiğini, Börte adını taşıyanı bulacağız, bu bir vaattir. Ancak bunun için bütün ordumu kaldıramam, çünkü arkamda, Naymanlar topraklarıma saldırıyor.
    </div>

    <div>
      - Kaç adamın var? diye sordu Temuçin.
    </div>

    <div>
      Karaim bir süre düşündükten sonra on bin dedi.
    </div>

    <div>
      - Gereğinden de çok diye sevindi anda.
    </div>

    <div>
      - Yanılgıya düşme. Onların yanında tutsak kaldığımdan beri, Merkitleri iyi tanırım. Onların boyları, Moğol boylarından çok daha kalabalıktır. Üç büyük kabile çıkarırlar. Biraz önce terbiye ettiğim casusun sayesinde, kadınının hangi Merkit reisinin elinde olduğunu biliyoruz. Ancak inan bana, bir tanesine saldırmak, diğer iki kabilenin harekete geçmesi demektir. Babanın büyüttüğü o öksüze ihtiyacımız var. Ne oldu ona?
    </div>

    <div>
      Temuçin'in yüzü solmuş gibiydi.
    </div>

    <div>
      - Camuka!
    </div>

    <div>
      - Evet. Onon'un yukarılarında, bir sürü boyu toparladığı söyleniyor. Git yardımını iste.
    </div>

    <div>
      - Asla! Camuka benim çadırımda büyüdü. Noyanlar bizi terk edene kadar iki kardeş gibiydik. O da bana ihanet etti.
    </div>

    <div>
      - Öfkeni dindir, benim genç kurdum. İçimden bir ses, o dönemlerde noyanların iradesine karşı çıkamayacak durumda olduğunu söylüyor. O bir Moğol, onurunu, halkının katılımı olmaksızın kurtaramazsın.
    </div>

    <div>
      - Targutay'ın topraklarından geçmem gerekecek!
    </div>

    <div>
      - Borcuyu gönder. Onun noyanlardan korkması için bir neden yok.
    </div>

    <div>
      <br />
    </div>

    <div>
      İşte böylece gecenin ortasında at koşturmaya başladım. Azık torbama doldurduğum koyun pirzolaları geride bıraktığım şölenin kokusunu unutturmaya yeterli değildi.
    </div>

    <div>
      Toğrıl Kerulen'in kıyısına kadar Merkit casusunu yanıma almamı önermiş, Ayı Korkusu'nu eyerlediğim sırada yanıma gelen Temuçin ise tamamen başka bir buyruk vermişti. Karaimlerden gördüğü muamelenin Merkit'in yararlı bir casus olmasını önleyeceğini düşünüyordu.
    </div>

    <div>
      Yaralı esir bozkırın ortasında güçlükle ilerliyordu, kesik bileği kanlı sargılarını kızıla boyamıştı. Hançerim boynuna o sırada değdi.
    </div>

    <div>
      Hiçbir ses çıkarmadan yere yığıldı, gözlerindeki yaşam ışığı söndü. Pişmanlık duyuyordum. Başarıya ulaşmamız halinde onu özgür bırakacağım umudundan değil -Toğrıl'ın cömertliğinden ben de kuşkuluydum- atalarının arasında Çiçeklerin Ecesi'nin de bir yakını olabileceğini düşündüğümden.
    </div>

    <div>
      <br />
    </div>

    <div>
      Tekrar ata binip Camuka'nın topraklarına yöneldim. Sancağının altında birçok boy toplamış olması nedeniyle adı her tepenin ardında duyulur olmuştu, Yalnızlar Boyu'ndandı, halkı ona katılmak için Onon kıyısı boyunca ilerlemişti.
    </div>

    <div>
      Toğrıl Camuka'nın on bin savaşçı toplayacağını, böylelikle Karaimlerin sol kanadını koruyacağını düşünüyordu.
    </div>

    <div>
      Temuçin'in gönderdiği mesajı aklımdan geçiriyordum. Atımın toynaklarının altında gümbürdeyen toprak, sessizlik, soğuk, yurt gibi yuvarlak ve yıldızlı gök, bütün bunların içimdeki türküye katılması gerekirdi. Ancak kafamın içinde başka bir nağme, gözlerimin önünde, derimin altında raks eden başka bir kadın vardı... Mutluydum, aklımı toparlayamayacak kadar mutlu.
    </div>

    <div>
      Camuka'nın topraklarında ilerlediğim tek bir günde üç yüzden fazla çadır saydım. Oymağında da bir o kadarı vardı. Yurdunun içindeki en karanlık köşede birçok eyer, koşum takımı, deriyle tutturulmuş bir zırh ve bir kımız çamçağı görülüyordu. Bunun dışında, yere serili bir manda postu, bir sandık, iplerden örülmüş bir ağ üzerine atılmış bir kürk. Hepsi bu. Bir çoban bile bundan daha varlıklıydı.
    </div>

    <div>
      Kendimi tanıtmış, Temuçin'in gönderdiği mesajı söylemeye girişmiştim ki, haykırdı:
    </div>

    <div>
      - Andam mı dedin?
    </div>

    <div>
      Şaşkınlıkla ona baktım. İri ve genişti. Sıska ve sakalsız bir yüzü vardı. Çelik gibi kara ve kuşkulu bakışlarını bana dikmişti.
    </div>

    <div>
      - Onun bir tek andası vardır. Sen de kimsin?
    </div>

    <div>
      - Borcu. Kendimi sana öyle tanıttım.
    </div>

    <div>
      - Ben Temuçin'in andasıyım, diye homurdandı. Seni dinliyorum.
    </div>

    <div>
      - Beni sana Merkitierin obasını dağıttığını yatağını boşalttığını söylemem için gönderdi. Onun yanında, on bin savaşçısıyla Karaimlerin hanı var. Sana soruyor, birbirinize bağlılık andı içtiğiniz o mutlu günlerin anısına, savaşçılarının başına geçip sol kanadımızı oluşturacak mısın?
    </div>

    <div>
      Camuka bir an düşündü, çenesini çevirdi ve bağırdı:
    </div>

    <div>
      - Kököçü! Sen ne dersin?
    </div>

    <div>
      Yurdun dışından bir erkek sesi duyuldu:
    </div>

    <div>
      - Bu Tengri'nin bir işareti. Dün akşamki koyunların kürek kemikleri yalan söylemedi. Temuçin yardımını mı istiyor? Buluşma yerini belirle, ruhlar böyle istiyor.
    </div>

    <div>
      - Anda'ya dersin ki, dedi Camuka beni süzerek, sancağımı ıslatacağım, davullar çalacak, on bin savaşçı toplayacağım. Temuçin oklarını sivriltsin, kargısını ve kılıcını bilesin, çünkü keyfimiz için çok kelle düşecek. Hakaretleri için Merkitleri yok edeceğim. Kadınını kurtaracağım, kinini azaltacağım, ama bütün bunlar bir ödülü hak eder. Üç Merkit reisi de korkaktır, biri en ufak bir eyer gıcırtısından havaya fırlar, diğeri üç sadak görünce kaçar, üçüncüsüne gelince, çalıların hışırtısı bile onu titretmeye yeter. Bataklık çiçekleri büyümeden harekete geçeceğiz. Üçüncü mehtabın ertesi sabah Karaimlerin hanıyla birlikte Tanrı Dağı'nın eteğinde, çocukken bir ana kurdun yavrularıyla birlikte bir ceylanı parçalamasını izlediğimiz açıklıkta bulunsun.
    </div>

    <div>
      <br />
    </div>

    <div>
      Ayı Korkusu'nun ipini çözüp eyere atlamak üzereydim ki, bir adam yaklaştı, gözlerini yüzüme dikti.
    </div>

    <div>
      - Yesügey'in büyük oğlu çok zayıflamadı, değil mi?
    </div>

    <div>
      Sesinden adamın kulağını Camuka'nın çadırına dayamış
    </div>

    <div>
      Kököçü olduğunu anladım. Elinde bir şaman davulu, gözlerinin dibinde de alaycılık vardı.
    </div>

    <div>
      - Hey, Şaman! Ateşin üzerine yeni bir koyun küreği yerleştir, Temuçin'in gücünü göreceksin. Dikkat et, gırtlağına yapışmasın!
    </div>

    <div>
      Ayı Korkusu'nu şaha kaldırdım. Altın rengi yelesi dalgalandı, daha fazla beklemeden ufuktaki bulutlara doğru atıldık.
    </div>
  </div>
</body>
</html>
