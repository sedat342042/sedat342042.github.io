<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>Yirmi beşinci kısım</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Gerçekten de katliam oldu... Merkit topraklarına daldık, her sığınağı yerle bir ettik, erkekleri öldürdük, sürüleri, kadınların en sağlıklılarını ve çocukları götürdük.
    </div>

    <div>
      Obaların altını üstüne getirmeme karşın, Çiçeklerin Ecesi'nin izini bulamadım. Temuçin, ülkenin en güzel kızını bulduğunu sandı, armağan olarak bana verdi.
    </div>

    <div>
      Adı Sedef Irmağıydı, kadınlığını erkek elbiseleri içinde, gür saçlarını da yağlı bir börkün altında saklamaya çalışmasına karşın güzelliği, çölün ortasındaki bir pınar gibi, hemen göze çarpıyordu.
    </div>

    <div>
      Bir çadırın altına soktum, soyunmasını buyurdum. Kılı bile kıpırdamadı. Ayağa kalktım, karşına dikildim; gözlerim çiçek yapraklan kadar ipeksi, pembe elmacık kemiklerinin hizasındaydı. Benden yarım kafa daha uzundu, sıcak keçi peyniri gibi kokuyor, ter damlacıkları kaplı boynu İnip inip kalkıyordu.
    </div>

    <div>
      Gömleğini yırttım. Ürperip kasıldı, burun kanatları ve ağzı büzüldü. Omuzlan narindi. Mavi camdan inciler ve mercandan yapılmış geniş bir gerdanlık göğsünün üzerinde parlıyor, memelerinin kaymaksı yuvarlaklığını ortaya çıkarıyordu.
    </div>

    <div>
      Derin derin soluk alıyor, alnımın ötesinde, ne olduğunu bilmediğim bir yere bakıyordu. Arzumun gözlerine ihtiyacı yoktu. Sert kumaştan gülünç şalvarını yırttım, alevlerin portakal rengi ışığında, fildişine benzer tüylü tepeciğini gördüm.
    </div>

    <div>
      Ensesine yapıştım, diğer elimle de kalçalarının arasındaki gizi araştırmaya giriştim.
    </div>

    <div>
      Kendini o denli sıktı ki, bir oku bile kırabilirdi. Sonunda parmağım yarığını yendi. Bir çığlık attı. Neden o anda gözlerini aradım ki? Dudağını ısırıyordu, yanağından bir damla yaş kaydı. Merkit'in vücudunu avuçlarken, Çiçeklerin Ecesi'nin yüzünü düşledim. Alnımı kızın göğsüne vururken içimden haykırdım: ”Bir kurt gibi davran.” Boşuna gayret...
    </div>

    <div>
      Geri çekildim, sırtına bir post atıp diğer tutsak kadınların yanına gitmesini söyledim. Oysa gözyaşlarını silmeyi ne kadar da istiyordum...
    </div>

    <div>
      <br />
    </div>

    <div>
      Hemen ertesi gün sürüleri, kadın ve çocukları obalarımıza gönderdik. Kağan avlanmamızı, sonra da Toğrılı ziyaret etmemizi istiyordu: üç bin savaşçıyla güneybatıya doğru yolu koyulduk.
    </div>

    <div>
      Selenga Irmağı kıyısında ilerlerken çıkardığımız iki ulak Karaimlerin önderine yaklaştığımızı, ona silah ve mücevher dolu torbalar getirdiğimizi bildirmek üzere yolu koyuldu.
    </div>

    <div>
      <br />
    </div>

    <div>
      Savaşçılarımızın önlerine katıp sürdüğü av hayvanları -altı yüz baş geyik ve ceylan, elli kadar kurt, iki ayı ve üç panter- Orhun Vadisi'nde Toğrıl'ın askerlerince ustaca sarılıp öldürüldü.
    </div>

    <div>
      Karaimlerin ham her zamanki gibi bizlere abartılı biçimde sarıldı, "oğlunun” kağanlığından duyduğu memnunluğu anlattı; bunun daha önce gerçekleştirilmemiş olmasına şaşırmış gibiydi:
    </div>

    <div>
      - Müttefiklerim Moğollar nasıl oldu da bunca zaman kağansız yaşamaya razı oldular?
    </div>

    <div>
      Aynı gece koyunlar haşlanıyor, savaşçılar içip ses tellerini patlatıncaya dek türkü çığırıyorlardı. Arzulu ya da endişeli, kadınların tümü güzel kokuyorlardı, erkeklerin tutkulu gözleri altında, bozkırın alacakaranlığında son bulacak oyunlara katılmaktan çekinmediler.
    </div>

    <div>
      Payıma düşeni aldım, kullanma isteği bulamadım. Aklım gereksiz pişmanlıklardan kaçınmamı söylüyordu. Benim, Temuçin'in iyi yıldızının rahatsızlığı neydi? Kağanın yanında bir tepeye çıkıp ordumuzun kapkara birliklerinin kızıl otlar üzerinde yürüyüşünü izlerken doyuma ulaşmamış mıydım? Kılıcımı Merkit kanıyla ıslatmak, oklarımı onların sırtına saplamak beni keyiflendirmişti. Onları korkutmuş, gırtlaklamıştık; kadınlarına tecavüz etmiştik ama bütün bunlar geçmişte kalmış, unutulmuştu. Şu anda bile sıkılıyordum, Çiçeklerin Ecesinin yokluğu sıkıntımı daha da yapışkan yapıyordu; üstelik Merkit kızını, kızıl sancağımın onun karşısında boynunu büktüğünü hatırlamak, yalnızlığımı daha da artırıyordu.
    </div>

    <div>
      Bütün bunları kime anlatabilirdim? Kadınların adının anılmasıyla bile heyecanlanan, arzularım tatmin için Kağan'ın cömertliğine güvenen hangi Moğol beni anlayabilirdi?
    </div>

    <div>
      <br />
    </div>

    <div>
      Atların kolanından bile daha aşağıda olma duygusu, Ayı Korkusu'nun bıraktığı boşluktan da kaynaklanıyordu. Doru atımın ruhu yanımdan bile ayrılmamıştı; parmaklarımın altında ürperiyor, damarlarımda koşuşturuyor, kulağımın dibinde kişniyordu...
    </div>

    <div>
      Şafak sökerken, mora bürünmüş vadide, ateşlerden uzaklaştım, iştahının peşinde yürüyen Kör'ün sırtında, bir tepeden diğerine giderek içimdeki sıkıntıyı atmaya çalıştım. Bunu az da olsa başardım; her şey o kadar mavi ve o kadar yeşil oldu ki...
    </div>

    <div>
      <br />
    </div>

    <div>
      Daha sonraki günlerde, Toğrıl birlikte avlanmamızı istedi. Aynı zamanda bizlere geniş topraklarının kalbini, Ata Sakalı olarak adlandırdıkları çağlayanı göstermek istiyordu.
    </div>

    <div>
      Moğollar ve Karaimler bölükler halinde Orhun'un kıyısı boyunca, kapkara kayalarla kaplı bir vadide ilerledi. Çağlayana varmak için iki gün boyunca yürümek gerekti. Bazı yerlerde otlar yerim küçük dikitlerle kaplı taşlı bir toprağa bırakıyor, bunları aşabilmek için zikzaklar çizmek gerekiyordu. Bazı yerlerde ise, nehrin oluşturduğu uçurumları aşmak için, atlarımızı dağın yamacına yapıştırarak ilerlemek zorunda kaldık. Toğrıl karşılaşacaklarımızı önceden düşünmüş, taşlarla kaplı yolu açmak için yanında, çoğu Nayman, yeterince köle getirmişti. Çığların doldurduğu bir bölüme bastıklarında, dağdan kopan parçalarla birlikte, aşağıda homurdanan sulara uçuyorlardı. Karaimlerin önderi önümüze başka köleler gönderdi, güvenlik amacıyla değil, uçurumların ne kadar derin olduğunu görebilmemiz için. Köleler kollarını ve bacaklarım sallayarak düşüyor, bir kaya çıkıntısı üzerinde kalmadıkları zaman, aşağıda köpükler içinde kayboluyor, düşerken de bir karınca kadar ufak görünüyorlardı.
    </div>

    <div>
      Akşama doğru, Ata Sakalı tüm çabalarımızı ödüllendirdi. Yüksekliği üst üste çıkmış yedi adam boyundaydı; sulan kırk başlık bir manda sürüsünü barındıracak kadar geniş bir çukurun içinde köpürüyordu. Sonra, ırmak kızıl yarlar arasından kendine hızla bir yol açıyor, üzerleri çamlarla kaplı adacıkların çevresinden dolanıyordu.
    </div>

    <div>
      Çağlayanın ötesinde, sığ bir su, dibindeki çakılları okşuyordu. Suda çevredeki tepelerin pembe ve mavi yansısı sallanırken, kıyıdaki yüksek ve ipeğimsi otlar atlatın ağzının suyunu akıtıyordu. Orada konaklamaya karar verdik.
    </div>

    <div>
      Alevlerin ışığında, Toğrıl bölgenin kutsal değerim açıkladı.
    </div>

    <div>
      - Burası bütün kavimlerin atalarının kabridir. Başlangıçta bu vadi, tanrısal Orhun'un damarından daha aşağıdaydı. Daha sonra Toprak Ana'nın bağırsaklarıyla doldu, yukarı bakarsanız, parçaların nerelerden koptuğunu görürsünüz.
    </div>

    <div>
      Bakışlarımızı gösterdiği yöne kaldırdık, karanlıkları tırmalayan yay biçimindeki soluk gölgeyi görmek için gözlerimizi kıstık.
    </div>

    <div>
      - Şafakta, diye sözüne devam etti Toğrıl, kemerlerimiz omuzumuzda, içimizi arındırmaya gideceğiz.
    </div>

    <div>
      <br />
    </div>

    <div>
      Ertesi sabah, sürekçiler dağı kuşatmaya giderken, hiçbir otun bitmediği tepeye varmak için dik yarları tırmandık.
    </div>

    <div>
      Rehberimiz, dünyanın başlangıcı olarak kabul ettiği yeri gösterdi: kusursuz şekilleriyle bir dağ, Toprağın vulvası.
    </div>

    <div>
      Yusyuvarlak bir boru gibiydi, mavi sedir ağaçlarından kaftanım giyinişti, çevresindeki tüm dağların üzerinden, ulaşılmaz, bakıyor, zirvesindeki karlar parlıyordu. Parıltılı bir pus dibini saklasa da tepesindeki yarıktan güzel devin içim görmek mümkündü.
    </div>

    <div>
      - Çok uzun zaman önce, dedi Toğrıl, Toprak Ana, bütün dişilere hayat veren kanım döktü. Yangından kayalar, toprağı yakan kaynar ve köpüklü akıntılar çıktı. O zamanlar vadi dev bir kor gibiydi, Orhun Nehri bu kora acılar içinde karışıyordu. Toprak Ana'nın kalçaları ancak İki mehtapta sakinleşti kanının pıhtılaşıp donması için de iki kış gerekti. Üzerinden geçtiğimiz şekilsiz ve keskin siyah kayalar, Orhun kenarındaki aşılmaz yarlar, o mükemmel temizliğin kanıtlarıdır.
    </div>

    <div>
      Toğrıl yanağını okşadı ve inatçı Orhun'un sonunda donmuş toprakta kendine bir yol açmayı başardığım, onu boğmaya çalışan parçalan teker teker sürükleyip attığını anlattı.
    </div>

    <div>
      Üzerimizde bir çift kartal yavrularını çağırıyordu. Nilka, Toğrıl'ın oğlu, kuşlardan birine bir ok attı. Ok kartallardan birinin kanadına saplandı. Babası sesini yükseltti:
    </div>

    <div>
      - İğrenç kurbağa! Senin ellerini bağlamam mı gerek? Yaraladığın o dişi kartal bizi yavrusuna götürebilirdi. Onu sadık bir müttefik yapabilirdik. Git! Git ve okunu ara, kartalın yavrusunu bulmadan da gelme, oğlumun doğurmakta olan bir kadın kadar sakar olduğunu söylemelerim istemiyorum.
    </div>

    <div>
      Temuçin bana bir göz işareti yaptı. Kartal yavrusunu bulmamı, onu Toğrıl'a armağan etmemi istiyordu. Buyruğuna uydum, Nilka'nın tereddüt ettiğini görerek, peşimden gelmesini önerdim. Bana bir seyisten buyruk almayacağım söyledi; kuşların bir süre üzerinde uçtukları çıkıntıya doğru tek başıma yola koyuldum.
    </div>

    <div>
      Kısa sürede kartal yavrusunu buldum. Taşların arasında, gagası yukarıda yatıyordu. Çizmemi çıkarıp kuşun başına geçirdim, sonra yaralı anasının tepemde dönendiğini gördüm. Kanatları açık, oku gagasıyla çıkarmaya çalışıyordu. Biraz tırmandım, erkek kartal en yukarıda, boynunu çevirerek bizi izliyordu. Ana kuş menzilime girince nişan aldım... Nilka'nın sesi duyuldu. Avını ona bırakmamı buyuruyordu. Kuşu vuramayacak kadar uzaktaydı, okumu fırlattım ve kartal yavrusuna döndüm.
    </div>

    <div>
      Armağanını beğenen Toğrıl, oğlunun dönmesini bekledi, daha sonra yavruyu ona uzattı.
    </div>

    <div>
      - Anasını öldürdüğüne göre, bunu besleyip eğitmek de sana düşer.
    </div>

    <div>
      Nilka bana öldürecek gibi baktı. Yorgunluktan bitkin devenin, elinde sopasıyla gelen aceleci deveciye baktığı gibi.
    </div>

    <div>
      <br />
    </div>

    <div>
      Çağlayanın üstünde okçuları mevzilendirdik, avın daha neşeli geçmesi için orada burada bazı boşluklar bıraktık.
    </div>

    <div>
      Sürekçilerce kovalanan hayvanlar şafaktan akşama kadar gün boyunca tuzağımıza koştular.
    </div>

    <div>
      Attan inmeye karar verdiğimizde, dağlar mor elbiselerini giymişlerdi bile. Alevlerin çevresinde hayvanları parçaladık, kımız kırbaları elden ele dolaşıyordu. Toğrıl keskin nişancılığımızdan ötürü bizleri kutladı. Kasar herkesten de daha başarılı olmuştu. Tek bir istisna dışında -işini baltayla bitirdiği bir vaşak- hayvan basına bir ok kullanmıştı. Şimdi kahkahalar atıyor, kelimeleri uçuşturan, dizleri titreten at sütünden büyük yudumlar alıp sarhoş olmaya çalışıyordu.
    </div>

    <div>
      İşte o sırada Toğrıl, gelişimizden birkaç gün önce ordusunu Kinlerin ziyaret ettiğini açıkladı:
    </div>

    <div>
      - Altın Han'ın kullarından Prens Wanyen Siang'ın ulakları.
    </div>

    <div>
      - Taşaklarını koparmadın mı? diye sordu, yüzü kımızdan kıpkırmızı Kasar.
    </div>

    <div>
      - Hayır, dedi Toğrıl, bana oldukça ilginç bir şey getirdikleri için, ipek külotlarının içine dokunmadım. Jin'ler ile Tatarlar arasındaki ittifak bozulmuş. Jinler, topraklarım çeviren büyük taş yılanın yakınlarında Tatar görmek istemiyor.
    </div>

    <div>
      - İzcilerim, topraklarımızın az ötesinde, Ulca Vadisi'nde kalabalık bir Tatar ordusu toplandığını söylemişlerdi, dedi Temuçin. Şimdi nedenini anlıyorum.
    </div>

    <div>
      - Başkaları da gelecek, dedi Toğrıl, çünkü Wanyen Siang artık Tatar'dan bekçi köpeği istemiyor. Onları gafil avlayıp ayaklarımızın dibindeki bu hayvanlar gibi gırtlaklamaya ne dersin? Büyük sürüleri, güzel kızları var, üstelik Jinler de bizi ödüllendirmeyi unutmaz... En azından bana verdiği söz bu.
    </div>

    <div>
      Temuçin tasının dibindekileri uzağa fırlattı.
    </div>

    <div>
      - Altın Han'ın onurları bana vız gelir. O pislikleri ezerek babamın öcünü almanın keyfi başka hiçbir şeyle ölçülmez.
    </div>

    <div>
      Uzun tartışmalardan sonra iki önder, askerlerin Aşık Baykuş Mehtabı'nda toplanmasını kararlaştırdılar. Tatarlar kış boyunca rahat bırakılacaktı. Buluşma günü uzak görünse bile, Temuçin bunun bize Tatarları gözleme fırsatı vereceğini biliyordu.
    </div>

    <div>
      - Önemli olan, dedi Kasar iki kahkaha arasında, semizlenme fırsatı bulmamaları.
    </div>

    <div>
      Toğrıl'ın obalarında yarım mehtap geçirdik. Bazen avlanıyor. bazen de beceri oyunları veya güreşte birbirimizle kapışıyorduk. En çok da yemek yiyorduk ama, aslında gecikmiş mevsimin son ışıklarının tadını çıkarıyorduk.
    </div>

    <div>
      Hareketimizden birkaç gün önce, ev sahibimiz yeğenlerinden ikisinin, Belgütey ile benim kadınlarımızın, karınlarının hâlâ kuru olmasına şaşırdığını söyledi. Dönüşümde bu boşluğu dolduracağımı anlatmaya çalıştım, emin olmak için geceyi Verimli Kaya üzerinde geçirmemi istedi.
    </div>

    <div>
      Verimli Kaya, yarısı toprağın altında, görünen bölümü iki taşağıyla birlikte bir erkek organını andıran beyaz ve geniş bir taştı. En ilginci şekli değil, bulunduğu yerdi: yağmurların yarattığı toprak kaymaları nedeniyle, bir kadının bacak arasına benzeyen bir çukur. Kayanın verimlilik özelliğinin yaşlı kadınların bile gebe kalmasını sağladığı söylenirdi. Mevsimler ve yüzlerce kısır kalça tarafından cilalanmıştı; ünü öylesine yayılmıştı ki, üzerinde bir gece geçirmem bile, beş günlük yoldaki Cerelma'nın tohumlanmasına yeterli olacaka.
    </div>

    <div>
      Toğrıl'ın inanç ve ısrarı karşısında, isteğini yerine getirmek zorunda kaldım. Rüzgârsız bir geceydi, ay ışığı yoktu. Daha postumu otların üzerine sermemiştim ki, yanımda bir varlık hissettim. Gözlerimi karanlıklara diktim, atıma atladım. Birkaç adım ötede, dertop olup uzanmış bir gölge gördüm. Elimde hançer, üç adımda tepesine çöktüm. Çığlığını elimle boğdum. Ayağa kalkmak istedi, sendeledi, biraz sonra alnıma doğru uzattığı kolları sakinleşti.
    </div>

    <div>
      Uzun bir dizinin birincisiydi, çünkü o gece kaya her yaştan kadının ziyaretine uğradı; yaşlı kadınlar ya da nineler bile geldi. O yaşlılardan aklımda, beceriksiz öpücüklerinin yanı sıra, kuvvetli bir sidik kokusu kaldı.
    </div>
  </div>
</body>
</html>
