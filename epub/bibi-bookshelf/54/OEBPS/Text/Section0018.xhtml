<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>On sekizinci kısım</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Soğuğun etkisini ölçmek için yerdeki karga ölülerini saymak gerekir. Yer, kemiklerine kadar donmuş bu dayanıklı kuşların leşleriyle doluydu.
    </div>

    <div>
      O kış çok kayıp oldu. Sürülerimiz de soğuktan kurtulamadı, kurtlar obalarımızın içine kadar indi. Temuçin ve Camuka sık sık sürek avına çıkıyordu. Ormanların donmuş sessizliğinde avlanmayı tercih ediyordum, ta ki Börte'nin sularının geldiği güne kadar.
    </div>

    <div>
      Anda'nın kadını gürbüz bir oğlan doğurmuştu.
    </div>

    <div>
      Kuzu postlarına sarılmış, çocukların koruyucusu tilkinin kürküyle bağlanmış bebek sakin ve dikkatliydi. Uyandığında sessiz ve sakin ziyaretçiye bakıyor, kaftanını açıp onu göğsüne bastırana kadar anasının hareketlerini gözden kaçılmıyordu. Yurdun altında büyütülen ve meleyen kuzu bile ondan daha sabırsızdı. Göbeğinin üzerine küçük bir yay, yuvarlak uçlu üç küçük ok ve Ayı Korkusu'nun yelesinden bir tutam bağlamıştım. Çatıyı tutan sırıklardan birine asılan kayışın üzeri de muskalar ve uğurlarla doluydu. Bir tilki ayağı, bir tüy, bir tırnak... Kutsal, ruhları kovucu ve koruyucu şeyler.
    </div>

    <div>
      Kışın büyük bir bölümünü, uyuyan mehtap suratı üzerine eğilmiş, onu izlemekle geçirdim. Bir emzirme süresince gözümü ondan ayırmadan bakabiliyor, anasının bebeğin başım tutan yıldızlı elini hayranlıkla seyrediyordum. Bu beni sakinleştiriyordu, Börte'yi kutlamak için kabaca düşündüklerimin tam tersini söylüyor, oğlundan daha çirkinini görmediğimi anlatıyordum; önemli olan kötü ruhları kandırmak, onlara yeni doğmuş savunmasız bir yaratığın varlığını belli etmemekti. Börte de doğurduğunun korkunç bir şey olduğunu kabul ediyor, yanaklarını güzelleştiren yumuşak tebessümü ise ne kadar övündüğünü gösteriyordu.
    </div>

    <div>
      <br />
    </div>

    <div>
      Sonra, Toprak Ana susuz kalmış gibi bütün kan bir solukta sömürdü. Ayı Korkusu'nu eyerledim, Çiçeklerin Ecesi ve ailesini kışlağı Küllenmiş Kayın Geçidi'ne gittim. Her gidişimde orada daha uzun kalıyordum.
    </div>

    <div>
      Ayın altında yuvarlak ve beyaz omuzları; şafak zamanı soğuktan ürpermesi; parmaklarımın arasından ağır ağır akan saçları; hareketlerindeki hanımeli kokusu; öfkelendiğinde tuzağa düşmüş ceylan gibi inip kalkan boynu: her şeyi, her şeyi beni güneşte kalmış ve fazla ışıktan açılmış bir meyve gibi yere çalıyordu. Bazen, mutluluktan dilsiz, önünde çiçek açıyordum.
    </div>

    <div>
      Babası ve erkek kardeşleriyle aynı çadırda döşeğe uzandığımda, yakında olduğunu bilmekten, aramızda sadece iki keçe duvar olduğunu hatırlamaktan, ateşin üzerine düşmüş bir solucan gibi kıpır kıpır döneniyor, uyku tutturamıyordum. Kimbilir kaç gece boyunca döşeğimde dönüp durdum, bir köpek gibi döşeğinin dibine kıvrılarak soluğundan sarhoş olmayı düşledim... Şafak yurdun içini mavileştirdiğinde onun kalktığını, kemerini bağladığım duyar, yüreğim çılgınca çarparak, gelip erkeklerin ocağım yakmasını beklerdim. Bir saniye sonra oradaydı, diz çökmüş, çakmaktaşının ışığında güzel yüzü maviden ambere gidip gelirdi. Ateşin yanında oyalanırdı, erkekleri uyandırmasını beklerken, gözlerini kaldırana kadar bakışlarımla onu adeta yiyip bitirirdim. Gözünü kaldırır kaldırmaz, sevinç ve utangaçlık karışımı bir duyguyla yeniden yere indirirdi. Ayağa kalkar, peşinden dışarı çıkardım. O zaman döner, bana gülümser, solgun yüzünde yanakları kıpkırmızı, kırbaları alır, ırmağa yönelirdi. Soluğundan çıkan buharın saçlarım çevrelemesine dalar, onu izlerdim.
    </div>

    <div>
      <br />
    </div>

    <div>
      Böyle bir sabah, gözleri heyecandan pırıl pırıl, beni elimden tutup ırmağın yukarısına götürdü. Beyaz Mehtap oradaydı. Çiçeklerin Ecesi gidip kısrağına bakmamı istedi, geride bekledi. Kısrağın yanına vardığımda, kuyruğunun ve art ayaklarının çamurlanmış olduğunu, hayvanın da bitkin göründüğünü gördüm. Sabırsızlıkla bekledigimiz birkaç adım ötedeydi, yere yatmış, titrek boynunu dik tutmaya çalışıyordu. Mutluluğun renginde, bir kuğu kadar beyaz bir tay. Bacaklarını altında toplamış, soluğunu toparlamaya çalışıyordu. Biraz da soğuğun etkisiyle, şaşkın şaşkın çevresine bakıyordu.
    </div>

    <div>
      Çiçeklerin Ecesi arkamdan yaklaştı, kollarım belime doladı ve fısıldadı:
    </div>

    <div>
      - Senin olacak.
    </div>

    <div>
      Başım dönüyordu. Gözlerimi kapadım. Tekrar açtığımda, bir tepenin üzerinde Ayı Korkusu'nun gölgesini gördüm. Doğan güneşin şeffaflığında yelesi bir görünüp, bir kayboluyordu. Küçük ailesinin üzerine titrer gibiydi.
    </div>

    <div>
      Tay erkekti. Vücudu gürbüz, bakışları sağlam, toynakları simsiyahtı. Bir de işareti vardı: sol omuzda kahverengi bir leke.
    </div>

    <div>
      Anası dudaklarının ucuyla sağrısını temizledi. Tay ön bacaklarını açtı, bir an bekledi, bir kıç attı, ön ayaklarının üzerinde yan doğruldu, toynaklarıyla yeri dövdü, sallandı sonra arka ayaklarının üzerine kalktı. O hızla burnunun üstüne otlara devrildi. Hiç beklemeksizin ikinci kez yekindi, titrek bacakları üzerinde cesaretle direndi. Ayakta kalmayı başardı, kulakları dimdik, gururla çevresine baktı.
    </div>

    <div>
      Çiçeklerin Ecesi ensemi ısırırken fısıldadı:
    </div>

    <div>
      - Beyaz Bulut.
    </div>

    <div>
      <br />
    </div>

    <div>
      Bazen, bir yamaç çukurunda ya da bir ağaç altında, bir ayı postunun altına giriyor, birbirimizin soluğunu koklayarak uyuyorduk.
    </div>

    <div>
      Bir gece buz gibi sert ve acı verici bir yağmur başladı. Çiçeklerin Ecesi yanağımı okşayıp kalktı. Çizmelerimizi yağmurdan saklayabilecek bir yer bulana kadar elbiselerinin içinden çıktığım, başı geride, bütün vücudunu billur öpücüklere sunduğunu gördüm. Kendi çevresinde yavaş yavaş dönüyordu. Vücuduna yapışmış uzun saçları siyah nehirler çiziyordu. Tanrısal manzara karşısında kıpırdamaya cesaret edemedim. Yanıma yaklaştı, yasağı hiçe sayarak tepemde durdu. Ensemi tuttu, kalçalarına, zarifçe açılmış ipeksi ormanına doğru çekti. Baldırlarına yapıştım. Dipdiri ve buz gibiydiler. Damlalar vücudu boyunca akıyor, porselen yarığına doğru koşuyordu. Dudaklarımı kokusu hiçbir çiçeğe benzemeyen bu ırmağa yapıştırıp içtim. Bir sağnak geçti. Beni kendine çekti, uzun ve titrek bir sesle inledi.
    </div>

    <div>
      <br />
    </div>

    <div>
      Çiçeklerin Ecesi'nin kardeşleriyle yaptığım uzun konuşmalardan, onların da Temuçin'e katılmak istediklerini biliyordum. Oysa Çiçeklerin Ecesi, konuyu her açtığımda buna karşı olduğunu yinelemekteydi.
    </div>

    <div>
      - Cerelmayı yatağından at, o zaman çadırlarımızı yıkarız. Ne bekliyorsun?
    </div>

    <div>
      Kendimi istediğim kadar savunmaya çalışayım, Temuçin'in Karaimlerin ittifaktan ayrılma tehlikesiyle karşı karşıya kalacağını anlatayım, inadından vaz geçmiyordu:
    </div>

    <div>
      - Evlenmek istediğin ben mi, yoksa Temuçin mi?
    </div>

    <div>
      Süt tasına bir fiske atarak yüzümü ıslatıyor, sonra da beni uyarıyordu:
    </div>

    <div>
      - Öyleyse, sağnaklı o geceden daha ileri gidemeyeceğiz.
    </div>

    <div>
      O da en az benim kadar mutsuzdu, çünkü o ünlü gece,
    </div>

    <div>
      yangından içmeme izin verdikten sonra dikilmiş yayımı eline almış, hıçkırıklar arasında ucuna bir öpücük kondurmuştu.
    </div>

    <div>
      Hiç olmazsa yayımdan uzak kalmanın onu da üzeceğim umuyordum, çünkü omuzlarım indirip uyarısını daha da ileri götürüyordu:
    </div>

    <div>
      - Sağnaklı geceyi bir daha hiç tekrar etmeyeceğiz!
    </div>

    <div>
      <br />
    </div>

    <div>
      Camuka'ya katıldığımızdan beri on iki mehtaptık büyük çember tamamlanmıştı. Bozkırın çiçekten kaftanım giydiği Süslü Guguk Kuşu Mehtabı'na gelmiştik, Temuçin de, ben de birer bahar daha yaşlanmış, yirmimize varmıştık.
    </div>

    <div>
      Yurdun önünde, ufkun güzelliğine bakıyordum. Cerelma içeride bir şeylerle uğraşıyordu. Kaplan Yılı'nda olduğumuzdan, dev kediyi düşünmeye başladım. Daha hiç kaplan görmemiştim, oysa babamın bana yaptığı açıklamalar düş kurmamı kolaylaştırıyordu.
    </div>

    <div>
      Kaplanı düşümde canlandırdıkça, onu avlamak, izlerini soluk soluğa takip etmek, sidiğini, kurumuş yosunlara yapışıp kalmış bir tutam kılım koklamak, cambazlığım görmek, nöbet yerlerini bulmak tutkum da artıyordu. Kadife ayakları, sert kılları, aldatıcı şekillerle süslü kürküyle kaplan, geniş topraklarım bir labirent yapıcısının özeni ve yumuşaklığıyla dolaşmaktaydı. Sert hareketler sadece son saldırının habercisidir. Yırtıcı hayvanlar içinde sadece en hızlısı değil, en akıllısıdır. Onun yarımda aslan hantal ve aptal bir hayvan kalır. Sürü halinde avlanan kurtların aksine, kaplanlar yalnızdır. Kurbanlarına yaklaşmadan önce, kokusunu bastırmak için onların pisliğinde yuvarlanır. Babam taze izlerine bakmanın ve sesini duymanın, onu görmek anlamına gelmeyeceğini söylemişti. Saklanmada uzmanlaşmıştır. Kurbanım yakalar, hareketlerim felç eder, iradelerini kırar. Bir pençede koca bir atı yıkar, tırnaklarım burnuna takarak sürükler. Gökyüzündeki bir bulut gibi, sessiz hareket eder. Işıktan birer ırmak gibi gözleri, gece geldiğinde cinayet ve sevişme konusunda da bilgi sahibidir.
    </div>

    <div>
      Orada oturmuş, o nefis kürkü kesip Çiçeklerin Ecesi'nin omuzlarına sardığımı düşlerken Cerelma'nın sesi büyüyü bozdu:
    </div>

    <div>
      - Sağır mısın?
    </div>

    <div>
      - Beni bekleyen avı düşünüyordum, dedim gerinerek.
    </div>

    <div>
      - Dilin yalan söylüyor. Yine gitmeyi düşünüyorsun.
    </div>

    <div>
      - Evet, hem de uzun zaman için.
    </div>

    <div>
      - Bana bir oğul doğurtmadan hiçbir yere gidemezsin.
    </div>

    <div>
      - Aşksız çiçek açmaz.
    </div>

    <div>
      - Burada kal, sana aşk veririm, diye yalvardı koluma sarılarak. Dolunay yükseliyor. Kököçü bu gece beni tohumlayacağını söyledi.
    </div>

    <div>
      Kolumu kurtardım.
    </div>

    <div>
      - Artık samanların peşinde mi dolaşıyorsun?
    </div>

    <div>
      - Dikkatli ol, Borcu, bana terk edilmiş Moğol kadının başka ere varabileceğini söyledi.
    </div>

    <div>
      - Ne bekliyorsun?
    </div>

    <div>
      - Sen ki, yüzünü dişisinin kıçına yapıştırmış köpeğe benziyorsun, kim olduğunu sanıyorsun? Benim gözlerim köstebek gözü değil, geri döndüğünde iğdiş edilmiş bir boğa kadar bitkin olduğunu görmüyor muyum sanki? Taşakların bir kancığın kıçında kaldı. Gırtlağın tüy dolu, kancığın yarığının kokusu ta buradan duyuluyor.
    </div>

    <div>
      Cerelma'yı kızgınlığıyla başbaşa bırakıp, havada asılı pus parçalan bütün vadiyi kaplamadan Ayı Korkusu'nu bulmak için ayaklandım. Uzaklaşırken:
    </div>

    <div>
      - Eğer gidersen, seni uyuştururum diye bağırdı Cerelma arkamdan.
    </div>

    <div>
      Sakin sakin obaya dönen nöbetçilerin yanından geçtim. Gündüz atımı Temuçin'in sürüsünün yanında görmüşlerdi. Nöbetçilerden birini atımı getirmeye gönderdim, Kasar'ın çadırına girdim. Yurdun altında her zamanki gibi bir arkadaş kalabalığı içmek ve kahkahalarla gülmekle meşguldü. Neşelenmem uzun sürmedi. Karşımızda Metekna yorulmak bilmeksizin çalışıyordu. Karnı yuvarlaktı, durmadan erkeğine bakıp gülümsüyor, Kasar da kadının yanına yaklaşır yaklaşmaz ona dokunmaktan kendini alamıyordu. Bu ikisi ilk günlerdeki gibi neşeliydi, neşeleriyle de damlarının altına kırlangıçları ve dostları topluyorlardı.
    </div>

    <div>
      Nöbetçi atımı getirdiğinde, gece ilerlemiş, alnım yanmaya başlamıştı Atı eyerlemesini söyledim, şafak söker sökmez Çiçeklerin Ecesi'nin obasına gitmek niyetindeydim. Geri döndüm, içmeye ve türkü söylemeye bıraktığım yerden devam ettim.
    </div>

    <div>
      <br />
    </div>

    <div>
      Çiy kaplı ova çizmelerimin altında gıcırdıyordu. Başım ağırlaşmıştı, midem bulanıyor, bacaklarım titriyordu. Ayı Korkusu yere uzanmış, burnunu yere dayamıştı.
    </div>

    <div>
      Yüzüne bakarken burnunu okşadım. Gözünde garip bir karanlık vardı.
    </div>

    <div>
      - Neyin var, dostum?
    </div>

    <div>
      Bir kişneme, acı dolu bir selam mırıldandı.
    </div>

    <div>
      Gözle görünür bir yarası yoktu, bütün vücuduna dokundum. Obanın nöbetçilerinden biri güneş doğarken atımı orada yatar bulduğunu söyledi.
    </div>

    <div>
      - Neden bana haber vermedin?
    </div>

    <div>
      - Verdim. Kadının sizi rahat bırakmamızı söyledi. Ayı Korkusu'nu tedavi etmeyi önerdim ama ona dokunursam senin beni öldüreceğini söyledi. Daha fazla ısrar etmedim.
    </div>

    <div>
      Doğru söylüyor gibiydi. Gidebileceğini belirttim.
    </div>

    <div>
      Ayı Korkusu'nu ayağa kaldırmaya çalıştım. Boşuna. Soğuk ve katı bacakları artık cevap vermiyordu. Gözlerinde, Çiçeklerin Ecesi'nin sevgi dolu bakışları altında dolaşan Beyaz Mehtap ve tayını görüyordum. İşte o an ani ve çılgın bir öfkeye kapıldım. Hızla çadırıma daldım, Cerelma'nın üzerine atıldım, ayağa kaldırdım, ocağın basına sürükledim, kafasını kaynar süte sokmama ramak kaldı.
    </div>

    <div>
      - Ne yaptın? Konuş, yoksa seni öldürürüm!
    </div>

    <div>
      - Hiçbir şey yapmadım ...
    </div>

    <div>
      - Öyleyse kim? Kim?
    </div>

    <div>
      Hızla kafasını kaynar süte daldırdım ve hemen çıkardım. Çığlıkları bütün obayı ayaklandırdı. Erkekler üzerime atıldı. Birinin kafasını yardım, bağlanıp Temuçin'in cadırı önüne götürülmeden önce birkaç çene kırdım. Temuçin, yanında Camuka'yla çıktı.
    </div>

    <div>
      - Bırakın onu, diye buyurdu anda. Ne oldu, Borcu?
    </div>

    <div>
      - Gitsinler! Hepsi!
    </div>

    <div>
      Temuçin'in bir bakışı, Camuka dahil hepsinin gitmesine yetti.
    </div>

    <div>
      Ani öfkemin nedenini dinledikten sonra, beni sakinleştirmeye çalıştı. Ona göre atımın durumu, hastalığının görüldüğü hızla düzeliyordu. Atları tedavi etmekte eşi daha olmayan Belgütey'den Ayı Korkusu'na bakmasını isteyecek, üvey kardeşi de sırrı çözemezse, şamanın yardımına başvuracaktı. Ama o andan itibaren Cerelma'yla aramızdaki çekişmenin sona ermesini istiyordu.
    </div>

    <div>
      - &nbsp;Dinle Temuçin, bir ayağı kırık bir at bile yerinde durmaz. Onu sadece bir ham taşa çevirebilir. Kököçü'den korkulur. Cerelma'yla birlikte gitmeme engel olmak için elele verdiler. Onun Ayı Korkusu'na yaklaşmasına izin verme.
    </div>

    <div>
      - Kadınından kuşkulanıyorsun, peki kanıt var mı?
    </div>

    <div>
      - Koşularımın beni nereye götürdüğünü biliyor. Çiçeklerin Ecesi'ne gitmeye devam edersem, beni uyuşturmakla tehdit etti.
    </div>

    <div>
      - Tek bir tehdit bile bazen kötü ruhları harekete geçirmeye yeterli olabilir, yine de bir tehdit yeterli kanıt değil.
    </div>

    <div>
      - O yılan sevinçten uçuyor. Benden nefret ediyor. Bırak beni, onu konuşturayım.
    </div>

    <div>
      - İmkânsız. Şu anda dokunulmaz olduğunu düşün. Çadırımın altında, Börte'ye ya da Kasar ve Belgütey'in kadınlarına açılacaktır. Eğer suçluysa, onu sana teslim ederim.
    </div>

    <div>
      - Gözlerinizi boyayacak.
    </div>

    <div>
      - Yeter, Borcu! Şimdilik gözleri boyanan sensin. Ocağına kinin yerleşmesine izin verdin. Başka kadınların yanına koşmadan önce, kendininkini tohumlaman gerekirdi.
    </div>

    <div>
      - Onun karnı kuru ve kısır.
    </div>

    <div>
      - Kurumuş olan taşakların olmasın? Çiçeklerin Ecesi'ni tohumlayabildin mi?
    </div>

    <div>
      - Cerelma yok olsun, bekâretini sunacak.
    </div>

    <div>
      Temuçin'in burnu uzadı, gözlerinin yarığı büyüdü
    </div>

    <div>
      - Sen kurt yavrusu değilsin, sürü başısın. Öyle de davran. Kadınlarına hâkim ol, onları ısır, onların buyruğuna girme. Git, yanma git ve kara kilidini zorla, kanını toprağa dök, daha fazla beklemeden de buraya getir.
    </div>

    <div>
      - Cerelma'ya öyle davrandım. Şimdi bana nasıl baktığını görüyorsun.
    </div>

    <div>
      Yüzünde sinirli bir ifade vardı.
    </div>

    <div>
      - Kadınınla seni çıldırtanın arasında tek bir fark var. Seni çıldırtan açlığını doyuramazsa, onu başından atabilirsin, Cerelma'yı atamazsın. Bunu sana ben söylüyorum.
    </div>

    <div>
      Aşk toprağında bizi ayıran uçuruma baktım, dünyada hiçbir şeyin bu uçurumu kapatamayacağım anladım.
    </div>

    <div>
      - Ayı Korkusu olmadan, kanatsız bir kuş gibiyim. Daha yaşıyor, yüreğimin sahibesinin çiçeğini kopartmak için de olsa, onu bırakıp gidemem.
    </div>

    <div>
      - Sadakatini bilirim. Sana bir erkek için en önemli şeyi anlatan da o sadakat; çünkü dünyada hiçbir kadın böyle birattan daha değerli olamaz.
    </div>

    <div>
      Börte'yi bulabilmek için yaptıklarım düşününce, ne büyük yalan! Bana önerdiği reçete sahteydi, yine de en ufak bir yorumda bulunmadım.
    </div>
  </div>
</body>
</html>
