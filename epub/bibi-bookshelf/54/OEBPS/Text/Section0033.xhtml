<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>Otuz üçüncü kısım</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Şafak sökünce gecenin kalıntılarını görüp dondum. Küçük vadi kısmen parçalanmış insan ve at ölüleriyle kaplıydı. Yüz kadar kurt kendilerine ziyafet çekiyordu. Biraz yukarıda, onu getirdiğim yamacın tepesinde, Temuçin kendi kanından bir gölün ortasında yatıyordu, iki adım gerisinde de kocaman bir kurt vardı. Yayım ve oklarım andanın yanındaydı, elbiselerimi de onu ısıtmak için üzerine örtmüştüm. Anasının bacakları arasındaki bir sümüklü gibi çırılçıplaktım.
    </div>

    <div>
      Uğruna Kağan'ın yanından ayrıldığım süt tulumunu bıraktım, bir insan kolu için kapışan iki kurdun yanından geçerek tepeye koştum.
    </div>

    <div>
      Görünürde bu kadar yumuşak tepelerimiz aslında çok diktir. Yokuşun yarısını bulmamıştım ki, kurdun burnu Kağan'ın boynundaki yarayı koklamaya başladı. Bir tek ısırık bile ölümcül olabilirdi. Hayvan yarayı yalamakla yetindi. Yayımı almak üzere elimi uzattım, Kağan bileğime yapıştı. Kurt dudaklarını kaldırdı, kıpkırmızı diş etlerinin arasındaki keskin dişlerini gösterdi.
    </div>

    <div>
      - Neredeydin?
    </div>

    <div>
      Kağan'ın gözünde her zamanki vahşi hayvan ışıltısının dışında, delice ve soru dolu bir ifade vardı.
    </div>

    <div>
      - Susuzluğunu giderecek bir şey aradım. Gece boyunca sayıkladın ve susadığını söyledin.
    </div>

    <div>
      Elini boynuna götürdü. Kımıldamamasını, yarasının artık kanamadığını, hemen yanımızdaki kurdun gözlerini üzerimizden ayırmadığını söyledim.
    </div>

    <div>
      - Endişelenme, dedi, o bizim koruyucumuz.
    </div>

    <div>
      Kurda bakınca, Mavi Göl'dekini tanır gibi oldum. Bütün burnu boyunca beyaz bir iz vardı. Siyah kadifeyle çevrelenmiş sarı yarık gözleri olmasa, bu hayvanın o kurt olduğuna yemin ederdim. Ama Mavi Göl'den, ilk karşılaştığımız yerden çok uzaktık. Üstelik o günden bu yana yirmi bahar geçmişti. Ruhunun yeniden beden bulmuş olması mümkün müydü?
    </div>

    <div>
      Temuçin ayaklarının dibindeki toprağa bakarak sordu:
    </div>

    <div>
      - Bütün bu kan kimin?
    </div>

    <div>
      - Senin. Gecenin ortasına kadar yaranı yaladım, seni soluksuz bırakmamaları için bütün pıhtıları tükürdüm.
    </div>

    <div>
      Yüzü mehtap kadar solgun ve pürüzsüzdü. Bakışlarında, nerede oldukları belli olmayan iki at hareket ediyordu.
    </div>

    <div>
      Ağaçlarla kaplı tepelerin arasında kıvrılan vadinin dibinden noyanların sesleri duyuluyordu.
    </div>

    <div>
      - Temuçin, gitmemiz gerek.
    </div>

    <div>
      Gömleğimi, çizmelerimi giydim, zırhımı kuşandım, kemerimi sıkıladım, koşup süt tulumunu aldım, damla damla dudaklarına akıtırken önceki gece noyanların artçılarının arasından nasıl sızdığımı anlattım. Savaştan geriye kalan büyük karmaşada, terk edilmiş bir kağnının okuna asılı bu tulumu görmüştüm.
    </div>

    <div>
      - Düşman seni yakalasaydı, işkenceden geçirirdi.
    </div>

    <div>
      - O nedenle oraya çıplak gittim. Böylece tutsaklarımızdan biri olduğumu iddia edecektim. Fırsatım bulunca da kaçacaktım.
    </div>

    <div>
      - Yaramı emdin, hayatımı kurtardın, kendi hayatım tehlikeye attın. Bunu hiç unutmayacağım. Borcu. Sesi heyecandan kısılmıştı.
    </div>

    <div>
      - Gel, dedim kalkmasına yardım ederek. Kurtlar gibi yapalım, noyanlar bizi bulmadan bizimkilerin yanına gidelim.
    </div>

    <div>
      <br />
    </div>

    <div>
      Biraz ötede, ağaçların gölgesinde bir at buldum. Yerde, vücudu oklarla delik deşik yatan binicisinin yanında bekliyordu. Uzun bir bulutun ufkun bir ucundan ötekine gitmesi için gerekli süre sonunda Cucinin komutasındaki bölüklerden birine vardık. Tepesinde bulunduğumuz bir geçitten çıkıyorlardı.
    </div>

    <div>
      Sevgili Küçük Lokma artık on dokuz baharlık güçlü bir savaşçı olmuştu, okları keskin, yüreği sert, kafası doluydu. Kollarımın arasındaki babasının geriye devrik başını görünce, atını vermeyi önerdi. Güçsüz Temuçin ata binemeyeceğini söyledi.
    </div>

    <div>
      Cuci'nin yüzü gölgelendi. Babası tarafından geri çevrilmek onu çok üzerdi. Saçını ilk kestirdiği ilk çocukluğundan beri bu böyleydi, onun duygularına esir olduğunu, öfkeyle üzüntü arasında gidip geldiğini biliyordum.
    </div>

    <div>
      Temuçin adildi, çocuklarından hiçbirine farklı davranmazdı. Bunun belki de tek istisnası, en küçük oğlu olduğu için biraz daha sevdiği sekiz yaşındaki Toluy olabilirdi. Cuci bunun tersine inanırdı, birçok kez bana babasının diğer kardeşlerinden daha fazla gurur duyduğunu söylemişti. Oysa, Temuçin Cuci'den de söz ederken, onunla ne kadar gururlandığım anlatırdı. Cuci'nin bilmediği, babasının oğullan yanındayken onları övmediğiydi. Bütün söylediklerime karşın Temuçin'in büyük oğlu babasının onu sevmediğine inanıyordu. Yaptığı her harekette, söylediği her sözde Kağan'ın gözlerini arar, onun onayını beklerdi. O sevgili yüz duygularım açığa vurmadığından, Cuci babasının tepkisizliğini memnuniyetsizlik olarak yorumluyordu.
    </div>

    <div>
      Cuci'nin mutsuzluğu beni çok üzüyordu ama yapabileceğim hiçbir şey yoktu. ”Sen bunu anlayamazsın” diyordu hep; "babam bana bir yabancıymışım gibi davranırken seni yere göğe koyamıyor.”
    </div>

    <div>
      Babasının kimliği konusundaki kuşkulardan haberi var mıydı? Sanmıyordum, ama Temuçin'i çevresinde oğulları olduğu zaman gözlemlediğimde, Çağatay'ın, Ögedey'in ya da Höelün Ananın büyüttüğü manevî evlatların Cuci'nin istediği sevgiyi gördüklerini belirlemiştim.
    </div>

    <div>
      Kağnılarımızı aramak için doğuya doğru yürüdük. Temuçin kollarımda horluyordu. Yarası bir daha açılmamıştı.
    </div>

    <div>
      - Baban yaşıyacak, dedim Cuci'ye. Sonsuz olduğu için yaşayacak. Tengri öyle istiyor.
    </div>

    <div>
      - O gece onun yanında olmak isterdim. Onu hayatta tutan ağız olmak isterdim.
    </div>

    <div>
      - Ne fark ederdi ki, sen de aynı şeyi yapacaktın?
    </div>

    <div>
      - O ne bilecek?
    </div>

    <div>
      Cevap vermedim, ama genç Cuci'nin sözlerinde bir oğulun babası için besleyebileceği en büyük hayranlığı duydum, bu sözlerin Kağan'ın uykusuna ninni olmasını diledim.
    </div>

    <div>
      <br />
    </div>

    <div>
      Yağmur, Büyük Hinggan Sıradağları'na doğru çekilmemizi güçleştirdi, renksiz bozkırı kaim ve gri bir perdeyle örttü.
    </div>

    <div>
      Kağnıları, kadınları, çocukları, sürüleri bulduk, keyifsizce ilerlemeye devam ettik. Omuzlarımız düşmüştü, hiç ses çıkarmadan, savaşın bir galibi olmamasına karşın mağlup gibi yürüdük.
    </div>

    <div>
      Sadak taşıyan savaşçılarımızın sayısı iki bin altı yüze düşmüştü. Sekiz bin kişi kaybettiğimizi hesapladık, düşmanın iki katı kayıp vermiş olması bizi teselli etmiyordu. Kurtlar gibi dövüşmüştük ama yaralarımızı yalayacak, ölülerimize dua edecek bir in aramıyor, düşmanın tepemize düşmesinden korkuyorduk. Bizi neden izlemiyorlardı ki? Düşmanlarımızın işimizi bitirmeleri kolaydan da öteydi.
    </div>

    <div>
      Yine de geri çekilişimizi ısıtan bir duygu vardı: Tengri, Kağanımızı desteklemişti. Kököçü'nün güçlerinin yağmuru düşman üzerine çevirdiği doğruydu ama bu başarısını kendi seçkin oğlu Temuçin'i koruyan Tengri'ye borçlu olduğunu düşünen sadece ben değildim.
    </div>

    <div>
      Diğer bir iyi haber de baba olma çabalarımın meyva vermek üzere olmasıydı, bu meyva Sedef Irmağının karnında büyüyüp hareket ediyordu. Müstakbel annenin yanına iki sağlam ebe dikmiştim.
    </div>

    <div>
      Kağan'ın sağlığı bizi endişelendiriyordu. Ögedey ve Borokul kayıpların arasındaydı. Üçüncü oğlu daha on beşinci baharına yeni girmişti. Borokul'a gelince, Höelün Ana'ya verilen ve onun kendi çocuklarından ayırt etmediği bu küçük Curkin yirminci baharındaydı.
    </div>

    <div>
      - O ikisi ölüm karşısında birbirlerinden ayrılmamak istemiştir, dedi üzüntüyle göğe bakarak. Birlikte ölmüş olmalılar.
    </div>

    <div>
      Sonra çocuklarını geri vermesi için Tengri'ye yakardı.
    </div>

    <div>
      Üç gün sonra, beyaz burunlu kara bir at kampımıza yaklaştı. Borokul sırtüstü yatıyor, kucağında da çok kan kaybetmiş ama hâlâ soluk alan Ögedey'i taşıyordu. Babası gibi o da gırtlağından bir ok yemiş, okun temreni gırtlaktaki damarlardan birinde kırılmıştı. Ögedey çok kan kaybetmişti ama Borokul yaranın çürümemesi için durmadan yalamıştı.
    </div>

    <div>
      Çocuklarını görünce, Temuçin'in gözleri doldu. Ögedey'i kollarına aldı, yavaşça yere yatırdı, yarayı dağlamak için hançerini kızdırdı. Yaralı hançerin değmesiyle sıçradı. Babası dudaklarını oğlunun alnına dokundurdu, sonra da, Cuci'nin üzüntülü gözleri ve ciddi yüzünün önünde, yeri ve göğü öptü.&nbsp;
    </div>
  </div>
</body>
</html>
