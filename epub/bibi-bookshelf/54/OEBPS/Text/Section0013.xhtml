<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>On üçüncü kısım</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Kadınlarımız, başlarının üzerine gerili yamalı bir keçe, Saksağanlar Yarından ayrılmamıştı. Sabırla yolumuzu gözlemişlerdi. Oba yağmalanmış, sadece yurtlardan geriye kalan çemberler ve yerdeki tezek yığınları kalmıştı.
    </div>

    <div>
      Metekna Kasar'ın göğsüne atıldı, kocasının sevgiyle kendisine sarılmasının keyfini çıkardı. Mandra ise, ne yapacağını bilemeden ağırlığını bir ayağından diğerine veriyor, parmakları arasındaki perçemim çekiştiriyordu; kocasına gülümsedi, gözlerini utançla yere eğdi.
    </div>

    <div>
      Cerelma'nın gözlerinden taşlar fırlıyordu.
    </div>

    <div>
      Börte yoktu.
    </div>

    <div>
      Temuçin'in anası ve kardeşleriyle birlikte geride kalmış olmasına sevindim.
    </div>

    <div>
      Yuvalarını paylaştığı saksağanlar kadar gevezeleşmiş Metekna başlarından geçenleri anlattı.
    </div>

    <div>
      Üçü de zamanında kaçmış, yarın eteklerindeki kayalar arasına saklanma fırsatı bulmuştu. Yürüyen Osuruk onların yanına varamadan Merkitlerin eline düşmüştü. Merkitler onu sorguya çektiler, Temuçin'in kaçaklar arasında olup olmadığını, yanındaki kadınların hangileri olduğunu öğrenmek istediler. Kulakları bir tilki kadar duyarlı olan yaşlı kadın sağır taklidi yaptı, vadinin yukarısında yaşadığını, efendisi tarafından Temuçin'in vergi olarak ödediği yünü almaya geldiğini söyledi.
    </div>

    <div>
      Çığlıklar, itiş kakış ve yanlış anlamalarla kesilen tartışmaların ortasında, daha şimdiden bir Merkit'i bacaklarının arasıma almış olan Suçigil yaşlı kadını ele verdi: "Yünü kaldırın, altında Temuçin'in hazinesini bulacaksınız." Savaşçılar atıldı, yeni kırkılmış yünlerin altından Börte'yi çıkardılar. Merkitler Yürüyen Osuruk'u cezalandırdı, yaşlı kadın boğulup ölene kadar gırtlağına yünleri tıktı.
    </div>

    <div>
      Yerdeki ceset kargalara ziyafet olmuştu. Cesedi aldık, tepeye çıkarıp değersiz armağanlarımızın arasına yatırdık: bir köstebek, deve sütü dolu bir kırba ve yaşlı kadının çok yararlandığı sağlık verici otlar.
    </div>

    <div>
      Sonra iki ateş yaktık, sırayla alevlerin arasından geçtik. Böylece Yürüyen Osuruk'un ruhu peşimize düşmeyecek, yolunu kaybetmeyecek, doğruca gökteki kuşların arasına katılacaktı.
    </div>

    <div>
      Develerimizden ikisi yağmadan kurtulmuştu. Mandra ve Cerelma develere bindiler, Metekna keyiften kahkahalar atarak Kasar'ın terkisine yerleşti. Belgütey en öndeydi. Kaftanı paramparça, kafası eğik, omuzları bineğinin adımlarıyla sarsılan Mandra erkeğiyle arasındaki mesafeden üzgün, yağmur gözlerini kocasının sırtından ayırmıyordu. Bir kenarda gidiyordum, Cerelma'nın suçlayıcı bakışları bütün ağırlığıyla enseme çökmüştü.
    </div>

    <div>
      Yarım günlük bir yürüyüşten sonra Kasar Metekna'yı bir tepeye doğru götürdü. Kargısını yere sapladı, gözden kayboldular.
    </div>

    <div>
      Yere saplı kargı çevreden geçecek olanlara yakınlardaki bir çiftin, çocuk isteyen her karı kocanın yaptıklarını yapmakta olduğunu belirtir. Genellikle çobanlar kementli sopalarını yere saplarlar.
    </div>

    <div>
      Ancak, at yakalamaya yarayan bu aletin yokluğunda kargı da aynı görevi görür, oradan geçen yolcuya yolunu değiştirmesini hatırlatır, utangaç kadının da bütün çekingenliklerinden kurtulmasını sağlar.
    </div>

    <div>
      O andan itibaren yolculuğumuz bana daha da güç görünmeye başladı. Ayı Korkusu yerinde duramaz gibiydi. Öncü olarak ilerlemeye karar verdim, her ikimizin de çok sevdiğimiz o sessizlik bizi kollarının arasına aldı.
    </div>

    <div>
      Mavi Göl'ün kıyısına yerleştik. Bulunduğumuz yer, bizi şiddetli rüzgârlardan koruyacak kadar kuytuydu. Oraları avucumun içi gibi biliyordum. Karanlık ormanlarda ve tepelerde tanımadığım tek bir ağaç, tek bir kaya parçası yoktu. Zaten büyük kurdun gözlerinde andanın gölgesini gördüğüm yer burası değil miydi?
    </div>

    <div>
      Gözlerine baktıkça, düş görmediğimi daha da iyi anlıyordum. Oysa günler geçtikçe Temuçin'in bakışları daha da karalıyordu. Kasar'ın neşesi bile mutsuzluğunu değiştirmiyordu. Merkit yöntemleriyle yaptığımız, dallardan, yosunlardan, at yelelerinden, çam iğnelerinden ve sarmaşıklardan yararlanarak yan yana oluşturduğumuz sığınaklar Temuçin'i memnun etmeye yetmiyordu. Günlerini ormanda tek başına geçiriyor, bazen de gölün kıyısında, gözlerini boşluğa dikmiş oturuyordu. Bir gece, onu ayın altında, vücudu çiyden pırıl pırıl parlarken buldum.
    </div>

    <div>
      Güneşin her doğuşunda ve her batışında, oraların efendisi balıkçı kartal geliyor, nevalesini suyun karanlıklarından çıkarıyordu. Temuçin saldırgan bir kesinlikle yapılan bu avlardan hiçbirini kaçırmıyordu. Avını kestirebilmek için yükseklerde atılan ağır bir voltadan sonra yırtıcı kuş kendini dimdik aşağıya bırakıyor, tok bir sesle suyun yüzeyini yarıyor, bir an gözden kayboluyor, bir süre sonra da pençelerinin arasında kocaman bir balıkla yeniden görülüyordu.
    </div>

    <div>
      Kartalı beklerken bir akşam Temuçin konuştu:
    </div>

    <div>
      - Tıpkı bu kartal gibi Merkitlerin obasının üzerinde uçmak, onlar daha kıçlarını kaldıramadan Börte'yi kapıp havalanmak isterdim. Gidip onu bulacağım. Yanımda olacak mısın?
    </div>

    <div>
      - Beni iz bulmaya, Börte'yi nerede sakladıklarını öğrenmeye mi göndermek istiyorsun? Hazırım. Ancak yerlerini bulduğumu, hatta onu ellerinden kaçırdığımızı düşünelim, ölmeden geri dönebileceğimizi sanmıyorum. Onlar hem çok kalabalık, hem de toprakları çok geniş. Oysa yanımızda Karaimler olsa, daha farklı düşünebilirdik. Sen Toğrıl'ın koruması altında değil misin? Öyleyse neden bunca tereddüt ediyorsun?
    </div>

    <div>
      - Höelün Ana onun dilinin çatal olduğunu, hiçbir ittifakın onun kuşkularına dayanamayacağım söylüyor. Eğer onu
    </div>

    <div>
      başa geçirirsek, Börte'nin kaderi elimden kaçabilir.
    </div>

    <div>
      - Öyleyse...
    </div>

    <div>
      - Haklısın Borcu, başka seçeneğim yok. Tanrı Dağı'na çıkıp Tengri'ye yalvaracağım. Dönüşümde, kararımı vermiş olurum.
    </div>

    <div>
      <br />
    </div>

    <div>
      Ayı Korkusu bir tepeden diğerine uçuyor, vadileri bir solukta geçiyor, ormanların içinde kuşları ürküterek koşuyordu. Yüreklerimizin bizi nereye götürdüğünü ikimiz de biliyorduk, bu sarhoşluk hızımızı daha da artırıyordu.
    </div>

    <div>
      Çiçeklerin Ecesi'nin yaşadığı vadiye vardığımızda at sürüsü hareketlendi, meraklı kulaklar bize doğru döndü. Aygır, kaçakları önlemeye hazır, sürüyle aramıza girdi. Ayı Korkusu durdu; ayakları yere sıkıca basmış, ensesi yuvarlak, ayaklarının üzerinde dik, aygırın hareketlerini gözlemeye başladı.
    </div>

    <div>
      Beyaz kısrak sürüden ayrıldı. Doru atım kısrağa doğru tatlı tatlı kişnedi. Kara aygır nişanlılarını hizaya getirmek için boşluğu ısırmaya girişti. Uzun ve dalgalı yelesi, sol gözünün bir bölümünü kapatan ve burnuna kadar düşen perçemiyle kıskançlığını anlayışla karşılamamak mümkün değildi.
    </div>

    <div>
      Ayı Korkusu izin verdiğimi anladı. Kısrağa doğru atıldı. Saldırı gibi hareketinden şaşkına dönen aygır bir an korkuya kapıldı, arkasını döndü, kısraklarını sayıyormuşcasına, ne yapacağım bilmez gibi başım sağdan sola gezdirdi. Çok geç; Ayı Korkusu kısraktan peşine takmış, kuyruklar havada, kıç atarak, asabi osuruklar, taşlara çarpan nallar arasında gidiyordu. Yanındaysa, burnunu rüzgâra vermiş, onun çılgınca arzusunun tek amacı, beyaz kısrak dörtnala gidiyordu.
    </div>

    <div>
      Yurtların yüz adım kadar ötesinden geçerken atımın boynuna yatarak saklanmaya çalıştım. Keçeler kalktı, çocuklar dışarıya fırladı, arkalarından da erkekler. At sürüsünü ormanın kıyısına götürdüm, gölgelerin arasında kayboldum. Sürü ormanın kıyısında yavaşladı, dağıldı. İlk duran beyaz kısrak oldu. Bembeyaz sağrısını bize çevirerek kaldı, kara aygır yanına gelmiş, bacaklarını dişlemeye koyulmuştu bile.
    </div>

    <div>
      Çiçeklerin Ecesi'nin ailesi çevreyi araştırıyordu. Atlarını tehlikede olmadığını görünce, çadırlarına çekildiler.
    </div>

    <div>
      Ayı Korkusu soluklanmaya çalışırken, ormanın karanlığında bekledim. Sonunda Çiçeklerin Ecesi, elinde deri kırbacıyla çadırdan çıktı. Atların bağlandığı ipe yaklaştı, yanından geçen sürünün koşuşturmasıyla heyecanlanmış atını çözdü, bindi, dimdik, kendinden emin, kırmızı elmacık kemikleriyle bana doğru ilerledi. Mavi renkli taşlarla tutturulmuş iki saç örgüsü beyaz kaftanının üzerinde parlıyordu.
    </div>

    <div>
      Ormana girmiş olmasına karşın gölgesinden binlerce kıvılcım çıkıyordu, ağaçların arasından sızan güneş sadece onu aydınlatıyordu. Atım birkaç adım ötemde durdurdu, yüreğim hızla çarpmaya başladı.
    </div>

    <div>
      - Geldiğim belli etmek için atlarımı korkutman mı gerekiyor?
    </div>

    <div>
      - Atım kısraklarından birini görünce tepinmeye başladı.
    </div>

    <div>
      - Hepsi bu mu?
    </div>

    <div>
      Isırılacak kıvamdaydı, sesim kısıldı:
    </div>

    <div>
      - Hayır... Ben de, buraya gelmeye can atıyordum.
    </div>

    <div>
      Gözlerini indirdi. Yaklaştım, elimi ellerini üzerine koydum. Kaftanın önlüğünün altında göğüsleri kalkıp iniyordu. Ürperdim; yanakları kızardı. Ayı Korkusu'nun kafasına endişeyle baktı:
    </div>

    <div>
      - Hangi kısrak?
    </div>

    <div>
      - Anlamadım?
    </div>

    <div>
      - Evet, hangi kısrak atının yüreğinde bu kadar büyük gürültü koparıyor?
    </div>

    <div>
      - Gözlerine bak. Kaftanın kadar beyaz bir yele görüyor musun?
    </div>

    <div>
      - Beyaz Mehtap! diye bağırdı, sedef gibi yıldızlanan bir gülümsemeyle.
    </div>

    <div>
      Ellerinden birini dudaklarıma götürdüm, şaşkınlıkla, ama usulca geri çekti.
    </div>

    <div>
      - Dudaklarımdan korkma, arının sırtındaki kadife gibidirler.
    </div>

    <div>
      - Arının sokmasından korkuyorum, çünkü iğnesini kaybeden arı ölür. Atına bak, Beyaz Mehtap'a saldırıyor mu?
    </div>

    <div>
      - Saldırdı bile.
    </div>

    <div>
      - Sen tahrik etmişsindir! diye bağırdı kızgınlıkla. Senin atının zevki gelişmiş, Beyaz Mehtap benim en sevdiğim kısraktır. Dolunay sırasında doğdu. Ne var ki, kısır.
    </div>

    <div>
      - Onu atıma ver, göreceksin onu tohumlayacak, parlak taylar doğurtacaktır.
    </div>

    <div>
      - Neden olmasın? dedi gülerek. Ama kısrağımı verebilmem için atının gözlerinde başka yeleler görmemem şart, Beyaz Mehtap benim mücevherimdir.
    </div>

    <div>
      - Benim gözlerimde ne görüyorsun?
    </div>

    <div>
      Gözlerini kaldırdı, parmaklarımla çenesini tuttum.
    </div>

    <div>
      - Korkutucu bir şey, kızıllık, arzunun kızıllığı. Gel, ilerleyelim.
    </div>

    <div>
      - Bekle, bana bir daha bak güzel kraliçe, gördüğün dudaklarının kırmızısı olamaz mı?
    </div>

    <div>
      - Hep öyle kalmasına dikkat et.
    </div>

    <div>
      Sesi tehdit doluydu ama bana sırtımı serinleten esinti gibi geldi.
    </div>

    <div>
      Anda bir daha göründüğünde tepeler ilk kardan bembeyazdı.
    </div>

    <div>
      Sol elinde Borçeginlerin sancağını kaldırıyordu, buz gibi ışığın altında, dokuz boğa kuyruğunun üzerine oturtulmuş üç ağızlı kargının alevleri gökte akıp giden bulutları deler gibiydi.
    </div>

    <div>
      Atından bile inmeden
    </div>

    <div>
      - Gidip Toğrıl'ın dili nasılmış, görelim, dedi.
    </div>

    <div>
      Gözleri bir kılıcın ağzından da inceydi ama çıkardıkları sarı ışık karanlıkları aydınlatabilecek yoğunluktaydı.
    </div>

    <div>
      Çelme kumanyayı hazırlamaya fırsat bulamadan, Kasar ile ben atlarımıza binmiştik bile. Demirci bana yarı yarıya boş torbalarımızı uzattı, atlarımız soluklarıyla tozlan kaldırıp ileri atılırken Höelün Ana ardımızda koşturuyor, yere su dökermiş gibi yapıyordu. Bizi selametlemek için gerekli tası ve kaşığı yoktu.
    </div>

    <div>
      Önümüzdeki Mavi Göl'ün yüzeyi kuzucuklarla bembeyaza kesmişti, yamaçlar rüzgârın altında inliyordu. Bütün bu şikâyetlerin yüreğimi kabartan heyecanın yanında önemi bile yoktu.
    </div>
  </div>
</body>
</html>
