<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>On birinci kısım</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      İki kış geçti.
    </div>

    <div>
      Obamız artık Kerulen'in kıyısında, suyun akarında, büyük kıvrımdan biraz önceydi, bir yandan söğütler, diğer yandan bir tepecik arasında gizlenmişti. Burada suyun yüksekliği atların omuzlarını geçmiyordu, dipteki çakıllar üzerinde yatan balıkları kolayca zıpkınlayabiliyorduk.
    </div>

    <div>
      Yeni yerimizi çok sevmiştim. Buraya yazları geliyor ve kayalarda yuvalanan siyah beyaz kalabalık kuş sürüleri nedeniyle de Saksağanlar Yarı diyorduk. Her akşam, saksağanlar, söğütlerin kül rengi yapraklan üzerinde son bir kez kanat çırptıktan sonra geceyi geçirmek için büyük gürültülerle yuvalarına dönerdi. Nöbet yerimiz yuvalarının üstündeydi. Oradan bütün Kerulen Vadisi'ni, bataklıklarla kaplı, insanların yaşamadığı o büyük alanı görebiliyorduk. Burada hayvanlarını otlatan birkaç aile, yurtlarını daha çok kuzeydoğudaki tepelerin arasındaki vadiciklere kurmayı tercih ediyordu. Güneyde bakışlarımız nehrin önündeki son engel olan dar geçide kadar uzanıyordu.
    </div>

    <div>
      Nöbete güneş batarken gidiyordum. Güneş tepeleri bakırlaştınyor, Kerulen'i halkalarını açan büyük bir yılana dönüştürüyordu. Ateşli renklerin yeryüzüne boşandığı, karşı kıyıda, yuvalarının önünde dikilen kunduzların meşalelere benzediği bu anın tadını çıkarıyor, biraz sonra olacakları ezbere biliyordum: önce saksağanlar dönecek, daha sonra da Kaçiun ve Temüge suları köpürterek nehri geçecekler. Sürüyü aramaya gidiyorlar, hayvanların nerede olduğunu göstermem için başlarını kaldırıp bana bakacaklar.
    </div>

    <div>
      İki erkek bir akşam o ışıkta yaklaştı. Atları bitkindi ve Kara Orman'dan geldiklerini söylediler.
    </div>

    <div>
      Yaşlı olanının omuzunda bir demirci körüğü vardı. Höelün Ana'nın sunduğu kunduz çorbasını içtikten sonra kendini, eskiden kağanların hizmetinde olan ve dağlardaki mezarlıktan korumakla görevli Mecburlardan birisi olarak tanıttı.
    </div>

    <div>
      - Yanımda getirdiğim, benim büyük oğlum, dedi Temuçin'e bakarak. Doğduğunda sana söz vermiştim. Sana hizmet edebilmek için o zaman daha çok gençti. Hemen hemen aynı yaştasınız. Artık büyüdü ve güçlendi, senindir. Çelme çalışkandır, beceriklidir, cesurdur, yüreği temizdir. Atını eyerler, oklarını dövüp sivriltir, keçe kapını korur, etlerini doğrar ve sana siper olur. Oğlum olmasaydı, ondan daha iyi bir hizmetkâr bulunamayacağım söylerdim.
    </div>

    <div>
      Temuçin Çelmeyi sağına oturttu. Yeni gelen iri değildi ama gürbüzdü. Büyük elleri, demirci olduğunu gösteriyordu. Bakışları dürüst, kaşları karga kanadı gibi kalkıktı. Saç şekli şaşırtıcıydı; saçlarını ensesinde örmemiş, şakaklarındaki kıllarını elmacık kemiklerine doğru uzatmıştı. Bu iki kahverengi çizgi yüzündeki dengeyi daha da belirginleştiriyordu. İnce bıyıklarında tomurcuklanan süt damlalarını elinin tersiyle sildi, tek bir kelime etmeden Temuçin'in yanına yerleşti.
    </div>

    <div>
      Konuklarımız noyanların düzenli olarak Onon Irmağı boyunca ilerlediklerini, Üç Irmak kaynaklarında devriye gezdiklerini anlattı. Anlaşılan Targutay Temuçin'i ele geçirmek düşünden vazgeçmiyordu.
    </div>

    <div>
      <br />
    </div>

    <div>
      Celme'nin gelişiyle obadaki erkek sayısı, Temuçin'in on iki baharlık kardeşi Temüge de dahil, dokuza çıkmıştı. On baharlık Temülün'ün de bulunduğu kadınların sayısı bir fazlaydı. Babam iki koç ve birkaç kuzu göndereli beri sürümüzdeki koyunların sayısı otuza ulaşmıştı. Bunların yanında. Börte'nin anasının geride bıraktığı iki devemiz ve kara renkli bir de öküzümüz vardı.
    </div>

    <div>
      Obamızda artık altı yurt vardı. Evli erkeklerden her biri bir yurtta yaşıyordu. Suçigil oğlu ve genç geliniyle birlikte yaşıyordu. Kaçiun, Kasar ve Metekna'yla birlikte uyuyor, Höelün Ana, Temüge, Temülün ve yaşlı hizmetkâr Yürüyen Osuruk bir çadırı paylaşırken en son çadırda da Börte'nin hizmetkârı iki Ongirat çifti yaşıyordu. Çelme döşeğini bizimkinin ayak ucuna serdi.
    </div>

    <div>
      Birkaç gün sonra Temuçin, demircinin bizimle yatmasının karımla birlikteliğimizi rahatsız edip etmediğini sordu.
    </div>

    <div>
      - Onun gelişi Cerelma'nın davranışında hiçbir şey değiştirmedi. Beni kalçalarının arasına çağırdığında hep kirpiler gibi sevişiyoruz, yani çok dikkatli ve özellikle de çok sessiz.
    </div>

    <div>
      - Herhalde boğazlanmakta olan bir hayvan çığlığı atıyordur?
    </div>

    <div>
      - Hayır, yüzünü örtülerin altına gömüyor, ancak ben durduktan sonra tekrar çıkarıyor.
    </div>

    <div>
      - Onu avuçluyor musun, karnını, süt keselerini, seni bu kadar heveslendiren bütün mücevherlerini kokluyor musun?
    </div>

    <div>
      - Sana söyledim, kirpi gibi. Bana izin verdiğinin ötesinde ona dokunursam ruhunun acı çekeceğini, benimkinin de düşeceğini düşünüyor. Yanımda mutlu değil, yurdu çok küçük, karanlık ve boş buluyor, içinde sandıklar, kilimler ve nakışlı kumaşlar olan bir çadır düşlüyor, durmadan çocukluğundaki obaların yüzlerce yuvarlak çadırını hatırlıyor, hatırlarken de gözlerinde, yüreğinde hiç görmediğim bir ışık parlıyor. Onu ailesine geri götüreceğim.
    </div>

    <div>
      - Aklından bile geçirme, Toğrıl bunu hakaret olarak alabilir. Ona ihtiyacımız var.
    </div>

    <div>
      - Ne yapmalıyım? Dilimi mi ısırayım?
    </div>

    <div>
      - Bir karı için mutsuzluğa kapılma, dostum. Belgütey'e bak, Mandra'nın onu değiştirdiğine mi inanıyorsun? Oysa çok çalışkan, ocağına dikkat ediyor, yanakları da kıpkırmızı. Belgütey onunla konuşmuyor, ondan hiçbir şey istemiyor, bütün zamanını atlarla geçiriyor.
    </div>

    <div>
      - Belgütey iyi örnek değil. Daha genç, belki de hâlâ atlan kadınlara tercih ediyordur. İstersen Kasar ve Metekna'dan söz edelim. Bu ikisi bozkırda iki tay gibi değil mi?
    </div>

    <div>
      - Bir kadını atından çok sevmeye kalkma, bu felaketin
    </div>

    <div>
      olur, senin elindeki en değerli şey, o doru.
    </div>

    <div>
      Ayı Korkusu'nun sağrısını okşadım, Kuyruğuyla elime vurdu, gözlerinden bana ne kadar bağlı olduğunu anladım.
    </div>

    <div>
      <br />
    </div>

    <div>
      Her gün güreş, ok atma, kılıç kullanma idmanı yapıyorduk, savaş ve av sanatındaki ilerlememize karşın, dokuz erkek bir ordudan uzaktı; üstelik Kaçiun ve Temüge daha çocuk denilecek çağdaydı.
    </div>

    <div>
      Daha ilk kapışmada kaçmak zorunda kaldık. Kapışma gece doğuya doğru hareket ederken başladı. Bizi uyaran Yürüyen Osuruk oldu:
    </div>

    <div>
      - Ayağa! Ayağa! Toprak sarsılıyor.
    </div>

    <div>
      Bir anda atlarımıza doğru koştuk.
    </div>

    <div>
      - Mavi Ormanlar'a! diye bağırdı Temuçin kemerini ve sadağım düzeltirken.
    </div>

    <div>
      Bir dakika sonra, peşinde Çelme, Kasar, Kaçiun, Temüge ve Börte'nin iki erkek hizmetkârıyla söğütlerin ardında gözden kayboldu.
    </div>

    <div>
      Yukarıdaki tepelerde yüze yakın atlı, obamıza varabilmek için daha uygun bir yamaç arıyordu. Kalın kürkler giymiş gibiydiler.
    </div>

    <div>
      - Merkitler! diye bağırdı Belgütey, çabuk Borcu, kaçalım!
    </div>

    <div>
      Kadınlar bir araya toplanmış, şaşkın ve korku dolu gözlerle bize bakıyorlardı.&nbsp;
    </div>

    <div>
      Benim ve onun atının dışında bir tek at kalmıştı, Belgütey Höelün Ana'ya kalan atı almasını söyledi, yaşlı kadın derhal ata binip terkisine Temülün'ü aldı.
    </div>

    <div>
      Suçigil yaklaştı:
    </div>

    <div>
      - Onu nasıl bana tercih edersin?
    </div>

    <div>
      - Aradıkları o. Yesügey'in onu kaçırmasının öcünü almaya geliyorlar.
    </div>

    <div>
      - Bütün dertlerimizin nedeni de o değil mi? Bütün bu piçleri o doğurmadı mı? Bırak da ödesin.
    </div>

    <div>
      Beline sardığı örtüden görünen çıplak omuzlara baktığımda, Börte'yi de kucaklayıp kaçırmayı düşündüm. Ancak beni geciktirirdi üstelik Temuçin de onu yanına almayı düşünmemişti.
    </div>

    <div>
      - Kaçın! diye bağırdım kadınlara, yarlara kadar koşun, kayaların arasına saklanın.
    </div>

    <div>
      Bir kuş sürüsü gibi dağıldılar, bir tek Suçigil oğlunun karşısında duruyordu:
    </div>

    <div>
      - Beni burada bırakıp kardeşinin katillerinin peşine nasıl takılırsın? Temuçin'in yüzünden baban öldü, onun elinden kardeşin öldü, şimdi de beni terk ediyor, sen de kölesi gibi onu izliyorsun...
    </div>

    <div>
      Belgütey'in tereddüt ettiğini görünce atının terkisine bir şaplak indirdim.
    </div>

    <div>
      Arkamızda Suçigil hâlâ bağırıyordu:
    </div>

    <div>
      - Hepinizi öldürecek!
    </div>
  </div>
</body>
</html>
