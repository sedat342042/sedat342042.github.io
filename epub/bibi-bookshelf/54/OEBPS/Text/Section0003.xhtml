<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>Üçüncü kısım</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Dişlerimiz etleri parçalıyor, kemikleri kemiriyordu. Temuçin'in yurdunda, kulaklarımıza kadar yağ içinde, yeniden buluşmamızı kutluyorduk.
    </div>

    <div>
      İki dolunay önce sözleştiğimiz gibi, gelip beni almıştı. Babam hem dostluk belirtisi olarak, hem de evliliğinin gerçekleşmesine yardımcı olmak için, içlerinde bir beyaz koç olan yirmi koyunluk bir sürü vermişti. Bu gürültülü ve yavaş grupla, obasına varmamız üç günümüzü aldı.
    </div>

    <div>
      Ancak şimdi, ateşinin çevresinde toplandığımızda, tüm genç isteklerimiz karşılanmıştı. Sağımda, üvey kardeşi Belgütey bağdaş kurmuş oturuyor, sonra da sırayla diğer kardeşleri, Kasar, Kaçiun ve Temüge geliyordu. Sırasıyla on beş, on dört, on iki ve on bahar görmüşlerdi.
    </div>

    <div>
      Kadınlar, onlara ayırılan bölümde tencereler ve tepsilerle uğraşırken, bir yandan da bizlere meraklı bakışlar fırlatıyordu. Hepsi hepsi dört kadın vardı, içlerinden biri, sekiz baharlık Temülün, Temuçin'in tek kız kardeşiydi. Diğer üçü ise anaları Höelün, Belgütey'in anası Suçigil ve aksak yürüyüşlü, yüzü kırış kırış bir hizmetçiydi.
    </div>

    <div>
      Yesügey'in karısı olanlarda değişik bir güzellik görünüyordu. Duru tenli Höelün'ün kararlı bir ifadesi, kalın dudaklı sert bir ağzı vardı. Suçigil'in yüzü daha yumuşak, neredeyse çekingendi. Höelün yurdun içinde dimdik durur, emir vermeye alışmış insanların bakışıyla çevresine bakarken, Suçigil omuzlan hafifçe düşük, tereddütlü hareketler yapıyordu, bilekleri hiç görmediğim bir incelikteydi. Kırılgan, kumun üstünde bir su birikintisi kadar dokunulmaz görünüyordu, sürekli çevreyi izleyen gözlerinde endişe okunuyordu. Höelün'ün alev alev bakışlarında korkudan eser yoktu, Yesügey'in baş kadını olması nedeniyle ona saygı göstermek için Höelün Ana deniliyordu. Hiç kuşkum yoktu: biri süt, öteki alevdi.
    </div>

    <div>
      Temuçin'in taşlı bir vadinin dibinde kurulu obası acınacak haldeydi. Keçeleri kararmış, yıpranmış üç yurt bir zamanlar saygıdeğer, şimdi ise topraklarından kovulmuş bu ailenin neler çektiğinin göstergeleriydi. Oysa oğlanlar gürbüzdü, soylulara yakışır bir ağız şapırtısıyla önlerinde ne varsa silip süpürüyorlardı.
    </div>

    <div>
      Koyun küçük sürülerinden gelmişti. Bu ilgiden memnundum, bana verilen onuru karşılıksız bırakmamak için önümdeki çanağı hızla boşaltıyordum. Suçigil çanağı yeniden doldururken kadınların dili çözüldü. Oğulların çanaklarına kapanmış alınları kırıştı. Suçigil'in elinde içi nefis et parçalarıyla dolu bir çanak vardı, karşısında Höelün Ana kızgınlıkla bağırıyor, onu Belgütey'e konuğunkinden daha iyi bir parça vermekle suçluyordu. Oysa en iyi parçaların konuğa verilmesi töre gereğiydi. Suçigil'in bileğine yapıştı, çanağın içindekiler yere döküldü. Höelün Ana şimşek gibi atılıp suçlunun boynunu yakaladı, yaşlı köpek diye bağırarak yurttan dışarı itti.
    </div>

    <div>
      İkisi de küçük tezek yığınının dibine düştü. Höelün Ana'nın, obada köpek bulunmamasından ötürü beyazlamaya fırsat bulmuş bir bacak kemiği kaptığım gördüm. İlk doğrulan oydu, bağırarak kendini korumaya çalışan zavallı kadının kafasına hızla vurmaya başladı. Yurdun altında, erkekler kıpırdamadı. Sadece Belgütey Temuçin'e umutsuz gözlerle baktı; Temuçin ifadesiz gözlerle, "Annem annene vuruyor. Ne var bunda? Baş kadın o değil mi?" diye soruyor gibiydi. Sonunda Höelün Ana silahım bıraktı, çadıra döndü ve hiçbir şey olmamış gibi bana yeni bir çanak doldurdu.
    </div>

    <div>
      Temuçin dışarı çıktı. Belgütey onun peşinden gitti, annesine yöneldi, Suçigil abartılı hareketlerle oğlunu yanından uzaklaştırdı. O zaman Belgütey atını çözdü, bindi, obanın kuzeyine doğru dörtnala koptuğunu duyduk. Temuçin de onun gibi yaptı ama aksi yönde uzaklaştı.
    </div>

    <div>
      Yemeğin o neşeli havasının yerinde yeller esiyordu.
    </div>

    <div>
      Ancak Temuçin'in üç kardeşi bana peşinden gitmeyi önerdi. Anlaşılan, biraz önce yaşadıklarımın onların gözünde hiç önemi yoktu. Tezek yığının üstünde iki büyük karga, bir tutam kanlı saç için kavga ediyordu.
    </div>

    <div>
      <br />
    </div>

    <div>
      Biraz sakinleştikten sonra Kasar, Kaçiun ve Temüge bana çevreyi göstermeyi, obalarını koruyan yüksek dağların tepesine, göğe doğru at sürmeyi önerdiler. Atlarımızın boynuna yatarak tepelere tırmandık, Kasar'ın dediğine göre sırayla çevreyi gözledikleri yere vardık. Buradan yarımay biçiminde bir vadi görünüyordu. O kadar genişti ki, karşımızda gördüğümüz dağlara ulaşmak için yarım gün boyunca at sürmek gerekirdi. Yerdeki yeşil halı mavi ipek kaplı iki kalkana benzeyen iki göl ve tembel tembel akan bir dereyle kaplıydı. Sağımızda uzakta, sıcağın buğusu altında göz alabildiğince uzanan çorak ve taşlı bozkır uzanıyordu.
    </div>

    <div>
      Genç Temüge işaret parmağım bozkıra doğru uzattı.
    </div>

    <div>
      - Orada Kerulen Nehri var! Gördün mü?
    </div>

    <div>
      Ongiratlann topraklarına varmak için nehri izlemek yeterliydi, bozkırın kenarında mavi damarı hayal meyal seçtim. Sanki çölün buraya kadar ulaşan titreşiminden korunmak için bulabildiği her şeyden yararlanır gibiydi; çok yuvarlak bir kayanın çevresinden bir yılan gibi kıvrılıyor, piramide benzer tepelerin eteğini izliyordu.
    </div>

    <div>
      Kasar obalarının bulunduğu yerin önemini anlattı. Ona göre düşman sadece vadiden yaklaşabilirdi. Bunun için ya güneyde Kerulen'i aşacak, ya da doğudan, karşımızdaki yüksek kayalıklı dağların arasında gösterdiği geçitten yararlanacaktı. Bir son ihtimal de kuzeyden, vadiyi koruyan dağların tepesinden gelmesiydi. Ancak bunun için düşmanın, şu anda üzerinde bulunduğumuz dik yarın yamacında üç gün yürümesi gerekecekti.
    </div>

    <div>
      - Görüyorsun, çadırlarımızı toplamak ve dağların yanıltıcı karmaşasına dalabilmek için yeterince zamanımız var. Bu dağlara Kızıl Dağlar adını taktık.
    </div>

    <div>
      - İyi de, bunlar mavi!
    </div>

    <div>
      - Şafak zamanı, çömelmiş yakalanan kızların yanakları gibi kızarırlar.
    </div>

    <div>
      Batan güneşle birlikte dönüş yoluna koyulduk. Güneş rehberlerimin güzel yüzlerini renklendiriyordu. Geveze ve neşeli Kasar ve Temüge'nin tersine Kaçiun daha bir tek söz söylememişti.
    </div>

    <div>
      Ben atımı serbest bırakmaya hazırlanırken, Temuçin kardeşleri gibi yapmamı, atımı bağlamamı öğütledi. Orada olduğunu görmemiştim, oba çapraz ışıkların altındaydı ve Yesügey'in oğlunun gölgesi arkasındaki kayaya karışıyordu.
    </div>

    <div>
      - Benim sıska iğdişleri görünce, korkarım atın babanın semiz sürüsüne dönmek isteyecektir.
    </div>

    <div>
      Ona atımın böyle bir hakaret yapmayacağını ve tıpkı bir otun toprağa bağlı olduğu gibi onun da bana bağlı olduğunu söyledim.
    </div>

    <div>
      Kabul etti, Kaçiun'a Yedi Tepe'de nöbete gitmesini buyurdu, babasının ölümünden beri kadınların kısır yabandomuzlan gibi kavga ettiklerini anlattı:
    </div>

    <div>
      - Her şeye sinirleniyorlar. Yaşlı Day-seçen'in yanına gidip nişanlımı almanın zamanı geldi. Eğer babası kızını hâlâ bana verirse -ki hiç emin değilim- kızın gelişi buradaki gerginliği azaltacaktır. Dönüşü belli olmayan bu yolculuğa katılmakta ısrar ediyor musun?
    </div>

    <div>
      Bilge Day-seçen'in niyeti konusundaki kuşkularını anlıyordum. Ongiratların başının damadını reddetmesi mümkündü. Onu tanıdığında Temuçin soylu bir ailenin veliahdı değil miydi? Oysa şimdi, yedi bahar sonra geri gelen adam öksüz, topraksız, sürüsüz ve müttefiksiz biriydi. Kızını ona vermek, bunun ne yararı olurdu? Kızını vermemek için neden aramasına gerek yoktu; kaldı ki, komşu ülkelerin hükümdarlarıyla evlenme imkânlarını öne sürebilirdi. Ancak onurlu bir adamsa, sözünü yalamaması gerekirdi.
    </div>

    <div>
      Temuçin'e dostluğumun böylesi sınavlardan etkilenmeyeceğini söyledim
    </div>

    <div>
      - Tamam, öyleyse bu gece, çiy düşmeden gideriz.
    </div>
  </div>
</body>
</html>
