<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>Elli altıncı kısım</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Büyük kaleye etkileyici birer ek gibi görünen dev duvarlarca korunan Erikaya kapıları adamlarımızdan birçoğuna tuzak oldu. Koçbaşlarının gerilip hız almaları için yeterli yer yoktu, savaşçılarımız yağan oklardan kurtulamadılar.
    </div>

    <div>
      Kızgın ceylan mehtabının ortalarında, batı kapısı sonunda bel verdi. Moğol birlikleri yağma için sokaklara, evlere ve pagodalara dağıldı. Kentin öteki ucunda, halkın bir bölümü doğu kapısından çıkmaya çabaladı. Daha iyi öldürebilmek için çıkmalarına izin verildi, daha sonra pembe kumlar iğrenç bir bataklığa döndü.
    </div>

    <div>
      <br />
    </div>

    <div>
      Cengiz Han Erikaya'nın düştüğünü öğrenemedi. 1227 yılının bu en sıcak döneminde, erkek ceylan mehtabının ortasında, Lupançan Dağları'nın güneyinde sönmüştü.
    </div>

    <div>
      <br />
    </div>

    <div>
      Yine de Tangut hanı, kemeri ve başlığı alınmış, imparatorluk obasına getirildi, Cengiz Han'ın çadırına yirmi adım kala yere diz çöktürüldü. Çadırın kaldırılmış eteklerinden birinden Kağan'ın bacaklarını görebiliyordu. Çadırın içi karanlığa gömülmüştü. Yenik han bağışlanması için yalvardı, altınlar, değerli taşlar, develer, kadınlar ve prensesler vaat etti. İnleyerek Kağan'ın uğruna elbiselerini bile verebileceğini söyledi, ayağının altında minder olacağını arılattı, önerecek başka birşeyi kalmayıp Kağan'ın ayaklarını öpmek istediğinde, Gök'ün Oğlu'nu göremeden, sesini duymadan kellesi toprakta yuvarlandı. Onun için değerli olanların hiçbiri unutulmadı.
    </div>

    <div>
      <br />
    </div>

    <div>
      Cengiz Han'ın ölümü Moğolistan'a dönene kadar gizli tutuldu. Düşmanın büyük yasımızı bilmemesi gerekiyordu. Ceset üç mehtap boyunca yolculuk etti.
    </div>

    <div>
      Moğol toprakları üzerinde, bir cenaze alayına rastlamak uğur getirir, cenaze dünya üzerindeki bütün varlığını onu geçerken görenlere bağışlar.
    </div>

    <div>
      Ölü imparator'un yolu üzerindekiler daha da talihliydi, hepsinin kellesi uçuruldu; öte dünyaya Kağan'a hizmet için gitmek büyük bir onurdur. Ordunun ardı arkası gelmez saflarına uzaktan bakan gölgeler bile kılıçtan geçirildi.
    </div>

    <div>
      O üç mehtap boyunca, Ordos Platoları'nda, Gobi Çölü'nde tanıklar öldürülürken ozanlar Kağan'ın kahramanlıklarını söylüyor, şamanlar ona ölümsüzlük bağışlaması için Tengri'ye yakalıyorlardı. Cesetler türkülere, yakarışlara, kağnıya bağlı yirmi bir öküzü durmaksızın heyecanlandıran kırbaç şaklamalarına uygun olarak yükseldi. Her akşam, soylu öküzler boyunlarını bıçağa uzattılar, bir gün sonra yerlerini başkaları aldı, ta ki ağır tekerleklerin gıcırtısı Börte'nin keçeden sarayı önünde kesilinceye kadar.
    </div>

    <div>
      <br />
    </div>

    <div>
      İmparatorluğun önde gelenlerinin tersine, Anda'nın artık yaşamadığını bilmiyordum. Benim için de Ceylan Mehtabı az kalsın son mehtabım olacaktı. Kızıl Taht'a tırmanırken elimi bir yılan yuvasının üzerine koymuştum. Kolumdan üç, yüzümden de bir yerden sokuldum, bir küfür salladım. Düz kayalar yılan kaynıyordu. Eğer Kağan yıllar önce önerdiğim gibi atlarını buraya bağlamış olsaydı, yılanlar buraya hiç yerleşemeyeceklerdi.
    </div>

    <div>
      Ölümsüz görünüşlü yaşlı ve çirkin bir kadın şaman beni kurtardı, ama zehirin tamamen akıp gitmesini başaramadı. Ellerim ve ayaklarım soğuktu, sırtım yanıyordu, kan işiyordum. En ufak bir hareket beni yoruyordu, yurdumdan on adımdan fazla uzaklaşamadım.
    </div>

    <div>
      Kağan'ın ölüm haberi Dağkeçisi Mehtabı'nda bütün ülkeyi kapladı. Toprağa baharda verilecekti. Moğol halkı bütün kış boyunca döşeğine gitti, ona saygısını gösterdi. Bozkır hıçkırıkların altında buruştu, sonra, ufuksuz, hareketsiz kalakaldı. Herkes soluk ve karanlık iki gök arasında ezilmişliği, terk edilmişliği duydu.
    </div>

    <div>
      Bir sonraki mehtapta, Çelme çadırıma kadar geldi. At üzerinde uzun süre duramadığımdan, beni cenaze obasına götürmek için çadırımı bir kağnının üzerine kurmak istedi.
    </div>

    <div>
      - Cengiz Han senin de yanında olmanı isterdi, dedi beni ikna etmek için.
    </div>

    <div>
      - Yanındaydım... Hâlâ oradayım, yakında da onunla buluşmaya gideceğim.
    </div>

    <div>
      - Sakin ol, Borcu. Ölmeden az önce sana iletmem için bana söylediklerini dinle.
    </div>

    <div>
      Ve eski yoldaş, saçı dökülmüş, omuzları hafifçe çökmüş cesur savaşçı bana Anda'nın söylediklerini kelime kelime anlattı:
    </div>

    <div>
      "Borcu, benim sadık Borcum. Burada herşey karanlık. Ruhum duman deliğinden, o cılız sürümü kurtarmama yardım ettiğin gün giydiğin gömleğin mavilğindeki göğe doğru akıyor. Bugün, ikimizin de yabaneşeğı Kulan sayesinde yeniden birleştik. Dün bana dizlerinin üzerinde yalvardı, onu seninle birlikte olması için özgür bırakmamı diledi... Onu öldürmek, sönerken yanımda götürmek, sonsuza dek yanımda tutmak istedim. Ama acı çeken yüzünde, benim için her şey olan ve yıldızların yansıdığı göller kadar büyük gözlerinde senin yüzünü, senin iyiliğini, senin büyüklüğünü, gözlerimi onca kamaştıran, bazen kör gibi davransam da gözlerimi hep etkileyen mavi gömleğini gördüm. Kulan... Seni nasıl sevdiğini, senin onu nasıl sevdiğini gördüm, ben ikinizi de o kadar sevemedim... Düne kadar. Bana verdiği sevgi, senin sevgindi, senin oldu! Tengri'ye kavuşmak üzereyken, ben, Cengiz Han, ant içiyorum. Atların yüz kere yüz bin mevsim yorulmadan, sizi arzularınıza taşısın sevdiğimiz kadınımız gözlerini yüz kere yüz bin bahar ikinizın üzerinden ayırmasın."
    </div>

    <div>
      <br />
    </div>

    <div>
      Döşeğime çivilenmiştim, eski sisler, puslar, bulutlar dağıldı. Dağların, bulutların üzerinde uçuyordum... Birdenbire hiç ayrılmadığımızı anladım. Temuçin'in okları hiç bana değmek istememişlerdi, belki de bizi yeniden bağlamaya çalıştılar.
    </div>

    <div>
      - Nerede?
    </div>

    <div>
      - Toprağa verilene kadar yanında olacak ve mezar kapanıp bütün izler silindikten sonra, Kağan'ın oğullarının bütün tanıkları yok ettiklerinden emin olacak. Bu Kağan'ın son şartıydı. Sonra, yanına gelecek.
    </div>

    <div>
      Bir imparatorun mezarının, dağın yamacında kazılacak gerçek bir sarayın hazırlanması daha iki ya da üç mehtap sürerdi. Kimsenin bu kutsal mezarın yerini bilmemesi gerekirdi, mezarı hazırlayan kölelerin öldürülmesi şarttı.
    </div>

    <div>
      - Bu, Kağan'ın son sözleri mi oldu?
    </div>

    <div>
      - Hayır. Sonra Ögedey ve Toluy'u çağırttı, Jinleri kesin olarak yenmek ve Kaifeng'i almak için izlenecek yolu anlattı. Düşüncelerini açıkladıktan sonra gözlerindeki ateş söndü, üstleri kara bir tülle kaplandı.
    </div>
  </div>
</body>
</html>
