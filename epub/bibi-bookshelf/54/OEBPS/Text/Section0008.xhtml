<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>Sekizinci kısım</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Kızıl Dağlar'ın karşısında, atlar son tepeye varınca teker teker durdu. Ayaklarımızın altında çayır, çiyden şişmiş, rüzgarla okşanmış, dalgalanıyordu. Kanlı kayalardan oluşan duvarların ortasında, tüm göğsüyle soluk alıyor gibiydi. Temuçin buraya Otlar Adası diyordu. Vadi yavaşça Kerulen'e doğru iniyordu. Ortasında, yapraklarının ortasındaki menekseler gibi, iki göl parıldıyordu.
    </div>

    <div>
      - Bunlar Otlar Adası'nın gözyaşları, dedi Temuçin Börteye dönerek. Birbirlerine çok benziyorlar, oysa biri berrak ve içilir, diğeri bulanık ve tuzlu. Birincisine su içmek ve kolum kadar büyük balıklan görmeye gideriz; ikincisine ise yaralarımızı sülüklerin emerek tedavi etmesi için.
    </div>

    <div>
      Gölü çevreleyen çıkıntının üzerinde, ışığın altında çılgınca at süren bir erkeğin koyu gölgesi görülüyordu. Bir kuş gibi, otların üzerinde uçuyordu, yüzünü atının yanağına yapıştırmıştı.
    </div>

    <div>
      - Kim bu süvari? diye sordu Börte.
    </div>

    <div>
      - Beyinsiz boğa gibi gidişine bakılırsa, kardeşim Kasar'dan başkası değil. Sabırsız. Şuna bakın, dişi sidiğinin kokusunu almış büyük bir kaplana benzemiyor mu?
    </div>

    <div>
      Birkaç saniye sonra, Kasar köpük içindeki atım bizimkilerin birkaç adım ötesinde durdurdu. Kırmızı kuşaklı koyu elbisesinin içinde olduğundan da geniş gözüküyordu. Geniş ve güçlü omuzlarından, sırtındaki yay ve sadak güçlükle görülüyordu. Yüzü uzun uzun silinmiş bir elma gibi parlıyordu. Haydut gözleri her birimizin üzerinde dolaşıyor, yükümüze, atların durumuna, yanımızdakilerin kıyafetlerine bakıyordu. Börte'ye kısaca baktıktan sonra abisine döndü:
    </div>

    <div>
      - Tengri içimi neşeyle doldursun, döndünüz demek. Ongirat topraklarının çiçeklerle dolu olduğunu biliyordum, ama senin bu kadar parlak bir çiçek koparacağını ummuyordum. Çadıra dönelim, buluşmamız gırtlağım kurutmuş olmalı.
    </div>

    <div>
      Yorgun atların dikkatli adımlarıyla sallanarak Otlar Adası'nın yamacına kadar indik. Kaynaklardan birinde gırtlaklarımızı ıslattık, çayın geçtik, Kızıl Dağlar labirentinin içine, dostumun inine götüren uzun kayalık geçide yöneldik.
    </div>

    <div>
      <br />
    </div>

    <div>
      Kadınlar bizi sessizce karşıladılar. Yan yana, ayakta bekliyorlardı. Temuçin'in küçük kardeşi Temülün, Höelün Ana ile Belgütey'in anası Suçigil'in arasında duruyordu. Suçigil'in yanındaysa yaşlı hizmetkâr Yürüyen Osuruk görülüyordu. Onların üç adım ötesinde, tepeden tırnağa müstakbel savaşçı kıyafetine bürünmüş Temüge, bizi karşılayanlar içinde gülümsemeye cesaret eden tek kişiydi. Çocuk yüzündeki bakışları beğeni dolu, kendisine yengelerin en güzelini getiren büyük abisini hayranlıkla izliyordu.
    </div>

    <div>
      Arabanın arkasındaki Börte anasının elinden, içinde baba ocağının ateşinden alınma korun yandığı inek boynuzunu aldı. Genç gelin boynuzun ağzını eliyle örterek ilerledi, Höelün Ana'nın önüne varınca zarafet ve alçakgönüllülükle eğildi. Höelün Ana bir süre genç gelinini inceledi, sonra yurduna davet etti. Temuçin atından indi, hepimize peşlerinden gitmemizi işaret etti.
    </div>

    <div>
      Höelün Ana ocağın yanı başında duruyordu. Altın tellerle bezeli uzun saç örgüleri göğsünün üzerinde iki parlak çıkıntı oluşturuyor, brokardan kolsuz bir tunikle süslenmiş kırmızı elbisesini daha da güzelleştiriyordu. Börte elindeki koru ocağa kattıktan sonra Höelün Ana genç kadının yanına diz çöktü ve ona bir parça et uzattı. Börte eti bir çırpıda ateşe attı. Bu fedakârlığıyla, yeni yuvasının kaderine rıza göstereceğini ve evdeki düzene uymayı kabul edeceğim gösteriyordu.
    </div>

    <div>
      İki ananın sorgulayıcı bakışları altında, kocasından başlayarak haşlamayı dağıttı. Bizler, erkekler, dumanı tüten kâselerin üzerinden kirpiklerimizi kırpıştırarak, reisimizin yeni yoldaşını biraz daha sevgi dolu gözlerle izliyorduk. Dikkatliydi ama hiç de kararsızlık göstermiyordu, böylece daha da duygulandırıcı görünüyordu.
    </div>

    <div>
      Anası bir türkü söylemeye girişti:
    </div>

    <div>
      <br />
    </div>

    <div>
      <i>Yeni evllierin altından izlerinin peşinden&nbsp;</i>
    </div>

    <div>
      <i>Çıplak, daha fazla dayanamadım,</i>
    </div>

    <div>
      <i>Meyveme, kuşuma eşlik etmeye geldim,</i>
    </div>

    <div>
      <i>Oğlunun kanatları,</i>
    </div>

    <div>
      <i>Kızım.</i>
    </div>

    <div>
      <br />
    </div>

    <div>
      Day-seçen'in karısının gözleri heyecandan yaşarmıştı. Ancak bu heyecanın, yüzü kapkara dudaklarını ısıran Suçigil'in mutsuzluğuyla en ufak bir benzerliği yoktu. Saklandığı yarı karanlığa karşın, Belgütey'in anasının gergin yüzünü, kaşlarının arasındaki derin çizgiyi görebiliyordum. Üst dudağının iki kenarındaki çizgiler, buradan ayrıldığımız günden beri daha da derinleşmişti; sanki yokluğumuz sırasında durmadan ağlamış gibiydi. Burnunun üzerindeki mor yara izleri ve gözlerinin altındaki siyah halkalar yüzünün kırılganlığını daha da artırıyordu. Bakışlarımı gördü, vücudunu bir uçtan öbürüne delecek bir kılıcın bile ona bu denli acı vermeyeceğini sandım.
    </div>

    <div>
      Neyse ki Kasar türkü söylemek istediğini belirtti, sesi ve sözleriyle herkesin ilgisini üzerine çekti:
    </div>

    <div>
      <br />
    </div>

    <div>
      <i>Sen ki adı gök mavisini andırır,</i>
    </div>

    <div>
      <i>Kısrak sütü kadar beyazsın,</i>
    </div>

    <div>
      <i>Gözlerin pırıl pırıl,</i>
    </div>

    <div>
      <i>Obamızı güzelleştirmeye geldin.</i>
    </div>

    <div>
      <i>Mutlu yüzlerimizi gör,</i>
    </div>

    <div>
      <i>Seni boşuna beklemedik.</i>
    </div>

    <div>
      <i>Yükünü indir, dostlarını unut,</i>
    </div>

    <div>
      <i>Bu parlayan ocak artık senin.</i>
    </div>

    <div>
      <br />
    </div>

    <div>
      Kupasını Börte'ye uzattı, sesini duymaya sabırsızlandığını, o sesin de sahibi kadar güzel olduğundan emin olduğunu söyledi, genç kızı bir türkü söylemeye davet etti.
    </div>

    <div>
      Börte, yanakları duyduklarından kıpkırmızı, kupayı aldı; sesi, bir kaynaktan akan su gibi berrak ve hareketli, giderek yükseldi:
    </div>

    <div>
      <br />
    </div>

    <div>
      <i>Kocamın anası sonsuza dek yaşasın,</i>
    </div>

    <div>
      <i>Çocuklarının gözleri hep ışık dolu olsun,</i>
    </div>

    <div>
      <i>En büyüğünüz beni kaçırdı, bağladı,</i>
    </div>

    <div>
      <i>Küller ocağımızı hiç söndüremesin.</i>
    </div>

    <div>
      <i>Anasının yanındaki kuzu, güneşin altındaki tay,</i>
    </div>

    <div>
      <i>Sudaki balık, gökteki kuş gibi,</i>
    </div>

    <div>
      <i>İçin gülün, dans edin, türkü söyleyin,</i>
    </div>

    <div>
      <i>Babamdan uzak yüreğimi neşelendirin.</i>
    </div>

    <div>
      <br />
    </div>

    <div>
      Ona bakmak içimde nefis titreşimler yaratıyordu. Artık göğsüme dayayacak bir eş bulmanın zamanı çoktan gelmişti.
    </div>

    <div>
      Herkes türküsünü söyledikten sonra, Börte'nin çeyiziyle gelen yepyeni yurdu kurmaya giriştik. Yurt kavak ve taze çam kokuyordu. Keçeden şeritler üzerine örülmüş at kılından son bağları da düğümledikten sonra hepimiz yere, yurdun eşiğine süt döktük, yurdun çevresinde üç kez dönerek ömür boyu mutluluk ve bereket diledik. Daha sonra, iki kaynana parlak gözlü çocukların gelmesi için yeni evlilerin döşeğini tütsülerken, Ongiratlara çadırlarını kurmada yardım ettik.
    </div>

    <div>
      <br />
    </div>

    <div>
      Çadırlar kurulduktan sonra, Temuçin ailesini topladı. Samur kürkü arkasına, çatıyı tutan payandalardan birine asmıştı, anasına döndü:
    </div>

    <div>
      - Bu kürk senin.
    </div>

    <div>
      - Bu hanlara yakışır bir hediye, dedi Höelün Ana, benim omuzlarımı örterse mutluluğum sonsuz olacak. Ama bu kürkten, dünürlerime hakaret etmek zorunda kalmaksızın, başka şekilde yararlanabileceğimizi düşünüyorum.
    </div>

    <div>
      Börte gözlerini kaldırdı, Höelün Ana'nın kararına uyacağını söyledi.
    </div>

    <div>
      - Gelinim çok akıllı, dedi Höelün Ana sevinçle. Bu çok değerli kürkün karşılığında koyunlar, atlar ve onları koruyarak silahlı eller kazanabiliriz.
    </div>

    <div>
      - Borcu bana daha da iyi bir fikir verdi, dedi Temuçin, Toğrıl, Karaimlerin başı, güçlüdür. Bu kürkün karşılığında, Targutay ve lanetli noyanlarına karşı adamlarını ayaklandırmaz mı?
    </div>

    <div>
      - Dikkatii ol, oğul, dedi anası. Bu Toğnl da Targutay'ın cinsinden. Kolay kazancı görünce, en güçsüzleri bile soyacak adamlardandır.
    </div>

    <div>
      - Babamın andası değil mi?
    </div>

    <div>
      - Öyleydi.
    </div>

    <div>
      - Ölüm kanın kutlu bağını çözemez; böylece Toğnl hâlâ babamın andası. Gelecek dolunay, güneşin battığı yöne gidip onun topraklarım arayacağız. Bu kadar çekinmek neden, babamın kardeşi olduğuna göre, biz de onun oğullan sayılmaz mıyız?
    </div>

    <div>
      - Kelleleriniz için endişe ediyorum, diye cevap verdi Höelin Ana. Toğrıl kan dökücü ve yırtıcıdır. Sence kimin yanında olur, bir kürkten başka verecek bir şeyi olmayan senin mi, yoksa iki ordu'su olan Targutay'ın mı?
    </div>

    <div>
      - Benim! Çünkü yardımım ilk isteyen ben olacağım.
    </div>

    <div>
      - Dikkatli ol ve Toğrıl'ın iki kardeşini öldürdüğünü de hiç unutma.
    </div>

    <div>
      O zaman sabırsız bir ses duyuldu:
    </div>

    <div>
      - Kardeşlerini öldüren tek o muydu?
    </div>

    <div>
      Hepimiz, o ana kadar sessizce bir kenarda oturan Suçigil'e döndük.
    </div>

    <div>
      - Oğulların kardeşlerini, büyük oğlum Bekter'i öldürmedi mi? diye sordu hınçla. O zaman ellerini mi kestin?
    </div>

    <div>
      Hızla ayağa kalktı.
    </div>

    <div>
      - Otur! dedi Temuçin, açız.
    </div>

    <div>
      Belgütey'in gözleri sanki zehirlenmiş gibi yuvalarından uğramış, öfkeden tir tir titreyen anası bir süre alaycı bakışlarını Temuçin'e dikti, sonra hıçkırarak:
    </div>

    <div>
      - Yemek mi? diye sordu, İşte bak, evlisin... Hizmetkârlar çeyize dahil değil mi? Yoksa sen, aynı soydan biriyle ittifaktan bahseden kardeş katili, hizmetkârların yemeği üzerine dökmelerinden mi korkuyorsun?
    </div>

    <div>
      Temuçin kor gibi yanan simsiyah gözlerini Belgütey'in gözlerine dikti. Tek bir söz söylenmeden yapılan uyarı kimsenin gözünden kaçmadı: ya ananı sustur, yoksa bunu ben yaparım!
    </div>

    <div>
      Belgütey doğruldu, anasını belinden kavrayarak dışarı çıkardı. Yeterince hızlı davranmamış olacak ki, kadının şikâyetleri hâlâ kulağımıza geliyordu:
    </div>

    <div>
      - Ben ki Yesügey'in birinci karısıyım, seni doğurdum, hangi cüretle bana dokunuyorsun? Hain! Temuçin'in kardeşini öldürmesine göz yumdun. Temuçin bir Merkit'in elinden kaçırılan bir kancıktan doğma bir piç. Yesügey'in asıl oğlu Bekter'di...
    </div>

    <div>
      Höelün Ana kalkmaya davrandı, Temuçin'in bir bakışıyla olduğu yerde kaldı. Suçigil'in Belgütey'i hainlik ve alçaklıkla suçlamaya devam ettiği duyuldu; artık bir oğlu olmadığım haykırıyordu, sonra tok bir ses duyuldu ve gecenin sessizliği geri geldi.
    </div>

    <div>
      Çadırın yanında, burnunu otlara gömmüş Ayı Korkusu derin derin içini çekti. Atım nallarını değişik ufuklarda gezdirmek için sabırsızlanıyordu.
    </div>
  </div>
</body>
</html>
