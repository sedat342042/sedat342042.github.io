<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>Onuncu kısım</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Üçümüz, Temuçin, Kasar ve ben önde, iki yük atıyla da Belgütey arkada gidiyorduk. Bir keçeye sarılı samur kürk yük atlarından birinin üzerindeydi.
    </div>

    <div>
      Kasarın sayesinde, Toğnl'ın obasına kadar yolumuz eğlenceli geçti. Neşeli bir gençti, tartışmak ya da şaka için hiçbir fırsatı kaçırmıyordu. Daha on altıncı baharındaydı ama beş fazlasını gösteriyordu. Omuzları yan yana gelmiş iki atın sağrısı kadar genişti, omuzlarının üzerinden bir granit blok gibi yükselen geniş boynunu sıkacak bir eli düşünmek bile imkânsızdı. Gözleri fıldır fıldır, her zaman harekete hazır, dikkatini çeken her şeyin, kunduzlar, leylek yuvaları ya da uzakta görülen beyaz tepelerin üzerine atılmaya can atıyordu. İyi huyu ve güler yüzüyle yol üstünde dostluklar kuruyor, bütün haberleri topluyordu.
    </div>

    <div>
      Beşinci gün, Toğrıl'ın topraklarının başladığı Kara Orman önümüzdeydi.
    </div>

    <div>
      Ormana bir kaç adım kala Karaimler çevremizi sardı.
    </div>

    <div>
      Kül rengi postlar ve kuzu yününden başlıklar giymişler, hepsi de gümüşlere gark olmuşlardı. Gümüş atların başı ve göğsünde de parlıyor, eyerlerini, kemerlerini, sadaklarını, çizmelerini ve parmaklarını süslüyordu. Bazılarının kulak memesinde, yarım ay şeklinde gümüş küpeler de vardı.
    </div>

    <div>
      Tuul Irmağı'nı, ırmağın sorgun ağaçlarıyla kaplı kıvrımlarını geçirdiler, yüksek kayın ağaçlarından oluşan sık ormanın kalbine götürdüler, iki yüz çadır görünen, ama bunun dört katını da barındırabilecek kocaman bir düzlükte durdurlar. Çadırların birinden çıkan Nilka adlı bir Karaim reisi Toğrıl Han'ın Orhun Nehri kıyılarındaki yazlık obasında bulunduğunu söyledi. Oraya varmak için iki gün boyunca at sürmek gerektiğini anlattı, bize obaya kadar eşlik etmeyi önerdi.
    </div>

    <div>
      Temuçin kabul etti.
    </div>

    <div>
      - Karşılığında ne vereceksiniz? diye sordu Karaim.
    </div>

    <div>
      - Elimizde ne varsa Han için, dedi Temuçin. Senin payına o karar verir.
    </div>

    <div>
      - Her hizmetin bir karşılığı olmalı, acemi çaylak!
    </div>

    <div>
      En çok yirminci baharında gösteriyordu, yani bize sümüklü muamelesi yapmaya hakkı yoktu. Hem Temuçin, hem de Kasar en az onun kadar gelişmişti. Belden yukarısı çıplak, elleri kalçalarında, bir sandığın üzerine bağdaş kurmuştu. Geniş bir pantolon giymiş, üzerine kısa bir kılıç ile bir hançer asılı işli bir gümüş kemer takmıştı. Üç gümüş halka vücudunu süslüyordu; biri kulak memesinde, birisi sol göğsünün üstündeydi. Daha geniş olan üçüncü halkayı yeni kazınmış kafasının tepesinde bırakıp kırmızı ve altın renkli ipliklerle ördüğü, kürek kemiklerine kadar düşen saçına takmıştı. Sağında yere çömelmiş iki muhafız gülüşüyordu.
    </div>

    <div>
      - Demek ki savaşçılarını almaktan vazgeçeceğiz, dedi Temuçin.
    </div>

    <div>
      - Topraklarımızın içindesiniz. Burada kimse istediği gibi at süremez. Ne öneriyorsun?
    </div>

    <div>
      Temuçin bir an düşündü, sonunda dönüşümüzde yük atlarımızdan birini bırakabileceğini söyledi.
    </div>

    <div>
      - Çok az. Düşün ki sizi öldürsem, hepsi benim olurdu. Üstelik casusları öldürdüğüm için Toğrıl'dan alacağım ödül de cabası. Başka?
    </div>

    <div>
      - Başka! diye bağırdı Kasar üzerine atılırken, ölmekten korkmuyoruz.
    </div>

    <div>
      Saçını yakalamış, hançerini gırtlağına, dizini de taşaklarına dayamıştı.
    </div>

    <div>
      Bir an sessizlik oldu. Temuçin'le şaşkınlıktan yararlandık ve hançerlerimizi diğer iki Karaim'in karnına dayadık.&nbsp;
    </div>

    <div>
      - Obadan canlı kurtulamayacaksınız, diye hırladı Nilka mosmor bir yüzle.
    </div>

    <div>
      Kasar geniş gülümsemesiyle, öte yana yapacağımız yolculukta onun da yanımızda olacağını söyledi.
    </div>

    <div>
      <br />
    </div>

    <div>
      Kara Orman'dan gece ayrıldık, şafak söktüğünde çok uzaklaşmıştık. Sıcaklık hızla artı, ilerlemek gittikçe güçleşti, özellikle Kasar'ın yanında, elleri bağlı at süren Nilka için. İki muhafızı da yanımıza almıştık. Üzerlerindeki gümüş kabartmalar güneşte parıldıyordu. Nilka'nın kara gözlerindense başka kıvılcımlar çıkıyordu.
    </div>

    <div>
      Ayı Korkusu diğer atlardan daha az etkilenmişti. Altın rengi ipeksi boynu kâh soluk yeşil tepelerin üzerinde, kâh masmavi göğün önünde görünüyordu. Ona ne kadar gururlandığımı anlattım:
    </div>

    <div>
      <br />
    </div>

    <div>
      <i>Sen benim bacaklarımsın,</i>
    </div>

    <div>
      <i>Ey bal renkli atım,</i>
    </div>

    <div>
      <i>Sen benim yüreğimsin,</i>
    </div>

    <div>
      <i>Sadık dostum.</i>
    </div>

    <div>
      <i>Hepsinden de öte,</i>
    </div>

    <div>
      <i>Sen benim hayatımsın...</i>
    </div>

    <div>
      <br />
    </div>

    <div>
      - Tam bir fatih yürüyüşü, dedi Temuçin.
    </div>

    <div>
      Uzun çalışmalarımın sonucuydu. Her gün, kışın en soğuk, yazın en sıcak dönemlerinde bile koşmuş, bozkırı geçmiş, en dik yamaçları aşmıştık. Kasları gelişmiş, omuzları güçlüydü. En önemlisi, benim gibi anasını kaybetmiş Ayı Korkusu hiçbir şeyin, özellikle de sevginin eksikliğini çekmemişti.
    </div>

    <div>
      <br />
    </div>

    <div>
      Güneş batarken, ilerlemeye devam etmeyi kararlaştırdık. Akşam serinliğinden yararlanmak amacındaydık. Kayalıklı bir dağ sırasının eteğinden geçerken yükselen hilal, yüksek tepelerin buzları gibi göründü. Tepeler soluk ve keskin, üzerimizde parıldıyor, sessizlikleriyle yolumuzun üzerine abanıyorlardı.
    </div>

    <div>
      Ayı Korkusu cesur adımlarla en önde ilerliyordu. Boynu omuzlarının uzantısı gibiydi, ne daha yüksek ne daha alçak.
    </div>

    <div>
      Ara sıra gölgelere doğru endişeli bakışlar fırlatıyordu. Burnundan kuvvede solumak istediğini biliyordum; bu istek hem aralıksız sürdürdüğü çabanın hem de gece yürüyüşünün getirdiği canlandırıcı keyfin sonucuydu. İzin vermemi beklerken soluğunu tutuyordu, ona duygularını denetlemeyi öğretmiştim.
    </div>

    <div>
      Bu şekilde onun varlığına uzanmaktan, belinin çukuruna yerleşmekten, ruhumu derisinin altına salmaktan, içinde dolaşmaktan, otların ve rüzgârın şarkısını yüreğime kadar taşıyan dört toynağına bölünmekten hoşlanıyordum. O zaman bir kuş gibi özgür, atlaşıyordum, onun da duygularımı anladığını sevincimi paylaştığını biliyordum. Böylece Karaim topraklarında ilerlerken konuşuyorduk, ben dostumun ihtiyaç ve duygularım el yordamıyla araştırırken o da aksırığını saklamak için, aramızda anlaştığımız gibi, bir gece hayvanının çıkaracağı sesi bekliyordu.
    </div>

    <div>
      Ağzımı kulağına yapıştınp türküye başladım:
    </div>

    <div>
      <br />
    </div>

    <div>
      <i>Dıgıdık, dıgıdık,</i>
    </div>

    <div>
      <i>Yürü doru atım,</i>
    </div>

    <div>
      <i>Dıgıdık, dıgıdık,</i>
    </div>

    <div>
      <i>Ayaklarının altında,</i>
    </div>

    <div>
      <i>Halkalar oluşturan solucanlar,</i>
    </div>

    <div>
      <i>Ne mutlu,</i>
    </div>

    <div>
      <i>Dıgıdık dıgıdık,</i>
    </div>

    <div>
      <i>Tarla faresinin bıyığının dibinde,</i>
    </div>

    <div>
      <i>Bir damla kan,</i>
    </div>

    <div>
      <i>Burun deliklerini özgür bırak.</i>
    </div>

    <div>
      <br />
    </div>

    <div>
      Ayı Korkusu soluğunu boşalttı, toynakları altındaki otları dalgalandırdı, sessizliğin içinde patlayan beş aksırık...
    </div>

    <div>
      Sağımızda ve biraz gerimizde Temuçin, omuzları parlak bir çiyle kaplı, bizi izliyordu. Yüzünün bir bölümü karanlıktaydı ama sevişme zamanındaki kaplanların gözlerine benzeyen gözlerinden büyük bir sevinç okunuyordu.
    </div>

    <div>
      <br />
    </div>

    <div>
      Şafak vakti, geniş Orhun Vadisi göründü. Irmak burada birçok kola ayrılıyordu. Kolların arasında kalan topraklarda çadırlardan adacıklar oluşmuştu. Binlerce çadır. Nilka, Toğrıl Han'ın yazlık obasına geldiğimizi söyledi.
    </div>

    <div>
      Çadırların ortasına geldiğimizde, çevremizi aldılar ve bizi bir süre beklettiler. Vadi uyanıyordu, kısa süre sonra toplanan hayvanların çıkardığı gürültü, kulakları sağır edecek gibiydi. Ak ya da kara postların üzerine eğilen, ışığa doğru dörtnala giden çobanlar kalabalıktı, topladıkları sürüler ise daha da kalabalık. Çocuklar hayvanların toplanmasına yardım ediyordu; en küçükler kaçakları kementlerle yakalamaya çalışıyor, daha adlandırılmamışlar ise yurtlardan dört ayak üzerinde çıkıp, kıçları çıplak, burunlarında sümük, şaşkınlıkla çevrelerini izliyorlardı.
    </div>

    <div>
      Kasar elleri bağlı Nilka'yı hançerinin ucunda tutarken, Belgütey de adarla ilgileniyordu.
    </div>

    <div>
      Süt sağımı bittikten ve dişi hayvanlar koyuverildikten sonra, yükselen güneşin ve vızıldayan sineklerin altında, Toğnl altın rengi ipekle kaplanmış çadırına girmemize izin verdiler. Dikdörtgen biçimindeydi, at kılından yapılmış kalın iplerle bağlanmıştı, bizim yurtlardan dördünü içine alacak büyüklükteydi.
    </div>

    <div>
      Erkekler tahtın sağında, kadınlar solda; seksen kadar sakin yüz bize dönmüştü. Daha yüksekte oturan Toğrıl teker teker hepimizi inceledi, sonra gözlerini Temuçin'e dikti. Gözlerinden hareketli ve delici olan biri kapkara, yarı kapalı ve uyuşuk olan diğeri de maviydi.
    </div>

    <div>
      - Kimsin?
    </div>

    <div>
      - Oğlun, Temuçin.
    </div>

    <div>
      - Daha neler! Ne zamandan beri oğlum karşıma kemerinde silahıyla çıkıyor?
    </div>

    <div>
      - Bu bizi soymak istedi. Adının Nilka olduğunu söylüyor. Buraya varabilmek için ona ihtiyacımız vardı, bu nedenle onun hayatı da bizimkine bağlı...
    </div>

    <div>
      Han biraz düşündü, sonra konuştu:
    </div>

    <div>
      - Bu savaşçının benim için değeri yok, sizi elinden kaçırmış. Öldürün onu!
    </div>

    <div>
      Neden olduğunu bilmem, ama sesinde bir sahtekârlık hissettim. Temuçin'in kulağına eğildim, hiçbir şey yapmamasını söyledim. Anda, Kasar'a döndü, hançerini kınına yerleştirmesini, tutsağı serbest bırakmasını buyurdu.&nbsp;
    </div>

    <div>
      Toğrıl ellerini çırptı, muhafızları çevremizi sarıp kılıçlarını gırtlaklarımıza dayadılar.
    </div>

    <div>
      - Söyle bana, genç Temuçin, kulağına fısıldayan kimdir?
    </div>

    <div>
      - Onun adı Borcu, benim andam.
    </div>

    <div>
      - Seni korumak için vücudunu kalkan eder mi?
    </div>

    <div>
      - Babam senin için etti.
    </div>

    <div>
      - Kendini beğenmiş. Dördünüzden hangisinin bir diğeri için hayatım vereceğini birazdan göreceğiz, çünkü tek ve gerçek oğlum aranızdan birine işkence yapacak... Adı da Nilka.
    </div>

    <div>
      Biraz önce serbest bıraktığımız genç adam Toğrıl'ın ayaklarına kapanırken muhafızlar bizi dışarı çıkarıyorlardı. Yere yatırdılar, ellerimizi ve ayaklarımızı yere çakılı kazıklara bağladılar.
    </div>

    <div>
      Hemen yanımızda, bizim gibi bağlanmış çıplak bir adam vardı. Tüm vücudu yaralar ve çürüklerle kaplıydı.
    </div>

    <div>
      Nilka adama yaklaştı.
    </div>

    <div>
      - Casuslara ne yaptığımızı görün, dedi. Bu bir Nayman. Kurtçuklara ziyafet çekiyor.
    </div>

    <div>
      Ayağım tutsağın kollarından birine bastı, diz çöktü, yaralarından birini hançeriyle yardı, başparmağı kalınlığında semiz ve beyaz bir kurtçuk çıkardı. Bu kurtçukların çürümekte olan etlerde yuvalanıp beslendiğini, daha sonra zırhlanıp böceğe dönüşmeden önce oluşturdukları yaralarda uykuya daldıklarını anlattı. Böyle üç yüz kurtçuk bir adamı birkaç günde boşaltırdı.
    </div>

    <div>
      - Tamam! Kim gönüllü? diye bağırdı Toğrıl.
    </div>

    <div>
      Temuçin, Kasar ve benim aramızda, işkenceyi ilk kimin
    </div>

    <div>
      deneyeceği konusunda dostça bir tartışma çıktı. Herbirimiz diğerlerini korumak istiyorduk. Kasar en semiz olduğunu ileri sürdü, bense en kuruları; kurtçukların işi kısa zamanda bitecekti; Temuçin'e gelince, bizleri buraya sürüklediği için işkencenin ona yapılması gerektiğini savunuyordu. Bir tek, tükürüğünü yutmakta zorlanan Belgütey'den tek bir kelime bile çıkmıyordu.
    </div>

    <div>
      Toğrıl Han tüylerini kurutan bir akbabanın deli bakışlarıyla bizleri izliyordu; uzun ve kemerli bumu bizi dinlerken daha da uzuyordu.
    </div>

    <div>
      - Ölümden korkmuyor musunuz?
    </div>

    <div>
      - Hayır! Ama sen korkmaya başlamalısın, diye bağırdı.
    </div>

    <div>
      Temuçin, çünkü beni öldürmekle Moğol andan, Yesügey'le içtiğin andı bozmuş olacaksın. Gök öcümüzü alacaktır.
    </div>

    <div>
      Toğrıl o kadar güldü ki börkünü düşürdü. Çevresindekiler de onu taklit ediyordu. Sonunda bizi çözmelerini buyurdu ve konuştu:
    </div>

    <div>
      - Şu yüzüğe bakın, üzerindeki kurdu gördünüz mü?
    </div>

    <div>
      Parmaklarında, hepsi gümüş, sekiz yüzük vardı; bir tek
    </div>

    <div>
      başparmaklarına yüzük takmamıştı. Temuçin başım salladı.
    </div>

    <div>
      - Bu Borçeginlerin kurdu. Bunu bana beni Tatar'dan kurtaran ve halkımı toplamama yardım eden Anda Yesügey verdi. Gel oğlum, kalbimin üzerine gel...
    </div>

    <div>
      Hepimiz tekrar ayağa kalktığımızda Toğrıl bize avuçlarım uzattı, çenesi içerde, boynu çarpık, alaycı bir sesle anlattı:
    </div>

    <div>
      - Yabancıların niyetini ve kişiliğini anlamak için bu oyuna başvuruyorum. O zaman gözlerindeki korkuyu okuyabiliyorum. Senin gözlerinde ateş var. Boğa yavrusu gibisin, gururlu. Bu da hoşuma gidiyor.
    </div>

    <div>
      Temuçin'in omuzlarını tuttu, alnını kokladı. Sonra sıra bize geldi, hayatta kalmış olmanın keyfiyle sakalının bizi gıdıklamasına ses çıkarmadık.
    </div>

    <div>
      <br />
    </div>

    <div>
      Üç gün, üç gece geçti. Yemek, eğlenmek, türkü söylemek ve güreşmekle dolu üç gün ve üç gece. İçmekle, öykü anlatmakla, Karaim kadınlarının kokusunda kaybolmuş bakışlarla pantalonun önünü ısıtmakla geçen üç gün ve üç gece.
    </div>

    <div>
      Toğrıl Yesügey'in yanında yaşadığı maceraları anlattı. Onun anlattıklarından gülmekten, dövüşmekten ve güzel kadınları kaçırmaktan hoşlanan ışık dolu bir adam çıkıyordu. Onu dinlerken, sanki kendinden söz ediyormuş duygusuna kapılırdınız.
    </div>

    <div>
      Temuçin ve Belgütey'in daha sakin olmalarına karşın, dilini hareket ettirmek için fırsat kaçırmayan Kasarın neşesi ev sahibimizin hoşuna gitmişti. Bu ikisi durmaksızın içilen kımıza ve kadınların etekleri altındaki kara kilitlileri açan anahtarların eğlenceli ya da tahrik edici öykülerine dayalı bir dostluk geliştirdi.
    </div>

    <div>
      Hepimizden fazla içiyorlardı, buna karşın sarhoş olduklarım gören olmadı.
    </div>

    <div>
      Üç gün boyunca, Karaim topraklarının her yerinden insanlar geldi. Güreş karşılaşmaları düzenlendi. Kasar güç, hız ve kurnazlık konularında yenilmez olduğunu kanıtladı. Çeneler patladı, kollar kırıldı, yenilenlerin gözlerinde kin kıvılcımları çaktı. Savaşçılarının omuzlarının toprağa değmesine kızdığı kadar bununla eğlenen Toğrul en ünlü güreşçilerini, üç azman adamını çağırdı.
    </div>

    <div>
      Belden yukarıları çıplak, kafaları kazınmış, güçlü göğüsleriyle onları görmek için toplanan kalabalığı yardılar; bu sırada bir ozan kahramanlık türküleri söylüyordu:
    </div>

    <div>
      <br />
    </div>

    <div>
      <i>Kollarıyla Musa bir orduyu püskürttü,</i>
    </div>

    <div>
      <i>Omuzlarıyla Bayan düşmanı kaldırdı,</i>
    </div>

    <div>
      <i>Göğsüyle Kebek kalabalığı boğdu,</i>
    </div>

    <div>
      <i>Musa, Bayan, Kebek,</i>
    </div>

    <div>
      <i>Ayı kadar güçlü,</i>
    </div>

    <div>
      <i>Kaplan kadar hızlı,</i>
    </div>

    <div>
      <i>Kurt kadar kurnaz,</i>
    </div>

    <div>
      <i>Onlarda kartal gözü var,</i>
    </div>

    <div>
      <i>Musa, Bayan, Kebek yenilmez.</i>
    </div>

    <div>
      <br />
    </div>

    <div>
      Yuvarlak, yoğun ve düğüm düğüm göğüsler sedir ağacı gibiydi. Omuzları kusursuz bir yaya benziyordu. Kalçaları o kadar genişti ki, yürürken her adımda bir ayaktan diğerine yaylanmak zorundaydılar. Sanki ilerleyen üç dağ...
    </div>

    <div>
      En gösterişli olanı Kebek'ti. Ömrümde o kadar iri bir insan görmemiştim. Ortalamadan epey uzun olan Temuçin'den bile iki kafa yukarıdaydı. Bir dev, gerçek bir dev. Bozkırda yürüyen kartalı taklit ediyor, adımları sert toprakta yankılanıyordu. Bizimkinin üçüne eşit vücuduna bakıyor, böyle bir yaratıkla nasıl başa çıkılabileceğini merak ediyorduk. Kalabalık fısıldayarak konuşuyor, bir gün saldırgan bir deveyi elinin tersiyle bayılttığı, boğalarla güreş idmanı yaptığı, anasının onu doğururken öldüğü, sarılışına hiçbir kadın dayanamadığından evlenemediğini, tatmini kısraklarda bulduğunu anlatıyorlardı... Kısacası, onun hakkındaki söylentilerin ardı arkası gelmiyordu. Temuçin bu üç devle karşılaşmayı kabul ettiğimizi, Kebek ile benim kapışacağımı söyleyince şaşkınlıktan ağzım açık kaldı. Kendine Musa'yı seçmişti, en inceleri, Bayan, Kasar'ın payına düştü.
    </div>

    <div>
      Kötü güreşçi değildim, hatta çok iyi olduğum söylenirdi ama bence bu kadarı yeterli değildi. Temuçin yüzümdeki mutsuzluğu gördü.
    </div>

    <div>
      - Bu, Bozkurt'un cesur suratı mı? Onurlanmadın mı?
    </div>

    <div>
      Kebek karşısında çok az direnmekten endişelendiğimi
    </div>

    <div>
      söyledim. Sırıtarak, bütün karşılaşmaları kazanmanın ev sahibine haksızlık olacağım anlattı. Kebek'i yormak için zekâma güveniyordu, onu daha sonra Kasarla kapıştırmak niyetindeydi.
    </div>

    <div>
      Karşımdaki kâbusa bakmaktan kaçınarak kaftanımı çıkardım. Sadece çizmelerini görmek bile başımı döndürüyordu. Çok terliyordu, bir tutam toprak avuçladı, ellerimin kaymaması için omuzlarına sürdü. Nazik bir davranış.
    </div>

    <div>
      Sonunda çevremde dönmeye başladı, yaklaşır gibi yaptı. Şaşkınlığım artıyordu. Kendimi bileğine yapışmış buldum, parmaklarım o bileği çevrelemiyordu bile. Onu tutan bendim ama, beni çeken o oldu. Gırtlağıma yapıştı, ayaklarımı yerden kesti, beni havaya fırlattı. Düşerken belim dizine oturdu, soluğum kesildi. Kendime geldiğimde başaşağı olduğumu belimi bütün gücüyle sıktığım gördüm. O denli sıkıyordu ki, ne inleyebiliyor, ne de başka bir ses çıkarabiliyordum; sanki beni vücudunun içine çekmek ister gibiydi. Sırtım bükülmüştü, yüzüm o dev kalçaların baskısı altında şekil değiştiriyordu, beni topuğunun altındaki bir cevizi ezer gibi eziyordu; beni öldürecekti, ağzım açık, bir kuş pisliği kadar güçsüz, ölecektim. Kızgın bir deve kokusu bana ağzımın taşakları hizasında olduğunu hatırlattı. Isırdım. Ağız dolusu, acımadan. Bağırdı, beni bıraktı - ben bırakmadım; tekrar sarıldı, yere vurdu, taşaklarını koparmadan önce gözlerime erişmek istiyordu.
    </div>

    <div>
      Sonra, sonrasını hatırlamıyorum; kendime geldiğimde kan kusuyordum, burnumdan toz ve kıkırdak akıyordu. Temuçin, Kebek'in boylu boyunca üzerime devrildiğini söyledi.
    </div>

    <div>
      - Kıçını ziyaret etmiş olmaksın!
    </div>

    <div>
      O ise Musa'ya yenildi. Arada Kasar Bayan'ı yenmiş, susuzluğunu bir koca çamçak kımızla bastırdıktan sonra, zorlukla yürüyen Kebek'i kızdırmaya başlamıştı. Adam azmanının duyarlı taşaklarına bir diz darbesi Kebek'in dengesini
    </div>

    <div>
      bozdu. Kasar adamın sırtını yere yapıştırdı.
    </div>

    <div>
      Toğrıl, Karaimlerin Moğol Kaplanı olarak adlandırdıkları büyük güreşçinin onuruna bir şölen düzenlemeyi kararlaştırdı. Önümden geçen nefis koyun parçalarına dokunamadım, ısırmak bile bana çenemin kafamın tepesine kadar yarıldığı duygusu veriyordu. Karşımda kafayı çektiler, ben ise et suyu, tereyağı ya da kuyrukyağıyla karıştınlmış süt ve kımız içtim, daha çok kımız, onlar gibi, gereğinden de çok.
    </div>

    <div>
      Haşlanmış koyunların ardı kesilmedi, sonra kımız dolu kovalar, sonra yeniden koyun eti, taşta pişirilmiş keçiler, keklikler, geyikler; hepsi yedi, içti, kusmak için dışarı çıktı, sendeleyerek geri döndü, midesini yeniden doldurmaya girişti. Biraz sonra, alevlerin ışığında kadınlar daha güzel görünmeye başladılar, erkekler kadınlara sataşmaya başladı. Kaftanlarının eteklerini çekiştirdiler, bileklerine ya da perçemlerine sarıldılar, kucaklarına çekmeye çalıştılar. Gecenin ortasında, çoğu şöleni terk edip başka zevkler peşine düştü. Çadırların çevresinde çiftler oynaşıyor, bazıları koşuyor, diğerleri kovalıyor, ırmağın sularım köpürtüyor, gırtlaklardan kahkahalar yükseliyor, bazen de çığlıklar ya da hıçkırıklar duyuluyordu. Şurada burada ayın soluk ışığı altında göğüsler, sabırsız kalçalar, birer ödül gibi sunuluyordu.
    </div>

    <div>
      Bir kayanın dibinde, güzel bir Karaim kızı beni buldu. Bana, kendini terk edip başka kokuların peşine düşen cesur bir savaşçıyı anlatırken saçlarını kokladım. Çenesini indirerek adım söyledi, Cerelma. Çenesini tuttum. Ay ışığı elbisesini okşuyordu. Başım döndü, toprak ayaklarımın altından kaydı. Yanaklarım koklamaya hazırlanıyordum ki, midem ayaklandı. Arkamı döndüm, kustum. Yanımda duruyor, uzaklarda bir şeylere bakıyordu. Kaftanımın kolları batmıştı, tekrar ona yaklaşmaya cesaret edemedim. Sessizce bekledim, hafifçe sendeliyordum, daha sonra uzun süre hoyratça kullanılan bir teknenin karaya oturması gibi uykuya daldım.
    </div>

    <div>
      <br />
    </div>

    <div>
      Atlarımızı eyerlerken, Temuçin'in armağanı samur kürkü omuzlarına atmış Toğrıl çadırının eşiğinde göründü.
    </div>

    <div>
      - Bekleyin oğullarım, bu kürk bir ödülü hak etti.
    </div>

    <div>
      Temuçin itiraz etti, bir babanın koruması bütün ödüllerden de daha değerliydi.
    </div>

    <div>
      - Kabul Ama bu üç sümüklü iyi niyetimin bir bölümünü almadan buradan ayrılamaz. Onlara kafalarındaki bitleri ayıklayacak bir eş, ocaklarını yakacak iki kol ve yataklarını ısıtacak bir vücut gerek.
    </div>

    <div>
      Böylece kendimizi Toğrıl Han'ın üç yeğeniyle evlenmiş bulduk.
    </div>

    <div>
      Kasar'ın payına Metekna düştü. Gençliğine karşın, iyice semirmişti. Kasar bir gece önce genç kızın ne kadar konuksever olduğunu öğrenmişti. En ufak şakasına bile kahkahalarla gülüyordu, yüzünde neşeli ve dolgun elmacık kemikleri görülüyordu. Kasar onu hemen sevdi. Çok daha zayıf ve soluk tenli Mandra'nın yüzü hiç de çekici değildi. Silik, beceriksiz ve sessizdi, hep şaşırmışa benziyordu. Belgütey'in karısı olduğunda genç adam sevinemedi bile.
    </div>

    <div>
      Bana gelince, Cerelma adını söyledim, gidip getirdiler. Güneş yüzünü ay ışığından da güzel aydınlatıyordu.
    </div>

    <div>
      Cerelma benim oldu. O anda, Toğrıl'ın yeğenleri içinde en soğuğu olduğunu bilemezdim.
    </div>

    <div>
      <br />
    </div>

    <div>
      Üç gündür at sürüyorduk, Cerelma hâlâ benim olmayı reddediyordu. Neden? Anlamıyordum. Cilvelerimi görmezden geliyor, her an artan arzuma aldırmıyordu.
    </div>

    <div>
      Tek tek bakıldığında, bütün hatları baş döndürücüydü. Küçük ve ince bir burun, yuvarlak elmacık kemikleri, kararlı bir çene, çifte boğumlu bir yay kadar düzgün bir ağız. Tek sorun, hiç gülümsememesiydi. Bakışı kapkara, keskin ve anlaşılmazdı, yüzü sürekli bir tatminsizlik gösteriyordu.
    </div>

    <div>
      Öte yandan Kasar ve Metekna daha yolculuğumuzun ilk gecesinde örnek bir davranış göstermişlerdi. O geceden beri birbirlerini öpüp okşuyorlar, arzuları dayanılmaz hale gelince de atlarını tepelere sürüyor, gözlerden ırak, zevke dalıyorlardı. Belgütey ve Mandra daha çekingendi. Ancak Temuçin'in üvey kardeşinin daha çocuk olduğunu unutmamak gerekir. Genç karısı kısa sürede onu uçkurundan çekecekti.
    </div>

    <div>
      - Ödev konusunda, erkeğin karısından alacağı bir izin yoktur, dedi Temuçin. Toğnl onu sana sundu, sen de kullanmak zorundasın.
    </div>

    <div>
      Daha fazla dayanamadım, arkadaşınım öğüdüne uydum, karımı eyerinden kapıp dörtnala uzaklaştım.
    </div>

    <div>
      Yüzü Ayı Korkusunun omuzlarına çarpıyordu, saçları açıldı, örgüleri çözüldü. İtiraz ediyordu. Küçük bir vadinin dibinde atımı sertçe durdurdum, indim, kadının üzerine atıldım, gömleğinin yakasını yırttım, terden ıslanmış kahverengi omuzlarım çıkardım.
    </div>

    <div>
      - Ben iki ocak arasındayken bana nasıl böyle davranırsın?
    </div>

    <div>
      Debeleniyor, beni delirten bir koku salıyordu. Burnuna oturttuğum bir kafa darbesiyle susturdum, elbiselerini parçalarcasına çıkardım. Daha önce hiç çıplak kadın görmemiştim, uzun uzun göğüslerine, dolgun beline, yarığını belli eden iki yarım aya baktım. Sonra girdim. Bir küfür salladı, kendini çekmeye çalıştı; dişlerimi boynunun yanındaki mavi damara yapıştırdım ve yanımızda otlayan atımın bakışları arasında hareketlerimi sürdürdüm.
    </div>

    <div>
      Son bir sarsıntıyla durduğum zaman Cerelma bana kendime gelecek zaman tanımadı, hakarete başladı:
    </div>

    <div>
      - Sen de Tatar gibisin. Yeni doğmuş bebekleri ısıran aç bit, yaradaki irin gibisin. Moğollar kanları için köpekten farksız mıdır?
    </div>

    <div>
      Tokatlamamak için kendimi tuttum, kemerimi bağladım ve atıma bindim.
    </div>

    <div>
      Arkadaşlarımın yanma vardığımda Temuçin'e karımın karanlık kilidini nasıl kılıçladığımı ve onun bana söylediklerini anlattım.
    </div>

    <div>
      - Erkekler de yırtıcı hayvanlar gibidir, bazan tırnaklarını bilemeleri gerekir.
    </div>

    <div>
      - Onu yumuşatmayı umuyordum, sadece daha da katılaştırmayı başardım. Bir beraberlik düşlerken bir düşman yarattım. Vahşi bir domuz gibi mi davrandım?
    </div>

    <div>
      - Anda! Gözlerindeki o bulutu kov! Irzına mı geçtin? Ne yapalım? Savaşta atın binicisini dinlemesi gerektiği gibi, kadın da boynunu eğmeli.
    </div>
  </div>
</body>
</html>
