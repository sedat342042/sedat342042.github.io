<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>Yirmi sekizinci kısım</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Hazırlıklıydık, yine de genellikle bizi koşarak karşılayan çocukların çığlık ve kahkahalarını, köpeklerin havlamasını aradık.
    </div>

    <div>
      Tepelerden inerken birkaç at bizi selamlamaya geldi, ancak giderken geride bıraktığımız büyük sürülerin renkli görüntüsünden eser yoktu.
    </div>

    <div>
      Yavaş yavaş yaklaşanların yüzünde, güçsüz yaşlıların, toz ve gözyaşıyla kirlenmiş yanaklarını ellerinin tersiyle silen kadınların suratında büyük bir hakarete uğramışlık okunuyordu.
    </div>

    <div>
      Temuçin atını yurdunun önünde durdurdu, eyerinden inmeden karnı yemden yusyuvarlak olmuş kadınının anlattıklarım dinledi:
    </div>

    <div>
      - Bizi çırılçıplak soydular, bizle eğlendiler, sinekler gibi çadırlarımıza üşüştüler, beğendikleri ne varsa aldılar, ellerini sadaklarına atan değerli yaşlılara vurdular.
    </div>

    <div>
      Temuçin ona yeni bir at getirmemi söyledi.
    </div>

    <div>
      - Aslan gibi dövüşmesini bilen bir at; durmaksızın dörtnala koşmasını ve Kabul Han'ın soyundaki soysuzları çiğnemesini istiyorum.
    </div>

    <div>
      İzcimizin getirdiği haber doğruydu: Kersey'in buyruğundaki Curkinler yokluğumuzdan yararlanmış, bize ihanet ederek obamızı basmıştı. Kersey Tatarlarla dövüşmek üzere buluşma yerine gelmediğinden ihaneti çifteydi, üstelik de önceden kararlaştırılmıştı.
    </div>

    <div>
      Tatarlardan aldığımız hayvanların arasında Büyük Ceren'in atı da vardı; nefis bir siyah at. Savaş sırasında okçularımızın üzerine saldırışını hayranlıkla izlemiştik. Elimize geçtikten sonra, kimse ona bir adım bile attırmayı başaramadı, sonunda yularıyla topraklarımıza götürmek üzere eyerini almak zorunda kaldım. Atı "biniciyle ilerlemeyen” olarak adlandırmıştık, ama Temuçin'e bahsettiğimde, değişik bir ad kullandı.
    </div>

    <div>
      - Gri Kulak mı? Tam benim ihtiyacım olan at. Eyerle onu. Gerçekten de sağ kulağında gri tüylerden bir leke vardı. Kağan atin kötü huyundan söz etmeme fırsat vermedi, Börte'yi çadırının içme sürükledi, kadını Yezüi ve Yezügen'i görmüştü.
    </div>

    <div>
      İmkânı olanlar at değiştirdi, eyerlere azık torbaları bağlandı, ilk birlikler doğuya doğru harekete geçti.
    </div>

    <div>
      Cerelma beni tatlıl bir gülümsemeyle karşıladı. Enayi değildim, tebessümünün gerisinde getirdiğimiz değerli ganimetin yattığını biliyordum.
    </div>

    <div>
      Gidip ganimet muhafızlarını görmesini söyledim. Ona payıma düşenleri vereceklerdi.
    </div>

    <div>
      Payımdaki mallar arasında altın işlemeli gümüş tas ve testiler, bir tilki kürkü ve çavdar dolu ağır küpler vardı.
    </div>

    <div>
      - Kaftan, tüyler ve inci kaplı başlık, alnı yıldızlı küçük at Sedef Irmaği'nın. Ona payını verirsin.
    </div>

    <div>
      İpek kaftan üzerinde kızıl ve mavi kuşlar uçan, çiçekli bir kumaştan yapılmıştı. Soylu bir Tatar'a ait olmalıydı, aynı açık kanatlarından değerli taşlardan yapılı bir çağlayan inen kuğu biçimindeki başlık gibi. Alnı yıldızlı küçük ata gelince, kula rengi tayın sağrısı ve böğürleri koyu renkli lekelerle kaplıydı.
    </div>

    <div>
      Cerelma yüzünü astı, omuzlarını silkti, homurdanarak arkasını döndü:
    </div>

    <div>
      - Bu Merkit'e ne kadar da yakın davranıyorsun. Kafasının dikine giden, elinden hiçbir iş gelmeyen bir hizmetkâr.
    </div>

    <div>
      <br />
    </div>

    <div>
      Gri Kulakı eyerledim ve Kör'ün arkasına bağladım. Uzunca bir süre Temuçini bekledikten sonra, peşinde su
    </div>

    <div>
      dolu bir kapla Börte, yaklaştığını gördüm.
    </div>

    <div>
      - Hey, Borcu! Niyetin beni eyerin üzerinde tutunamayan bir sümüklü gibi ardında dolaştırmak mı?
    </div>

    <div>
      - Hayır, Kağan, Gri Kulak'a bir adım bile attıramadığımızı biliyorsun.
    </div>

    <div>
      - Siz attıramadınız ama, ben başaracağım. Bahse girer misin?
    </div>

    <div>
      - Girerim.
    </div>

    <div>
      - Peki öyleyse, nesine? diye sordu gözünü kırparak.
    </div>

    <div>
      - Eğer Gri Kulak! yürütmeyi başaramazsan, bana Yezügen'i ver.
    </div>

    <div>
      - Ha? Peki. Ya sen, kaybedersen, sen ne vereceksin? Merkitlerden birini mi? Sedef Irmağı'nı mı? Yoksa Çiçeklerin Ecesini mi?
    </div>

    <div>
      Tereddüt ettiğimi görünce, Gri Kulak'ın eyerine yerleşirken ekledi:
    </div>

    <div>
      - Biliyorum, biliyorum, Çiçeklerin Ecesi görünmez oldu. Öyleyse beni onu seçmiş say. Dizginin düğümünü çözüp uzattım. Dizginleri sol eline aldı, sağ eliyle atın boynunu sıvazladı.
    </div>

    <div>
      - Curkinler öldüğümüzü sanıyor. Gidip onlara bozkurtların çenesini tattıralım. Deeh!
    </div>

    <div>
      Gri Kulak ileri atıldı, beni orada donmuş gibi bırakarak dörtnala kalktı.
    </div>

    <div>
      <br />
    </div>

    <div>
      Curkinler Kerulen'in kıvrımında, Yedi Tepeler'in en uçundaydı. Temuçin de, ben de uzun süre Kızıl Dağlar'ın vadilerinde yaşamış olmaktan oraları avucumuzun içi gibi biliyorduk. Ama o, altı bahar önceydi.
    </div>

    <div>
      Şimdiyse genç Moğol Kağanı peşinde binlerce askerle yol alıyordu, çoğunun zırhı olmamasına karşın, her bir savaşçı ikisi kemerinde, ikisi eyerinde ok dolu dört sadak taşıyordu.
    </div>

    <div>
      <br />
    </div>

    <div>
      Curkinler herhalde Tatarlara karşı verdiğimiz savaşlardan güçsüz çıktığımızı düşünüyor olmalıydı. Onları umutsuzluğa uğratıp kaçırmamak için, Temuçin obalarının önüne sadece on bölük gönderdi. Yirmi bölük de Otlar Adası'nın platosunda, siperde bekliyor, Kasar ve Subetay komutasında yirmi bölük ise düşmanın Kerulen geçitlerinden kaçmasını önlemek amacıyla kuzeybatıdan yaklaşıyordu.
    </div>

    <div>
      Bir gün ve bir gece boyunca hainlerin savunma hatlarını oluşturmalarına izin verdik, böylece Kasar ve Subetay'ın birliklerine yaklaşma zamanı sağladık.
    </div>

    <div>
      <br />
    </div>

    <div>
      Tepelerin kızıla dönmeye başlamasıyla birlikte, uzun tüylü develere binmiş çalgıcılar saldırı boruları çaldılar.
    </div>

    <div>
      Önce zırhlı süvari birlikleri ilerledi, ardından hafif süvari askerleri kargıları ve oklarıyla düşmanın kanadını vurdu. Kalkanlarını sırtlarına alıp düşmana arkalarını döndüler, kaçarken geriye dönüp ok çekmeye devam ediyorlardı. Yerlerini zırhlı süvarilerin mızraklarına, topuzlarına ve kılıçlarına bıraktılar. İlk darbe, Curkinlerin dengesini bozdu. Dördüncü darbede savunmalarının bütünlüğü kalmadı.
    </div>

    <div>
      Güneş tepeye varmadan en son savaşçının işim bitirmiştik.
    </div>

    <div>
      Kersey, yanında muhafız birliğini oluşturan elli usta savaşçı ve yüz kadar okçuyla kaçıp, Kerulen'in yukarılarına ulaşmayı başardı. Temuçin Celme'ye ırmağı geçmek ve kaçakları uzaktan izlemek emri verdi. Böylece Kasar ve Subetay'dan birinin ellerine düşmeleri sağlanacaktı.
    </div>

    <div>
      Kersey, Kasar ve Subetay'ı görünce, çevresine bir bakış, savaşı kaybettiğini anlatmaya yetti. Dövüşmektense teslim olmayı tercih etti.
    </div>

    <div>
      Göğsü çıplak, elleri arkasına bağlanmış, Kağan'ın ayaklarının dibine fırlatıldı. Temuçin ona bir süre baktı, sonra sordu:
    </div>

    <div>
      <br />
    </div>

    <div>
      - Bana sadakat andı içmemiş miydin? Düşmanlara karşı atılıp bana kellelerini ilk getiren sen olmayacak mıydın? Yoksa, Ambakay Hanı ve yanındaki babanı Altın Han'a teslim edenlerin Tatarlar olduğunu unuttun mu?
    </div>

    <div>
      Kersey ağzını açmadı. Her sorudan sonra biraz daha eğiliyordu.
    </div>

    <div>
      - CEVAP VER!
    </div>

    <div>
      - Hayır, Temuçin, ben...
    </div>

    <div>
      - KAĞAN! Ben artık Temuçin değilim, Kağanım, TEMUÇİN KAĞAN!
    </div>

    <div>
      Yüzünü tokatladı
    </div>

    <div>
      - Hayır, Temuçin Kağan, unutmadım, dedi gözü kandan kızarmış Kersey.&nbsp;
    </div>

    <div>
      Atlarımızın üstünde ya da toynakları dibinde diz çökmüştük, cezayı bekliyorduk. Rüzgâr savaşçıların örgülerini, atların yelelerini karıştırıyordu.
    </div>

    <div>
      Kağan devam etti:
    </div>

    <div>
      - Babam yeğenleri Curkinlerin aslan olduğunu söylerdi. Onların müttefiği olmaktan mutluluk duyardı. Ben ise Kersey, onlarla vuruşmak, seni koruyanları öldürmek zorunda kaldım. Sadece sadakat andını çiğnemekle kalmadın, aynı zamanda adamlarını tahrik ettin, Azman'a atlarımızı çalması için cesaret verdin. Daha sonra, buyruğuma uymadın, amansız savaşçılarınla birlikte Tatar'a saldırmaya gelmedim Alçak ve korkak bir sırtlan gibi, obamı yağmaladın. Sen Kabul Han'a layık olmayan torun, hain bir sırtlan mısın?
    </div>

    <div>
      Curkin önderi başını salladı.
    </div>

    <div>
      - Boynunu uzat, dedi Temuçin kılıcım kınından çekerek.
    </div>

    <div>
      Kersey eğildi.
    </div>

    <div>
      -Tengri adına! Sonsuza dek kölem olarak kal!
    </div>

    <div>
      Kılıç indi, Kersey'in kellesi yuvarlandı.
    </div>

    <div>
      Temuçin kellenin bir kargının ucuna takılmasını buyurdu.
    </div>

    <div>
      - Böylece herkes Moğol soylularının ve Moğol ulularının Yasa'nın üzerinde olmadığım anlar.
    </div>

    <div>
      Sözlerini desteklemek için de Kersey'in kardeşini ve iki yeğenini de boğdurdu.
    </div>

    <div>
      Güvenlik amacıyla, hayatta kalmış Curkinler kabilelere dağıtıldı. Bir ulus kurmalarına izin vermeden önce, bağlılıklarını kanıtlamaları beklenecekti.
    </div>

    <div>
      <br />
    </div>

    <div>
      Aynı akşam, Kasarla birlikte Temuçin'e Kerulen kıyılarında eşlik ettik. Sırtımızda Kızıl Dağlar gölgelerin mavişim giymişler, nehir de batan güneşe karşı altından bir damar gibiydi. Uzakta ufuk çizgisi, pusun altında titreşiyordu.
    </div>

    <div>
      - Burası bana uygun, dedi Temuçin. Alnım Tengri'ye dokundurmak isteyen bir devin tahtına benzemiyor mu? Ne dersin, Borcu, atlar bu otlardan hoşlanacak mı?
    </div>

    <div>
      - Anda, bir mehtaptan daha az zamanda, kafalarını eğmeğe bile gerek görmeyecekler, otlar kaburgalarını gıdıklayacak. Kılıcının demiri gibi yeşil ve çıtır çıtır otlar.
    </div>

    <div>
      Temuçin kardeşine baktı.
    </div>

    <div>
      - Dostumuzu duyuyor musun? Rüzgârın fısıldadığını biliyor. Sancağımızı bu yamacın tepesine dik.
    </div>

    <div>
      Tepenin üstünde amber renkli otları gösterdi.
    </div>

    <div>
      - Yurdumu oraya kursunlar. Böylece çadırımın eşiğinden Kerulen'in akışını izleyeceğim. Belgütey ve Temüge hemen hareket etsinler, kadınlarımızı ve sürülerimizi buraya getirsinler.
    </div>

    <div>
      Kasar tepeye doğru at koşturdu. Güçlü omuzlarıyla dağları sırtında taşıyor gibiydi. Sesiyle atını kızıştırdığı, toprağın toynakları altında akıp gittiği duyuluyordu.
    </div>

    <div>
      Bozkır sessizdi, önümüzde okşar gibi uzanıyordu.
    </div>

    <div>
      Güneşin son ışıklarının ve düşen yelin altında Gri Kulak ve Kör, gözlerim yarı yarıya kapamış, düş görüyordu.
    </div>

    <div>
      - Gel, dedi Temuçin, sana Kerulen'i aşmak için en uygun geçidi göstereyim.
    </div>

    <div>
      Kamçısının sapını atın boynunda gezdirdi, Gri Kulak derhal ilerlemeye koyuldu.
    </div>

    <div>
      Kara atın sırrını nasıl çözdüğünü sormak üzereydim ki döndü, pırıl pırıl bir gülümsemeyle konuştu:
    </div>

    <div>
      - Bu sana bile açıklayamayacağım bir sır, Borcu... Çünkü bu sır sadece kadınlara ve atlara ait. Bunun adı da Temuçin Kağan'ın okşayışı.
    </div>
  </div>
</body>
</html>
