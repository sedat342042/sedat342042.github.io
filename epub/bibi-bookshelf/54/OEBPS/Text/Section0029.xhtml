<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>Yirmi dokuzuncu kısım</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Curkin soylularının ölümü bozkırda büyük yankı uyandırdı. Güreşte ilk basanlarını gösteren bir güreşçiden söz ederken, onun bir Curkin kadar soylu ve güçlü olduğu söylenmez miydi?
    </div>

    <div>
      Deve tüccarları, kervancılar, manda çobanlan, ozanlar söylentinin yayılmasını sağladı. Güneşin doğduğu yerden battığı yere kadar, herkes genç Temuçin Kağan'ın yeğenini Yedi Tepeler'in eteğinde ihanetten ve itaatsizlikten öldürdüğünü biliyordu. İtaatsizlik eden yeğenleri Altan ve Kutçar'ı, amcası Darıtay'ı da cezalandırdığını kimse unutmamıştı.
    </div>

    <div>
      'Temuçin Kağan'ın şakası yok” diyordu yaşlılar ateşin çevresinde. "Güçlü ve doğru, kimseden korkusu yok” diye cevap veriyordu diğerleri. "Kağanlığı güçlendiriyor. İşte bizi yönlendirecek ve zengin edecek bir önder.”
    </div>

    <div>
      Böylece, genç kağanın ordusunu oluşturan binlerce yurdun arkasında, taze kesilmiş sırıkların dikilip üzerlerine renkli dokunmuş kumaşların kaplanmadığı, yeni çadırların dikilmediği gün yok gibiydi.
    </div>

    <div>
      <br />
    </div>

    <div>
      Kağan bir gün erkekleri toplayıp konuştu.
    </div>

    <div>
      - Elleriniz atlarınızı okşamak, kadınlarınızı sıkıştırmak ve dövüşmek dışında fazla bir işe yaramıyor. Onları meşgul edeceğiz.
    </div>

    <div>
      Herkes çalışmaya koyuldu.
    </div>

    <div>
      Otlar Adası daha önce hiç böyle bir faaliyet görmemişti. Kesilip düzeltilmiş tahtaları, kurutulmuş otları, keçeleri, postları ve kumaşları, gümüş kakmalarıyla eyerciler ve koşumcular vardı; kırbaları, savaşta kullanılan kırbaçlan şekillendiren dericiler vardı. Aynı zamanda da zırhların kaplamasında kullanılan derileri hazırlıyorlardı. Kürkçüler ve dokumacılar aletlerini kırkıcıların yanına yerleştirmişti. Demirciler, zırhçılar ve kazancılar ter döküyor, tek bir el gibi madeni dövüyorlardı. Herkes iyi niyetle yanındakine ya da atasına yardım ediyordu. Durmaksızın taşınan sular, burun deliklerine dolup hapşırığa yol açan kıllar sümüklülerin kahkahalarım durdurmaya yeterli değildi. Kadınlar dokuyor, dikiyor, yoğuruyor, bazıları yumuşatmak için çiğniyor, diğerleri ırmak kenarında deri ıslatıyor, en yaşlıları da çadırların tepesinde, güneşte peynir kurutuyor ya da küllere et parçaları gömüyordu.
    </div>

    <div>
      <br />
    </div>

    <div>
      Erkeklerin çıplak göğsü neşeyle şişiyordu, Tengri'nin pürüzsüz mavisi toplu neşeyi daha da artırıyordu. Yine de Kağan'ın gözünde bir kara bulut vardı, Azman adlı bir kara bulut, Kağanlık şöleninde Belgütey'in omuzunu yaralayan Azman.
    </div>

    <div>
      Temuçin güreşçilerin en ünlüsünün hayatını bağışlamıştı, bundan sonra olacakların en ufak bir belirtisi bile yoktu. Küçük bir işaret dışında.
    </div>

    <div>
      Azman'ın çılgın ve kaçak gözlerine yerleşmiş bu işaretin adı korkuydu, daha sonra kuşatılmış insanların ruhunda göreceğim bu inanılmaz duygu.
    </div>

    <div>
      Curkin devi havlamayı bırakmış, kendi içine eğilmişti; orada bulunmasına karşın yok gibiydi, bu da on kat daha ağırlaşmasına yol açıyordu. İki adımdan olgun bir deveyi saklayabilecek vücuduyla, bozkırı geçmek tutkusundaki bir tarla faresinden daha küçük görünmeye çalışıyordu.
    </div>

    <div>
      Bir şölen akşamı, Kağan güreşçileri çağırttı. Kaftanlar ve gömlekler çıkarıldı, mağluplar tozda yuvarlanana kadar kaslar gerildi, kazananlar ayaklanıp kartal uçuşunu andırır zafer raksı yaptı.
    </div>

    <div>
      Azman kenarda oturmuş, gözünün ucuyla olan biteni izliyordu. Çevresindeki Curkinlerden hiçbiri onu kızıştırmaya cesaret edemiyordu.
    </div>

    <div>
      Kağan güreşlerden keyif alıyor, Azmanın da aralarında bulunduğu Curkinleri görmemiş gibi duruyordu.
    </div>

    <div>
      Türküler yükseldi, birbirleriyle karşılaşmaya hazırlanan yüz galip övüldü, o sırada Temuçin hakemlere döndü:
    </div>

    <div>
      - En güçlüsü katılmadıkça, bir güreşin Kağan'a layık olması düşünülemez. Yenilmez Azman güçlü omuzlarım göstersin, onu biraz zorlayacak bir rakip bulmaya çalışacağım.
    </div>

    <div>
      Temuçin Azmanın yüzüne bakmadan önce onun soyunmasını bekledi. Güreşçinin sıkıntısı her an artıyordu. Konuşmak üzereydi ki, Temuçin rakibini söyledi:
    </div>

    <div>
      - Belgütey!
    </div>

    <div>
      Belgütey yerinden sıçradı, üvey abisiyle bakıştılar, yerinden kalktı, hiçbir zaman çıkarmadığı zırhlı gömleğini yere bıraktı, olduğu yerde üç kez zıpladıktan sonra rakibinin karşısına dikildi.
    </div>

    <div>
      İzleyiciler arasında bir fısıltı dolaştı: Belgütey'in kazanması imkânsız. Kağan neden Kasarı seçmedi?
    </div>

    <div>
      <br />
    </div>

    <div>
      Azman, Belgütey'in kolunu yakaladı, kıvırmak istedi, Kağan'ın üvey kardeşi bir kertenkele gibi sıyrıldı. Azmanın ikinci denemesi başarılı olacak gibiydi: Belgütey boğanın kalçasına yapışmıştı. Azmanın alışkanlıkları arasında rakibini bırakmak yoktu ama, Belgütey bir kez daha kurtuldu. İzleyicilerden hayret sesleri yükseldi. Curkin kayasına ne olmuştu? Onun bu derece beceriksiz olmasının nedeni, Kağan'ın üzerine diktiği gözleri olabilir miydi?
    </div>

    <div>
      Anlaşılan, tüm gücünü kullanmıyordu. Belgütey fırsatı kaçırmadı: arkadan Azman'ın bacaklarına daldı, kaldırdı, büyük bir gürültüyle yere çarptı, zaman geçirmeden üzerine atıldı, alnındaki perçemi yakaladı, kafayı arkaya büktü, bir ayağı Azman'ın belinde, yere çaktı. Azman döğüşmeden kaybetmişti. Yere dayadığı bir diz ya da bir dirsek değil, tüm vücuduydu.
    </div>

    <div>
      Belgütey abisine baktı.
    </div>

    <div>
      Kağan ağzını açtı, sonra alt dudağım ısırdı.
    </div>

    <div>
      Belgütey hemen Azman'ın boynunu kırdı. Öyle güçlü bir çatırtı duyuldu ki, köpekler kulaklarım dikti, kimileri havayı koklayarak ayaklandı. Belgütey cesedi sürükleyerek güreş alanının dışına çıkardı, platonun kenarına götürdü, Kerulen'e yuvarladı.
    </div>

    <div>
      <br />
    </div>

    <div>
      Artık Curkinlerden hangisi Kağana karşı gelmeye cesaret edebilirdi? Aldıkları dersin etkisinde kalmış bir Celayır soylusu, iki oğlunu Temuçin'in muhafızı olarak önerdi, gereksiz öğütlerde bulundu:
    </div>

    <div>
      - Eşiğinde dursunlar, dikkatleri dağılırsa, topuklarını kır! ihanet ederlerse, ciğerlerini sök!
    </div>

    <div>
      <br />
    </div>

    <div>
      Kerulen ve Onon arasında mevsimler geçti, bebeler doğdu, yaşlılar Tengri'nin altınında ruhlarını teslim etmek üzere sessizce gitti. Bazen hayvanlara yem oldular, bazen de torunlarından gırtlaklarına koyun kuyruğu tıkarak kendilerini boğmalarını istediler.
    </div>

    <div>
      Şaman Kököçü alfa büyük güneş çemberi saydı. Curkinlerin baş eğdiği yıl Börte ikinci bir oğul doğurdu. Yürümeye başlayıp anlaşılır biçimde konuşunca Temuçin'in oğluna adım verdiler: Çağatay.
    </div>

    <div>
      İki kış sonra, Büyük At Çemberi sırasında, Temuçin ve Börte'nin üçüncü oğlu çığlıklarıyla yıldızlı geceyi böldü. Sakin ve güçlü bir sümüklüydü, adını Ögedey koydular.
    </div>

    <div>
      En büyükleri Cuci, benim için biraz da doğmamış oğlum gibiydi. Ne de olsa anası bile çocuğun babasının Temuçin mi, yoksa Hızlı Tavşan adlı Merkit mi olduğunu bilmiyordu. Altıncı baharına gelir gelmez Cuci yayını deneyimli bir okçu gibi tutmayı, atını karşı gelinmez bir ciddiyetle sürmeyi öğrendi. Belgütey ona ilk bineğini armağan etmiş olsa da, atları dinlemeyi, onlara sesini duyurmayı benden öğrendi. Peşimi hiç bırakmıyordu, söylediğine göre savaşma çağına geldiğinde, yanımda çarpışacaktı.
    </div>

    <div>
      - Düşmanı kuşatacak, ezecek ve daha zırhını bağlama fırsatı bulmadan Kağan'ın önüne atacağız.
    </div>

    <div>
      Babasına karşı koşulsuz bir hayranlık duyuyordu. Onun gözünde yapılması gereken tek şey, babasının düşmanlarını yok etmekti. Bu tutkunun dışında, ona taktığım adıyla Küçük Lokma, neşeli bir yoldaştı. Her konuda konuşmuyordu. Aksine büyük bir sessizlik içinde çevresini izliyor, atının toynaklarının ya da kendi ayaklarının yerini gözlüyor, rüzgârın yolunu ezberliyor, küçücük kafasında babasının düşmanı bellediği hayvanların onun kokusunu almamalarına özen gösteriyordu. Aynı şekilde, saçma sorular sormuyordu, cevaplarını kendi basına bulmayı tercih etmişti. Böyle anlarda küçük burnu sincap kuyruğuna benzer, kaşları endişeyle çatılırdı. Saf düşünceleriyle alay edilmesinden hoşlanmazdı, ancak gülüşmelerin nedeni açıklandığında, börkünü alnına iter, ensesini kaşır, yem bir sorunun üstesinden gelmiş olmaktan mutluluk duyardı.
    </div>

    <div>
      Tahta bir okla ilk tarla faresini vurduğunda, avını gururla bana getirdi. Ganimeti benimle paylaşmak istiyordu. Onu kutladım. Ok fareyi bayıltmıştı, hayvanın avurdundaki tohumlar hâlâ olduğu gibi duruyordu.
    </div>

    <div>
      - Söyle bana Küçük Lokma, gelirken kimseye rastladın mı?
    </div>

    <div>
      Temuçin Kağan'ın oğlu düşündü, onu elinde avıyla dönerken görenlerin adlarını saydı:
    </div>

    <div>
      - Yaşlı Sirtan, Bogdo ve oğullan, Mergen ve tezek toplayan ablası, Boro, bir de Öteki (Çağatay'ın geçici adı) ve annem.
    </div>

    <div>
      - Hepsi bu kadar mı?
    </div>

    <div>
      - Hayır, bir de Höelün Nine ve evlatlıktan.
    </div>

    <div>
      - Peki öyleyse, kadınları bir kenara bırakalım, sadece avcılardan söz edelim. Beş kişiler. İnsanın kendisi için avlanmaması gerektiğini, saygı duyduğun herkese avından bir pay vermek zorunda olduğunu bilmiyor musun?
    </div>

    <div>
      Yüzü gölgelendi.
    </div>

    <div>
      - Fareden geriye fazla bir şey kalmayacak, çünkü ikimizi de sayarsak, yedi pay eder.
    </div>

    <div>
      - İlk avının tadına bakmak fikrinden vazgeç, bu dersi de bir sonraki sefere sakla. Orman Ruhu'nun Kızı'nın sana cömert davranmasını istiyorsan, bir aslan kadar güçlü ve kurnaz bu fareyi ona sunmalısın. Bence, bu fareyi, av hakkının tek sahibine, baban Kağan'a sunman daha da doğru olur.
    </div>

    <div>
      Aklı yattı. Bir dil darbesiyle üst dudağına kadar uzanan sümüğü yuttu ve Temuçin'i aramaya girişti.
    </div>

    <div>
      Anasının güzel gözkapaklarına, babasının bir hiç karşısında öfkelenen ateşli gözlerine sahipti... Her gün güreş tutsa bile, Temuçin kadar geniş omuzlu ve güçlü olmayacaktı.
    </div>

    <div>
      Uzun ve esnek kemikleri bana Camuka'yı hatırlatıyordu. İki babası olması, Anda'nın bana bu konuda yalan söylemiş olması mümkün müydü? Çağatay'da böyle bir kuşku yoktu. Börte'nin ikinci oğlu anasının ince dudaklarını almıştı. Ama yüzündeki güzel denge babasının tıpkısıydı, yuvarlak omuzlan yurdun tepesini andırıyordu. Ögedey ise babasının ikizi gibiydi, küçük adam keçenin üzerinde emeklemeye başladığında babasına o denli benziyordu ki, Kağan'ın ilk çocukluğunu görür gibiydik. Zaten ona geçici olarak Öteki adı takılmıştı.
    </div>

    <div>
      <br />
    </div>

    <div>
      Çocuksuz kaldım. Cerelma bir kaya kadar kısırdı, Sedef Irmağı ise ölü bir çocuk doğurdu. Cerelma beni başka bir erkeğe gitmekle tehdit ediyordu. Onu gebe bırakamadığıma göre, buna elbette hakkı vardı. Tehdidi bana sonsuz bir bekârlık korkusu verdi, öte tarafta kolumda kadınım olmadan dolaşmak zorunda kalacaktım.
    </div>

    <div>
      Sedef Irmağı'yla arası pek de iyi değildi. Bir sürü Merkit ve Tatar kölemiz olmasına karşın, Cerelma bütün zor ve alçaltıcı işleri ona veriyor, onu alaya almak için tek bir fırsatı bile kaçırmıyor, ağır iş altında çıkardığı iniltilere öfkeleniyor, uzun süre koruduğu, şimdi nasırlarla kaplı soylu ellerini kıskanıyordu.
    </div>

    <div>
      Birinci bahar, bana yaklaşacağı umuduyla soylu Merkit kadınını Cerelma'nın öfkesinden korumaya çalıştım. Sedef Irmağı bir deveden de inatçıydı. Ona koyunun en iyi parçalarını ya da sadece kemiklerim vereyim, döşeğine ya da omuzlarına kürkler, ipekli kumaşlar örteyim ya da onu ayaklarımın dibinde, yerde uyumaya zorlayayım, hiç fark etmiyordu, ne dudaklarını ne de kollarını aralamıyordu.
    </div>

    <div>
      Bir taş kadar soğuk, köleliğin koşullarını yerine getiriyor, ama boyun eğmiyordu.
    </div>

    <div>
      Bebeğini kaybettiği gün, onu ateşin başında yalnız, gözleri yaşlı yakaladım. Şakaklarım tuttum, başparmağımla gözkapaklarını okşadım. Ama bir mehtap sonra yeniden üzerine yatacağımı söyledikten sonra burnumu boynunun süt beyazına gömmek istediğimde, beni itti.
    </div>

    <div>
      - Hâlâ anlamıyor musun? Dişlerim dökülünceye kadar bana binebilirsin, beni gırtlağıma kadar tohumlayabilirsin, beni yavuklumdan kaçırana asla çocuk doğurmayacağım. Asla!
    </div>

    <div>
      Bütün vücudu titriyordu, nefreti göğsümü dağladı.
    </div>

    <div>
      - Kasıklarımın üzerindeki vücudun bir deveninki kadar ağır geliyor bana, tenimin üzerindeki dudakların sırtlanın nefesi gibi kokuyor. Kızgın demir altındaki kıl gibi kıvranırken, sana nasıl bir çocuk doğurmamı beklersin? Güzelliğin, gücün, zenginliğin benim için hiçbir değer taşımıyor, gökteki kuşlara gıpta etmediğim tek bir gün bile yok. Uçacağım...
    </div>

    <div>
      - O zaman ben de yırtıcı bir kuş olurum.
    </div>

    <div>
      - Ben de bir göle dalarım.
    </div>

    <div>
      - Olta iğnesi olurum.
    </div>

    <div>
      - O zaman bir tane olmak için ölürüm, renksiz ve pırıltısız, rüzgârla giderim.
    </div>

    <div>
      - Ve yolun sonunda gagama girersin, çünkü horoz olurum. Yeter! Bana aitsin ve seni mezarıma götüreceğim.
    </div>

    <div>
      Akşam, yemeğin başından kalktığımda, Cerelma konuştu:
    </div>

    <div>
      - Onu hemen şimdi öldür, eğer gecikirsen, kaçacak. Bu kokuşmuş Merkit senin elinden ölmektense, kendim öldürmeyi tercih edecek.
    </div>

    <div>
      Çadırın kuzey yanındaki en yüksek sırıktan bir muska sarkıyordu.
    </div>

    <div>
      - Onu göğsünde taşı, dedi Cerelma.
    </div>

    <div>
      - Kim verdi?
    </div>

    <div>
      - Şaman. Böyle bir güçle beni de Merkit'i bıraktığın gibi tohumlayacağını söyledi. Muskanın içinde genç sırtlan tohumuyla karışmış fare kanına batırılmış kayın kökü var”
    </div>

    <div>
      Kököçü'nün kabilelerimiz üzerindeki etkisi gittikçe artıyordu, diğerleri gibi Cerelma da ona büyük bir saygı duyuyordu.
    </div>

    <div>
      - Kököçü muskanın üzüntüyü de kovacağım söyledi.
    </div>

    <div>
      Tek bir söz etmedim, ertesi sabah muskayı yerinden söktüm.
    </div>

    <div>
      <br />
    </div>

    <div>
      Çocuk olarak, bir tek Beyaz Bulut vardı. Küçük tay güçlü bir at olmuştu. İlk on beş mehtabım anasının yanında geçirmiş, hep sürünün biraz uzağında kalmıştı. Daha sonra onu yurdumun önüne bağladım. Beyaz Mehtap hızla yaşlanıyordu, sanki doğurduğu tay onu zamanından önce yıpratmıştı. Bir iki aygır arzularını göstermek için kısrağın kuyruk altına soludularsa da, Beyaz Mehtap hiçbirine kanmadı. Yavaş yavaş bukağılıktan çöktü, gözlerinin ve ağzının çevresi, kulaklarındaki tüyler sanki yağlı bir kumaşla kaplanmışa benzedi. Sonunda onu hâlâ güzel bulan bir tek ben ve Beyaz Bulut kalmıştık.
    </div>

    <div>
      Ayı Korkusu'nun oğlu da babası gibi beni izlemeye, her sözüme itaat etmeye yatkındı. Şakacı ama iyi bir öğrenciydi, yanımdan ayrılmadı, verdiğim görevleri mutlulukla yerine getirdi. Başlangıçta Kör de bana yardımcı oldu, onun sırtına binip taya adımlarını hangi tempoyla atması gerektiğim öğrettim. Kör bu konuda kusursuzdu, çünkü çok hızlı olmamasına karşın hem dörtnalı hem de eşkini aynı tempoda ve sürekliydi. Böylece Beyaz Bulut yaşıtı taylarda bulunamayacak bir dayanıklılık kazandı. Terbiyesini olabildiğince geciktirmekten mutluydum, çünkü koşudaki dengesi en iyi atlarımızın bile ötesindeydi. Kimbilir kaç kez onu yanımda dörtnala koşarken izledim, boynunu batan güneşin son ışıklarına uzatışını, omuzlan sabit, sırtı bir mızrak gibi dümdüz, kasları uzun ve yumuşak, kara gözleri cesaret dolu gölgesine hayranlıkla baktım... O zamanlar bana bir leyleğin yanında koşuyormuşum gibi gelirdi.
    </div>

    <div>
      Geriye sırtına hâkim olmak kalmıştı.
    </div>

    <div>
      Bir akşam, Kör'ü serbest bırakıp sürüyü bulmaya gönderdim. Bir süre homurdanarak çevreyi kokladı, sonra çiçeklerle kaplı bir yamaçtan aşağı doğru atıldı. Beyaz Bulut'u elimde dizgin, güneye doğru götürdüm. Kerulen'i aşmadan önce, bir kişneme havayı yırttı. Bir tepenin üzerinden Kör, bizleri selamlıyordu.
    </div>

    <div>
      Omuz omuza güneşin altında yürüdük, yürüyüşümüzü yıldızlı göğün altında da sürdürdük, sonunda seyrek çalılarla kaplı yan çöl bozkıra vardık. Bitkince yere uzandık, şimdiye kadar böylesine uzun bir yürüyüş yapmamıştım, ağrılar içindeydim. Yine de ortaklığımızı mühürleyen mesafenin tadına vardık.
    </div>

    <div>
      Günlerimizi büyük sayga sürülerini, peşlerinde, pusların serabının arkasındaki yarak, güçsüz ya da çok genç antilobu gözleyen yırtıcıları izleyerek geçirdik. Gece olunca yıldızları seyrediyor, yukarıda, gökte akıp giden yek, yuvasının önünü eşeleyen yersıçanını ya da sırtlanın çığlıklarını dinliyorduk. Ay yükselince, bitmez tükenmez adımlarıyla sonsuz platoyu geçen yırtıcıların gölgelerim görüyorduk. Ertesi günler, sanki düş görmüş gibi uyanıyorduk: göz alabildiğince uzanan, en ufak bir gölgenin bile görünmediği bir boşluk. Bizi uyanık tutan, sadece sineklerin vızıltısıydı.
    </div>

    <div>
      Orada, büyük çölün kıyısındaki yalnızlıkların ortasında Beyaz Bulut'un sırtına bindim. Başlangıçta buna hiç şaşmadı, başını çevirerek beni dinlemekle yetindi. Onu ilerletmeye çalıştım...
    </div>

    <div>
      Önce ön ayağım, sonra arka ayağım oynattı, sakin adımlarla ilerledi, arada bir omuzunun üzerinden bana bakıyordu. Çok sonra, bir kaynakta susuzluğumuzu giderdikten ve ırmak kırlangıçlarına tuzak kuran çakalın oyununu bozduktan sonra, hareketlendi. Beyaz Bulut su içtikten sonra adımlarım açtı toynaklarının üzerine soludu, kendi kendine bir türkü mırıldanıyormuşçasına boynunu sallamaya koyuldu. Önce âdeta, sonra dörtnala gitmeye başladı. Kendi hızıyla sarhoş, burnunu toprağa yaklaştırdı, sıçradı, çifte attı, şaha kalktı.
    </div>

    <div>
      Obaya döndükten sonra, eyerlenmesi ve gem takılması fazla sorun olmadı. Sanki eyerlenmiş olmaktan gurur duyuyor gibiydi. Savaşçı atı olarak eğitimine geçebirdik. Daha ilk derslerdeyken, nöbetçilerden biri geldi ve Beyaz Mehtap'ın hasta bir köpek gibi yere uzandığını söyledi. Zaten günlerdir sırtım bozkıra dönmüş, bir yarın kovuğunda burnunu yere dayamış, gözleri yan kapak uyukluyordu.
    </div>

    <div>
      Nöbetçi bizi kısrağın yanına götürdü. Beyaz kısrak bir yanına devrilmiş, burnunu küçük dereciklerle ıslanmış toprağa dayamıştı. Üzerine eğildim. Gözünde kendimin ve sırtımın üzerinden bakan tayın yansısını gördüm. Kısrağın gırtlağından çıkan hırıltı heyecanım belli etmesini engelledi. Burnunu okşayarak onu sakinleştirdim. Donmuş bir nehirden de soğuktu. Solmakta olan gözünde, vermek istediği son mesajı okudum: ”İşte Ayı Korkusunun yanına dörtnala gitmek üzereyim. İçim rahat, çünkü ardımda iki iyi dost bırakıyorum...”
    </div>

    <div>
      Hiç olmazsa, daha fazla acıya neden olmamak için sönen soluğunu böyle yorumlamak istemiştim.
    </div>

    <div>
      Doğruldum.
    </div>

    <div>
      Beyaz Bulut anasının vücuduna yaklaştı, bir süre kokladı, sonra burnunu avuçlarıma dayadı.
    </div>

    <div>
      Uzakta, bütün platoyu kapatan çadır dizisinin önünde, erkekler bir aygırın peşinde koşuşturuyordu. Aygır her seferinde urga'dan kurtuluyor, bu da peşindekileri kahkahalarla güldürüyordu.
    </div>

    <div>
      Göğsümü Beyaz Bulut'a dayamış, kovalamacayı izliyordum, birdenbire, atımın alnı Tengri'yle aramda köprüymüş gibi, sonsuzluğun içine düştüm. Her şey birden dupduru oldu, kararımı vermiştim: Beyaz Bulut'u sürümün baş atı, kanlı savaşlarda yoldaşım yapmayacak, onu sürekli olarak yurdumun önünde bağlamayacaktım.
    </div>

    <div>
      Urga gibi olacaktık, aşkın simgesi sırık ve kement gibi.
    </div>

    <div>
      Aramızdaki bu uyumu hissetmek bile benim için yeterli olacaktı.
    </div>

    <div>
      Onu yakalamaya karar vermiş olsak, peşindekileri atlatmak için sürüsünden yararlanan o kurnaz aygır bile elimizden kurtulamazdı. Beyaz Bulut benim sırığımdı, ben de onun kemendi, onun şiddetli çarpışmalardan keyif alan, atılışı güçlü, kusursuz bir savaş atı olacağından kuşkum yoktu. Elimdeki tek varisin hayatım neden tehlikeye atacaktım? Onu kana bulanmış, soluk soluğa ve gururlu görmek, hemcinslerinin yüreğine vahşice korku salmasını izlemek, ozanların onun adına yaktıkları türküleri dinlemek için mi? Ben onun kahramanlığını biliyordum. Tekrar kanıtlamak için neden yoktu. Kendi mutluluğumun adı Çiçeklerin Ecesi olduğu gibi, tayınım da sadece mutlu olmasını istiyordum.
    </div>

    <div>
      Ona dişi tayların en güzellerinden bir demet oluşturma sözü verdim. Artık geriye bana bulut kadar beyaz, şimşek kadar çarpıcı bir sürü tay vermekten başka yapacak şeyi yoktu.
    </div>
  </div>
</body>
</html>
