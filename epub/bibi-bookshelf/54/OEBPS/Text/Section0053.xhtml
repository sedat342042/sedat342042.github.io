<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>Elli üçüncü kısım</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Suçlu Otrar kentinden geriye toprak ve tuğla yığınından başka şey kalmamıştı. Aral Denizi'ne kadar nehir boyu ilerledim, iki yanımda yıkılmış kaleler ya da kellelerden yapılmış beyaz tepecikler gördüm, her ikisinde de fareler cirit atıyordu. Bazen, paçavralara bürünmüş, göz çukurları boşaltılmış, hareketli iskeletlere rastlıyordum, ben yaklaşınca birbirlerine sokularak alınlarını yere değdiriyorlar, küçük çığlıklar atarak ölümü bekliyorlardı. Yalnız ve yaşlıydım ama, omuzlarımın gerisinde binlerce Moğol gördüklerinden kuşkum yoktu.
    </div>

    <div>
      Denizin kuzeyinden geçtim. Günler boyu, geniş çölde, güneş altındaki seraplara doğru koşan yabaneşekleri dışında canlıya rastlamadım. On gündür hiçbir şey yememiştim ki, Kızgın Erkek Antilop Mehtabı'nın dolunayında, devriyelerimizden biriyle karşılaştım. Beni beş günlük yola, Cuci'nin konakladığı bir nehir kenarında götürdüler.
    </div>

    <div>
      Cuci'nin çadırının yakınında, bir kağnının ucunda kazığa vurulmuş bir kadının cesedi vardı. Kağnının sivri oku kadının göğsünden çıkıyordu; kıtık kıtık saçlarından bazıları kırılmış amber ve gümüş gerdanlıklar sarkıyordu. Tamamen morarmış sırtına konmuş iki karga neşeyle etlerini gagalıyordu.
    </div>

    <div>
      Cuci'nin yurdu da hastalık belirtileri gösteriyordu. Geldiğimi bildirdiler. Dışarı üç şaman çıktı, keçeyi kaldırdım. Benim Küçük Lokma'm çırılçıplak döşeğine uzanmıştı, gözlerinin altı simsiyah, yüzü su içinde, kuru dudaklarında soluk bir tebessüm.
    </div>

    <div>
      Bacaklarının arasında kayın kabuğundan yapılmış merhemler vardı. Alçak sesle konuşuyordu, soluğu ateşin üzerindeki bir tencere kadar yakıcıydı.
    </div>

    <div>
      - Hazar Denizi'nin öteki kıyısına, dağlıların ülkesine gittim. Hazar bir deniz değil, göl ama dev gibi. Onun yanında Baykal Gölü bir su damlası gibi kalır. Onları ülkelerini çevreleyen dağlara kadar kovaladım.
    </div>

    <div>
      - Seni oklarından biri mi yaraladı?
    </div>

    <div>
      - Hayır kadınlarından biri okumu kırdı. Kazığa geçirdiğim o kancık, dağdaki saraylardan birinden kaçırdığım bir prensesti. Onu zorladım. Yeşim kutusuna sakladığına bak.
    </div>

    <div>
      Dibi küçük iğnelerle dolu, boru biçiminde madeni bir şey gösterdi.
    </div>

    <div>
      - Korkunç acıdı. Bir köstebek okumu ısırsa bu kadar acımazdı.
    </div>

    <div>
      - Ne zaman oldu bu?
    </div>

    <div>
      - Üç gün önce. Şimdi hortumum derisi yüzülmüş bir deve başına benziyor. İçinden oluk oluk cerahat akıyor. Tutsakların arasında tıp ilmini bilen bir Sart vardı. Bana kamışı ve iki soğancığı kesmek gerekir dedi, onu hemen boğdurdum.
    </div>

    <div>
      Kolumu yakaladı, eğer iyileşmezse üç şamanı da öldüreceğime söz verene kadar bırakmadı. Onu sakinleştirdim ve babasının çağrılarına neden uymadığını sordum.
    </div>

    <div>
      - Hazar Denizi'nin kuzeyinde ve batısındaki toprakları aldığım gün, ona bildireceğim. Daha önce değil. Ama bir daha onun yanına dönmeyeceğim. Yukarılarda tıpkı bizim oralar gibi nehirler ve geniş otlaklar var. Ordumu orada kuracağım ve daha da ötelerde olan, Büyük Bulgaristan diye adlandırılan ülkeyle savaşacağım. Oraların halkı filler kadar büyük atlara biniyor. Çok altınları, değerli madenleri, kürkleri ve başka zenginlikleri var. Hepsini babama vereceğim.
    </div>

    <div>
      Cuci, Muhammed'in öldüğünü söyledi. Birliklerimizin Harezm'de kalmalan için neden yoktu. Yine de çarpışmalar bütün cephelerde devam etti. Cebe ve Subetay Hazar'ın güneyindeki topraklarda keşifler yaptılar. Azerbaycan ülkesinin başkenti Tauris'in komutanı, onlara yüksek bir vergi ödedi. Sonra, Gürcülerin Hristiyan krallıklarının başkenti Tiflis üzerine yürüdüler. Kral III. Giorgi'nin orduları önünden kaçar gibi yaptıktan ve ağır zırhlarla donatılmış atlarını yorduktan sonra, daha önce iyice inceleyip seçtikleri bir bozkırda birden yüz geri ettiler, hepsini kılıçtan geçirdiler. Yılan Yılı'nın (1221) baharında, yeniden İran'da, eski Harezmşah İmparatorluğu'nun batı uçundaydılar. Merage ve Hamedan kentleri düştü, birkaç sanatkâr dışında bütün halk öldürüldü, götürülemeyecek ne varsa yakıldı. Ertesi mehtapta, ben Almalık'ta bilgin Zhangzhouen'den Kağan'la buluşmaya gitmesi için ayrıldığım sırada, iki sadık komutan Gürcistan'a dönmüş, Kafkasları aşarak oraların halklarının yüreğine korku salmışlardı. Ben Cuci'nin yanına vardığımda, hemen yakınımızda, on günlük yoldaydılar.
    </div>

    <div>
      <br />
    </div>

    <div>
      Cengiz Han ise yazı dağların serinliğinde geçirmişti, güz gelince de ordularını Hindukuşlar'ın yüksek tepelerine doğru yöneltmişti. Muhammed'in varislerinden Celaleddin bu dağlara sığınmış, ani saldırılar ve pusularla birliklerimizi oyalamaya girişmişti.
    </div>

    <div>
      Seferin asıl amacı, dik uçurumlarla çevrili, alınmaz olarak tanımlanan bir kaleyle korunan barış vahası Bamiyan Vadisi'ni ele geçirmekti. Bir ok, Çağatay'ın ikinci oğlu Mutugen'i alıp götürdü. Kağan bu torununu özellikle çok severdi. Öfkeden çıldırdı, kaleye saldırma buyruğunu verdi. Moğollar yılan gibi taşlara ve duvarlara tırmandılar, başı açık Kağan da aralarındaydı. Kaybımız ağır oldu ama kente girdiğimizde kimseyi sağ bırakmadık. Ardımızda bıraktığımız harabe, iniltiler Kenti olarak adlandırıldı. Kentin yıkılması tamamlanmak üzereyken, Kağan Çağatay'ı getirtti, onu eskisi kadar itaatkâr olmamakla suçladı. Çağatay babasının öfkesinin nedenini anlayamamıştı. İtaatsizliği reddetti, babasının ayaklarına kapandı, ona sadakatsizlik etmektense ölümü tercih edeceğini söyledi.
    </div>

    <div>
      - Peki öyleyse, dedi Kağan, bundan böyle ağlamanı yasaklıyorum.
    </div>

    <div>
      - Eğer gözümün kenarında bir tek damla bile görürsen, öldür beni!
    </div>

    <div>
      Cengiz Han gözlerini Çağatay'ın gözlerine dikti, onun gözünü kırpmayacağını anlayınca da oğlunun ölüm haberini verdi:
    </div>

    <div>
      - Artık Mutugen yok. Onu bir Sart oku öldürdü.
    </div>

    <div>
      Çağatay çenesini o denli sıktı ki, birbirlerini ezmeye çalışan dişlerinin gıcırtısı duyuldu. Buna karşın üzüntüsünü gemlemeyi başardı.
    </div>

    <div>
      <br />
    </div>

    <div>
      Ertesi gün Cengiz Han, Celaleddin'in çoğu Türk ve Afgan paralı askeri olarak yetmiş bin kişi toplamayı başardığı, yüksek kayalıklar üzerine kurulu Gazne üzerine yürüdü. Çağatay sağ kanadın başındaydı, sol kanadın komutası Toluy'daydı, her ikisinin de atı düşman kanından kıpkırmızıydı. Höelün Ana'nın evlatlıklarından Çigi tarafından yönetilen öncü birliklerimiz Sart askerleri karşısında bozguna uğradı. Moğollar ilk kez büyük bir düzensizlik içinde geri çekildiler. Düşman sayıca üstündü, okların ve kılıçların altında düştüler, yarlardan aşağıya uçtular. Düşmanın eline sağ geçenler çeşitli işkencelere uğradı: taşakları buruldu, göğüslerinin ve sırtlarının derisi yüzüldü, gözkapakları ve dudakları kesildikten, kulak zarları delindikten sonra boğazlarına kadar toprağa gömüldüler.
    </div>

    <div>
      Kağan geldiğinde Çigi'den olanları dinledi, bozgundan onu sorumlu tuttu, başından geçenlerin ona ders olmasını diledi, başka bir cezaya çarptırmadı.
    </div>

    <div>
      Celaleddin ise zafer kazandığı yeri terk etmek zorunda kaldı. Türklerle Afganlar arasında çıkan bir anlaşmazlık sonucunda, askerlerinin büyük bir bölümü yanından ayrıldı. Takip hemen başladı, askerlerimiz büyük İndus Nehrini geçmeye hazırlanan Celaleddin'i yakalamak için duraklamadan ilerledi. Cengiz Han birliklerini düzenledi ve şafakta saldırıya geçti. Sart prensinin canlı yakalanmasını buyurmuştu. Çarpışmalar gün ortasına kadar tüm şiddetiyle sürdü. Indus'un dik yamaçlarının dibine sıkışan Celaleddin'in yanında beş yüz adam kaldı. Umutsuz bir yarma harekâtına giriştiler, kalkanı sırtında, atını nehrin sarı ve azgın sularına sürdü, peşinden de bir avuç sadık adamı geldi. Moğollar peşine düşmek istediler ama Sart'in kahramanlığına hayran olan Kağan, bırakılmasını buyurdu. Daha sonra geri döndü, yolda Gazne'yi yakıp yıktı. Celaleddin'in kardeşleri boğazlandı, anası ise bin kadar sanatkârla birlikte Moğolistan'a gönderildi.
    </div>

    <div>
      <br />
    </div>

    <div>
      Oradan kırk günlük yolda, Cuci ölümle pençeleşiyordu. Vücudu günden güne eriyor, yağmurdan sonra orman gibi damla damla akıyordu. Dostum, yeni doğmuş bebekten de güçsüzdü, sayıklıyor, bazan öfkesinden ağlıyordu. Her gün, beslenmesi için bir atın kanı akıtılıyordu, ama sağlığı hiç düzelmedi.
    </div>

    <div>
      Benden ordusunun komutasını ele almamı ve Büyük Bulgaristan ile Rus krallıklarını fethetmemi istedi. Yüzü bataklık yeşiline dönüp aklı açık ve kuru ağzından uçunca, Kıpçak bozkırlarında bulunan Cebe ve Subetay'ı bulmaya gittim. Onları Cuci'nin rüyasını gerçekleştirmeye ikna etmekte hiç zorlanmadım. Kağan'ın büyük oğlunun korkunç durumunu bilmemesi gerekiyordu.
    </div>

    <div>
      Yasak Kale anlamına gelen Kiev kentine kadar gittiler. Oradan Rus prenslerine gönderdikleri elçileri bir daha hiç göremediler. Kiev prensi, yanında Çernigov ve Galiç prensleriyle birlikte, seksen bin askerin başında Kiev'den çıktı. Birkaç çatışmadan sonra Moğollar güneye doğru çekildiler, Rusları da peşlerinden sürüklediler. Kovalamaca dokuz gün sürdü. Onuncu günün sabahında, Cebe ve Subetay'ın askerleri durdu, yüzlerini düşmana döndüler, savaşa hazır simsiyah dörtgenler halinde, bütün bozkırı kapladılar. Hemen yanlarında, Cengiz Han'ın torunlarının tümenleri de vardı: Ögedey'in büyük oğlu Guyuk, Cuci'nin ikinci oğlu Batu, Çağatay'ın büyük oğlu Moki ve babası Cuci'nin tümeninin başında Orda. Kıpçak askerlerince de desteklenen Galiç prensi, saldırıya geçmek için Kiev ve Çernigov prenslerini beklemedi. Hepsini kılıçtan geçirdik, daha sonra Çernigov prensinin kovalamacadan yorgun düşen piyadelerini ve ağır süvarilerini bozguna uğrattık. Kiev prensi kalesine sığındı. Barış yapmak için bize önemli bir haraç vermeyi önerdi. Kabul ettik, karşımıza gelince de elçilerimizin öcünü almak için adamlarının cesetleri altında boğduk. Kadınlar, köleler, atlar, inekler, kürkler, altın, gümüş, mücevher ve değerli eşyalar dolu sandıklar götürdüm. Yanımda ganimet yüklü bin kağnı, bir o kadar kadın, on katı kadar köle, otuz prenses vardı. Bunların hepsi Cuci'ye aitti.
    </div>

    <div>
      Ordusuna vardığımda, yurdunun kara keçelerle örtülmüş olduğunu gördüm. İki mehtap önce ölmüştü, çürümüş etlerinin arasından kemikleri görülüyordu.
    </div>

    <div>
      Sağlığından sorumlu üç şaman öldürüldü.
    </div>

    <div>
      Küçük Lokma'mın çadırının çevresine taşlar, kumaşlar, keçeler ve kenevirden örülmüş ipler gerildi. Ruhuna bin at, bir o kadar öküz, boğa ve inek, sürüler halinde koyun ve keçi, deve kurban edildi. Bütün bu kurbanlar köleler ve prenseslerle birlikte mezar yerine kondu, silahlarının, çadırlarının, hazinesinin yanına yerleştirildi. Yanlarında zırhlarını kuşanmış bin Moğol atlısı vardı. Sonra, her şey toprakla örtüldü. Otlakların arasından yükselen bu çıplak tepenin savunması için yüz nöbetçi bırakıldı.
    </div>

    <div>
      Akşam mor kaftanını yaymaya başlayınca, yas türküleri söylenmeye başlandı, rüzgârla uzaklaşan hıçkırıklar duyuldu:
    </div>

    <div>
      <br />
    </div>

    <div>
      <i>Ben Cuci yim,</i>
    </div>

    <div>
      <i>Cengiz'in kahraman büyük oğlu.</i>
    </div>

    <div>
      <i>Burada yaşadım,</i>
    </div>

    <div>
      <i>Artık yokum.</i>
    </div>

    <div>
      <i>Her şey düzenli.</i>
    </div>

    <div>
      <br />
    </div>

    <div>
      Yukarıda, göğün derinliklerinde, pelikanlar döne döne uçuyorlardı, büyük boşlukta buharlaşarak kayboldular.
    </div>

    <div>
      <br />
    </div>

    <div>
      Ulaklar İmparator'un Semerkand'da olduğunu, bütün birliklerinin çekilmesini buyurduğunu söylediler. Seferin sonunu kutlamak için büyük sürek avları düzenleyecekti.
    </div>

    <div>
      Cuci adına, büyük oğlunun ona yolda katılacağı haberini ilettim. Tekrar buluşma anından ve vereceğim kara haberden endişeliydim. O zaman ruhunu görecektim ve bir felaketle karşılaşacağımı biliyordum.
    </div>
  </div>
</body>
</html>
