<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>Beşinci kısım</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Çadırların tepesinde değerli kumaşlar kurutuluyordu, Ongirat obası karınca yuvası gibiydi. Hareketlilik, her zamanki gibi, kadınlardan geliyordu. En güzel eşyalarının tozunu alıyor ya da keçe kilimleririni dövüyorlardı; kazanlarını, çanaklarını, tepsilerini ya da kepçelerini parlatıyor; sandıklarını, çuvallarını, kırbalarını ya da çeşitli aletlerini bir yurttan diğerine taşıyor, bacaklarının arasında dolaşan sümüklüleri azarlarken ağır postları sürüklüyor ya da inatçı hayvanları çekmeye uğraşıyorlardı. Daha ötede, toplanmış oğlakların arasındaki keçilerin sütünü sağıyor, çocukların süt dolu kovaları boşalttıkları yayıkları sırayla çalkalıyorlardı. Altın renkli ağır tepsilere piramit gibi yerleştirilen arullar, Day-seçen'in çadırlarına yağacakmış gibi duruyordu. Erkekler koyunları havada yakalıyor, en semizlerini seçiyor, dört ayağı havada yere yatırırken, içlerinden bir tanesi, bıçağını hayvanın göğüs kemiğinin altından sokup, elini koyunun kalbine kadar uzatıyordu. Koyunun debelenmesi sona erince, çocukların iştahlı bakışları ve parmağım hayvanın kanına buladıktan sonra zevkten gözleri kapalı emenlerin gülücükleri arasında etleri parçalıyorlardı. Kadınlar kanı taslara dolduruyor, işkembeleri yıkıyordu; yaşlılar yaktıkları ateşleri tütsüler ve ağaç kabuklarıyla kokutuyordu; kan kokusuyla çılgına dönen köpekler yalanıp duruyordu.
    </div>

    <div>
      Komşu ulusların gelişi bitmiyordu. Atlarının sağrısında ceylan, antilop parçalan, tavşanlar ve keklikler asılıydı. Gelen aileler yanlarında domuz yavruları, Sibirya tavşanları, ördekler, köstebekler, yaban keçileri, kazlar getiriyordu. Getirilenlerin içinde bir porsuk, mavi göğüslü güvercinler ve bir beyaz kuğu bile gördüm. Diğerleri birkaç dana ya da bir deve güdüyordu, başkaları ise gürültüye melemeleriyle katılan kuzuları.
    </div>

    <div>
      Dördümüzün kursağından ise altı günden beri içtiğimiz birkaç yumurta dışında hiçbir şey geçmemişti, kekikle karışmış et kokusu burun deliklerimizi dolduruyordu. Day-seçen'in çadırları önünde attan indik. Çevresinde yaşlı ve gururlu yüzlerle bakan insanların ortasında, hâlâ yeşil ve canlı gözleriyle, ayakta, bizi izliyordu. Yanındakilerden on altısı ünlü savaşçılar, soylu Ongiratlardı, diğerleri ise yeğenleri ve akrabaları. Bir de yaşlı şaman vardı, dişsiz ve kuru bir ihtiyar, uzaktan çürük et ve teke kokuyor, yanına yaklaşıldığında, dişetlerinin ağrısını kesmek için kullandığı sarımsak kokusu her şeyi bastırıyordu.
    </div>

    <div>
      Day-seçen, elinde gümüş bir tas, Temuçin'e yaklaştı. Arkadaşım tası aldı, yüzük parmağım içindeki sıvıya daldırıp dört bir yana fiskeledi, bir yudum içip geri verdi.
    </div>

    <div>
      Tas daha sonra önem sırasına göre elden ele geçti. Böyle durumlarda hep görüldüğü gibi, yaşlılar abartmaya yatkındı. Hareketleri Tengri rızası için, onun soğuk mavi göğüne, kızıl göklerine, kara göklerine artırmalara dönüştü. Bütün bunlar Tengri'nin öfkelerini yatıştırmaya yetmezmiş gibi, toprağın, suların, ateşin, ataların ruhlarım da çağırdılar, dört bir yönü kutsadılar. Kupkuru gırtlaklarımıza, kazınan midelerimize aldırmaksızın, törene bütün benlikleriyle katılmayı sürdürdüler.
    </div>

    <div>
      Her birimiz dudaklarımızı üçer kere ıslattıktan sonra Temuçin konuştu:
    </div>

    <div>
      - Day-seçen! Ben yedi bahar öncesi tanıdığın o çocuk değilim. O günlerde, Yesügey'in geniş topraklan, büyük sürüleri, tecrübeli savaşçıları bana, en büyük oğluna aitti. Bütün bunlardan elime kalan bu zavallı armağanlar eskiden aranızda yaptığınız anlaşmaya yakışmıyor.
    </div>

    <div>
      Temuçin göğüs cebinden uzun bir mavi ipek kumaş çıkardı, ayaları göğe bakan elleri üzerine yerleştirip yaşlı adama sundu; bu sırada Belgütey ve Kaçiun tahtadan, kemikten ve boynuzdan yapılmış oklarla dolu sadaklar taşıyordu.
    </div>

    <div>
      - Oğul! dedi Ongiratların başı, benim yanımda çok az kaldın. Sen yokken, vahşi mevsimlerden korkumdan, kızımı bir kelebeğin tırtılını koruduğu gibi koruyup sakladım, kendi insanlarımın arasında, bu savunmasız çiçeği el üstünde tuttum. İşte yaz geldi, çünkü sen döndün. Altı bahar öncesi, baban seni bana ısmarlamıştı, o zaman gözlerinde ateş vardı, ama o ateş daha yüreğinde yanmaya başlamamıştı. Bugün, yüreğinde çarpanın güneş olduğunu hissediyorum. Şimdi kızımı sana ısmarlama sırası bende. Ama önce, yiyelim.
    </div>

    <div>
      <br />
    </div>

    <div>
      Haşlanmış koyunlar uzun tepsiler üzerinde getirildi. Day-seçen kendi suyunda ıslanmış kellelerin ön kısmından üçgenler kesip ateşe attı. Daha sonra gözleri çıkardı, ilk gözü Temuçin'e verdi. Kocaman, sıkı, yuvarlak bir gözdü, beyazının içinden bile ne kadar leziz olduğu belliydi. İkinci gözün bana verileceği umuduyla ağzım sulandı. Ama hayır, önce yaşlılar, en güzel parçalar gözlerimin önünden gidiyordu: içinde beyniyle bir kelle, bir kürek, kuyruk, karın ve kaburgalar, but. Her taraftan çiğneme ve yutkunma sesleri geliyordu; herkes yiyor, emiyor, sıyırıyor, kollarım ve boynunu yağlıyor, ateşteki etlerden tatlı bir cızırtı çıkıyordu.
    </div>

    <div>
      Day-seçen yağlı ve beyaz bir kuyruk aldı, kızına gönderdi. Bir kadın için, böylesine soylu bir parçaya dişlerini değdirmek ne kadar olağanüstü bir ayrıcalık!
    </div>

    <div>
      Adı yakut parıltısını andıran güzel Börte henüz kendini göstermemişti; belki saklanmıştı, belki de bizi gözetliyordu.
    </div>

    <div>
      Şölen üç gün boyunca sürecekti, Temuçin hiç de sıkılmışa benzemiyordu.
    </div>

    <div>
      <br />
    </div>

    <div>
      İlk koyunlar kemiklerine kadar sıyrılıp emildikten sonra, türkü çığırma zamanı geldi, en güzel sesler sırayla yeteneklerini gösterdiler. Müstakbel kocası hakkında ayrıntılı bilgi bekleyen Börte tarafından gönderilmiş olacaklar, iki genç ve semiz kadın Temuçin'e yalvarma edasıyla bir türkü söyledi:
    </div>

    <div>
      <br />
    </div>

    <div>
      <i>Gün batımından doğuşuna kadar,</i>
    </div>

    <div>
      <i>Kardeşimizi, güzel Börte'yi kaçırmak için&nbsp;</i>
    </div>

    <div>
      <i>At sürdün.</i>
    </div>

    <div>
      <i>Bozkırı bir solukta, geçtin,</i>
    </div>

    <div>
      <i>Onun dolgun yanakları için,</i>
    </div>

    <div>
      <i>Kilidinin vereceği zevke geldin.</i>
    </div>

    <div>
      <i>Kilidi altından olacak, bereketli,</i>
    </div>

    <div>
      <i>Ama biz, kız kardeşleri,</i>
    </div>

    <div>
      <i>O olmadan ne yapacağız?</i>
    </div>

    <div>
      <i>Yoldaşlarınla, kardeşlerinle,</i>
    </div>

    <div>
      <i>Erkeklerle, reislerle gelerek,</i>
    </div>

    <div>
      <i>Bizi hiç mi düşünmedin?</i>
    </div>

    <div>
      <i>Bizim de dolgun yanaklarımızı</i>
    </div>

    <div>
      <i>Öpücükleriyle koklayarak</i>
    </div>

    <div>
      <i>Gözyaşlanmızı dindirmelerini</i>
    </div>

    <div>
      <i>Hiç mi düşünmedin?</i>
    </div>

    <div>
      <br />
    </div>

    <div>
      Temuçin ayağa kalkıp cevabını söyledi:
    </div>

    <div>
      <br />
    </div>

    <div>
      <i>Güzel atım bana dargın,</i>
    </div>

    <div>
      <i>Çünkü ona dönüşümüzde</i>
    </div>

    <div>
      <i>Yelesine kurdelelerin en güzelini bağlayacağımı söyledim.</i>
    </div>

    <div>
      <i>Kalçasını rüzgâra, burnunu bataklığa vermiş,</i>
    </div>

    <div>
      <i>Güzel atım bana dargın.</i>
    </div>

    <div>
      <i>Çünkü güzelin tek bir tüyünü bile görmedi.</i>
    </div>

    <div>
      <i>Onu bu kadar öven siz kardeşleri</i>
    </div>

    <div>
      <i>Bana zevkler vaat ediyorsunuz,</i>
    </div>

    <div>
      <i>Beni dal<span style="text-indent: 18.859844px;">ı</span><span style="text-indent: 18.859844px;">n</span><span style="text-indent: 18.859844px;">ın</span><span style="text-indent: 18.859844px;">&nbsp;dibine götürün,</span></i>
    </div>

    <div>
      <i>Yuvasını gösterin,</i>
    </div>

    <div>
      <i>Onu soluyayım,</i>
    </div>

    <div>
      <i>Yoksa umutsuzluğa kapılacağım.</i>
    </div>

    <div>
      <br />
    </div>

    <div>
      Yakarışı yavaş, kesik, sanki emin değilmiş gibiydi, ama söyledikleri herkesi türküye davet edecek kadar içtendi. Türküler yeniden başladı. Yüzleri heyecandan kasılmış, sırtları dik, burun delikleri ve damarları kıpır kıpır erkekler bizi bozkırın üzerinden aşırdı, onun güzelliğini anlattı, Tengri'nin cömertliğinden, atların gücünden, ırmakların saflığından, genç bir yürek yarasını kanatan kadınların çekicili&nbsp;
    </div>

    <div>
      ğinden söz ettiler, onların dudaklarına asılı kalan herkesin tüyleri diken diken oldu. Heyecanları hiç tükenmeyecek gibiydi.
    </div>

    <div>
      <br />
    </div>

    <div>
      Gümüş bıyıklı bir ihtiyar T emuçin'in karşısına oturdu ve konuştu:
    </div>

    <div>
      - Bunca bahardan sonra sözlünün güzelleşip güzelleşmediğini merak ediyorsun.&nbsp;
    </div>

    <div>
      - Ye, Temuçin, ye, iç ve eğlen, için rahat olsun.
    </div>

    <div>
      Ben ki onu bayramlıklarını giymek için hazırlanırken görecek kadar yaşlıyım, sana sözlünün rüzgârda süzülen bir turnadan daha güzel olduğunu söylüyorum. Beni buraya sana ne kadar sabırsız olduğunu söylemem için gönderdi.. Biliyor musun Temuçin, ona baktığımda seven bir kadından başka bir şey görmedim... O hem ay hem de güneş: eğer gözlerim bu kadar parlıyorsa, bil ki beni aydınlatan onun teninden çıkan ışıktır. Merak ediyorsun, oğul, merak ediyorsun... Vücudu bozkır gibi dalgalanıyor; atların ağzı sulanıyor çünkü o vücut yonca kokuyor, eminim ki tadı da öyledir... Ya karnı? Kıpır kıpır bir kelebek gibi... Ne mutlu ilk tomurcuğa. Gerdanı bir güvercininki kadar beyaz, yanakları al al, bakışları birer ateş... Beni buraya gönderirken, üzüntüden göğsü inip kalkıyordu; içini çekti, evlenmekte tereddüt ettiğini söylememi istedi. Anne babasından ayrılmak ona zor geliyor. Ama seni buradan yalnız göndermek de acı gelecek. Artık haberin var, Temuçin. Senin yapman gereken, onu dalından koparıp götürmek, Ancak dikkatli ol, genç savaşçılarımız arasından kızlarımızın en güzelini kaçırmana engel olmaya çalışacak değerli insanlar da çıkacaktır.
    </div>

    <div>
      <br />
    </div>

    <div>
      İhtiyar ayaklandı. Çevremizdekiler fısıldayarak onun obanın en ünlü masalcısı olduğunu anlatıyordu. Yurttan çıkmak için eşikte eğildiğinde, yaranda, dikmenin hemen kenarında, genç bir kadının olağanüstü güzel yüzünü gördüm. Nefis yüzü siyah perçemlerle çevreleniyordu, büyük ve yeşil gözlerinde vahşi hayvan pırıltıları çakıyordu.
    </div>

    <div>
      Yüreğim bozkırı ilk kez görmüş tay gibi hopladı.
    </div>

    <div>
      Temuçin bakışımı izledi. Genç kadın hemen kayboldu, yoldaşım haykırdı:
    </div>

    <div>
      - Börte!
    </div>

    <div>
      Ağzı açık kalakalmak sırası Temuçin'e gelmişti, yüreğim uçurumdan aşağıya yuvarlanan bir taş gibi parçalanıyordu. Yine de onun için mutluydum.
    </div>

    <div>
      - Hangi han böyle bir eşin rüyasını görmez? diye kutladım onu.
    </div>

    <div>
      - Gidip bulalım!
    </div>

    <div>
      Beni çadırın dışına sürükledi, anne ve babasından ayrılmaktan çekinen sözlünün peşine düştük.
    </div>

    <div>
      Bir plan yaptı:
    </div>

    <div>
      - Onu bulduğumuzda, Day-seçen'in çadırına, yanaklarımızı yağlamaya döneceğiz. Orada senin atından, Ayı Korkusundan bahsedip onu o kadar öveceğim ki, genç savaşçıların ağızlarının suyu akacak. Kendi atlarını seninkiyle boy ölçüştürmek isteyecekler. Sen de onlara meydan okuyacaksın. Eğer başarılı olursak, yarış güneşin batışından önce yapılacak. Onları iyice yor, Borcu, bu arada ben de kadınımı kaçıracağım. Babası onu mümkün olduğu kadar uzun zaman yanında tutmak istiyor. Eğer harekete geçmezsek, bir dolunay sonra da hâlâ burada oluruz.
    </div>

    <div>
      Kadınını kaçırmak eski bir gelenek olsa da, dostumun kendine bir fırsat verilmesini bekleyecek kadar da sabrı yoktu.
    </div>

    <div>
      Gümüş bıyıklı ozana rastladığımızda, Temuçin Börte'nin nerede olduğunu sordu.
    </div>

    <div>
      - Ondan daha ne istiyorsun, oğul?
    </div>

    <div>
      - Erdemleriyle tereddütleri ve çarpıntıları sona erdirecek, tomurcuğu balla kaplı bir dal göstermek.
    </div>

    <div>
      - Bana ver, ben ona iletirim.
    </div>

    <div>
      - Kökleri çok derinde.
    </div>

    <div>
      - Öyleyse keselim, dedi ihtiyar kurnazca gülümseyerek.
    </div>

    <div>
      - İmkânsız, dedem, bir ağacı kesmek bütün gücünü almak olur.
    </div>

    <div>
      - Sana yardım etmek isterdim, Temuçin, ama ona ihanet edemem. Beni lanetleyebilir, öfkesi de damının üzerinde guruldayan iki güvercini ürkütebilir.
    </div>

    <div>
      Kuş uçmasını taklit ederek kayboldu.
    </div>

    <div>
      Söylediklerinin anlamım çıkarmaya çalışıyorduk ki, saf ve taze kahkahaların yükseldiği bir yurdun tepesinde duran iki beyaz güvercin gördüm.
    </div>

    <div>
      - Dikkatli olalım, dedi Temuçin, belki de tuzaktır.
    </div>

    <div>
      Girişteki keçenin bir ucunu kaldırdı. Dört kadın gördük.
    </div>

    <div>
      İçlerinden biri tenceredeki sütü karıştırıyor, ikincisi dikiş dikiyor, üçüncüsü, Day-seçen'in kızının önünde diz çökmüş, onun saçlarım tarıyordu. Gür saçlar beyaz delin üzerinde mavimtırak gölgeler bırakarak yayılmıştı. Börte'nin yüksek ve neşeli elmacık kemikleri, ışıl ışıl bir gülümsemesi vardı, gözlerinin yeşili kaşlarının yayını aydınlatıyordu. Gençti, güzeldi, olgunlaşmıştı. Kadın olmuştu, çılgınca arzu edilecek bir kadın.
    </div>

    <div>
      Temuçin çadıra daldı: kadınlar yerlerinden fırladı, keskin çığlıklar attı; güvercinler uçtu, düşürdükleri birkaç tüy damın yuvarlak deliğinden geçerek, yere düştü. Temuçin Börte'nin önüne dikildi.
    </div>

    <div>
      - On bin sürü aşkına, ne güzel çiçek açmışsın!
    </div>

    <div>
      Börte gözlerini kaldırmadan doğruldu, hem mutlu, hem de şaşkındı. Güneş gibi.
    </div>

    <div>
      Arkadaşları yurdun bir kenarında toplanmıştı. Kuşlar gibi ötüyor, Börte'ye yanlarına gelmesini söylüyorlardı.
    </div>

    <div>
      - Yeter! diye buyurdu Temuçin.
    </div>

    <div>
      Börte sözlüsünün kızgın suratını inceliyordu. Cesur, alaycı ve hayran bir gülüşle, o insanları büyüleyen gülüşle güldü. Arkadaşları kahkahayı patlattı, sonra Temuçin gözlerini Börte'ninkilere diktiğini görerek sustu. Ben kapının eşiğinde, kızlar yurdun öbür köşesinde, sessizce onları izlerken Temuçin birden Börte'nin delinin eteğini kaldırdı. Eli kumaşın altında kayboldu, kemere kadar çıktı. Kızlar şaşkınlıktan çok, hayranlıkla bağrıştılar. Sevgililer aldırmadı; artık onlar için bizler yoktuk. Kıpırdamadan, birbirlerine yapışık, gözlerinde büyük akbabanın avını gördüğü zaman parıldayan bakışla dudaklarım birbirlerine geçirdiler.
    </div>

    <div>
      O zaman bir su sesi, daha sonra da yağmurun toprak üzerinde yayılırken çıkardığı şırıltıyı duydum. Altın renkli damlalar çizmelerini ıslatıyordu. Güzel kız boşalıyor, büyük bir güçle işiyordu, yüzünde biraz sonra kendini bırakacağının işaretleri vardı: burun kanatlan oynuyor, dudakları titriyordu, gözleri yan kapalıydı.
    </div>

    <div>
      Şırıltı kesildi, Börte'nin vücudu sakinleşti, dudaklarının ucuna yıldız biçiminde bir tebessüm oturdu.
    </div>

    <div>
      Temuçin elini çekti, parmaklarım teker teker yaladı, elinin tersini kokladı, birden arkasını dönüp çıktı.
    </div>

    <div>
      Kararlaştırdığımız gibi, Temuçin Ayı Korkusu'nun üstünlüklerini anlatarak Day-seçen'in konuklarım kızıştırdı. Kuzuyu yedikten, bıldırcın doldurulmuş birkaç gözlemenin, kokulu ot doldurulmuş bir oğlağın ve çürütülmüş çullukların tadına baktıktan sonra, atlarıyla beni toza bulamak isteyen bir sürü biniciyle birlikte kendimizi balkabağına benzer bir güneşin altında bulduk.
    </div>

    <div>
      Asabi sağrıları kamçılarıyla döverek, birbirlerine anlaşmışcasına gülümsediler ve ileri atıldılar. Gülüyorlar, türkü çığırıyorlar, erken bir zaferi kutluyorlardı. Yarış uzundu. Başta öne geçenler, kısa sürede yoruldu. Alnında ufkun parladığı Ayı Korkusu'nun kulağına mutluluğumu ve ona binmenin onurunu fısıldadım. Sonra, öndekilerin hızı düştü, sağrılar ağırlaştı, kaslar yumuşadı. Birer birer, bitkin adarın, titrek bacakların, kesik solukların yanından geçtik. Önümüzdekiler, Ongirat halkının kazanan atı karşılamak için toplandığı çadırların kızıllığında, nefessiz kaldı. Ayı Korkusu koşuyor, terliyor, parlıyordu. Bozkır üzerinde dalgalanırken, en son rakibini, fildişi toynaklı bir kulayı geçerken, ne kadar güzeldi.
    </div>

    <div>
      - Borçu'nun dorusu! Sizinkilerin önünde tek başına Borçu'nun dorusu geliyor, diye bağırdı gözcü dikilen Belgütey. Kalabalık bağırarak, kollarını kaldırarak bizi karşıladı.
    </div>

    <div>
      Etrafimızı çevirdiler, Ayı Korkusu'nu övdüler, sırtında bir kuş gibi uçtuğum için ne kadar talihli olduğumu söylediler. Ozanlar türküye girişti:
    </div>

    <div>
      <br />
    </div>

    <div>
      <i>Işıktan doğmuş doru,</i>
    </div>

    <div>
      <i>Taştan, alevden yapılmış,</i>
    </div>

    <div>
      <i>Rüzgârlar yaratıyor,</i>
    </div>

    <div>
      <i>Önden gidiyor.</i>
    </div>

    <div>
      <i>Işıktan doğmuş doru,</i>
    </div>

    <div>
      <i>Ateşten, kandan yapılmış.</i>
    </div>

    <div>
      <i>Bozkırın üzerinden uçuyor,</i>
    </div>

    <div>
      <i>Hiçbir şey onu durduramıyor.</i>
    </div>

    <div>
      <br />
    </div>

    <div>
      Genel sevincin ortasında, uzakta, tepesinde iki güvercin bulunan yurda doğru ilerleyen Temuçin'i gördüm. İçeri girdi. Ozanlar Ayı Korkusu'nun zaferine methiyeler düzmeyi sürdürürken, uzaktaki çift kanatlanıp uçtu:
    </div>

    <div>
      <br />
    </div>

    <div>
      <i>Gözleri iki mücevher, yelesi bir ırmak,</i>
    </div>

    <div>
      <i>Kalçaları tunçtan, beli bir gerdanlık,</i>
    </div>

    <div>
      <i>Sağrısı bir kaya, koşusunun sonu yok</i>
    </div>

    <div>
      <br />
    </div>

    <div>
      Yurttan önce Börte, ardından da Temuçin çıktı. Çadırlar ve arabaların arasından koştular; canlı ve beyaz Börte'nin uzun saçları havada kamçı gibi dalgalanırken Temuçin, güçlü ve sinirli, korkmuş oğlakların, beceriksiz danaların arasından kızı izlemeye çalışıyor, araba kollarını bir omuzda deviriyor, güneşte kuruyan postların üzerinden atlıyordu. Börte koruluğa doğru koştu. Temuçin atına atladı, çılgın lir dörtnalla kahverengi perçemlerin kaybolduğu yamaca doğru at sürdü.
    </div>

    <div>
      Erkekler, ilk şaşkınlığı atlattıktan sonra, elde urgan, Temuçin'in peşine düştü. Bağırıp küfrederek, bir toz bulutu içinde kayboldular. Temuçin'in hazırladığı gösteri beni heyecanlandırıyordu, tek bir ayrıntı bile kaçırmadım: yamacın ortasında Börte'nin soluğu kesildi, Temuçin atını yanına sürdü, belinden yakaladı, rüzgârın kaldırdığı yaprak gibi onu yerden kesip göğsüne yapıştırdı. Koruda kayboldular. Peşlerindekiler de koruya daldı, ancak isteksizlikleri uzaktan bile belli oluyordu. Biraz sonra Ongirat erkekleri teker teker dönmeye başladı. Çiftin korudan çıktığını gördüm. Temuçin tepelere yöneldi. Bana Börte'yi tutarken bir yandan da delinin eteğini kaldırıyor gibi geldi, tepeye vardıklarında del kayıp yere düştü, Gölgeleri göğün maviliğinde buharlaştı.
    </div>

    <div>
      Onları Bozkurt ve Güzel Maral gibi otlarda yuvarlanırken, çılgın ve ateşli bir aşkı yaşarken düşündüm.
    </div>

    <div>
      Yaşlı Day-seçen gülümsüyordu.
    </div>

    <div>
      - Sana verecek bir başka kızım olmadığına yanıyorum, çünkü senin gibi bir damat bana onur verirdi. Sende Temuçin'in ateşini görüyorum.
    </div>

    <div>
      Güldü ve şölene devam etmeyi önerdi.
    </div>

    <div>
      Day-seçen'in peşinden çadıra girdim, dişlerimi etlere geçirdim, yağlar burun deliklerimi doldurdu. Yediklerim açlığımı bastırdı, ama heyecanımı değil. Yaşam suyu tomurcuğumda çekiç gibi atıyordu.
    </div>

    <div>
      Gecenin ortasına doğru, kafam kımızla sarhoş, otların üzerine uzandım, Ayı Korkusu'nun çenesinin yoncalarda çıkardığı ses ninni gibi geldi. Kıpır kıpır, yıldız dolu bir göğün, zifaf göğünün altında uykuya daldım.
    </div>
  </div>
</body>
</html>
