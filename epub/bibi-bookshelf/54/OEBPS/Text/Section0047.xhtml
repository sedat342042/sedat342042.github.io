<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>Kırk yedinci kısım</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      - Kağan'ın buyruğuna uy, ardımdan gel!
    </div>

    <div>
      - Hey! Çağatay. Kağan artık beni selamlamamanı da mı buyurdu?
    </div>

    <div>
      - Amcam tükürüğünü harcamasın. Birazdan ihtiyacı olacak.
    </div>

    <div>
      - Prenses Kulan benim korumam altında, diye diklendim.
    </div>

    <div>
      - Bundan böyle, ondan ben sorumluyum. Yanında ben yürüyeceğim.
    </div>

    <div>
      - Eğer ısrar edersen, iki kişi olacağız.
    </div>

    <div>
      - Kağan ısrar ediyor.
    </div>

    <div>
      - Oklarım adına! Seni kadınlara nöbetçilik etmekle mi görevlendirdi? İkinci oğluna büyük bir onur veriyor!
    </div>

    <div>
      - Ben en büyükleriyim! İkinci oğlu, Ögedey.
    </div>

    <div>
      - Ya Cuci?
    </div>

    <div>
      - Adının da belli ettiği gibi, babamın konuğu, daha fazla değil.
    </div>

    <div>
      İmparatorluk obasına kadar konuşmadık.
    </div>

    <div>
      <br />
    </div>

    <div>
      Kulan'ı gördüğünde, bana bir iyilik etmeyeceğini hemen anladım. Göğün bütün mavilikleri bir araya gelse, Kulan'ın gözlerinden parlak olamazdı.
    </div>

    <div>
      İmparator'un kara ve korkutucu gölgesi, muhteşem gururu ışığın içinden yükseliyor, çevresindeki her şeyi eziyordu.
    </div>

    <div>
      Kıza yaklaştı, alnı dik, yeni bir kısrağı tavlamaya çalışan aygır gibi, çevresinde döndü.
    </div>

    <div>
      Herkes soluğunu tuttu: savaşçılar, şaman, yardımcıları Becerikli Kestane ve yanındakiler, imparatorluk ailesinin erkekleri. Kağan ince bıyıklarının uçlarını teker teker sıvazlıyor, gecenin zevkini şimdiden çıkarıyordu. Kulan onun olacaktı! Güzelliği bütün umutlarını da aşmıştı, onu gözdesi yapacaktı, kendini bu tanrısal güzelliğe kaptıran Kağan kemerinden yukarısını artık düşünemiyordu.
    </div>

    <div>
      Parmağım bana uzattı.
    </div>

    <div>
      - Ona dokundun! Cüret ettin! ÖLECEKSİN! Dizlerinin üzerine çök!
    </div>

    <div>
      Üzerime atıldılar, ama daha yanıma varamadan kılıcımı çekip Kağan'ı tehdit ettim:
    </div>

    <div>
      - Suçlu olduğuma inanıyorsan beni öldür!
    </div>

    <div>
      - Neden geciktiniz? Becerikli Kestane'nin yanından neden ayrıldınız? Bu kız bana armağan olarak verilmişse, kadınım olacak demektir! Bana karşı kinini, bu kinden kurtulamadığını biliyorum, Borcu. Öcünü almak, ondan yararlanarak bana hakaret etmek istedin.
    </div>

    <div>
      - Konudan uzaklaşıyorsun, Temuçin...
    </div>

    <div>
      - Beni tehdit mi ediyorsun?
    </div>

    <div>
      - Evet çünkü Temuçin gideli beri Cengiz Han sürüdeki erkeklerin dişileri gebe bıraktığını sanan kurt gibi davranıyor, üstelik de gözleri körelmiş çünkü ben adamlarının içinde en güvenlisiyim.
    </div>

    <div>
      - Öyle olsun. Bakalım yalan çarkı senin dilini çözecek mi?
    </div>

    <div>
      Dizlerimin bağı kesildi.
    </div>

    <div>
      Yalan çarkı suçluların işkence görmeleri için aralarına yatırıldıkları iki ağır ve düz taştı. Dik bir kol üstteki taşı döndürmeye ve alttakine değene kadar indirmeye yarıyordu. Bu kola iki manda bağlanır, ağır ve emin adımlarıyla suçlunun yavaş yavaş ezilerek ölmesini sağlarlardı. Jinlerin buluşu bu aletin bulunduğu yer, köpeklerin hiç ayrılmadıkları bir yer olmuştu. Mandalar dönerken inildeyerek yaklaşırlar, kemiklerin çatırdısından, fışkıran kan dereciklerinden çılgına dönerlerdi. Bazen de içlerinde en gözü pek olanlar yaklaşır, bir el ya da bir ayak koparmaya çalışırdı.
    </div>

    <div>
      Okçuların saflarında bir dalgalanma oldu. Muhafızlar ikiye ayrıldı ve ardında nedimeleriyle köleleri, Kağan'ın kadını göründü.
    </div>

    <div>
      - Ey kocam, neler oluyor, seni böyle fırtına gibi gürleten ne?
    </div>

    <div>
      - Borcu bana ihanet etti.
    </div>

    <div>
      - Konuş Borcu, dedi, sakin bir sesle.
    </div>

    <div>
      - Kağan beni Merkit prensesinin tadına bakmış olmakla suçluyor.
    </div>

    <div>
      - Sakin ol. Biliyorsun, iştahı büyük. Nerede o prenses?
    </div>

    <div>
      Bakışlarımı izledi, Kulan'a uzun uzun baktı, sanki kendi
    </div>

    <div>
      kendine konuşur gibi, mırıldandı: böyle bir kızın yanında hangi ölü canlanmaz ki?
    </div>

    <div>
      - Sen ki, güzelliğinle daha uzaktan imparatorluk çadırını sarstın, yaklaş.
    </div>

    <div>
      Kulan yaklaştı.
    </div>

    <div>
      - Sana dokundu mu?
    </div>

    <div>
      - Yalan söylersem Tengri'nin yıldırımları çarpsın, Bu adam beni korumaktan başka bir şey yapmadı. Hâlâ anamdan doğduğum gibiyim.
    </div>

    <div>
      - Bunu göreceğiz. Eğer yalan söylüyorsan, sana eyvah, çünkü o zaman Kağan'ı ben bile sakinleştiremem.
    </div>

    <div>
      Cengiz Han, Höelün Ana gelip Kasar'ı elinden aldığı günkü gibi, sıkıntı içinde uzaklaştı.
    </div>

    <div>
      <br />
    </div>

    <div>
      Kadın şamanlar, ebeler ve sütanalar Kağan'ın kadınlarının yanı sıra gidip Kulan'ı ararlarken, içimi kuşku kapladı. Ya Börte Merkit prensesinin güzelliğini gördükten sonra, rakibesini ortadan kaldırmaya karar verirse? Hayatıma son verilmesi, Kulan'ın da cezalandırılması için, Börte'nin Kağan'a, Kulan'ın kirletilmiş olduğunu söylemesi yeterliydi.
    </div>

    <div>
      Ancak Kağan'ın birinci kadını doğru ve sağlam birisiydi. Kocasına Merkit prensesinin, anasından doğduğu günkü gibi bakire olduğunu bildirdi.
    </div>

    <div>
      Kağan'ın tek kelime etmediğini görünce de devam etti:
    </div>

    <div>
      - Beli bir gelinciğinki kadar ince ve uzun, cildinin yumuşaklığı da göğün bir sırrı. Kağan sonunda beni tamamen unutacak...
    </div>

    <div>
      İçini çekti ve çıktı.
    </div>

    <div>
      O lanetlenmiş yerde, gelip suçsuzluğumu ilan etmesini bekledim. Boşuna! Oysa bağlılığımın ateşini tekrar canlandırmak için tek bir söz, tek bir hareket bile yeterli olacaktı.
    </div>

    <div>
      Doğru, kemerimi çıkarmamış, börkümü kafamın tepesinde tutmuştum ama, beni aşağılamış, hiçbir bıçağın yapamayacağı ölçüde yaralamıştı, üstelik, Börte karışmasaydı, beni ortadan kaldırmayacak mıydı? Diğer birçoğu gibi...
    </div>

    <div>
      Bütün vaatlerimiz, kan bağımız, Temülün'le evlenmemiz, bütün bunlar bir anda yok edilmişti. Bir kadın için! Her ikimizin de dünyada her şeyden çok arzuladığımız bir kadın.
    </div>

    <div>
      Ah Kulan! Cengiz Han tadına bakacak, portakal çiçeğini koklayacak, seni cildin kadar yumuşak ve değerli kumaşlar üzerinde yatıracak, çiçek gibi kokan kollarını ve bacaklarının arasında kendine ağır bir gerdanlık, nefis bir ırmak yapacak. Ona nasıl bir armağan verdim. Çene kemiklerimi sızlatıncaya kadar sıktım, bunun ona verdiğim son şey olduğuna ant içtim.
    </div>

    <div>
      <br />
    </div>

    <div>
      Acımasızca parıldayan platoya vardığımda, batan güneşin son ışıklan uzuyordu. Dağların dibinde, gölgelerin arasında dörtnala gitmeyi seçtim.
    </div>

    <div>
      İki gün ve iki gece boyunca ilerledik. Cesur Babey hiç tökezlemedi, göğe bakıp ölüme haykırdığımda da, acı çekmemi istemezmiş gibi boynunu kabarttı.
    </div>

    <div>
      Cengiz Han'ın ilk kutsandığı yerde, Mavi Göl'ün kıyısındaki açıklıkta attan indim. Bu mevsimde burası ıssızdı, en yakın yurt atla yarım günlük yoldaydı. Kapkara suların kıyısında ilerledim, Babey'i gri otlu bir açıklıkta bıraktım, çamların arasına girdim. Ağaçlar o denli sıktı ki, birbirlerine girmiş dalları kuru ve iğnesizdi. Dallar yüzümü kamçıladı, ayaklarımın altında binlerce çıtırtı çıkardı. Hemen ötede, birbirlerini çağıran, ağaçlar arasında kovalamaca oynayan tilkileri duydum.
    </div>

    <div>
      Karanlığın içinde kaybolmak, hiçbir şey görmemek istiyordum ama Babey'i gözden kaçırmamam gerekirdi. Geri döndüm, bir tepeye uzandım. Atım çevresinde mavi bir buğu, sakin sakin otluyordu. Yakınımda başka hayvanların varlığını hissettim, yirmi adım ötemde bir çift kurt fark ettim. Kayalıkların gölgesi onları daha önce görmeme engel olmuştu. Dişi kurt gözleri yan kapalı, burnunu havaya dikerken, erkeği bana bakıyordu. Dişi olduğu yere işedi, erkeğin tohumunu almaya hazırlandı. Çok gençti, bu ilk çiftleşmesi olmalıydı.
    </div>

    <div>
      Uzaklaşacaklarını düşündüm, ama erkek atıldı ve dişinin sırtını yalamaya koyuldu. Dişi kurt kafasını geriye attı, arka ayaklarının üzerine yükseldi, boynunun altını gösterdi. Erkeği yerleşmeye çabaladı, sonra birdenbire girdi. Dişi inleyip kıvrandı, erkek dişlerini boynuna geçirerek dişiyi olduğu yere mıhladı. Bir süre öyle, hareketsiz kaldılar, sonra dişi sakinleşip küçük ve belirsiz hareketlerle erkeğini devam etmeye çağırdı. O zaman erkek dişisiyle uyumlu hareket etmeye başladı. Dişinin homurtusu yükseldikçe erkeğin hareketleri daha da hızlandı.
    </div>

    <div>
      Birleşmeleri gecenin ortasına kadar sürdü.
    </div>

    <div>
      Karanlıklar gözlerindeki ışıltıyı hapsetmeden hemen önce, erkek kurt gözlerini bana dikmişti; bu gururlu bakışta Cengiz Han'ın gözlerini görür gibi oldum. Acımasızca, beni yutuyordu. O zaman, savaş hakkında bana söylediklerini hatırladım: ”En çok heyecan veren öldürdüğümüz düşman, aldığımız sürüler değil, gebe bıraktığımız kadınlardır. Onları böyle aşağılamak, savaşın en büyük zevkidir.”
    </div>
  </div>
</body>
</html>
