<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>Yirmi yedinci kısım</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Toğrıl ganimetten payına düşeni aldı. Memnun olmuştu, hepimize uzun uzun sarıldı, sonra kara savaşçılarının başına geçti, topraklarına doğru uzaklaştı.
    </div>

    <div>
      Aynı gece, gölgelerden yararlandım, şölenden ayrılıp tutsakların toplandığı yere yöneldim. Tutsaklar altı sıra okçuyla çevrilmişti. Büyük Ceren'in çadırıma getirilmesini buyurdum.
    </div>

    <div>
      Tatar önderinin bir gözü şişmiş, aldığı bir darbeden morarıp kapanmıştı. Diğer gözü ise amber gibi sapsarı bir yarıktan başka bir şey değildi. Oturttum.
    </div>

    <div>
      - Büyük kızın, adı Yezüi olanı, nerede?
    </div>

    <div>
      - Ortancamı tutsak ettiniz, bu yetmiyor mu?
    </div>

    <div>
      - Ona kötülük edilmeyecek.
    </div>

    <div>
      - Siz Moğollar, kese hırsızısınız. Kadınlarımı kaçırıp ırzlarına geçtiniz, adamlarımdan yüzünü gırtlakladınız...
    </div>

    <div>
      - Dinle, Ceren. Kızın Yezügen Temuçin Kağan'ın oldu. Eğer askerlerimiz büyük kızın Yezüi'yi bulurlarsa, ona kadınına yaptıklarının aynısını yaparlar. Güzellik onları çıldırtır, bir kış boyu açlığın gözlerinin kararttığı genç bir kurt sürüsü gibi olurlar. Onlardan kurtulduğunu ve Temuçin'e sunulduğunu düşünelim. Temuçin belki de onu istemeyecek ve açgözlü komutanlardan birine armağan edecektir. Oysa kızın, ablasıyla evlenmemi istiyor. Benim olunca bir hatun muamelesi görecek, çünkü ben Kağan'ın sağ koluyum.
    </div>

    <div>
      - Karşılığında bana ne veriyorsun?
    </div>

    <div>
      - Hayatı.
    </div>

    <div>
      - Ölmek beni korkutmuyor. Kanımın akmasını önleyeceğine, böylece ruhumun göğe gitmesini sağlayacağına söz ver.
    </div>

    <div>
      - İstediğini yapacağım.
    </div>

    <div>
      - Adamlarıma ne olacak?
    </div>

    <div>
      Yalan söyledim. Bir bölümünün dağıtılacağını, kalanların da kendisi gibi boğulacağını, kanlarının akıtılmayacağım anlattım. Gözünün donukluğunu görünce, yalan söylediğimi anladığını sandım. Yine de, adı Altın Halka olan bir öndere âşık kızının nerede bulunabileceğim söyledi.
    </div>

    <div>
      <br />
    </div>

    <div>
      Temuçin, kardeşleri ve ben, bir tepenin üzerinde, tutsakların öldürülmesini izlemeye hazırlanıyorduk ki, büyük bir karışıklık çıktı. Bağrışmalar duyuldu, insanlar dövüşmeye, yerlerde yuvarlanmaya başladı; ilginç şey, yerde Tatar'dan çok bizimkiler vardı. Tatarlar çizmelerinden küçük hançerlerini çıkarmışlar, nöbetçilerine karşı kullanıyorlardı.
    </div>

    <div>
      Yardımcı birliklerimiz işe girişti, kısa sürede karışıklığı durdurdu.
    </div>

    <div>
      - Aranızdan hanginiz Tatarlara haber verip, aldığımız kararı bildirdi?
    </div>

    <div>
      Suçumu itiraf ettim.
    </div>

    <div>
      - Yanlışlığından dolayı Borcu, bir sürü savaşçı kaybettik. Bu hareketinin cezalandırılması gerek, bunu biliyorsun. Ancak sen benim sadık kurdumsun. Kağan olduğum gün, on hatanı bağışlayacağımı söylemiştim. Şimdi artık elinde dokuz hakkın kaldı. Bunlan kullanmamaya gayret et.
    </div>

    <div>
      Çatışmalar durdu. Yaralı Tatarlar, yüz kadar erkek, kılıçla öldürüldü. Aralarında kanımdan ve göğsünden yaralanmış Büyük Ceren de vardı.
    </div>

    <div>
      Temuçin karnını yarmamı buyurdu.
    </div>

    <div>
      - Boşuna ölmüyoruz, dedi Tatar önderi. Beklediğimizden çok Moğol'u da yanımızda götürüyoruz. Mezarda bize yastık olacaklar. Sana gelince, çatal dilli yalancı...
    </div>

    <div>
      Tükürmek istedi ama öksürüklere boğuldu, ciğerlerinden geri kalanları üzerime kustu.
    </div>

    <div>
      Acılarına son verdim.
    </div>

    <div>
      Temuçin düşmanın kanıyla sulanmış topraklarda geçirdiği günleri uzatmaya karar verdi. Ele geçirdiği bozkırın ona çekici geldiği kesindi, ancak bu günleri çok bağlanmaya başladığı Yesügen'le birlikte olmakla geçirdi. Başka türlü olabilir miydi? Tatar kızının güzelliği, aklın alamayacağı bir şeydi Kağan kıza gittikçe artan bir ilgiyle bakıyordu. Onu izlerken. Çiçeklerin Ecesi'nin yanındayken gösterdiğim beceriksizlikleri Kağan'da gördüm. Anlaşılan güzel bir kadın yüzünün etkisinde kalan tek Moğol ben değildim.
    </div>

    <div>
      Düğün onuruna yeni bir şölen düzenlenmesini buyurdu.
    </div>

    <div>
      Şölenin üçüncü gecesinde, genç bir ozanın aşk türküsü yıldızlara doğru yükselirken, Kağan'ın kadını ürperdi. Birbirlerine sarılmış ejderhalarla süslü beyaz ipekli bir kaftan giymişti, saçları mercanlar, gümüşler ve kuş tüyleriyle süslenmişti. Temuçin bozkurt postundan kürkünün getirilmesini, Yezügen'in omuzlarına örtülmesini buyurdu. Yezügen kürkü reddetti.
    </div>

    <div>
      Temuçin'in keyfi kaçmıştı. Hava ılıktı. Uzun uzun Yezügen'in yüzüne baktı, sonra sordu:
    </div>

    <div>
      - Senin yüreğinde bir erkek var. Konuş!
    </div>

    <div>
      - Hayır, dedi genç kadın saygıyla başım eğerek. Ablamı düşünüyorum.
    </div>

    <div>
      - Ne var bunda?
    </div>

    <div>
      - Onu çok özledim.
    </div>

    <div>
      - Gidip onu buluruz, rahatladın mı?
    </div>

    <div>
      - Hayır.
    </div>

    <div>
      - Neden.
    </div>

    <div>
      - Ablam benden çok daha güzel. Onu görür görmez beni unutacaksın.
    </div>

    <div>
      - Yanılıyorsun.
    </div>

    <div>
      Yüreğim hızlanmaya başlamıştı.
    </div>

    <div>
      - Yezüi bir kaynaktan da durudur, kuğunun boynundan da soluk. Sesini duyanlar bir daha kurtulamadıkları bir sarhoşluğun tutsağı olur. Türkü çağırdığında, bülbüller susar. Onun kalbini kazanamayan bir sürü erkek ölümü seçti. O bir kağana layık.
    </div>

    <div>
      - Nerede şimdi?
    </div>

    <div>
      - Gördün mü Kağanım, hemen sabırsızlandın.
    </div>

    <div>
      - Bu dünyanın en büyük güzellikleri de elimde olsa, sen
    </div>

    <div>
      benim gözdem kalacaksın. Endişelenme.
    </div>

    <div>
      - Askerlerin üzerimize yürüdüğünde, evleneceği erkekle kaçtı.
    </div>

    <div>
      - Onu bulacağız, eğer güzelliğinden etkilenirsem, sen de örtünün altına gelir beni okşarsın.
    </div>

    <div>
      - Bundan onur duyarım, Kağan.
    </div>

    <div>
      Yezügen gözlerim yeniden ozana çevirmişti, yan gözle bakınca, Kağan'ın ve benim gözlerimizin yüzüne çevrili olduğunu bilmekten mutlu olduğunu anladım.
    </div>

    <div>
      Kafam karmakarışıktı, ayağa kalktım.
    </div>

    <div>
      Yüzünü o kusursuz yılandan ayırmayarak sordu:
    </div>

    <div>
      - Nereye gidiyorsun?
    </div>

    <div>
      - Atlara bakmaya.
    </div>

    <div>
      - Yanına Temüge'yi al, Belgütey'i de. On bölük asker al, git ve bana Yezüi'yi bul. Güvercininim doğru söyleyip söylemediğini görmek için sabırsızlanıyorum.
    </div>

    <div>
      Böylece kendimi çoğu zil zurna sarhoş bin askerin başında, sıcak ve tatlı bir gece, Hinggan Dağları'nın ormanlarına doğru at sürerken buldum. Oysa gece benim için soğuk ve donuktu.
    </div>

    <div>
      Birkaç çadırı yıkıp içindekileri tutsak ettiğimiz sırada, içimizden beş kişi onu buldu. Güzel kız yamaca tırmanıyordu, bacakları kalçalarına kadar çıplaktı, kaftanı yırtılmıştı. Peşinde iki kişi vardı. Diğer ikisi daha yukarıda döğüşüyor, beşincisi onu bir süre tuttuktan sonra, atından yuvarlandı.
    </div>

    <div>
      Meyvenin yasak olduğunu, Kağan'ın payına ayrıldığını bilmelerine karşın, bu salaklar onunla oynaşmaya çalışıyor, kahkahalar atarak bir türlü yakalayamadıkları bacaklarına atılıyorlardı.
    </div>

    <div>
      Atımı topukladım, kızı yere devirdiklerinde yolun yansını aşmıştım. Üzengisini çıkaran yanlarına vardı ve önüne ilk çıkana vurmaya koyuldu. Biraz daha talihli olanı çok daha hareketliydi: kızın üzerine uzanıp balmumundan yarığa yerleşmeye çalışıyordu. Umudu kısa sürdü; saç örgüsünden yakaladım, kafasını geriye doğru kanırttım, kanının Tatar güzelinin üzerine boşalmamasına özen göstererek gırtlağını yardım.&nbsp;
    </div>

    <div>
      <br />
    </div>

    <div>
      Öte yandaki kavgacılar da uslu uslu ayağa kalktı. Sırt sırta getirilip bileklerinın bağlanmasını buyurdum, böyle bağlıyken, yayan olarak Kağan'ın çadırına götürülmelerini söyledim. Kağan'ın cadırı atla dört günlük yoldaydı. Bağlı askerlerin oraya varması için en az yirmi gün gerekecekti. Acele etmeyeceklerinden emindim, çünkü Temuçin'in karşısına çıktıkları anda toprak üstündeki varlıklarının sonunun geleceğini biliyorlardı.
    </div>

    <div>
      Yezügen'in ablasına döndüm:
    </div>

    <div>
      - Büyük Ceren'in büyük kızı Yezüi misin?
    </div>

    <div>
      Kirpiklerim kırpıştırışı doğruca yüreğimi vurdu.
    </div>

    <div>
      Askerler çevremizde toplanmaya başladı, hepsinin arzu
    </div>

    <div>
      dolu gözleri fildişi kalçalara dikilmişti.
    </div>

    <div>
      Yezüi'ye binicisiz atlardan birine binmesini söyledim, eyere yerleştiğinde zırhlı gömleğimi çıkardım ve dizlerim örttüm, yerdeki cesede döndüm, kelleyi vücuttan ayırıp Yesüi'nin terkisine astım. Babam bana kendilerinden birinin leşini gören kurtların saldırılarını geciktireceklerim öğretmişti.
    </div>

    <div>
      Yola çıkınca, onu nereye götürdüğümüzü öğrenmek istedi.
    </div>

    <div>
      Belgütey cevap verdi. Genellikle aldırmaz görünmesine karşın, şimdi gözlerim kızdan ayıramıyordu. Temüge de öyle.
    </div>

    <div>
      Yezügen yalan söylememişti; ablası o denli güzeldi ki, insan ayaklarını yere değdirmeden ve yorgunluk duymadan onu yayan izleyebilirdi. Zayıflıkta sazlarla yarışıyordu, eyeri bile kaplayan uzun saçları tüm vücudunu örtebilecek gürlükteydi. Kızdaki her şey kıvrak ve kaygandı. Yezüi yolda bir ayaklanmaya neden olmazsa, kızı arzularını soğutmak için kullanacak Anda'ya gıpta ettim. Işık saçıyor, bizi büyülüyordu; ağzım her açışında yerimizden sıçrıyorduk. Sesi, çakıl taşlarını okşayan dalga gibiydi.
    </div>

    <div>
      - Yanımda Yezügen'i istemiyorum.
    </div>

    <div>
      Temüge kıkırdadı ve Kağan'ın onun yanından hiç ayrılmayacağını söyledi.
    </div>

    <div>
      - Bizim en büyüğümüzdür, diye ekledi gururla. Düşmana karşı ayaklandığında, binlerce savaşçı sancağının altında toplanır. Kızkardeşini kadını olarak seçti ama gözdesi olarak istediği sensin.
    </div>

    <div>
      - Kağanınızı istemiyorum, dedi ceylan dargın bir sesle, bırakın gideyim.
    </div>

    <div>
      - Onu görene kadar bekle, dedim. Uzun boylu, güçlüdür. Gözlerinde öyle bir ateş var ki, en ufak bir bakışı en donmuş yürekleri bile aleve verir.
    </div>

    <div>
      Başını geriye attı, göz kapaklarını yumdu. Herhalde Tengri'ye yakarıyordu.
    </div>

    <div>
      Temuçin Yezüi'yi görür görmez çadırına girdi, dokuz gün boyunca kızın tadına baktı.
    </div>

    <div>
      Sonunda yanımıza geldi, savaşta ölen Tatar atlarından bir tanesini neredeyse tek basına mideye indirdi; karnını doyurduğu sırada, bir tarafında Yezügen, diğerinde Yezüi, Kağanı okşayıp öpüyorlardı. Şölen yeniden başladı, güreşçiler, ozanlar, dansçılar, çalgıcılar ve diğerleri Temuçin'in yemeğini neşelendirmeye çalıştılar.
    </div>

    <div>
      <br />
    </div>

    <div>
      Hareketimizden bir gece önce, Çelme kadınını ve atını çaldıran adamın türküsünü çağırırken, Yezüi o kadar üzüntülü biçimde içim çekti ki, saçındaki inciler ve mücevherler şıngırdadı.
    </div>

    <div>
      - Göz kapaklarım ve neşeni karartan kim?
    </div>

    <div>
      Soru karşısında ürperdi.
    </div>

    <div>
      Kağan o zaman Yezügen'e döndü, genç kız çenesiyle çalgıcıları gösterdi.
    </div>

    <div>
      Yıldırımın toprağı vurmasından daha kısa bir sürede Anda durumu kavradı. Bütün erkeklerin toplanmasını buyurdu, tüm askerler karşına geldiğinde savaşçıların kabile ve boylarına göre ayrılmalarını istedi.
    </div>

    <div>
      İsteği yerine getirildiğinde bağırdı:
    </div>

    <div>
      - Birbirinize teker teker bakın, sizden olmadığını sandıklarınızı da yanınızdan uzaklaştırın.
    </div>

    <div>
      <br />
    </div>

    <div>
      Ayırımın sonunda kağnı tekerinden daha da yüksek birkaç Tatar çocuğu bulundu. Yetim oldukları için canları bağışlanmıştı.
    </div>

    <div>
      Besutlar, aralarından birisini attılar. Hemen hemen yirmi baharındaydı ve sırtındaki yıpranmış Moğol okçusu zırhına karşın, yüzünden soyluluk okunuyordu.
    </div>

    <div>
      Kağan'ın karşısına getirildi, ayakta durmakta ısrar ettiğini görünce, onu diz çökmeye zorladım.
    </div>

    <div>
      Temuçin'in yüzünde o kurt bakışı vardı; yakıcı bulutlar gözkapaklarını aydınlatıyor ve yanındaki Tatar kadınlarının bembeyaz ve soluk yüzleriyle tezat oluşturuyordu. En beyazları Yezüi'ydi. Erkeğin yüzüne kaçamak bakışlar atıyor, her seferinde de kendinden geçiyormuş gibi oluyordu.
    </div>

    <div>
      Bir gölün dibi bile o anki kadar sessiz olamazdı.
    </div>

    <div>
      - Kimin casususun?
    </div>

    <div>
      - Kimsenin, dedi yabancı.
    </div>

    <div>
      - Peki öyleyse, aramızda ne arıyorsun?
    </div>

    <div>
      Yezüiye umutsuzca baktı. Ablanın alnı önüne eğildi.
    </div>

    <div>
      Kağan istediğini öğrenmişti. Ayağa kalktı, yabancıya yaklaştı ve kim olduğunu sordu. Yakışıklı adam, otuz yurtluk bir obanın önderinin oğlu olduğunu söyledi.
    </div>

    <div>
      - Adım Altın Halka, Ongiratlara bağlı küçük bir boyun önderi Cesur Yürek'in oğluyum. Yezüi'nin adına, oklarımı Tatarların emrine verdim. Adamların onu yakalayınca, tepelerden giderek onları izledim ve savaşçılarının arasına karıştım. Ulu Kağan, bırak da sana hizmet edeyim.
    </div>

    <div>
      Temuçin Yezüiye baktı. Bir yaprak gibi titriyor, parmaklarını çekiştirip duruyordu. O zaman gözlerini bana dikti ve alt dudağını ısırdı. Birlikte avlanırken kararlaştırdığımız bu işaretin yanlış anlaşılması mümkün değildi: "Boynunu kes!”
    </div>

    <div>
      Bu görevi kendi yapmasını tercih ederdim. Söz konusu olan, gözdesinin onuru değil miydi? Ancak Ongirat adından çekindiğini, Börte'nin ve Höelün Ana'nın kabilesinden birini öldürmekten kaçındığını çabuk anladım.
    </div>

    <div>
      Yakışıklı erkeğin kellesi yere yuvarlandı.
    </div>

    <div>
      Yezüi hıçkırıklara boğulurken Yezügen rahat bir nefes aldı, sanki kılıcımla onu ağır bir yükten kurtarmıştım.
    </div>

    <div>
      O gece Temuçin alışkanlığını değiştirmedi ve iki kardeşle birlikte yattı.
    </div>

    <div>
      Ertesi gün şafak zamanı Ulca Vadisi'nden ayrıldık.
    </div>

    <div>
      <br />
    </div>

    <div>
      On günlük bir yürüyüşten sonra, izcilerimizden biri, atının karnı toprağa değerek birliklerimizin önüne yaklaştı. Çılgınca hızı, karanlık bir kuşkunun yüreğimizi sıkıştırmasına neden oldu.
    </div>
  </div>
</body>
</html>
