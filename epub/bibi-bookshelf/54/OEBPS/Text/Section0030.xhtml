<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>Otuzuncu kısım</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Gök, ateşin üzerine bırakılmış bir kazan kapağı gibi, sıcaktan beyaza kesmişti. Yine de ipek bir iplikle asılmış gibi duran akbaba, geniş daireler çiziyordu.
    </div>

    <div>
      Leş yiyici, kusursuz bir habercidir. Onun sayesinde, aradığımız adamı gördüm. Tepeden baktığımız, manda sidiği renkli uçsuz bucaksız platonun ortasındaydı. Buğu ve seraplar gölgesini kemiriyor, bir an için gözden gizleyip, hemen sonra, vücut bir tarafta, bacaklar öte yanda, geri getiriyordu. Kuru ve yakıcı rüzgârın önüne kattığı top top çakırdikenler bir taraftan diğerine savruluyordu.
    </div>

    <div>
      Adam yularından bir at çekiyordu; belki de çeken attı. Çok yukarılardaki akbaba gücünü kullanmamak için kanatlarını havadaki yellere taşıtıyordu.
    </div>

    <div>
      Hemen ardımda, yan yana dizilmiş dokuz yoldaşımın atları, sineklerden ve terden burunlarını, kulaklarını, kuyruklarını sallıyordu. Biri doğuya, diğeri batıya iki ulak çıkardım, adamımızı bulduğum haberini ilettim. Beş bölükle güneye doğru yola çıkmış, gökkuşağı yayılımında, birbirimizden uzaklaşmıştık. Bölükler birbirlerini gözden kaybedecek kadar uzaklaştığında, on kişilik mangalara ayrıldılar. Böylelikle, tek bir adamın yirmi günlük bir yürüyüşle tamamlayacağı düz bir çizgiyi bir gün içinde gözden geçirdik, aramızdaki teması hiç kaybetmedik.
    </div>

    <div>
      Şimdi, adamı ve atını gözlüyordum. Güçlükle ilerliyorlardı. Önce adam dizlerinin üzerine çöktü. Kum kaplı yamaçlardan inerek, Kör'ün sırtında ona yaklaştım.
    </div>

    <div>
      Yaklaştığımı duymadı, açık mavi gözleriyle gerçekten kör olan kader arkadaşının kanını emmekle meşguldü. Sırtındaki paçavraları, ayaklarının tabanlarına kadar eprimiş çizmeleriyle neredeyse çırılçıplaktı. Kafasında kumaş parçalan örtülüydü. Kırbamı ayaklarının dibine fırlattım.
    </div>

    <div>
      - Şu hayvanın kanını bırak, ileride ihtiyacı olacak.
    </div>

    <div>
      Havaya sıçradı, elinde eğri bir kılıca benzeyen kemiği kaldırarak bana döndü. Durumu o kadar acınacak gibi, gözleri öylesine irin doluydu ki, onu tanımakta zorlandım.
    </div>

    <div>
      - Seni yeniden görmekten mutluyum, Toğrıl.
    </div>

    <div>
      - Kimsin?
    </div>

    <div>
      - Yolu bilen.
    </div>

    <div>
      - Borcu? Temuçin'in sadık dostu?
    </div>

    <div>
      - Buyruğundayım.
    </div>

    <div>
      Karaimlerin Hanı'nın gururlu bakışı neredeydi? İlginçtir, eski bir kavga sonucunda yarı yarıya kapalı mavi gözünün durumu, diğerinden çok daha iyiydi. Yeni doğmuş bir kuzunun postu kadar yumuşak olmasıyla öğündüğü siyah sakalı da yoktu. O sakal artık aklanmıştı, seyrelmişti. Yüzünün cildine gelince, kemiklerine yapışmıştı, gaga burnuyla, yağmurda ıslanmış bir akbabaya benziyordu.
    </div>

    <div>
      - Atımı al, platoya tırmanalım.
    </div>

    <div>
      - Atımın gözlerini gördün mü? diye sordu, el yordamıyla yerdeki kırbamı ararken. Benimkiler de aynı, platoyu falan göremiyorum. Eğer Temuçin'in topraklarına, kuzeye doğru yürümeyi becerdimse, bu sadece güneşin sayesindedir.
    </div>

    <div>
      Kırbayı buldu, siyah kıllardan yapılma tıkacım açtı, ensesini devirdi, çılgın gibi, süt damlalarını sakalının üzerinde kaydırarak içti. Kırbayı boşalttıktan sonra fırlattı.
    </div>

    <div>
      - Bu atı alabilmek için...
    </div>

    <div>
      Sözünün sonunu getiremedi, içtiği bütün sütü kustu, geğirti.
    </div>

    <div>
      - Bin, dedim.
    </div>

    <div>
      - ... Bir köylü ailesini soydum. Korkunç çölün güneyinde, sabahtan akşama kadar hiçbir şeye yaramayan toprağın üzerinde çalışıyorlar. Neyse, ata dönelim...
    </div>

    <div>
      - Gel, Temuçin neredeyse buralarda olur...
    </div>

    <div>
      - Bu at da sabahtan akşama kadar bir kuyunun çevresinde dönüyordu. Gobi'nin yakın olduğunu, elimdeki azığın çölü geçmeme izin vermeyeceğini düşündüm, onun için atı yemek üzere yanıma aldım. Köylünün devesine el koydum. Oysa o hayvan neredeyse sonumu getirecekti. İnan bana, Borcu, yanımda gördüğün bu at yüz tane deve eder, eğer bilseydim, zaman yitirmeden o deveyi yerdim. Ruhu sonsuza kadar çölde gezesice!
    </div>

    <div>
      Tükürmek istedi, ama ağzında bir damla tükürük bile kalmamıştı.
    </div>

    <div>
      Onu susturabilmek için
    </div>

    <div>
      - Gel, dedim, gidip Temuçin'i bulalım. Senin için bir ordu kaldırdı, bütün çölü aratıyor.
    </div>

    <div>
      - Şu tane ezici bokun yaptığına bak! Yerin altındaki kötü ruhlar kıçını delip beynini yesinler!
    </div>

    <div>
      Üzerindeki paçavraları çıkarıp böğrünü gösterdi.
    </div>

    <div>
      Kalçasıyla kaburgaları arasında kalan bölüm, bir paçavrayla tutturulmuş kandan kararmış sargılarla kaplı kocaman bir yaraydı.
    </div>

    <div>
      Bir anda, büyük bir kurdun çenesinden çıkmışa benzeyen iğrenç yararının üzeri binlerce sinekle kaplandı.
    </div>

    <div>
      Toğrıl birden yıkıldı.
    </div>

    <div>
      <br />
    </div>

    <div>
      Karaimlerin hanı gözlerini açmak istedi. Gözlerini sütle temizlediler, Temuçin'in hatlarını görmekten çok tahmin edince, onu göğsüne bastırdı.
    </div>

    <div>
      Onu yan yana yürüyen dört binicinin dizleri üzerine uzatmıştık. Yolun geri kalan bölümünü eyer üzerinde tamamlamak istedi. Kerulen'e dört, beş günlük yoldaydık.
    </div>

    <div>
      Yola çıkmadan önce, yiyecek ve içecek istedi. Azığı bitmemiş olanlar, azıklarını getirdi. Kustu, yine de peynir ve kurutulmuş et topakları yuttu. Sonra, başından geçenleri anlatmak istedi:
    </div>

    <div>
      - Temuçin, sana kardeşim Erke'den söz etmiş miydim?
    </div>

    <div>
      - Sen öteki iki kardeşini öldürünce, Naymanların yanına kaçan mı?
    </div>

    <div>
      - Erke'nin korkması için hiçbir neden yoktu, dedi paçavralar içindeki han. İki abimi alçak oldukları, yılan kadar sahtekâr oldukları için öldürdüm. Benim sırtımdan; durmadan babamızın kulağına fısıldıyorlardı. Babamın soluğu kesilince beni kılıçtan geçireceklerini düşündüm, ikisini de topuklarımla ezdim. Sen de Belgütey'in abisiyle aynı şeyleri yaşamadın mı?
    </div>

    <div>
      - Anlıyorum, dedi Kağan, kendini haklı göstermek zorunda değilsin.
    </div>

    <div>
      - Bundan iki yaz önce, Naymanların hanı öldü. İki oğlu hanın kadınlarından birisi için kavgaya tutuştu, işi ölü hanın tahtı önünde vuruşmaya kadar götürdüler. Anlaşılan, taht onlara dar geldi. Nayman topraklarını ikiye böldüler. Büyük kardeş Tay ovaları aldı, Buyruk da dağları. Kardeşim Buyruk'un ordusundan yararlanarak beni topraklarımdan sürüp attı. Birkaç sadık adamımla kaçmayı başardım, hayır, bu doğru kelime değil. Onları cesur adamlar sanıyordum, sonunda kaçışımı daha da karıştıran kararsız insanlar olduklarını gördüm. Beni geciktiren o korkaklardan bazılarını öldürdüm. Geri kalanlardan bazıları, mehtapsız geceden yararlanarak, beni terk etti.
    </div>

    <div>
      Düşük han yeniden içecek istedi. Temuçin'in uzattığı kırbayı aldı, bir solukta boşalttı:
    </div>

    <div>
      - Orhun Vadisi'nden ve Toprak Ana'nın leğen kemiğinden geçtim, Erke hâlâ peşimde, dağları aştık. Babamız aynı olmasına karşın, damarlarında benimle aynı kan dolaşmıyor, çünkü beni atalarımızın topraklarında bulmayı beceremedi. Güneye yöneldik, durmadan yol alarak büyük altın dağları, Altaylar'ı aştık. Güçsüz kalınca dudaklarımızı atlarımızın damarlarına dayadık. Çölden sonra, kurak vadilere ulaştık. Batan güneşe doğru ilerledik. Karatayların ülkesine gitmek istiyordum, çünkü kullarının Gürhan olarak adlandırdığı hanları, eskiden babamın müttefiğiydi. Dağların dik yamaçlarından, sulan çamurlu kalleş nehirlerden, adamlarımın çoğunun kaybolduğu düşman topraklardan geçtik. Yanımda kalanlara gelince, tek eğlenceleri, koparmaları için izin verdiğim kellelerdi. Sana söyleyeyim, oğul, tek başına bir yurt gördüğümüzde içim rahatlıyordu, ganimet olarak on sıska keçi, bir çoban, yaşlı kadını ve köpeğini alsak bile. Midelerimiz her geleni kabule hazırdı.
    </div>

    <div>
      - Aç at pişmiş eti reddetmez, diye haykırdı Kasar.&nbsp;
    </div>

    <div>
      - Dilin doğru konuşuyor, dedi Toğrıl. Gırtlağından çıkan garip sesler o denli güçlüydü ki, bir an ruhunu teslim edeceğini sandık.
    </div>

    <div>
      Alt tarafından rahatladığını söyleyerek bizleri sakinleştirdi.
    </div>

    <div>
      - Karahıtayların ülkesinin kıyısında, etrafım çevrildi, Gürhan'ın hanlık ordusu Balasagun'a gitmek zorunda kaldım. Balasagun topraktan ve taşlardan yapılmış, çevresi surlarla çevrilmiş bir kent. Gürhan, babamla yaptığı ittifakın onuruna bana bir çadır ayırdı, dinlenmeme izin verdi. Buna karşılık, duvarlarını aşmama izin vermedi, beni han olarak tanımadığını söyledi. Senin benim oğlum olduğunu söyledim, seni de Kağan olarak tanımadığını anlattı. Ona göre dünyada tek bir han vardı, ”o han benim” dedi.
    </div>

    <div>
      - Neden benim yanıma gelmeye çalışmadın? diye sordu Temuçin.
    </div>

    <div>
      - Çalıştım! Eskiden benim sana verdiğim gibi, senin desteğine güvendim. Sana haber vermek için oğlumu gönderdim. Ama Nilka bir daha geri dönmedi, herhalde topraklarımızın arasında yerleşmiş Naymanların eline düştü. Ne olursa olsun, Gürhan'a Tatarlara karşı kazandığımız zaferi ve kurtlarının kahramanlıklarını anlattım, Temuçin. İşte o zaman öfkelendi. ”Bu Moğollar, sadece birbirlerini soymayı bilir” diye bağırdı. Yanıldığım söyledim: Moğol kabilelerinden büyük bir bölümünün senin sancağın altında toplandığını anlattım. Daha da kızdı: ”Hepsi bit boku! Birkaç güne kalmaz, birbirlerini gırtlaklamaya başlarlar. Sen de, Karaimlerin de Jinlerin oyuncağı oldunuz.”
    </div>

    <div>
      - Bu Gürhan kendini Tengri'den de ulu saydığına göre epey ahmak olmalı. Jinlere karşı öfkesine gelince, burada haklı çünkü Karahıtayların atalarını doğdukları topraklardan sürüp atan Jinlerdi.
    </div>

    <div>
      - Hmm, dedi Toğrıl kuşkuyla. Her ne hal ise, orada fazla gecikmemek gerektiğini düşündüm, çünkü Gürhan beni her gördüğünde Açlık Bozkırları'ndan söz ediyordu. Oradan daha güzel bir yer olamayacağını söyleyerek beni Açlık Bozkıları'na göndermek istiyordu, her seferinde de kendini kemerindeki uzun hançeri sinirli sinirli ellemekten alamıyordu. Bir gece kaçtım, Çu Nehrini izleyerek ilerledim. Dokuz gün yol aldıktan sonra, nehrin bir dağ dizisini ikiye ayırdığı yere vardım. Dağların ardında dev gibi bir göl vardı. Göl kıyısınca ilerledim, bir çobanı boğazladıktan sonra küçük sürüsüne el koydum. Daha tek bir koyun bile yememiştim ki, bütün sürüyü haydutlara bırakmak zorunda kaldım. Kafamda tek bir düşünce vardı, seni bulmak, oğul. Soğuk rüzgârların bir öküzün boynuzlarını sökebileceği zirvelerden, ölümcül buzullardan geçtim, Gobi'nin büyüklüğü ufukları yutunca, Temuçin, neredeyse mutluluk duydum. Yanıldığımı hemen anladım, çünkü su bulmadan önce bir mehtap yürümem gerekti...&nbsp;
    </div>

    <div>
      Bulduğum su tuzluydu! Lanetlendiğimi düşündüm, yere uzanıp uykuya daldım, ruhumu çölde dolaşmaya gönderdim. Tengri yakarışımı duymuş olmalı ki, uyandığımda nehir kıyısındaki toprağı işleyen sefillerin arasındaydım. Nehir tozdan, yanık kayalardan ve kum tepelerinden başka bir şey görünmeyen bu topraklan aşan tek yoldu. Mavi damar toprağın işlenmesini mümkün kılıyor, serinliğiyle kıyısına yumuşak bir yeşillik veriyordu. Ezelden beri, kör atları ve beceriksiz develeriyle orada yaşamışlardı.
    </div>

    <div>
      - Hayatını kurtardıkları için onların soluğunu kestin, dedim öfkeyle.
    </div>

    <div>
      Toğrıl yanağı üzerindeki irin damlasını sildi, düşünceli düşünceli sakalını sıvazlayan Kağanın gözlerini araştırdı.
    </div>

    <div>
      - Senin Borçu'yu bu kadar cömert kılan parlak zırhı mı, yoksa sürüleri semirip çocukları korkusuzca büyüyünce Bozkurtlarının ağızlarının tadı mı değişti?
    </div>

    <div>
      - Hayır, sadık Borcu hiç değişmedi. Tek merak ettiği, sürgünde olmakla, şükran duymayı unutmuş mu olduğun. Borçu'nun yüksek bir onur ölçüsü var.
    </div>

    <div>
      - Bağlılığımdan nasıl kuşkulanırsın? diye üzüldü Toğrıl, Beni çağırdığında hemen...
    </div>

    <div>
      - Öyle bir şey söylemedim! Seni karşılamak için buralara kadar gelerek, borcumu sildiğimi düşünme. Ordusunu benim için ayaklandıran, bana bir babanın oğluna davranacağı gibi davranan birinin hayatını kurtarıyorum. Sana ordumda bir yer, atlar, silahlar, savaşçılar sunuyorum, adamlarımdan her birinden de senin onuruna uygun mallar isteyeceğim. Bütün bunlardan sonra da sana borçlu kalıyorum.
    </div>

    <div>
      Karaim sakinleşti, yüzü biraz daha gölgelendi, anlatacaklarına devam etti:
    </div>

    <div>
      - Beni kurtaranlar Tangut ülkesindendi, onların gözünde paraya çevrilebilecek bir tutsak olduğumu hemen anladım. Nehrin yukarısında oturan başka köylülerin de gelip onları ziyaret etmesinden korktum. Başlarını kaldırmadan kellelerini uçurdum, deveyi semerledim, azığımı yükledim, poyrazla doğu arasına doğru, estirdiği yel için Tengri'ye şükrederek kum tepelerinin arasında ilerledim. Birkaç gün sonra kör at kumdaki dayanıklılığının sınırına vardı. Devenin de ondan aşağı kalır yanı yoktu.
    </div>

    <div>
      Kasar'ın yüzüne küçümseyici bir ifade oturdu.
    </div>

    <div>
      - Hep aynı yerde duran beygirlerin etleri yumuşar.
    </div>

    <div>
      - Doğru konuştun, oğul! Ne kadar korkak olduklarını tahmin edemezsin. Kumlardan kurtulup Altaylar'ın kıyısına varmıştım, zavallı körü burnundan çekiyordum, kuyruğuna da deveyi bağlamıştım. Doğruca bir vahaya benzettiğim yere yöneldim, yaklaştıkça yanımdaki hayvanlar direndi, burunlarından soludu. İncir ağaçlarının arasından akan cılız su hemen buharlaşıyordu. Değerli suyu avuçlarıma alıp dudaklarıma götürürken birden rüzgâr çıktı, gürültüyle ağaçların yapraklarını kopardı, çünkü bir yüzleri kurumuş gümüş gibiydi. Albız alası deve bütün hayatı boyunca ağaç görmemiş olmalı ki ipini kopardı, geldiğimiz yöne doğru kaçmaya başladı. Kör de heyecanlanmıştı, neyse ki yularına yapıştım ve kamburun peşine düştüm. İnatçı hayvan yanına yaklaşmamıza izin vermiyordu. Elimden geldiğince yalvardım, tatlı tatlı çağırdım ya da küfrettim, hep kaçtı. Ah, dostlarım! Beni görseniz, gülerdiniz. Sırtında azığımla kayboldu, yarınlarımdan endişelenmeye başladım. Soluğu kesilen at yavaşladı. Önümüzdeki deve de durdu, kafasını yana çevirdi. Körü durdurdum. O aptal devenin nesi vardı, biliyor musunuz?
    </div>

    <div>
      Kasar kahkahalarla güldü
    </div>

    <div>
      - Deve sen koştuğun için bir tehlikeden kaçtığını sandı. Asıl neden korktuğunu nereden bilsin?
    </div>

    <div>
      Toğrıl'ın ıslak gözlerinde yan şaşkın, yan suçlu bir bakış vardı.
    </div>

    <div>
      - Benimle alay etme, Kasar, çünkü açlık mideyi kastığında akıl uykuya dalar. Evet, o albız alası gevişçiyi yitirmekten korktum. O günden sonra yularını belime bağladım. Bir gece, bir panter yanımıza o kadar yaklaştı ki, deve beni sürüklemeye başladı, kıçımın derisi soyuldu. Eğer kör at koluma bağlı olmasaydı, deve hâlâ koşuyor ve kemiklerimi sürüklüyor olacaktı. Ertesi gün, sırtlardan görünce çıldırdı. Bir kayaya sıkı sıkı tutunmuştum, üzerime atıldı, böğrümü ısırdı. Artık birbirimize dayanamıyorduk. Günlerdir ağzıma bir şey atmamıştım, bütün bir deveyi yiyebilirdim...
    </div>

    <div>
      - DEVE! diye güldü Kasar.
    </div>

    <div>
      Toğrıl dahil, hepimiz gülüştük.
    </div>

    <div>
      - Doğru, evlat! Endişelerimi paylaşmaya başladığım görüyorum. Susuzluğumu gidermek için damarını kesmem söz konusu değildi. Yanına yaklaşınca, korkunç ağzını açıyordu, öyle ki, bir sabah bir uçurumun kenarındayken onu oraya doğru sürmeyi ve aşağıya itmeyi başardım. Talihim yaver gidiyordu, aşağıya inip devemi bulmak, terkisindeki azığımı alabilmek için basacak taşlar bile buldum. Ama uçurum çok derindi, deve dipte kalın bir kar örtüsü üzerinde yatıyordu. Bacakları kırılmıştı, güçlükle soluk alıyordu. İşini bitirmem gerekti. Kafasının üzerinde koca bir kaya parçası kaldırmıştım ki, ağzım uzattı, dişlerini yarama daldırdı. Çılgına döndüm, o karnımı ısırırken kafasına deli gibi vurdum. Ağzından güçlükle kurtuldum, devenin çok inatçı olduğunu düşünerek yukarı çıktım. Yukarıda, uçurumun kenarında kocaman bir kaya gördüm ve aşağıya yuvarladım. Devenin kaburgaları kırıldı. ikinci kaya kafatasını parçaladı, tam gözünün üstünden. Kafasını bana kaldırıp öfkeyle bağırdı, sağlam gözündeki kini gördüm. Ona bağırarak bütün bunların Naymanların yüzünden olduğunu söyledim. Üçüncü kaya hörgüçlerinden birini patlattı. Dördüncüsü de aynı yere geldi. Yavaş yavaş bir yaya ve oklara ihtiyacım var diye düşünüyordum ki, beşinci kaya boynunu kırdı. Artık kıpırdamıyor, belli belirsiz soluk alıp veriyordu. Son bir kayadan sonra derisini yüzme zamanı geldiğine karar verdim.
    </div>

    <div>
      - Neyse ki atın körmüş, dedi Kasar, yoksa seni uçurumdan aşağı iterdi.
    </div>

    <div>
      Hepimiz gülerken, Toğrıl atının boynuna kapandı, sonra tok bir gürültü çıkararak yere düştü.
    </div>

    <div>
      Kasar yere atlayıp yaşlı savaşçıyı sırtının üstüne çevirdi, gözkapakları yarı açık, kanlı dudaklarının arasından mosmor dili görünüyordu. Kasar burnunu Toğrıl'ın ağzına yaklaştırdı.
    </div>

    <div>
      - Eee? diye sordu Temuçin.
    </div>

    <div>
      - Şu anda uçurumun dibindeki deveden de kötü kokuyor.
    </div>

    <div>
      - Nefes alıyor mu?
    </div>

    <div>
      - Bir kurt gibi, dedi Kasar, gözlerini abisine kaldırarak. Koyunlarımızdan birini bir yutsun, gerçek bir düve gibi osurmaya başlar.
    </div>
  </div>
</body>
</html>
