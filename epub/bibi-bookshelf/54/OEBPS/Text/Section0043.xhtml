<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>Kırk üçüncü kısım</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Karanlık ormandan çıktığımızda, karşımızda uçsuz bucaksız Selenge Ovası'nı bulduk. Atlarımız, gece konaklayacağımız yere bir an önce varmak istermişçesine hızlandı. Işık ışık otların yeşili gözlerinde yansıyordu.
    </div>

    <div>
      - Ça! ça!
    </div>

    <div>
      Atımın kulakları sesime döndü. Dördüncü baharına gelmişti, ilk seferine çıkıyordu. Fare rengi bir donu, neşeli, istekli ve dikkatli bir huyu olmasına karşın, gereğince olgunlaşmamıştı. Beyaz Bulut'un genç tayı bana daha çok dedesini, Ayı Korkusu'nu hatırlatıyordu. Onu sürübaşı olarak yetiştirmek amacındaydım; savaşa katılmadan önce güçlenmesi gerekecekti. Bu nedenle de yanıma üç yedek at almıştım.
    </div>

    <div>
      Bir önceki mevsim, atlarımı yetiştirmek üzere sürüden ayırdığımda, onu bulamamıştım. Üç gün boyunca onu aradım, sonunda, batan güneşin ışığında buldum. Güneye bakıyordu, acayip bir arabaya koşulu gibi, hareketsiz duruyordu. Yaklaştığımda, filin leşini gördüm. Hint prensi ülkesine dönerken hasta hayvanı yanına alamamış, onu özür dileyerek Kağana bırakıp gitmişti. Bakıcısı filin yalnızlığım azaltmak için geride kalmış ancak, hayvan bir mehtaptan fazla dayanamamıştı. Bir sabah, pusların arasında kalkarak güneye yönelmişti. O kadar yavaş ilerliyordu ki, güneş batarken bile uzakta gölgesi görünüyordu. Bakıcısı onu yaya takip ediyor, bir veda türküsü mırıldanıyordu. Böylece beş gün yol aldılar, sonunda saygıdeğer dev bir çamur birikintisine çöktü. Altıncı günün şafağında artık nefes almıyordu; dostu hortumuna dayanmış, ağlıyordu.
    </div>

    <div>
      Dalgın tayımı, at kılları ve kumaşlar takılmış dişlerin arasından aldım. Üzerinde tek bir et kırıntısı bile kalmamış dev iskeletin önünde, ona vereceğim adı buldum: Babey İkedzan: Büyük Sağlam Fil.
    </div>

    <div>
      Uygun bir ad bulmuştum, çünkü atın ayaklan güvenli, kasları güçlüydü, dayanıklılığı hoşuma gidiyordu.
    </div>

    <div>
      - İyi ki filinin hortumu yok, dedi yanımda at süren Cuci. O kadar hızlı gidiyor ki, hortumuna basıp tökezlerdi.
    </div>

    <div>
      - Sen istediğin kadar alay et, yakışıklı. Gelecek yarışlarda atlarını geride bıraktığında gülemeyeceksin.
    </div>

    <div>
      - Ah! Borcu. Babey'in Beyaz Bulut'un en iyi tayı olduğunu sanmıyorum.
    </div>

    <div>
      - Hepsini tanıyorum, benim kanımı taşıyorlar!
    </div>

    <div>
      - Öyleyse en hızlı at benim, çünkü onu bana Orda'nın ilk saç kesiminde sen vermiştin.
    </div>

    <div>
      - Sana hak veriyorum, Mavi Sedef bir ok kadar hızlı ve çevik, ama uzun mesafeleri kaldıracak cesareti yok.
    </div>

    <div>
      - Sen Babey'i bitkinlikten öldürürken, Orda Mavi Sedefi terletiyor. İlkbahardaki yarışlarda ona Orda binecek.
    </div>

    <div>
      Anlattıkları beni üzdü, oğlum olmadığından Orda'nın Babey'e bineceğini umuyordum. Cengiz Han'ın büyük oğlu üzüntümü fark etti.
    </div>

    <div>
      - Şaka yapıyordum, Borcu. Orda en güçlü bulduğu atı seçecek. Bu onun ilk yarışı olacak, onun için kazanmasını istiyorum.
    </div>

    <div>
      - Ben de.
    </div>

    <div>
      <br />
    </div>

    <div>
      Akşam, ateşin çevresinde bir daire oluşturan altmış tuğcunun yanındayken, beni bir kenara çekti:
    </div>

    <div>
      - Eğer geri dönmezsem, kadınlarımı ve iki oğlumu yurdunun altına almanı istiyorum. Bu benim iradem, benden sonra da yaşamasını istiyorum.
    </div>

    <div>
      Sesim çıkmadı; Cuci bana büyük bir onur veriyordu. Geleneklere göre bu durumda en küçük oğul anası hariç bütün kadınları alır, ana da amcaların en gencine giderdi. Orda ve Batu'nun analıklarıyla ilgilenemeyecek kadar küçük oldukları doğruydu. Ama geride ölünün mallarına göz kulak olarak öteki yaşamda ona iade edilmesini sağlamakla görevli, kadınları yurtlarına almak isteyecek Çağatay, Ögedey ve Toluy vardı.
    </div>

    <div>
      Benim Küçük Lokma'mın aile geleneklerine kulak astığı yoktu. Şaşkınlığımdan mutlu, gülümsüyordu. Güveni doğruca yüreğime işlemişti, yarın ayrılacak olacağımız düşüncesi içimi kararttı.
    </div>

    <div>
      Her birimizin buyruğunda yirmi bin adam vardı. Cengiz Han beni geriye kalan Merkit kalıntılarına baş eğdirmekle görevlendirmişti. Direnen bazı kabileler Baykal Gölü'nün ucunda, Barkun Dağları'nın eteklerine sığınmışlardı. Cuci'nin görevi gölün batısına geçerek, baş eğdireceği Oyrat ve Tumat boylarını bulmaktı. Benim yaverim Mukaliydi, Cuci'nin yanında da yenilmez Subetay vardı.
    </div>

    <div>
      <br />
    </div>

    <div>
      Bana ikinci bir sır açıkladı, bir de istekte bulundu. Merkit ülkesindeki savaşlarımızdan biri sırasında, Cuci onlardan biriyle dost olmuştu:
    </div>

    <div>
      - Onu tutsak ettim, ama gençliğini ve ok çekmedeki ustalığını görünce, onu ne öldürebildim, ne de babama teslim edebildim; bıraktım, kaçtı. Adı Mavi Sadak. Eğer sana teslim olursa, öldürme. Bana getir.
    </div>

    <div>
      <br />
    </div>

    <div>
      Barkun Dağları'nın zirvelerinden aşağı inerek Merkit boylarının büyük bir bölümünü çembere aldık ve onları büyük gölün kıyılarına kadar kanlarından kıpkırmızı akacak deli bir ırmağa sürdük.
    </div>

    <div>
      Mavi Sadak'ı bulduk, silahlarını aldık, Cuci'nin isteğine uygun olarak hayatta bıraktık.
    </div>

    <div>
      Çadırım, göle hakim bir tepeye kurulmuştu. Genç Merkit askerini çadırıma aldım, birkaç gün sonra da ustalığını göstermesi için sadağını verdim. Sadağında taşıdığı, tek bir şahin tüyüyle biten, uçları sivriltilmiş kemiklerden yapılmış kaba oklar hedeflerini şaşırmadı, çok uzaklara kadar gitti. Onunla boy ölçüşebilecek bir tek Cebeyi biliyorum. Gölün yüzeyini bakırdan bir kalkan gibi ateşe kesen güneşin son ışınları altında, onun balık tutmasını izlemeye doyamıyordum.
    </div>

    <div>
      Orada geçirdiğim günler boyunca yanımda kaldı, gerçek babasının kim olduğunu bilmediğini söyledi, bir Karaim'in anasını kaçırması sırasında ana rahmine düşmüştü.
    </div>

    <div>
      - Onun gözünde, ben bir piçim! derken Cuci'nin ona neden bağlandığını açıklıyordu.
    </div>

    <div>
      <br />
    </div>

    <div>
      Merkitler öncülerimizi okladılar, onları dağların kuzey yamaçlarında kovalamaya zorladılar. Mavi Sadak karşımızdakilerin Becerikli Kestane'nin boyundan olduklarım söyledi.
    </div>

    <div>
      Yüzerlik bölükler halinde ilerlerken, izcilerimiz, bölüklerden birinin düşman kervanının yerini bulduğunu bildirdi. Birliklerimizin yaktığı ateşlerden çıkan dumanı doğrulayarak, kervanın bulunduğu söylenen yere gittim.
    </div>

    <div>
      Vardığımda, dar bir vadicik içinde döne döne giden bir geçidin dibine tespih taneleri gibi dağılmış yük hayvanlarını ve kağnıları gördüm. Toprağın üstü çoğu ihtiyar, cesetle doluydu, aralarındaki boşluklarda, yamaçlardaki çamların altında olduğu gibi, savaşçılarım kadınların ırzına geçiyordu.
    </div>

    <div>
      Derhal düzenin sağlanmasını buyurdum.
    </div>

    <div>
      Yüzüme şaşkınlıkla baktılar, öfkemin nedenini anlayamamışlardı. Kağan direnenlerden hiçbirinin sağ bırakılmamasını buyurmamış mıydı? Askerler bunu biliyorlardı, yine de gözlerim inik şalvarları ve şaşkın bakışlarından başka bir şey göremiyordu. Bu halleriyle, elbise giymeye çalışan yaban hayvanlarına benziyorlardı. Komutanlarıydım, Kağan'ın sesi.
    </div>

    <div>
      - Köpekler gibisiniz! Bu sürüler, bu çadırlar, bu postlar, tahtadan yapılmış en basit kupa bile Cengiz Han'a ait. Hangi hakla bu kadınlara dokunuyorsunuz? Paylaşmayı bekleyemeyecek kadar aceleniz mi var?
    </div>

    <div>
      Kervanın yeniden düzenlenmesi buyruğunu verdim. Buyruğumu yerine getirmek için harekete geçmişlerdi ki, bir çalılığın arkasından iniltiler duyuldu. Babey'i topukladım, askerlerimden birinin elinden kaçmaya uğraşan bir kadın gördüm. Belden yukarısı çıplaktı, emekleyerek uzaklaşmaya çalışıyordu, askerse onu ayak bileğinden yakalamış, çekmek istiyordu. İyi okçularımdan biriydi, ama kolundan yaralandığını, yarasının da çabasını güçleştirdiğini gördüm. Kadının yüzü yere çarptı. Asker durumdan yararlanıp kadının üzerine abandı, omuzlarının ağırlığıyla bacaklarını havada tutmaya çalıştı. Her ikisi de külden ve terden simsiyahtı. Sağlam eliyle Merkit kadının kalçaları üzerinde toplanmış elbisesine sarıldı; kadını soymak istiyordu, ama çok sıkılmış kemer elbisenin sıyrılmasını önlüyordu. Elini bıçağına attığında, kımıldamamasını buyurdum.
    </div>

    <div>
      Kız titreyerek doğruldu. Suratını kaplayan kire karşın, çok genç olduğunu anladım. Gözleri gözlerime takıldı. Başını yere eğdi, elleriyle göğüslerini kapamaya çalıştı.
    </div>

    <div>
      Adam nefes nefese, söverek ve suratını buruşturarak oturdu.
    </div>

    <div>
      - Ona dokundun mu?
    </div>

    <div>
      - Uğraştım, tam beceriyordum ki, sen geldin.
    </div>

    <div>
      - Doğru mu söylüyor?
    </div>

    <div>
      Gözlerini gözlerime dikmiş genç kız kafasını kaldırdı. Saldırganın kaderi, bana vereceği cevaba bağlıydı.
    </div>

    <div>
      - Hayır bana dokunmadı. İlk günkü gibiyim.
    </div>

    <div>
      Adamı gerçekten de öldürmek istiyordum. Çengelli bir kargı neredeyse kolunu dirsekten alıp götürecekti.
    </div>

    <div>
      - Sen Okçu Ekşi değil misin?
    </div>

    <div>
      Başını salladı.
    </div>

    <div>
      - Bundan böyle büyük kağnıların bakımından sorumlu olacaksın.
    </div>

    <div>
      Bütün kolunu kaybetmek istemiyorsan, dirsekten aşağısını da kestir.
    </div>

    <div>
      Babey'i topuklamak üzereydim ki, ömrümde bu kadar güzel omuzlar, bu kadar zarif kollar görmemiştim. Bakışımı yakaladı.
    </div>

    <div>
      - Adın ne?
    </div>

    <div>
      - Kulan!
    </div>

    <div>
      - Ailenin yanına git, Kulan. Eğer biri sorarsa da, Cengiz Han'a ait olduğunu söyle!
    </div>

    <div>
      <br />
    </div>

    <div>
      Biraz işkenceden sonra, Becerikli Kestane ve adamlarının nerede saklandıklarını öğrendik. Mukali onların üzerine yürürken, ben de Baykal Gölü kenarındaki obamıza yöneldim.
    </div>

    <div>
      Savaşmak zorunda olmamaktan memnundum. Görevimizi tamamlamıştık. Kağan sevinecekti. Ama yüreğimin neden bu kadar hafiflediğini ben de bilemiyordum.
    </div>

    <div>
      Bir akşam, Merkit kızının beni çağırmaya cüret ettiğini bildirdiler. Çadırımın önüne gelmesine izin verdim. Keçe kapıyı kaldırdığımda, beni keyiflendirenin ne olduğunu anlamıştım.
    </div>

    <div>
      Yıkanıp temizlenmiş, pırıl pırıl saçları beyaz kaftanının üzerine iki kara yılan gibi uzanmıştı. Pembeleşmiş elmacık kemiklerinin üzerinden bakan nefis gözlerini bana dikti. Topraktan yükselen mavimsi buğulardan çıkmış gibiydi. Bana bir şey getirmişti.
    </div>

    <div>
      - Yaklaş.
    </div>

    <div>
      Saygıyla dizlerini büktü, yaklaştı ve bana armağanım uzattı: tepesinde kızıl bir top olan, kenarları vizon çevrili beyaz kaplan kürkünden yapılmış bir börk.
    </div>

    <div>
      - Beni kurtardığın için, soylu komutan dedi, tekrar eğilerek.
    </div>

    <div>
      - Sen kimsin?
    </div>

    <div>
      - Adımı hatırlamıyor musun? dedi hakarete uğramışçasına.
    </div>

    <div>
      Daha yirmi baharında bile değildi, nefesi bir çocuğunla gibi, yağmurdan sonra bozkır gibi kokuyordu. Arkasını döndü küçük adımlarla uzaklaştı.
    </div>

    <div>
      - Kulan! diye bağırdım.
    </div>

    <div>
      Durdu, omuzunun üstünden baktı, gülümser gibi oldu, yürümeye devam etti.
    </div>

    <div>
      <br />
    </div>

    <div>
      Günler geçti, gök mavi kaftanım giydi, göğsümün içinde sanki bir sürü bülbül yuva yapmıştı.
    </div>

    <div>
      Mukali birkaç gün sonra geri döndü ve beni gülümser, hemen hemen her şeye güler buldu. Yanında, kuşatıldığını anlayınca savaşmadan silahlarını bırakan Becerikli Kestane de vardı.
    </div>

    <div>
      Asilerin önderi teslim olmasını bitkinliğine bağlıyordu:
    </div>

    <div>
      - Merkitlerle Borçeginler arasındaki çekişme Yesügey'in Höelün Anayı kaçırmasına dayanır. Uğradığımız hakareti, Kağan'ın temiz kadını Börte'yi kaçırarak temizledik. Anlaşılan büyük bir yanlışlık yapmışız, çünkü o günden sonra Temuçin hepimizi kılıçtan geçirmeye ant içti. Ama Merkitlerle Borçeginler aynı soydan geliyor, Bozkurt'la Güzel Maral'ın kanını taşıyorlar. Boyumu, çocuklarımı korumak istiyorum, onlar da olmazsa, benim kemiklerim toprak olduğunda, atalarıma kim saygı gösterecek?
    </div>

    <div>
      - Kağan a koruması altına girmek için ne önereceksin?
    </div>

    <div>
      Becerikli Kestane göğsünü kabartarak bana baktı, gözlerinde saçlarım aydınlatan ışığa benzer bir parıltı vardı.
    </div>

    <div>
      - En değerli varlığımı, kızımı.
    </div>

    <div>
      - Nerede o hazine?
    </div>

    <div>
      - Burada, adamlarının arasında. Geçitte, kemanımla birlikteyken yakalandı.
    </div>

    <div>
      Kızın karşımıza getirilmesini büyürdüm.
    </div>

    <div>
      İki savaşçının arasında geldi. Akşam yeli perçemlerinde oynuyordu, elleri beyaz kaftanının kolları içinde kavuşmuştu. Gölgesi zırhlı atlatın arasından geçti, kalçalarının ahenkli hareketini beğenerek izledim. Gözlerim görebileceğimiz kadar yaklaştığında, başka hiçbir göze benzemeyen o büyük, ceylan gözlerini gördüğümde, kendimi tutamayıp mırıldandım: Kulan.
    </div>

    <div>
      - Kestane! Semiz sürülerin, yumuşak kürklerin yok mu?
    </div>

    <div>
      - Benim gözümde, hiçbiri kızımın yerini tutamaz, diye cevap verdi Merkit önderi gururla. Sürülerim zayıf, kumaşlarıma ve mücevherlerime gelince, Kağan'ın kızımı kollarının arasına alınca, onlara bakmayacaktır bile. Obanın içinden geçerken, ayaklarıma kapandı ve Cengiz Han'a ait olduğunu söyledi. Bizim karanlıklarda kaybolmamızı önlemek için Cengiz Han'la evlenmeye hazır. Söyle onlara Kulan, isteğinin bu olduğunu söyle.
    </div>

    <div>
      Kız şimdi tam önümüze gelmişti, umutsuz bakışları benimle babası arasında gidip geliyordu.
    </div>

    <div>
      - Kestane'nin kızı hepsinden üstün.
    </div>

    <div>
      Konuşan Mukali'ydi. Ayakta, Kulan'a bakıyordu; daha doğrusu, o kusursuz yüzün etkisinde, kızı neredeyse içiyordu.
    </div>

    <div>
      Demek Kulan soyluydu. Kurum ve ter içindeyken, onu herhangi bir samur avcısının kızı sanmıştım.
    </div>

    <div>
      - Kağan onunla evlenemez! diye bağırdım avazım çıktığınca. Bizlerden biri onu kirletti!
    </div>

    <div>
      Becerikli Kestane birden doğruldu, delici bakışlarını kızına dikti.
    </div>

    <div>
      O zaman, Kağan'ın adına konuştuğumda, Kulan'ın beni Kağan sandığını anladım, araya girdim:
    </div>

    <div>
      - Ben, Borcu, Cengiz Han'ın sadıkları içinde en sadığı, okçularımdan birini kızını kirletirken gördüm.
    </div>

    <div>
      Bir sonraki an bana bozkırın engebeleri kadar uzun ve hareketli göründü. Babası ve ben bir cevap bekliyorduk.. Kulan başını eğdi, İki damla yaş yanaklarından kaydı, sonra gözlerini bana dikti, uzun uzun baktı, babasına dönüp gözlerini kırpıştırdı.
    </div>

    <div>
      Bacaklarımın titremesi geçecek gibi değildi: benzersiz güzellikteki bu kadın, yalanıyla yanımda yaşamak istediğini belli etmişti. Gözlerim Çiçeklerin Ecesi'ni gördüğü günden bu yana hiçbir zaman, hiçbir kadını bu kadar arzulamamıştım.
    </div>

    <div>
      Gerçeği bilen üç kişiydik. Ben, Kulan ve Okçu Ekşi.
    </div>

    <div>
      O gece kolsuz adamın döşeğine süründüm ve onu gırtlakladım.
    </div>

    <div>
      <br />
    </div>

    <div>
      Kulan'ı bana kaplan kürkünden börkü armağan ettiği gece yanımda alıkoyacak kelimeleri bulamadığım için uzun süre pişmanlık çektim. Ama daha da büyük bir pişmanlığım daha vardı: bir gün Kağana atlı ulaklar için yeni bir düzen önermiş olmak. Ulak düzeninin yanısıra, Kağan'ın kurduğu korkutucu casusluk ağı giderek daha da etkili olmaya başlamıştı.
    </div>

    <div>
      Kağan'ın kulakları her yerdeydi. Sanki atlarımızın kulakları, Kağan'ı her durumdan haberdar etmek için her yöne dönüyordu.
    </div>

    <div>
      Görevimizi bitirmiştik. Cengiz Han bana, derhal Otlar Adası'na, yanına gitmemi buyurdu.
    </div>
  </div>
</body>
</html>
