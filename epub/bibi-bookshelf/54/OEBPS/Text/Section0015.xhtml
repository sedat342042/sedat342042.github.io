<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>On beşinci kısım</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Karaimler, Yüksek Bataklıklar Geçidi'nden geldiler. Sadakları tıka basa ok doluydu, baltaların sapı sırtlarını dövüyordu, kargıları göğü yırtıyor, sancakları rüzgârda saklıyordu. Baştaki kara deri koşumlu atlar karın üzerinde koyu taneli bir tespih gibiydi. Ancak Temuçin onları sayınca, vaat edilenlerin beşte biri kadar oldukları, iki bin kişiyi aşmadıkları anlaşıldı. Toğrıl Nayman komşularının saldırılarını gün geçtikçe artırdıklarım açıkladı.
    </div>

    <div>
      - Savaşçılarla beraber gelebilmem büyük mutluluk, dedi Kasar'ın sırtım şamarlayarak, ancak Anda Yesügey'in oğlunun yardımına bizzat koşmakta kararlıyım.
    </div>

    <div>
      Çadırım obamızın az ötesine kurdurdu.
    </div>

    <div>
      Öte yandan Temuçin ile ben çoğu kabilemin çobanı, üç yüze yakın Moğol Arulat toplamıştık. Yamalı kürkleri, tüyleri dökülmüş postları, enselerindeki yıpranmış börkleri, az sayıda okları, baltaları ve kısa kılıçlarıyla, Toğrıl'ın eğitilmiş savaşçılarına hiç de benzemiyorlardı. Ancak üç yüzünün de gözleri keskin ve kararlı, bakışları sadıktı. Arulat, Borçegin ya da Suldu olsunlar, hepsi de her şeyden önce Moğol'du, yeni bir reisin buyruğunda savaşmaya can atıyorlardı. Onların Camuka'nın savaşçıları ve Toğrıl'un Karaimlerinin yanıda yürümesini görmek için sabırsızlanıyordum. Toğrıl ise Merkitlerin karşısında pek güçsüz kalacağımız görüşündeydi.
    </div>

    <div>
      - Benim topladıklarını senin geride bıraktıklarına eş, dedi Temuçin.
    </div>

    <div>
      - Babanı tanıdığımda, diye cevap verdi Toğrıl, onun buyruğunda benim şimdiki savaşçılarımdan çok daha fazla askeri vardı. Şimdi neredeler? Moğollar da kunduzlar gibi kış uykusuna mı yatıyorlar? Sadakatlerini görmek için inlerine gidelim.
    </div>

    <div>
      Ertesi gün, yeni savaşçılar bulabilmek umuduyla çevreyi taradık. Bu sırada Toğrıl'ın asker aramaktan çok avlanmayı, yemeyi, içmeyi, eğlenmeyi ve yolu üzerine çıkan kızları sıkıştırmayı tercih ettiği görüldü. Savaşçılarımıza üç yüz yenisi katıldıysa da Toğrıl'ın vur patlasın çal oynasın tutumu buluşma noktasına üç günlük bir gecikmeyle varmamıza neden oldu.
    </div>

    <div>
      Kapkara atının üzerindeki Camuka'nın gözlerinde şimşekler çakıyordu. Arkasında, bölükler halinde dizilmiş on bin savaşçı vardı.
    </div>

    <div>
      Atına hakim olmaya çalışırken
    </div>

    <div>
      - Hiçbir şey gecikmenize neden olmamalıydı, dedi. Sözüne sadık olmayanı aramızdan uzaklaştırmaya söz vermemiş miydik?
    </div>

    <div>
      Gözlerini Temuçin'e dikmişti, konuşan Toğrıl oldu:
    </div>

    <div>
      - Doğru söylüyorsun, oğul Camuka. Bütün bunlar benim yüzümden. Yaptıklarımı düzeltmem gerek.
    </div>

    <div>
      - Temuçin zararımı tamir etmeyi bilir. Haydi, yeterince gevezelik ettik.
    </div>

    <div>
      Atının sağrısına vurdu, kara hayvan ileri atıldı. Peşine düştük; askerler davulların tok sesine uyarak harekete geçti.
    </div>

    <div>
      <br />
    </div>

    <div>
      Üç Merkit kabilesinin içinden, Tokta'nın adamlarına saldırdık. Höelün Ana onun yakınlarından birinin elinden kaçırılmıştı, bu nedenle Börte'nin onun elinde olma ihtimali yüksekti. Dik yamaçlar, yarlar, derin vadiler ve kabarmış sularla dolu güç bir araziden geçmiştik. Civardaki ormanlarda gözden uzak gerçekleştirdiğimiz on beş günlük bir yürüyüşten sonra hedefimizi kısmen kuşatmış, gözcülerimizin dönmesini bekliyorduk. Gözcülerden birisi samur avcıları tarafından görüldü. Güneşin batmak üzere olmasına karşın,
    </div>

    <div>
      şaşkınlıktan yararlanabilmek için hücum emri verildi.
    </div>

    <div>
      Merkitlerin belirli bir savunma düzeni olmadığından, kısa sûrede duruma hakim olduk. Kelleleri o kadar hızlı yuvarlanıyordu ki, kısa sürede obada kadın ve çocukların dışarıda kesilecek kimse kalmadı, ilerlememizi sürdürdük, vadiyi izledik, içinde tek bir çadır ya da yüz yurt olsun, hiçbir oba oklarımızdan kurtulamadı.
    </div>

    <div>
      Kasar'la birlikte iki yüz kişilik bir atlı grubunun basındaydık, her çatışmada Temuçin'in kardeşi önüme geçmeye çalışıyordu. İnsanları yarmak, parçalamak, kellelerini uçurmak için gösterdiği çaba, bütün birliği harekete geçiriyordu. Atların toynakları taşlara çarpıyor, kılıçlar birbirlerinden kıvılcımlar kopartıyor, oklar ıslık çalıyor, çadırların ipleri kınlan kemikler gibi çatırdıyordu; ardımızda kanlı bir iz bırakmıştık. Gece karanlığıyla birlikte çarpışma sona erecekti, ancak hiçbirimiz savaşmaya doyamamıştık. Kılıcımı insan vücuduna saplamaktan garip bir zevk alıyordum. Merkitler usta okçu olarak tanınmalarına karşın, giydikleri kalın kürkler onları ağırlaştırmakta, kusursuz birer hedef haline getirmekteydi. Kılıcım bir kemikle karşılaşıp sektiğinde, çıkardığı şikâyet titreşimlerimi ta omuzuma kadar duyuyordum. Öte yandan, darbem kusursuz olunca da, büyük bir sevinç ve keyif hissediyordum: iki parçaya ayrılmış insan vücudu boğuk hıçkırıklarla yığılırken, ruhu bir osuruk hızıyla koluma yayılıyordu.
    </div>

    <div>
      Toğrıl ve Camuka'nın seçkin savaşçıları daha da ilerledi. Bozkırın hemen her yerinde yaktıkları ateşler sayesinde, ilerlemelerini izleyebiliyorduk. Bize pek de kellesi uçurulacak kimse bırakmıyorlardı. Ara sıra ellerinden kurtulmuş birini bulduğumuzda, genellikle karşımızdaki ağzı şaşkınlıktan bir kanş açılmış, nereye gittiğini bilmeden kaçan bir ihtiyar oluyordu. Bir ok yeterli olabilirdi, ancak kılıç oynatmak keyfine karşı koymak güçtü.
    </div>

    <div>
      İki mandanın koşulu olduğu bir arabayı iterek tepelere varmaya çalışan bir kaçak grubu gördüm. Sağrısı kan ve köpükten pembeleşmiş atımın başını çevirdim. Beni görünce kadınlar kağnıdan bağrışarak atladılar, çocukları ve yaşlıları peşlerinden sürüklediler. Arabada tek bir kadın kalmıştı. Bütün o karışıklık içinde güzel ve gururlu, bana baktı. Havada daireler çizen kılıcımdan etkilenmemişti. Gözlerini kırpmadan bana bakıyordu, Ayı Korkusu'nu birden bire durdurarak attan düşmek tehlikesi atlattım: kadının Börte olduğunu fark etmiştim.
    </div>

    <div>
      Elimi uzattım.
    </div>

    <div>
      - Temuçin nerede?
    </div>

    <div>
      - Aşağıda. Gel.
    </div>

    <div>
      - Hayır, dedi geriye bir adım atarak, onun beni bulması daha iyi olur. Git haber ver.
    </div>

    <div>
      İleri atıldım, belinden yakalayıp eyerime çektim.
    </div>

    <div>
      Temuçin ona seslendiğimde, Merkit'in ensesine saplanmış okunu çıkarmaya çalışıyordu. Bana döndü, yayı elinden düştü, alnını karartan kuşku çizgileri dağıldı. Börte yere kaydı; birbirlerine koşup sarıldılar, birbirlerinin burunlarının ucunu, boyunlarım ve esintinin dalgalandırdığı saçlarını kokladılar. Hilal ormanın üzerinden yükseldi. Tengri hilali onların tam arkasına getirdi, sanki buluşmalarım daha da belirginleştirmek istiyordu.
    </div>

    <div>
      Kasar ve Çelme, Toğrıl ve Camuka'ya haber götürmekle görevlendirildi:
    </div>

    <div>
      - Kadınımı buldum ve kollanma aldım. Savaşmayı durduralım ve bulunduğumuz yerde gecelemeye hazırlanalım. Gün doğumunda silahlarımızı kuşanırız.
    </div>

    <div>
      <br />
    </div>

    <div>
      Toğrıl ve Camuka, Temuçin'in önerisine uymadı.
    </div>

    <div>
      Ertesi sabah, onlara yetişmeye çalışırken bozkırda tamamlanmış bir hesabın izlerini gördük. Tokta'nın ulusu yok olmuştu. Reislerini bulamamış, buna karşılık kardeşi Darmala'yı yakalamışlardı. Belgütey'in anasının kendi çadırında hizmetkârlık yaptığını itiraf etti. Ulusu daha kuzeydeydi, Kasar, Belgütey, Çelme ve ben, bin atlının basına geçip oraya yöneldik. Darmala'nın bileklerini bağlamış, iki atlının ortasına koymuştuk. Kampa vardığımızda, her iki dizi de parçalanmıştı. Ulusunun üçte birini öldürdükten, gerisini de kaçmaya zorladıktan sonra ormanın kenarında bize gösterdiği ve Suçigil'in evi olduğunu söylediği kulübeye yaklaştık.
    </div>

    <div>
      Belgütey kulübenin önüne varamadan, Suçigil paçavralar içinde, saçları dağınık, kulübeden fırladı:&nbsp;
    </div>

    <div>
      - Dokunma bana! Atların muhafızı, bana bir tane bile bulamadın!
    </div>

    <div>
      Bitler kafatasını yemişlerdi, başının iki yanından sarkan iki tutam saç, deli gözlerini daha da ortaya çıkarıyordu.
    </div>

    <div>
      - Büyük bir kahraman gibi yürüyorsun ama Merkitler beni senin yüzünden kirlettiler. Defol!
    </div>

    <div>
      Ormana doğru koşmaya başladı. Oğlu peşine düşmeye yeltenince Suçigil birden durup döndü, üzerindeki paçavradan parçalayarak haykırdı:
    </div>

    <div>
      - Seni doğuran bu vücuda bak. Seni besleyen bu domuz memelerini gör, işkence çekmiş bu kalçaları seyret.
    </div>

    <div>
      Eğildi, beline kadar bütün vücudunu açtı, kıçını döndü. Başlarımızı çevirdik, Suçigil fırsattan yararlanıp ormanın karanlıklarında kayboldu.
    </div>

    <div>
      Belgütey günler boyunca ormanın altını üstüne getirdi, tepeleri aradı, anası yoktu. Sonunda bir yarın dibinde, kemikleri parçalanmış, etleri kapkara bulundu. Tespihböcekleri altındaki toprağı kazmaya başlamışlardı bile. Kendi kendini öldürmüş, mavi gök kapılarının sonsuza dek kapalı kalmasına neden olmuştu.
    </div>

    <div>
      Oğlu, Merkit tutsaklarının, çoğu kadınlardan, çocuklardan ve yaşlılardan oluşan kalabalığın getirilmesini buyurdu. Güzel kızları bir yana ayırdı, sırayla her birinin ırzına geçtikten sonra hançerini yüreklerine sapladı. Belgütey vahşi intikamını alırken Darmala yüzünü buruşturuyordu. Ulusunun karanlık geleceğinden değil, ayaklarından asılmıştı, kafatası boğulmuş bir koyunun işkembesi gibi şişiyordu. Yüzü mosmor ve şekilsiz bir şişkinliğe dönünce, Belgütey gırtlağını yardı. Merkit reisi önündeki engeli deviren bir sel gibi bir çırpıda boşaldı.
    </div>

    <div>
      <br />
    </div>

    <div>
      Tokta elimizden kurtulmuş olsa da, kardeşleri Kızıl Kafa ve Hızlı Tavşan Camuka'nın ağına düştü. İri yan bir savaşçı olan Hızlı Tavşan Temuçin'in ayaklarına kapandı, bir kadın gibi yalvardı:
    </div>

    <div>
      - Hakaretimi bağışla, Yesügey'in oğlu. Artık yemekten bıkan, kuğuların, beyaz kazların, mavi karınlı güvercinlerin tadına bakmak isteyeni bağışla. Damızlık bir domuz gibi, soylu kadınının üstüne uzandım ama ona hiçbir kötülük yapmadım. Kadınının tüylerini bu eller okşadı, al! Bu eller senindir.
    </div>

    <div>
      Temuçin kafasını uçurdu. Kelle yere yuvarlandı, vücuttan bir hıçkırık çıktı, Temuçin çizmesinin ucuyla başsız gövdeyi yere devirdi.
    </div>

    <div>
      Toğrıl, Kızıl Kafanın kendisine bırakılmasını istedi: tanışıklıkları uzun süre öncesine dayanıyordu. Toğrıl'ı tutsak eden ve kızını kaçıran kafası kazınmış bu Merkit'ti.
    </div>

    <div>
      Adamı yere çakılı dört kazığa bağlattı sonra da konuştu:
    </div>

    <div>
      - Aramızdaki tek fark ne, biliyor musun? Sen ölene kadar, elinde fırsat varken beni öldürmediğin için pişman olacaksın, bense eski bir düşü gerçekleştireceğim, senin bir meyve gibi çürüyüp pörsümeni izleyeceğim. Meyveler nerelerinden çürümeye başlar, bilir misin?
    </div>

    <div>
      Kızıl Kafa ses çıkarmadı, gözü Toğrıl'ın elindeki uzun hançerdeydi. Bıçak o denli parlıyordu ki, ne büyük bir sabırla bilendiği anlaşılıyordu.
    </div>

    <div>
      - Kuyruğundan!
    </div>

    <div>
      Karaimlerin ham Kızıl Kafa'nın şalvarım parçaladı, takımlarını avuçladı, hepsini kesip adamın ağzına tıktı.
    </div>

    <div>
      Hâlâ ölmediğini görünce de atının peşinden sürükledi.
    </div>

    <div>
      <br />
    </div>

    <div>
      Ganimeti hesaplamak için bir göz atmak yeterliydi. Savaş alanından ayrılırken çevremizdeki yamaçlar ellerinde kalan mallarla kaçmaya çalışan düşman kağnılarından siyaha kesmişti. Büyük vadiye hâkim tepelerden birinde, korkunç kaçışı izlemek için dururken, Ayı Korkusu da ayaklan dibindeki otlan yiyordu.
    </div>

    <div>
      Kağnıların şikâyet dolu gıcırtıları, kınlan tekerlekler, devrilen yükler, dizginlerin öküzlerin semiz sağrılarında şakırtısı, atlıların bitmek tükenmek bilmeyen koşuşturması, çocukların ağlaması, analarının şamarlan, kuzuların melemesi, bu denli çok yüklenmiş develerin homurtusu; bütün bu kargaşanın tadım çıkarıyordum.
    </div>

    <div>
      Saldırımızı, ilk darbeyi, kılıçların gece karanlığındaki parıltısını, okların ıslığını, ilerledikçe düşmanın gözündeki korkuyu yeniden yaşıyordum.
    </div>

    <div>
      Temuçin mutluluğunu istediği kadar saklamaya çalışsın, zaferle büyümüştü, çılgın sevinci paylaşıyordu. Tengri'ye ve sanlı atalarımıza kurbanlarım verdikten sonra Toğrıl ve Camuka'ya teşekkür etmiş, birincisine sözünü tuttuğunu, ikincisine müttefik gibi hareket ettiğini söylemiş ve eklemişti:
    </div>

    <div>
      - Sizi bana yardıma Tengri gönderdi. Bütün gücünü sizlere verdi, Merkitlerin ayaklan altında boşluğu açtı. Artık onların ciğerleri söküldü, yatakları boşaldı, soyları kurutuldu. Tutsakları paylaşalım ve topraklarımıza dönelim.
    </div>

    <div>
      Tutsaklardan en büyük payı, geciktiğimizi unutmayan Camuka aldı. Yine de Toğrıl zahmetlerinin karşılığını görmüştü, ayrılırken keyfi yerinde ve mutluydu.
    </div>

    <div>
      Camuka Temuçin'e onu izlememizi, obamızı da onun yakınına kurmamızı önerdi.
    </div>

    <div>
      - Çocukluğumuzdaki gibi, herşeyi paylaşacağız.
    </div>
  </div>
</body>
</html>
