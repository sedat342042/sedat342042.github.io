<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ibsen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h1baslik">Henrik İbsen’in Yaşamı</p>

    <p class="normal">İbsen 1828’de Skien kasabasında doğdu. Danimarkalı olan büyükbabası 1726’da buraya yerleşmişti. Babası hali vakti yerinde bir tüccardı. Çok iyi yürekli uysal bir adamdı. Annesi de sakin, saf, sade bir kadındı. Kasaba halkı arasında bu ailenin çok iyi bir konumu vardı. İbsen sekiz yaşlarında iken ailenin maddî durumu tamamıyla değişti. Ticaret işlerinde uğradığı büyük zararlar tam bir felakete yol açtı. Bütün servetleri tükendi. Skien kasabasından ayrılmaları gerekti. Zengin ve güzel evlerinden ayrılarak küçük bir yere taşındılar. Bu durum onu çok etkiledi. Daha sekiz yaşında iken kendi düşünceleriyle baş başa kalıyor, topluluktan kaçıyor, hep yalnızlık istiyordu. Kardeşleri bahçede oynarlarken o mutfağın yanındaki küçük ve karanlık odaya kapanır, orada saatler ve günler geçirirdi. İbsen’in kız kardeşi bir mektubunda bu durumu şöyle anlatıyor: “Bize karşı soğuk dururdu. Onu yalnız kalmaktan vazgeçirmek için mümkün olan her şeyi yapardık. Kapandığı karanlık odanın kapısını vurup dururduk. Yaramazlığımız onun sabrını tükettiği zaman, birdenbire kapıyı açar ve bizi kovalamaya başlardı; ama pek koşamazdı, çok zayıf olduğu için çabuk yorulur ve hemen yine odasına kapanırdı.”</p>

    <p class="normal">Çocukluğunda en büyük merakı babasının kütüphanesinde bulduğu denizciliğe ait çok eski öykü kitaplarını okumaktı. Resim yapmayı ve kâğıttan şekiller kesmeyi çok severdi. 1842’de İbsen’in ailesi tekrar Skien’e yerleşti. İbsen orada papazların yönettiği bir okula gitti. İncil elinden düşmüyordu.</p>

    <p class="normal">İbsen daha okul sıralarında iken yazdığı yazılarda dikkate değer bir yetenek gösterdi. Bir gün gördüğü düşü bir okul ödevine konu yapmıştı:</p>

    <p class="normal">“Arkadaşlarımla beraberdim. Birçok dağlar aşmıştık. Çok yorgun olduğumuz için eski zamanda Yakub’un yaptığı gibi taşların üzerine uzanmıştık. Arkadaşlarım uyumuşlardı. Ama ben gözümü kapayamıyordum. Sonunda yorgunluk ağır bastı, ben de uyudum ve bir rüya gördüm. Rüyada bir melek yanıma geldi ve bana ‘Kalk, arkamdan gel’ dedi. Büyük bir korku içinde meleği izledim. Beni uzun ve yüksek merdivenlerden yukarı çıkardı... Birdenbire gözüme yıkık, ölü bir kent göründü. Bu kadavra dünyası, görkemli, parıltılı bir dünyadan geride kalanlardı. Kiliselerin ışığı gibi soluk bir ışık, bu ölü kenti aydınlatıyordu. Bütün ruhumu bir korku kapladı. Melek bana yavaş sesle şu sözleri söyledi: ‘Burayı görüyor musun? Burada her şey hiçtir, geçicidir!’ Sonra binlerce insanın sesini, mırıltısını duydum ve olağanüstü bir fırtına gürültüsü… Kan ter içinde uyandım.”</p>

    <p class="normal">İbsen on altı yaşında öksüz kaldığı için hayatını kazanabilmek zorunluluğuyla Grimstad’da bir eczaneye çırak oldu. Bir yandan şuruplar, haplar hazırlıyor, bir yandan da kendisini şiire edebiyata veriyordu. 1847’ye kadar Norveç Danimarka’nın etkisi altında idi. O tarihte ulusalcılık anlayışı ağırlıktaydı. Tiyatroda yalnız ulusal oyunlar oynanıyordu. Bu hareket, genç şairi öylesine etkilemişti ki, çalıştığı Grimstad eczanesi ona bir süre sonra dar gelmeye başladı. Eczacı olmak istemiyordu. Ruhu başka dünyaların özlemi içindeydi.</p>

    <p class="normal">1850’de Christiania Üniversitesi’ne girdi. Björnson, Jonas Lie ve Vinje ile beraber Profesör Helmberg’in seminerlerini izledi. Ama dersleri o kadar iyi gitmiyordu. (İbsen her zaman büyük bir gurur ve iftihar duyduğu felsefe doktoru unvanını sonradan almıştır.) O sırada Shakespeare, Schiller ve Goethe’yi okuyordu; ama o dönemde üzerinde en büyük etkiyi Sallustius’un <span class="ideitalik">Catilina’</span>sı yapmıştı. Catilina’nın çehresini beynine kazımıştı. Bu, onda devrimcilere karşı derin bir ilgi ve sevgi uyandırdı, bu adla bir oyun yazdı. 1850’de bu yapıt sahnelendi.</p>

    <p class="normal">Ama eleştirmenlerden sert tepkiler aldı. 1851’de İbsen, Björnson, Vinje ile birlikte haftalık bir dergi yayınlamaya başladı. “Helge Hulndingsbane” adıyla çıkan ilk şiirleri ve <span class="ideitalik">Norma</span> adlı taşlama türünde bir oyun bu dergide çıktı. Fakat bu dergi ancak dokuz ay yaşamını sürdürebildi.</p>

    <p class="normal">İbsen aynı yıl ünlü kemancı Ole Bull tarafından kurulan Bergen Tiyatrosu’nda yönetmen oldu. Burada 1857’ye kadar çalıştıktan sonra Christiania Tiyatrosu’nun yöneticiliğini üstlendi. Bergen rahibinin ve tanınmış bir yazar olan Madame Thoresen Magdalena’nın kızı Suzanne Deae Thoresen’le evlendi. Bu bir aşk evliliğiydi. Karısını çılgınca seviyordu. Karısı çok değerli bir kadındı. Kocasının eserlerine büyük ilgi gösterirdi. İbsen’in üzerindeki etkisi çok büyük olmuştu.</p>

    <p class="normal">İbsen’in oyunlarındaki güçlü kadın tiplerinde bu etkinin izlerini bulabiliriz.İbsen düşüncelerini önce ona söyler, yapıtlarını önce ona okurdu. Birlikte üzerinde konuşup, tartışırlardı. Büyük yazar, bu ilişkinin ona ne kazandırdığını çok iyi biliyordu, bundan dolayı da şükranla bağlıydı karısına. <span class="ideitalik">Digte</span> adlı şiir dergisindeki şiirlerinden bazılarını karısı için yazdığı söylenir.</p>

    <p class="normal">İbsen karısından söz ederken “O benim yüreğimde yanan kutsal ateşi devam ettiren Vestale’dır. Hiçbir zaman kendisine teşekkür edilmesini istemediği için bu dizeleri ona ithaf ediyor ve böylece teşekkür ediyorum” demiştir.</p>

    <p class="normal">İbsen’in yaşadığı Christiania (günümüzde Oslo) o tarihte küçük ve geri kalmış bir şehirdi. Onun serbest hal ve tavrı ve başkaldıran davranışları ona birçok düşman kazandırmıştı. 1862’de yazdığı <span class="ideitalik">Aşk Komedisi</span> büyük gürültülere neden oldu. Ona karşı bir kampanya açıldı. O derecede ki genç ve yetenekli şairlere verilen bir ödül için başvurduğunda, komisyonun üyelerinden bir profesör “<span class="ideitalik">Aşk Komedisi</span> yazarına layık olan ödül değil, bir güzel sopadır” cevabını verdi. Ama bir yıl sonra gene de bu ödülü alabildi.</p>

    <p class="normal">1864’te Prusya ile Danimarka arasında savaş başlayınca İbsen yuttaşlarını kardeş milleti desteklemeye çağırdı. Ama İsveç ve Norveç güçsüzlere yardımı reddettiler. Bu yaklaşım onu çok kırdı. Doğduğu memleketi terk etti ve Roma’ya gitti. Orada İtalya’nın parlak güneşinde isyankâr ruhunu dinlendirmek istiyordu. İtalya’ya 1864’te gelmişti. Bir yıl sonra karısı ve oğlu da yanına geldiler.</p>

    <p class="normal">İtalya’nın Norveçli yazar üzerinde büyük etkisi oldu. Kuzeyin ihtilalci şairi Floransa’yı, Venedik’i, Milano’yu ve Pisa’yı ziyaret etti. Ama onu en çok etkileyen şehir Roma oldu. Orada 1866’ya kadar <span class="ideitalik">Brand’</span>ı ve bir yıl sonra da otuz dokuz yaşında iken <span class="ideitalik">Peer Gynt’</span>ü yazdı. 1868’e kadar İtalya’da kaldı. Oradan Münih’e ve Dresden’e gitti. İnziva, güçlü ruhlar için çok iyi bir okuldur. İbsen her gittiği yerde iyi bir gözlemci olarak bulunuyor ve her yerde kendi içine dönük, yalnız bir yaşam sürdürüyordu. Artık durmadan yazıyordu... 1869’da <span class="ideitalik">Gençler Birliği</span> isimli eserini bitirdi. O yıl XV. Karl Süveyş Kanalı’nın açılma törenine temsilci olarak onu gönderdi. Port-Said’deki merasimden sonra Nil üzerinde altı haftalık bir seyahat yaptı ve tekrar Münih’e döndü. Etkisi ve konumu her yanda günden güne büyüdüğü halde öz yurttaşları kendisine karşı hâlâ soğuk duruyorlardı. Kendi memleketinden takdir beklerken, gördüğü bu ilgisizlik onu çok kırmıştı. Hiç durmadan çalışıyor, yazdığı bir oyun, ötekini izliyordu.</p>

    <p class="normal">İbsen, kalbi yurduna karşı sevgi, yurttaşlarına karşı da acı ile dolu olarak yıllarca şehirden şehre gezdi dolaştı. Kendi isteği ile yaşadığı bu sürgün hayatının sürdüğü yirmi beş yıl içinde hep memleketinin çok dikkatli bir izleyicisi olarak kaldı. İnsanlardan uzak olarak yaşadı. Düşüncelerini olgunlaştırdı, üslubunu mükemmelleştirdi, ama benliğini korudu. Şiirlerinin birinde, “Bu kalabalığın gürültüsü beni korkutuyor. Elbiselerimi sokakların çamurundan sakınmak istiyorum. Geleceğin şafağını bayramlık elbiselerimi giyerek bekleyeceğim” demişti. Beklediği şafak sonunda sökmüştü. 1891’de Norveç’e döndü ve bu dönüş onun için gerçek bir zafer oldu.</p>

    <p class="normal">1898 Martı’nda bütün İskandinavya İbsen’in yetmişinci doğum yıldönümünü kutluyordu. İsveç kralı, devlet adamları, eleştirmenler, yazarlar, halk, hep aynı heyecanla büyük şairin önünde saygı ile eğiliyorlardı. Bu merasimin şerefli kahramanı ise taşkın sevgi gösterileri arasında sessiz sedasız duruyor, geçmişin acılarını unutmaya çalışıyordu. Büyük merasimle kendisine verilen Aziz Olav Nişanı’nı alırken çocukluğunu, karanlık odasını, doğduğu kasabanın kilisesini, oyunlarının öfke ve isyan uyandırdığı acı günleri düşünüyor ve bugün kendisine neredeyse dinî bir huşu ile tapanlara karşı içinden gelen acı tebessümü gizleyemiyordu.</p>

    <p class="normal">Bundan sonra İbsen, Christiania’da yerleşti ve kendi içine kapalı ve alçakgönüllü bir yaşam sürmeye başladı.</p>

    <p class="normal">O sırada kendisini ziyarete gelenlerden birinin anlattığına göre çok az okuyordu. Çalışma odasında hiç kitap yoktu. Resim yapmayı çok seviyordu. Yemek odası ve salonu çok değerli tablolarla süslenmişti. İnsan resmetmeyi sevmezdi. Bu düşüncesini bir dostuna şu sözlerle dile getirmişti: “Bir ressam nasıl olur da yaşayan bir adamı tasvir edebilir? Manzara resimlerini seviyorum, ama portreyi sevmiyorum.”</p>

    <p class="normal">Onun portresini yapmak gerçekten güçtü. Kısa bir boy, şişman bir vücut, sık ve beyaz saçların ve favorilerin ve yuvarlak bir sakalın çerçevelediği güzel bir yüz, kalın camların arkasında saklı yuvarlak gözler, anlamlı, biraz vahşi, güçlü ve ince bir yüz... Hiçbir portre, hiçbir fotoğraf Norveçli büyük yazarın biraz hüzünlü bakışını ifade edememiştir.</p>

    <p class="normal">Çok düzenliydi. Sekreter kullanmaz, bütün mektuplarını kendi yazardı. Çalıştığı masanın üstünde bir oyuncak koleksiyonu bulunurdu. Tahtadan oyma küçük ayılar, bakırdan kediler, tavşanlar, küçük siyah şeytan gibi oyuncaklar gözünün önünde olmadıkça çalışamazdı.</p>

    <p class="normal">İbsen’in yapıtlarındaki sosyal eleştirel yaklaşım, onun şimşekleri üzerine çekmesine yol açıyordu. Ama bu tür tepkilere ve eleştirilere gözlerini ve kulaklarını tıkayarak yılmadan çalışmalarını sürdürüyordu.</p>

    <p class="normal">1901’de hastalandı. Bu hastalığı çabuk atlattı. Fakat 1903’te hastalığı tekrarladı. Gittikçe artan bir felce uğradı ve bir daha iyi olamadı. 1906 Mayısı’nın 23’ünde yetmiş sekiz yaşında olduğu halde yaşamını yitirdi.</p>

    <p class="normal">25 Mayıs’ta Norveç Parlamentosu İbsen için ulusal bir cenaze töreni yapılmasına karar verdi. Tören 1 Haziran’da yapıldı ve son derece mükemmel oldu. Ellerinde çiçekler ve çelenkler tutan halk, Trinite Kilisesi’nin önünden itibaren üç kilometreden fazla yer dolduruyordu. Törenden bir gün önce Saray tiyatrosunda <span class="ideitalik">Hortlaklar</span> oyunu olağanüstü bir biçimde sahnelendi.</p>

    <p class="normal">Merasim gecesi de ulusal tiyatroda <span class="ideitalik">Peer Gynt</span> oynandı. Oyunun sonunda aktrislerden biri, bir veda şiiri söyledi. Bundan sonra perde açıldı ve İbsen’in kuvvetli ışıklar arasında parlayan büstü göründü. Bu tablo halkta büyük bir heyecan uyandırdı. Seyirciler titreyerek ayağa kalktılar ve son kez olarak büyük ulusal şairlerinin önünde saygıyla eğildiler.</p>

    <p class="normal">Birçok ölmez tipler yaratmış olan İbsen’in ölümü bütün dünyada derin bir acı ve üzüntü yarattı. Büyük bir ışık sönmüştü.</p>

    <p class="sagnormal"><span class="ideitalik">Seniha Bedri Göknil</span></p>
  </div>
</body>
</html>
