<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ibsen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_5"><span class="ideitalik">Birinci Perde</span></h2>

  <p class="indentmetin"><span class="ideitalik">Yüksek bir dağın karlı yaylası. Ortalık kalın ve ağır bir sis kütlesiyle kaplı. Yağmur. Yarı karanlık. Brand siyahlar giyinmiş, elinde değnek, arkasında çanta, güçlükle batıya doğru yol alır. Bir köylü ile çok genç oğlu da biraz arkadan onu izlerler.</span></p>

  <p class="normal1">KÖYLÜ</p>

  <p class="normal"><span class="ideitalik">(Brand’a seslenerek)</span> Hey, yabancı! O kadar koşma! Neredesin?</p>

  <p class="normal1">BRAND</p>

  <p class="normal">Buradayım.</p>

  <p class="normal1">KÖYLÜ</p>

  <p class="normal">Yolunu yitireceksin. Sis bastırıyor. İnsan sopasının ucunu bile güçlükle seçebiliyor.</p>

  <p class="normal1">OĞLU</p>

  <p class="normal">Baba! Burada çukurlar var!</p>

  <p class="normal1">KÖYLÜ</p>

  <p class="normal">Dur, baş belası adam! Tanrı yardımcımız olsun! Dikkat et! Burada buz tabakası kâğıt gibi ince! Kımıldama sakın!</p>

  <p class="normal1">BRAND</p>

  <p class="normal"><span class="ideitalik">(Kulak kabartarak)</span> Kulağıma bir su şırıltısı geliyor.</p>

  <p class="normal1">KÖYLÜ</p>

  <p class="normal">Buz tabakasının altında bir ırmak var; ondan sonra da dipsiz bir uçurum. Hepimizi yutar!</p>

  <p class="normal1">BRAND</p>

  <p class="normal">Ben geçeceğim, anladın mı?.. Geçmem gerek!</p>

  <p class="normal1">KÖYLÜ</p>

  <p class="normal">Mümkün değil! Bak: Buz tabakası kopmak üzere; altı boş ve oyuk. Geri dön. Yaşamına mal olur!</p>

  <p class="normal1">BRAND</p>

  <p class="normal">Geçmeliyim! Beni gönderen efendiye itaat ediyorum.</p>

  <p class="normal1">KÖYLÜ</p>

  <p class="normal">Efendinin adı ne?</p>

  <p class="normal1">BRAND</p>

  <p class="normal">Tanrı!</p>

  <p class="normal1">KÖYLÜ</p>

  <p class="normal">Ya sen kimsin?</p>

  <p class="normal1">BRAND</p>

  <p class="normal">Papaz!</p>

  <p class="normal1">KÖYLÜ</p>

  <p class="normal">Olabilir. Ama bildiğim bir şey varsa, ister başpapaz ol, ister piskopos, bu ırmağın kemirdiği buz tabakası üzerinde bir adım daha atarsan, sabaha varmadan ölüme kavuşursun! <span class="ideitalik">(Brand’a yaklaşır, kandırmaya çalışarak)</span> Beni dinle, papaz! İnsan ne kadar bilgin, ne kadar akıllı olursa olsun, mümkün olmayanı yapamaz. Hadi, geri dön. Bu kadar dik kafalı, bu kadar inatçı olma! İnsanın bir tek canı var, öyle değil mi? O da elden giderse, ne kalır? En yakın köye daha bir fersah yolumuz var. Öyle de bir sis içindeyiz ki… İçine balta soksan durur.</p>

  <p class="normal1">BRAND</p>

  <p class="normal">Böylesine yoğun bir sis insanı aldatıcı ışıktan korur.</p>

  <p class="normal1">KÖYLÜ</p>

  <p class="normal">Beni dinle! Çevremizdeki bu buz tabakasının altı, bataklık. Bu bataklık insanı yok eder.</p>

  <p class="normal1">BRAND</p>

  <p class="normal">O bataklığı geçeceğiz!</p>

  <p class="normal1">KÖYLÜ</p>

  <p class="normal">Bizi su üzerinde mi yürüteceksin? Hadi canım sen de! Yapabileceğinden fazlasını söyleme!</p>

  <p class="normal1">BRAND</p>

  <p class="normal">Tanrısal güç insanı su üzerinde bile yürütür; biri bunun gerçekleşebileceğini gösterdi insanlara.</p>

  <p class="normal1">KÖYLÜ</p>

  <p class="normal">O eskidendi. Bugün ortada olan: Dibi boylarsın, ona göre!</p>

  <p class="normal1">BRAND</p>

  <p class="normal">Hoşça kal! <span class="ideitalik">(Yürümek ister.)</span></p>

  <p class="normal1">KÖYLÜ</p>

  <p class="normal">Canını tehlikeye koyuyorsun.</p>

  <p class="normal1">BRAND</p>

  <p class="normal">Tanrı ölümümü istiyorsa, selam bataklıklara, sellere, uçurumlara!</p>

  <p class="normal1">KÖYLÜ</p>

  <p class="normal"><span class="ideitalik">(Yavaşça oğluna)</span> Bu adam delinin teki.</p>

  <p class="normal1">OĞLU</p>

  <p class="normal"><span class="ideitalik">(Ağlar bir sesle)</span> Hadi, baba, gidelim. Bak, yağmur yoğunlaşıyor, hava gitgide kararıyor.</p>

  <p class="normal1">BRAND</p>

  <p class="normal"><span class="ideitalik">(Birdenbire durur; köylüye yaklaşarak)</span> Beni dinle; köylü; doğru anladımsa sen az önce, “Fiyort kıyısında oturan bir kızım var; o bana haber göndermiş, babamı görmeden ölürsem, mezarımda rahat yatamam, demiş” demedin mi? Doğru mu?</p>

  <p class="normal1">KÖYLÜ</p>

  <p class="normal">Evet, Tanrı bilir ki, doğru!</p>

  <p class="normal1">BRAND</p>

  <p class="normal">Ve bugün artık, son günüydü, değil mi?</p>

  <p class="normal1">KÖYLÜ</p>

  <p class="normal">Evet.</p>

  <p class="normal1">BRAND</p>

  <p class="normal">Artık yitirecek günün yok, değil mi?</p>

  <p class="normal1">KÖYLÜ</p>

  <p class="normal">Evet, öyle.</p>

  <p class="normal1">BRAND</p>

  <p class="normal">Gel öyleyse!</p>

  <p class="normal1">KÖYLÜ</p>

  <p class="normal">Mümkün değil, geri dön.</p>

  <p class="normal1">BRAND</p>

  <p class="normal"><span class="ideitalik">(Gözünü köylüye dikerek)</span> Beni dinle; kızının canını kurtarmak için yüz taler verirsin, değil mi?</p>

  <p class="normal1">KÖYLÜ</p>

  <p class="normal">Veririm.</p>

  <p class="normal1">BRAND</p>

  <p class="normal">Ya iki yüz?</p>

  <p class="normal1">KÖYLÜ</p>

  <p class="normal">Kızımın ruhu cennete gitsin diye, evimi barkımı, hayvanlarımı seve seve veririm.</p>

  <p class="normal1">BRAND</p>

  <p class="normal">Ya canını? Onu da verir misin?</p>

  <p class="normal1">KÖYLÜ</p>

  <p class="normal">Ne? Canımı mı?</p>

  <p class="normal1">BRAND</p>

  <p class="normal">Vermez misin?</p>

  <p class="normal1">KÖYLÜ</p>

  <p class="normal"><span class="ideitalik">(Kulağını kaşıyarak)</span> Peygamberimizin üzerine yemin ederim ki, her şeyin bir sınırı var. Tanrım! Düşün ki benim karım ve başka çocuklarım da var!</p>

  <p class="normal1">BRAND</p>

  <p class="normal">Şimdi adını andığının da bir anası vardı.</p>

  <p class="normal1">KÖYLÜ</p>

  <p class="normal">O işler olup biteli yıllar geçti. O zaman mucizeler zamanıydı. Şimdi böyle şeyler olmuyor.</p>

  <p class="normal1">BRAND</p>

  <p class="normal">Sen evine dön; yolun ölüm yolu. Sen Tanrını tanımıyorsun, o da seni tanımıyor.</p>

  <p class="normal1">KÖYLÜ</p>

  <p class="normal">Sen katı yürekli adamın tekisin!</p>

  <p class="normal1">OĞLU</p>

  <p class="normal"><span class="ideitalik">(Babasının kolunu çekerek)</span> Hadi gidelim!</p>

  <p class="normal1">KÖYLÜ</p>

  <p class="normal">Gidelim, ama o da birlikte gelmeli.</p>

  <p class="normal1">BRAND</p>

  <p class="normal">Ben mi?</p>

  <p class="normal1">KÖYLÜ</p>

  <p class="normal">Elbette sen! Bu belalı yerde kalırsan, birlikte yola çıktığımızı da köyden haber alırlarsa; yakama yapıştıkları gibi karakola sürüklerler beni. Sen burada donup kalırsın, bense zincirlere vurulurum…</p>

  <p class="normal1">BRAND</p>

  <p class="normal">Tanrı uğruna acı çekmiş olacaksın.</p>

  <p class="normal1">KÖYLÜ</p>

  <p class="normal">Tanrı’nın işi de, senin işin de benim neme gerek; benim işim bana yeter… Hadi yürü!</p>

  <p class="normal1">BRAND</p>

  <p class="normal">Hoşça kal! <span class="ideitalik">(Uzaktan boğuk bir gürültü duyulur.)</span></p>

  <p class="normal1">OĞLU</p>

  <p class="anametin-normal"><span class="ideitalik">(Bağırarak)</span> Bir çığ yuvarlandı!</p>

  <p class="normal1">BRAND</p>

  <p class="normal"><span class="ideitalik">(Yakasına yapışan köylüye)</span> Bırak beni!</p>

  <p class="normal1">KÖYLÜ</p>

  <p class="normal">Bırakmam!</p>

  <p class="normal1">BRAND</p>

  <p class="normal">Bırak diyorum sana!</p>

  <p class="normal1">OĞLU</p>

  <p class="normal">Bizimle gel!</p>

  <p class="normal1">KÖYLÜ</p>

  <p class="normal"><span class="ideitalik">(Brand’la çekişerek)</span> Seni bırakırsam Tanrı beni cezalandırsın!</p>

  <p class="normal1">BRAND</p>

  <p class="normal"><span class="ideitalik">(Köylüyü kara yuvarlar, elinden kurtulur.)</span> Tanrı seni cezalandıracağı kadar cezalandırmış! <span class="ideitalik">(Uzaklaşır.)</span></p>

  <p class="normal1">KÖYLÜ</p>

  <p class="normal"><span class="ideitalik">(Oturduğu yerde kolunu ovuşturarak)</span> Ayy! Ayy! Cehennemin dibine kadar yolun var! Bir de Tanrı’nın yolunda olduğunu söylüyor. <span class="ideitalik">(Seslenerek ayağa kalkar.)</span> Heyyy, Papaz!</p>

  <p class="normal1">OĞLU</p>

  <p class="normal">Tepeye tırmanıyor.</p>

  <p class="normal1">KÖYLÜ</p>

  <p class="normal">Evet, ama gözüm onu daha seçebiliyor.</p>

  <p class="normal"><span class="ideitalik">(Yine seslenir.)</span> Beni dinle! Yolu nerede kaybettiğimizi hatırlıyor musun?</p>

  <p class="normal1">BRAND</p>

  <p class="normal"><span class="ideitalik">(Sislerin arasından yalnız sesi duyulur.)</span> Dörtyol ağızlarına işaret koy, yeter. Daha büyük yolun üzerindesin.</p>

  <p class="normal1">KÖYLÜ</p>

  <p class="normal">İnşallah doğrudur. Hiç olmazsa bu akşam ocak başında ısınırım.</p>

  <p class="normal"><span class="ideitalik">(Oğluyla birlikte doğuya doğru giderler.)</span></p>

  <p class="normal1">BRAND</p>

  <p class="normal"><span class="ideitalik">(Daha yüksek bir tepede görünür ve köylüyle oğlunun gittikleri yöne doğru kulak kabartır.)</span> Evine dönmek için nasıl da çabalıyor! Sefil yaratık! Az buçuk iraden ve direncin olsaydı, gücüm kesilse bile, yolunu kolaylaştırmak için elimden geleni yapardım. Sevinçle taşırdım seni omuzlarımda. Başımın üstünde olurdu yerin. Ama bedensel gücüyle birlikte istenç gücü de tükenen bir adam için elden ne gelir? <span class="ideitalik">(Öne doğru birkaç adım atar.)</span> Ah, yaşam! Yaşam! Nasıl da dört elle sarılmışlar şu yaşama zavallı yaratıklar. Ne büyük bir değer veriyorlar ona. Sanki dünyanın tüm mutluluğu buymuş gibi.</p>

  <p class="normal">Tanrım her şeyi vermeye hazırlar, yalnızca canları şu tatlı canları olmasa. Ona gelince ne kadar cimriler! <span class="ideitalik">(Bir anıya güler gibi)</span> Daha bir damla çocukken, neler düşünürdüm. Okulumuzun yaşlı öğretmenine dayak yemeyi bile göze alarak nasıl da gülerdim; keyfi yerinde olmadığı zamanlar karanlıktan korkan bir baykuşa, sudan ürken bir balığa benzetirdim onu. Bu imgeden bir türlü sıyrılamazdım; kendini savunup durur ve yakamı bırakmazdı. Acaba niçin o kadar çok gülüyordum?.. Çünkü gerçek olanla Tanrı’nın bizlerden beklediği, sırtımıza yüklenenle o yükü bize taşınılamayacak kadar ağır gösteren şey arasındaki uygunsuzluğu belli belirsiz seziyordum. Güçsüz ya da güçlü, buradaki insanların şu baykuşlardan, şu balıklardan farkı ne! Derinlikler için yaratılmış olan o, varlığın gecesi içinde yaşayacaktı, oysa bundan korkuyor, ya kumsala erişmek için çırpınıyor ya da yıldızlı gökyüzünün altında korkudan bunalarak soluk almak istiyor, gün ışığını çağırıyor. <span class="ideitalik">(Bir an durur ve ürpererek dinler.)</span> Bu da ne? Vadiden sesler geliyor. Biri şarkı söylüyor. Evet, şarkı ve gülüşme sesleri. Bak dinle: Biri yaşasın diye bağırıyor... Bak gene geliyor yaşasın sesi, sonra yine, iki üç, dört, beş kez... İşte güneş, sis dağılıyor. Uzaktan ovayı seçebiliyorum. Yukarda, tepede günün pırıltıları içinde yürüyen neşeli insanlar. Gölgeleri batıya doğru yayılıyor. Konuşuyorlar, el sıkışıyorlar birbirleriyle. Şimdi de ayrılıyorlar... Hepsi doğuya doğru gidiyor. Yalnız ikisi öbür yöne saptılar; şapkalarını, başörtülerini ve ellerini sallayarak birbirleriyle vedalaşıyorlar. <span class="ideitalik">(Güneş gitgide yükselir, sis dağılır, Brand bir an durur ve kendine doğru gelen çifte bakar.)</span> Onların geçtiği yer aydınlanıyor, sanki sis onlardan kaçıp dağılmakta. Tepelerde, yaylalarda yoncalar bitiyor, güneş her ikisine de gülümsemekte. Kardeş olmalılar; el ele vermişler kırda koşuyorlar. Kız uçar gibi. Oğlan saz gibi ince. Ayy! Kız, oğlanın elinden kaçıyor, başka yöne gidiyor. Oğlan onu yakalamak istiyor. Şimdi koşuşma bir oyuna dönüştü. Gülüşmeleri güzel bir şarkı gibi uyumlu.</p>

  <p class="normal"><span class="ideitalik">(Einar ve Agnes, üzerlerinde hafif yolculuk giysileri, yaylayı geçerler ve yüzleri ateş gibi, koşmaktan kızarmış, oynayarak Brand’a yaklaşırlar. Sis bütünüyle dağılmıştır. Güzel bir yaz günü ilk pırıltılarıyla yaylayı aydınlatır.)</span></p>

  <p class="normal1">EINAR</p>

  <p class="normal">Agnes, benim güzel kelebeğim,</p>

  <p class="normal">Şimdi oynayarak seni yakalayacağım!</p>

  <p class="normal">Sıkı ilmeklerle bir ağ kuracağım,</p>

  <p class="normal">O ilmekler benim şarkılarımdır.</p>

  <p class="normal1">AGNES</p>

  <p class="normal"><span class="ideitalik">(Onun önünden kaçarak gerileye gerileye dans eder ve ondan kaçar.)</span></p>

  <p class="normal">Ben renkli ve süslü bir kelebeksem,</p>

  <p class="normal">O halde bırak da fundalıklarda oburluk edeyim;</p>

  <p class="normal">Sen de oyunu seven bir erkeksen,</p>

  <p class="normal">Yalnızca beni kovala, ama yakalama.</p>

  <p class="normal1">EINAR</p>

  <p class="normal">Agnes, benim nazlı kelebeğim,</p>

  <p class="normal">Hele bak ilmekler nasıl birbirine dolanıyor!</p>

  <p class="normal">Uçuşunun ve kaçışının sana hiçbir yararı yok,</p>

  <p class="normal">Az sonra düşeceksin ağıma!</p>

  <p class="normal1">AGNES</p>

  <p class="normal">Ben küçük ve ince bir kelebeksem,</p>

  <p class="normal">Beni neşeli bir rüzgâr kapıp kaçırabilir;</p>

  <p class="normal">Sen beni ağına düşürürsen,</p>

  <p class="normal">O zaman nasıl kımıldar kanatlarım!</p>

  <p class="normal1">EINAR</p>

  <p class="normal">Hayır, hayır, seni usulca elime alacağım,</p>

  <p class="normal">Ve yüreğimde saklayacağım;</p>

  <p class="normal">Orada tüm yaşam boyu en neşeli oyunları oynayabilirsin!</p>

  <p class="normal"><span class="ideitalik">(Farkına varmadan uçurumun ucuna kadar gelirler.)</span></p>

  <p class="normal1">BRAND</p>

  <p class="normal">Durun, arkanızda bir uçurum var.</p>

  <p class="normal1">EINAR</p>

  <p class="normal">Bu ses de nereden geliyor?</p>

  <p class="normal1">AGNES</p>

  <p class="normal"><span class="ideitalik">(Parmağıyla göstererek)</span> Bak.</p>

  <p class="normal1">BRAND</p>

  <p class="normal">Dikkat! Tam zamanında durdunuz.</p>

  <p class="normal">Uçurumun üstünde, aşınmış bir buz parçasının eteğindesiniz.</p>

  <p class="normal1">EINAR</p>

  <p class="normal"><span class="ideitalik">(Kolunu Agnes’in beline sararak ve gülerek)</span> Biz, ikimiz de tehlike nedir bilmeyiz.</p>

  <p class="normal1">AGNES</p>

  <p class="normal">Oynaşmak için önümüzde bütün bir yaşam var!</p>

  <p class="normal1">EINAR</p>

  <p class="normal">Yolculuğumuz içinde yüzyıl sürecek bir güneş!</p>

  <p class="normal1">BRAND</p>

  <p class="normal">Uçuruma kadar yüzyıl… Öyle mi?</p>

  <p class="normal1">AGNES</p>

  <p class="normal"><span class="ideitalik">(Başörtüsünü sallayarak)</span> Hayır! Mavi göğe kadar, oraya da oynaşarak gideceğiz.</p>

  <p class="normal1">EINAR</p>

  <p class="normal">Önce dünyanın akışı içinde yüzyıl, sınırsız haz içinde, yüzyıl süren bir sevişme.</p>

  <p class="normal1">BRAND</p>

  <p class="normal">Ya ondan sonra?</p>

  <p class="normal1">EINAR</p>

  <p class="normal">Ondan sonra mı? Ondan sonra… Gökyüzüne dönüş.</p>

  <p class="normal1">BRAND</p>

  <p class="normal">Ya! Demek oradan geliyorsunuz?</p>

  <p class="normal1">EINAR</p>

  <p class="normal">Elbette, ya nereden gelecektik?</p>

  <p class="normal1">AGNES</p>

  <p class="normal">Ama şimdi aşağı vadiden geliyoruz.</p>

  <p class="normal1">BRAND</p>

  <p class="normal">Evet, sizi uzaktan gördüm gibi geliyor bana. Derenin kenarındaydınız.</p>

  <p class="normal1">EINAR</p>

  <p class="normal">Evet, arkadaşlarla bol bol kucaklaşarak, öpüşerek, el sıkışarak oradan ayrıldık. Böylece bütün güzel anıları ellerimiz ve dudaklarımızla mühürledik. Bize kadar in de, sana her şeyi anlatayım! Tanrı’nın bize neler bağışlamış olduğunu göreceksin. Coşkumuzu ve sevincimizi anlayacaksın! Hadi canım! Orada bir buz parçası gibi ne duruyorsun? Hadi, kımıldasana azıcık!.. Ha, şöyle!.. Her şeyden önce şunu söyleyeyim ki, ben bir ressamım. Ulu Tanrı düşlerime kanat verdi. Öyle, o nasıl kurttan kelebek çıkartıyorsa, ben de renklerden yaşam çıkarıyorum. Ama onun bana en parlak armağanı, Agnes’tir, nişanlım. Güneyden geliyordum. Uzun bir yolculuktan sonra, yanımda sadece boya kutum…</p>

  <p class="normal1">AGNES</p>

  <p class="normal"><span class="ideitalik">(Ateşli)</span> Ve krallar kadar neşeli, kaygısız, şarkılar söyleyerek...</p>

  <p class="normal1">EINAR</p>

  <p class="normal">Bu memleketten geçiyordum, o da konuk olarak burada bulunuyormuş.</p>

  <p class="normal">Buraya dağların havasını, güneşi ve çam ormanlarının esintilerini tatmaya gelmiş. Beni tanrısal bir irade dağ tepelerine sürüklüyordu. İçimden bir ses bana, “Git, güzelliğin kaynağını çamların ve yoncaların arasında, ormanlarda, ırmak kıyılarında, gökyüzünün altında, bulutların uçuştuğu yerlerde ara!” diyordu…</p>

  <p class="normal">En güzel resmimi işte o zaman yaptım: Yanaklarında güller, gözlerinde sevinç parıltısı, dudaklarında insanın içini kaynatan bir gülümseme...</p>

  <p class="normal1">AGNES</p>

  <p class="normal">Neyi resmettiğini acaba görüyor muydun? Gözlerin kapalı yaşam kadehini birden kafana dikip boşalttın. Sonra yine güzel bir yaz günü, elinde sopan, sırtında yol çantan, çıkıverdin karşıma.</p>

  <p class="normal1">EINAR</p>

  <p class="normal">Birden aklıma geldi: Kızı daha istememiştim. Hemen koştum.</p>

  <p class="normal">Yanıt hazırdı. Yaşasın!.. Bir anda her şey yoluna girdi, anlaştık. Yaşlı doktorumuz o kadar sevindi, o kadar sevindi ki; sevincini göstermek için, bize, üç gün süren bir ziyafet verdi. Üç gün üç gece durup dinlenmeden şarkı söyledik, dans ettik. Davetlilerimizin çoğu bu yörenin gençleriydi; aralarında papaz, yargıç, belediye başkanı gibi saygın kişiler de vardı… Bu akşam onlardan ayrıldık. Ama şenlik öyle kolay kolay bitmedi: Önde bayrak, şapkalarında yeşil yapraklardan çelenkler, böylece bütün gençler bizi tepeden tepeye götürerek uğurladılar.</p>

  <p class="normal1">AGNES</p>

  <p class="normal">Kâh ikişer ikişer, kâh bir halka olarak dans ede ede geldik buralara.</p>

  <p class="normal1">EINAR</p>

  <p class="normal">Gümüş bir tasta tatlı şarap…</p>

  <p class="normal1">AGNES</p>

  <p class="normal">Yaz gecesinde şarkılar söyleyerek…</p>

  <p class="normal1">EINAR</p>

  <p class="normal">Sis bile önümüzden uçup gidiyordu.</p>

  <p class="normal1">BRAND</p>

  <p class="normal">Ya şimdi yol nereye?</p>

  <p class="normal1">EINAR</p>

  <p class="normal">Doğru kente…</p>

  <p class="normal1">AGNES</p>

  <p class="normal">Ben kentte yaşıyorum.</p>

  <p class="normal1">EINAR</p>

  <p class="normal">Fiyorda varmak için tepeyi aşmamız gerek. Doğuda, koy içinde dumandan sorgucuyla deniz tanrıçasının süslü atını bulacağız. O bizi evimize kadar götürecek. Orada düğünümüzü yapacağız. Sonra birlikte uçan bir çift kuğu gibi, güneye doğru uçup gideceğiz…</p>

  <p class="normal1">BRAND</p>

  <p class="normal">Sonra?</p>

  <p class="normal1">EINAR</p>

  <p class="normal">Sonra, düşler gibi sınırsız, masallar gibi güzel, sevinç ve şenlikle dolu bir yaşam süreceğiz. Şunu bil ki, bu güzel pazar sabahında, şu kırların ortasında bizim yaşamımız papazsız takdis edildi. Pürüzsüz, mutluluk dolu bir yaşam bekliyor bizi.</p>

  <p class="normal1">BRAND</p>

  <p class="normal">Kimin tarafından?</p>

  <p class="normal1">EINAR</p>

  <p class="normal">Şen bir alay tarafından. O alay bizim yeşillikten yapılı hafif beşiğimizi tehlikeye atabilecek her bulutu, tokuşturulan kadeh sesleriyle dağıttı. Yıldırımdan ve fırtınadan söz eden hüzünlü sözleri dillerden uzaklaştırdı. Bizi, kışa ve kırağıya başkaldıran yeşil taçlı şen çocuklar nişanladılar.</p>

  <p class="normal1">BRAND</p>

  <p class="normal">Her ikinizin de yolu açık olsun. <span class="ideitalik">(Yolunu sürdürmek ister.)</span></p>

  <p class="normal1">EINAR</p>

  <p class="normal"><span class="ideitalik">(Bir hareketle Brand’ı daha dikkatle süzer.)</span> Bir dakika durun. Ben sizi tanıyor gibiyim.</p>

  <p class="normal1">BRAND</p>

  <p class="normal">Ben sizin için yabancıyım.</p>

  <p class="normal1">EINAR</p>

  <p class="normal">Öyle olmakla birlikte, okulda mı, evde mi, başka bir yerde mi karşılaşmış olmalıyız.</p>

  <p class="normal1">BRAND</p>

  <p class="normal">Evet, okulda: O zaman arkadaştık. Ben çocuktum, bugün artık yetişkin bir insanım.</p>

  <p class="normal1">EINAR</p>

  <p class="normal">Olur şey değil! Yoksa Brand mısınız? Evet, ta kendisi, sensin! Sonunda seni tanıdım.</p>

  <p class="normal1">BRAND</p>

  <p class="normal">Ben seni görünce hemen tanımıştım.</p>

  <p class="normal1">EINAR</p>

  <p class="normal">Seni gördüğüme bilsen ne kadar sevindim! Bana bak, sen hâlâ o Brand mısın? Hep kendine yeten, gürültülü patırtılı arkadaşlardan kaçan, oyunlarımıza katılmayan o eski Brand mı?</p>

  <p class="normal1">BRAND</p>

  <p class="normal">Sizin aranızda yabancıydım. Yabancıydım ama seni severdim, öyle sanıyorum. Ama siz, hepiniz, güneyden gelenler, bu kıyılarda yalçın bir kayanın gölgesinde doğan benden, bütünüyle başka bir hamurdansınız.</p>

  <p class="normal1">EINAR</p>

  <p class="normal">Senin köyün de buralarda olmalı değil mi?..</p>

  <p class="normal1">BRAND</p>

  <p class="normal">Evet, şimdi de yolum buradan geçiyor.</p>

  <p class="normal1">EINAR</p>

  <p class="normal">Çok uzağa mı gidiyorsun?</p>

  <p class="normal1">BRAND</p>

  <p class="normal">Evet, uzağa gidiyorum.</p>

  <p class="normal1">EINAR</p>

  <p class="normal">Rahip değil misin?</p>

  <p class="normal1">BRAND</p>

  <p class="normal"><span class="ideitalik">(Gülümseyerek)</span> Papaz vekili, ormanların tavşanı, yuvam kâh şurada, kâh burada.</p>

  <p class="normal1">EINAR</p>

  <p class="normal">Şu anda nereye gidiyorsun?</p>

  <p class="normal1">BRAND</p>

  <p class="normal"><span class="ideitalik">(Birdenbire sert bir sesle)</span> Onu bana sorma!</p>

  <p class="normal1">EINAR</p>

  <p class="normal">Niçin?</p>

  <p class="normal1">BRAND</p>

  <p class="normal"><span class="ideitalik">(Sesini değiştirerek)</span> Peki söyleyeyim. Sizin ikinizi de bekleyen gemi beni de götürecek!</p>

  <p class="normal1">EINAR</p>

  <p class="normal">Benim düğün atım mı? Yaşasın!.. Duyuyor musun Agnes, bizimle birlikte yolculuk edecek?</p>

  <p class="normal1">BRAND</p>

  <p class="normal">Evet, ama ben cenazeye gidiyorum.</p>

  <p class="normal1">AGNES</p>

  <p class="normal">Cenazeye mi?</p>

  <p class="normal1">EINAR</p>

  <p class="normal">Ya! Kimin cenazesine?</p>

  <p class="normal1">BRAND</p>

  <p class="normal">Tanrı’nın, senin Tanrı’nın!..</p>

  <p class="normal1">AGNES</p>

  <p class="normal"><span class="ideitalik">(Uzaklaşarak)</span> Gel Einar!..</p>

  <p class="normal1">EINAR</p>

  <p class="normal">Brand!</p>

  <p class="normal1">BRAND</p>

  <p class="normal">Tutsakların Tanrısının, toprağa iki büklüm eğilmiş kölelerin Tanrısının. Onu kefenine saracaklar, gün ışığında tabuta koyacaklar. Bu işin artık sona ermesi gerekiyordu. Anlıyor musunuz: Yüzyıllardan beri çürümekteydi.</p>

  <p class="normal1">EINAR</p>

  <p class="normal">Sen hastasın, Brand!</p>

  <p class="normal1">BRAND</p>

  <p class="normal">Dağlardaki çamlar, kırlardaki yoncalar kadar taze ve sağlıklıyım. Hasta olan yaşadığımız dönem. Tedaviye gereksinimi olan bugünkü kuşak. Ah! Oynaşmadan ve çapkınca eğlencelerden başka bir şey yok aklınızda. Az buçuk inanmaya ihtiyacınız var, hepsi bu. Ama suya sabuna dokunmadan, yaşamın tüm yükünü, yani günahlarınızın bedelini O’na yükleterek... O sizin uğrunuza başına dikenden çelenk taktığına göre, sizler için dans etmekten başka yapacak bir şey yok... Bildiğinizi okuyun! Yalnız, size şöyle bir soru dostlarım: Acaba bu dansın sonu nereye varacak?</p>

  <p class="normal1">EINAR</p>

  <p class="normal">Evet, anlıyorum! Şu sıralarda buralarda moda olan yeni görüşler... Yaşamın önemsiz şeylerle dolu olduğunu söyleyen ve cehennem kıvılcımlarıyla dünyayı korkutmak isteyen yeni yobazlardan biri olmalısın sen.</p>

  <p class="normal1">BRAND</p>

  <p class="normal">Yanılıyorsun! Ben sokak vaizi değilim. Kilise’nin kölesi gibi konuşmuyorum. Hıristiyan olup olmadığımı bile bilmiyorum, ama insan olduğumu biliyorum.</p>

  <p class="normal">Yurdumuzun iliğini kurutanın ne olduğunu da biliyorum.</p>

  <p class="normal1">EINAR</p>

  <p class="normal"><span class="ideitalik">(Gülümseyerek)</span> Ya! Bu da yeni çıktı; güzel yurdumuzdan sevinç taşmasının, içimizden birilerini tedirgin edeceği aklıma gelmezdi hiç.</p>

  <p class="normal1">BRAND</p>

  <p class="normal">Hayır, neşe dolup taşmıyor içimiz, keşke taşabilseydi. Ben senin neşeye kul köle olmanı isterim, ama yaşamın her anında, her dakikasında! Bugün böyle, yarın öyle olmanı istemem. Neysen o ol; ama tam ol, yarım değil! Bakkhalar mükemmeldir; ama sarhoş adam onun bir kopyasıdır. Silenus da muhteşemdir, ama ayyaş onun gülünç bir maskarasıdır. Yurdun her yerini gez dolaş, insanları incele, göreceksin ki, küçüğü büyüğü, hepsi her şeyi yarım yamalak yaşamayı öğrenmiş. Babalarından ne gördülerse, onu sürdürüyorlar.</p>

  <p class="normal">Pazar günleri kiliseye gittiklerinde az buçuk ağırbaşlı ya da az buçuk sofu, diğer günlerde az buçuk zevk düşkünü, her şeyden azar azar... Kayalıkların üzerinde yaşayan, kaya kadar sağlam, boyunduruk ve kamçı acısı bilmeyen bu halkın eğlenip şarkı söylerken bile yüreğinde bir ateş yanar, kafasızca sözler verirler, türlü dolaplar çevirirler; sarhoşken verilen sözler, ayıkken uçar gider. Her şey azar azar yaşanır! Ne erdemleri, ne de kusurları çok ileri gider. Büyük işlerde olduğu gibi küçük işlerde de bu böyledir. İyiden bir parça, kötüden bir parça; ama asıl felaket şurada ki, bu parçaların her biri ötekileri paramparça eder.</p>

  <p class="normal1">EINAR</p>

  <p class="normal">Alay edene şükran duyulmaz. Güzel olan, hoşgörüdür.</p>

  <p class="normal1">BRAND</p>

  <p class="normal">Belki, ama sağlıksızdır.</p>

  <p class="normal1">EINAR</p>

  <p class="normal">Peki! Günahlarımızı kabul edelim; hakkın var diyelim! Ama, bütün bunların senin gömmek istediğin benim Tanrımla ilgisi ne?</p>

  <p class="normal1">BRAND</p>

  <p class="normal">Benim şen dostum, sen bir ressamsın. Sözünü ettiğin Tanrı’yı bana göster bakayım! Onun resmini yapmışsın, halkta erdem duygularını uyandırmak için, bana öyle dediler. Şimdi söyle bakayım, bu Tanrı yaşlı değil mi?</p>

  <p class="normal1">EINAR</p>

  <p class="normal">Evet.</p>

  <p class="normal1">BRAND</p>

  <p class="normal">Elbette öyle olacak. Saçları kır ve seyrek, her yaşlınınki gibi; sakalı gümüşten ya da buzdan, nasıl istersen öyle düşün... Her zaman gönlü bol ve hayırsever; ama yatağa yatırılmak istenen çocukları korkutacak kadar da katı, değil mi? Ayaklarına terlik de giydirdin mi? Giydirmedinse onun da önemi yok! Ama resmin tam olmasını istersen, ona bir gözlük tak, bir de küçücük takke giydir başına!</p>

  <p class="normal">EINAR</p>

  <p class="normal"><span class="ideitalik">(Öfkeli)</span> Ne demek istiyorsun?</p>

  <p class="normal1">BRAND</p>

  <p class="normal">Şaka yapmıyorum. Bu bizim aile Tanrısı, halkımızın taptığı Tanrı. Nasıl Katolikler, İsa’yı bir çocuk biçimine sokuyorsa, siz de Tanrı’yı çocuklaşan güçsüz kuvvetsiz bir yaşlı gibi biçimlendiriyorsunuz. Aziz Petrus’un o koca malikânesinden papaya kalan şey, yalnız bir çift anahtarsa, bir kutuptan öbür kutba giden Tanrı malikânesini siz bir kilisenin dar çevresi içine kapamış olmuyor musunuz? Siz yaşamı imandan ve öğretiden ayırıyorsunuz. Bunları birbirinden ayrılmaz bir bütün olarak düşünmüyorsunuz; amacınız yalnızca ruhunuzu yükseltmek. Ama dolu dolu bir yaşamdan kaçıyorsunuz. Sizin gibi sendeleyerek yaşamını sürdürebilmek için, ancak size parmaklarının arasından bakan bir Tanrı’ya ihtiyacınız var; saçsız ve kırlaşmış bir Tanrı’ya… Tıpkı insan soyunun ta kendisi gibi… Elbette onu, başında takkesiyle resmetmek gerekir! Hayır! Bu Tanrı benimkiyle uyuşmuyor. Benim tanrım fırtınadır, seninkiyse yalnızca rüzgâr. Benimki eğilmez ve bükülmez, seninkiyse zayıf ve gevşek. Benimki sevginin ta kendisi, seninkiyse suskun ve kayıtsız. Benimki Herkül gibi genç, seninkiyse dedenin dedesi kadar yaşlı: Benimki Musa Dağı’nda, çalılıklardan fışkıran bir alev gibi, cüceyi ürküten korkunç bir dev gibi... Musa’ya göründüğü zaman sesi bir yıldırım gibi çaktı. Gabaon Vadisi’nde güneş onun buyruğuyla durdu. Sayısız mucizeler gösterdi. Yine şimdi de gösterirdi, tüm insanlar senin gibi ödlek olmasaydılar!</p>

  <p class="normal1">EINAR</p>

  <p class="normal"><span class="ideitalik">(Zorlama bir gülümsemeyle)</span> Demek, şimdi de derdin her şeyi değiştirmek?</p>

  <p class="normal1">BRAND</p>

  <p class="normal">Evet. Benim bu dünyadaki görevim onu yanlışlardan, ayıplardan kurtarmaktır.</p>

  <p class="normal1">EINAR</p>

  <p class="normal"><span class="ideitalik">(Başını sallayarak)</span> Çıra tütse de yeni ışığı ele geçirinceye kadar onu söndürme, o tütse bile, bize yol gösterir. Eski sözcükler yıpranmış olsa bile, yenilerini yaratmadan onları dilinden çıkarıp atma!</p>

  <p class="normal1">BRAND</p>

  <p class="normal">Yenilik değil isteğim; Tanrı’nın hakkını korumak yalnızca. Ne bir kilise’nin, ne de bir dogmanın sözcüsüyüm. Bir başlangıç olduğuna göre, elbette son da olacak. Dünyanın düzeni yeni doğacaklara yer açmak istiyor. Sonsuz olan tek şey ruhtur.</p>

  <p class="normal">O hep taze ve yaşam doludur. Yiter gibi görünürse de, kuşakların baharında kökler salar ve insanları varlıklarından, güçlü bir imanla asıl kaynakları olan Tanrı’ya götürür.</p>

  <p class="normal">Ama yeni kuşak, Tanrı hakkında edindiği yarım yamalak bilgilerle bu ruhu parçalayarak içselleştiriyor. Ama bu parçalardan, bu ruh kırıntılarından, bu kopuk ve dağınık öğelerden bir bütün belirlemesi gerekir ki, Tanrı, eserlerinin en büyüğü olan insanı, genç ve güç dolu âdemi bulabilsin.</p>

  <p class="normal1">EINAR</p>

  <p class="normal"><span class="ideitalik">(Brand’ın sözünü keserek)</span> Hoşça kal! Burada ayrılmamız daha iyi olur.</p>

  <p class="normal1">BRAND</p>

  <p class="normal">Siz batıdan giderseniz, ben güneyden giderim... İki yolun da uzunluğu birdir; ikisi de bizi fiyorda götürür. Hoşça kal!</p>

  <p class="normal1">EINAR</p>

  <p class="normal">Uğurlar olsun!</p>

  <p class="normal1">BRAND</p>

  <p class="normal"><span class="ideitalik">(Patikadan inmek üzere iken geri dönerek)</span> Ressam! Işığı gölgeden ayır; yaşamanın da bir sanat olduğunu aklından çıkarma!</p>

  <p class="normal1">EINAR</p>

  <p class="normal"><span class="ideitalik">(Gidiyormuş gibi bir hareket yaparak)</span>Hadi git! Dünyanın altını üstüne getir. Bana gelince, ben Tanrıma sadık kalıyorum.</p>

  <p class="normal1">BRAND</p>

  <p class="normal">Öyleyse, onun resmini koltuk değneğiyle yap kendine. Ben hemen onu gömmeye gidiyorum. <span class="ideitalik">(Uzaklaşır.)</span></p>

  <p class="normal1">AGNES</p>

  <p class="normal"><span class="ideitalik">(Bir an dalgın durduktan sonra titrer, birdenbire kaygıyla çevresine bakar ve sorar.)</span> Güneş battı mı?</p>

  <p class="normal1">EINAR</p>

  <p class="normal">Hayır, üzerinden bulut geçiyordu, işte geçip gitti bile.</p>

  <p class="normal1">AGNES</p>

  <p class="normal">Ne soğuk bir rüzgâr esiyor.</p>

  <p class="normal1">EINAR</p>

  <p class="normal">Buz dağlarından esiyor da ondan. Bu yoldan inelim.</p>

  <p class="normal1">AGNES</p>

  <p class="normal">Bizi güneyden ayıran dağı az önce bu kadar kara görmüyordum.</p>

  <p class="normal1">EINAR</p>

  <p class="normal">O papaz bağırarak seni korkutuncaya kadar, şarkı ve oyunlarımız arasında bunun ayırdına varmamıştık. Varsın o çorak yoluna gitsin, biz yine eskisi gibi oynaşmamızı sürdürelim.</p>

  <p class="normal1">AGNES</p>

  <p class="normal">Hayır, çok yorgunum.</p>

  <p class="normal1">EINAR</p>

  <p class="normal">Doğrusunu istersen ben de öyle. Hem de dağdan iniş çok güç olacak. Kırda olduğu gibi yürüyemeyiz. Ama bu dağın eteğine hele bir inelim, o zaman öncekinden bin kez daha coşkulu dans ederiz. Bak Agnes, bak, güneş altında uzanan şu maviliğe bak. Bak nasıl dalgalanıyor, nasıl gülümsüyor? Şu gümüş gölgede, şu kehribar parıltılarına bak. Uzakta gördüğün deniz, pırıl pırıl parlayan ve alabildiğine uzanan denizi görüyorsun. Kıyıya yakın yükselen şu koyu renk duman sorgucunu, şu burnu dönen kara noktayı görüyor musun? İşte o gemi, Agnes, bizim gemimiz. Bir dakika sonra fiyorda girecek. Yarın gene denize açılacak; o zaman ikimiz de içinde olacağız! Ama yine sis basıyor, koyu ve ağır bir sis. Gördün mü? Az önce gökle deniz nasıl birbirine karışmıştı? Sen bu olağanüstü manzara karşısında hiçbir şey söylemiyorsun Agnes.</p>

  <p class="normal1">AGNES</p>

  <p class="normal"><span class="ideitalik">(Hiçbir şeyin farkında değilmiş gibi görünen Agnes, dalgın bir halde cevap verir.)</span> Evet, ama sen gördün mü, Einar?</p>

  <p class="normal1">EINAR</p>

  <p class="normal">Neyi?</p>

  <p class="normal1">AGNES</p>

  <p class="normal">(<span class="ideitalik">Einar’a bakmadan ve sesini kilisedeymiş gibi kısarak</span>) Konuşurken nasıl büyüdüğünü.</p>

  <p class="indentmetin"><span class="ideitalik">‘Agnes kıyıya doğru inmeye başlar, Einar onu izler. Yol bir kaya duvarı boyunca gider. Sağda yabanıl bir yamaç. Dağın arkasında daha yüksek bir alanda karlı tepeler. Bu tepelerin yarısı sisle örtülmüştür. Brand karşı düzlüğün tepesinde görünür. Patikaya iner. Yarı yolda yamaç boyu yayılan küçük bir kaya düzlüğünde durur ve aşağıya bakar.’</span></p>

  <p class="normal1">BRAND</p>

  <p class="normal">İşte, her şeyi anımsıyorum… Deniz kıyısındaki her çatıyı, her toprak kıvrımını, tepeleri, dereleri, yamaçları süsleyen kayın ağaçlarını, eskilikten kararmış kiliseyi, coşkun dere kıyısındaki akçaağaç demetlerini, her şey yine burada, yine eskisi gibi, çocukluğumda olduğu gibi. Ama geçmişe oranla küçülmüş, eskimiş sanki. Dağ bile eskisinden farklı görünüyor. Zavallı vadi halkının gökyüzünü biraz daha daraltmış sanki. Öylesine yayılıyor ki gökyüzüne, tehdit ediyor, ışığını kesiyor, hapsediyor onu, gitgide güneşini daha çok kapıyor. <span class="ideitalik">(Oturur ve uzaklara bakar.)</span> İşte fiyort! Eskiden bu kadar loş, bu kadar dar mıydı? Orada yağmur yağıyor. Rüzgâra yelken açmış bir yat görüyorum. Daha aşağıya doğru şu sivri kayanın gölgesinde bir kulübe, bir köprü, kırmızıya boyanmış bir çit var. Orası dul kadının bahçesi. Çocukluğumu geçirdiğim yerler. Bu manzara bende ne çok anı canlandırıyor! Bu sarp kıyılarda çocuk ruhum yapayalnızdı! Sıkıntı ruhumu eziyor... Hayalimde büyüttüğüm her şey kararıyor ve gizleniyor. Güç ve cesaret bana yüz çeviriyor. Hareketlerim ve bilincim güçsüzleşiyor, gevşiyor. Öz yurdumun eşiğinde kendime yabancı gibiyim. Bir tutsak gibi yenilmiş, sımsıkı bağlanmışım sanki; Samson’un Dalila’nın kolları arasında uyanışı gibi… <span class="ideitalik">(Yine bakar.)</span> Bu ne telaş, ne kaynaşma? Orada neler oluyor acaba? Kadın erkek, evlerinden fırlamış koşuşuyorlar. Kargacık burgacık yollarda tek tük seçebiliyorum onları; şimdi tepeye çıkmaya başladılar, bir sürü gibi görünüyorlar. Hepsi eski kiliseye doğru akıyor. <span class="ideitalik">(Bir sıçrayışla kalkarak)</span> Ah! Ben hepinizi iyi tanırım. Korkak uyuşuk ruhlar! Bütün dualarınızda, iradenin kanat çırpması eksik, dua seslerini gökyüzüne yükselten coşku eksik. Bunlar günlük ekmeğinizi isteyeceğinizde aklınıza gelir yalnızca. Sizin savaş çığlığınız budur işte...</p>

  <p class="normal">Hadi, buradan gidelim! Burada insan boğuluyor. Bu dar vadide bir mezar havası esmekte. Hiçbir yaprak taze ve özgür dalgalanamaz burada! <span class="ideitalik">(Gitmek ister; yukardan atılan bir taş sahile doğru yuvarlanırken Brand’ın pek yakınından geçer, Brand bağırarak döner.)</span> Hey, buraya kim taş atıyor? <span class="ideitalik">(Dağın tepesinden Gerd’in koştuğu görülür. Gerd on beş yaşlarında bir kızdır. Önlüğünün içine taş doldurmuştur.)</span></p>

  <p class="normal1">GERD</p>

  <p class="normal"><span class="ideitalik">(Bağırır)</span> Tam isabet!. <span class="ideitalik">(Taş atmakta devam eder.)</span></p>

  <p class="normal1">BRAND</p>

  <p class="normal">Hey, çocuk! Buraya bak! Kes şu kötü oyunu!</p>

  <p class="normal1">GERD</p>

  <p class="normal">Bir süredir, şu kopuk dalın üstünde sallanıp duruyor; yakalamak olanaksız. <span class="ideitalik">(Bağırarak yine taş atmaya başlar.)</span> İşte yine geliyor. Ne acımasız bir hali var! İmdat! Ayyy! Şimdi pençelerini etime geçirecek.</p>

  <p class="normal1">BRAND</p>

  <p class="normal">Nedir? N’oluyor, Tanrı aşkına?</p>

  <p class="normal1">GERD</p>

  <p class="normal">Şşşt! Sen kimsin? Dikkat! Kımıldama! Bak uçuyor.</p>

  <p class="normal1">BRAND</p>

  <p class="normal">Kimden söz ediyorsun?</p>

  <p class="normal1">GERD</p>

  <p class="normal">Akbabayı görmedin mi?</p>

  <p class="normal1">BRAND</p>

  <p class="normal">Hayır!..</p>

  <p class="normal1">GERD</p>

  <p class="normal">Gagasına kadar uzanan yamyassı ibiğiyle, gözlerinin çevresi kızıl ve sarı, hain bakışlı koca akbabayı görmedin mi?</p>

  <p class="normal1">BRAND</p>

  <p class="normal">Öyleyse birlikte gidelim.</p>

  <p class="normal1">GERD</p>

  <p class="normal">Birlikte mi? Hayır, olmaz! Ben şu yöne gidiyorum, tepeye doğru.</p>

  <p class="normal1">BRAND</p>

  <p class="normal"><span class="ideitalik">(Ovayı göstererek)</span> Nasıl olur? Kilise aşağıda!..</p>

  <p class="normal1">GERD</p>

  <p class="normal"><span class="ideitalik">(Parmağıyla aşağısını göstererek ve acı bir gülümsemeyle Brand’a bakarak)</span> Şu kilise mi?</p>

  <p class="normal1">BRAND</p>

  <p class="normal">Elbette, hadi benimle gel!</p>

  <p class="normal1">GERD</p>

  <p class="normal">Hayır, o kilise kötü.</p>

  <p class="normal1">BRAND</p>

  <p class="normal">Kötü mü? Neden?</p>

  <p class="normal1">GERD</p>

  <p class="normal">Çok küçük de ondan…</p>

  <p class="normal1">BRAND</p>

  <p class="normal">Sen daha büyüğünü nerede gördün?</p>

  <p class="normal1">GERD</p>

  <p class="normal">Daha büyüğünü mü? Tabii gördüm ya! <span class="ideitalik">(Tepeyi göstererek)</span> Hoşça kal.</p>

  <p class="normal1">BRAND</p>

  <p class="normal">Senin kilisenin yolu oradan mı? O yol yabanıl kayalıklara götürür.</p>

  <p class="normal1">GERD</p>

  <p class="normal">Benimle gel de gör! Ben sana kardan ve buzdan bir kilise göstereceğim.</p>

  <p class="normal1">BRAND</p>

  <p class="normal">Kardan ve buzdan mı? A, evet. Anımsıyorum! Ben çocukken, şu iki tepenin arasına gizlenmiş bir buz çukurundan söz edildiğini duymuştum. Birçok söylencelerde sözü geçen buzdan kilise, orada olmalı. Temeli ve döşemesi donmuş bir su birikintisiymiş, duvarlarının üzerinden katılaşmış bir kar yığını uzanıyor ve bu da tavanı oluyormuş.</p>

  <p class="normal1">GERD</p>

  <p class="normal">Evet, onu bir buz yığını ve kar yığını sanıyorlar, oysa sahici bir kilisedir o.</p>

  <p class="normal1">BRAND</p>

  <p class="normal">Sakın oraya girme! Hafif bir esinti, bir ses, hızlı bir hareket o buz yığınını kaç kez çökertti…</p>

  <p class="normal1">GERD</p>

  <p class="normal"><span class="ideitalik">(Onu dinlemeyerek)</span> Gel de çığdan ölen bir sürü geyiği gör. Onları bu yıl baharda, karlar eridiği zaman buldular.</p>

  <p class="normal1">BRAND</p>

  <p class="normal">Oraya gitme, tehlikelidir.</p>

  <p class="normal1">GERD</p>

  <p class="normal"><span class="ideitalik">(Aşağısını göstererek)</span> Sen de oraya gitme. Orada ölüm vardır.</p>

  <p class="normal1">BRAND</p>

  <p class="normal">Tanrı seni korusun!</p>

  <p class="normal1">GERD</p>

  <p class="normal">Hadi sen de benimle birlikte gel! Orada, yukarıda, duayı çığ ve sel okuyor, rüzgâr orada uğulduyor. Bu insanı hem ısıtıyor, hem de üşütüyor. Hem o korkunç akbaba benim kiliseme hiçbir zaman giremez. Dışarıda kara, bataklığa konar sadece ve aşağıdaki çan kulesinin horozu gibi hareketsiz durup kalır.</p>

  <p class="normal1">BRAND</p>

  <p class="normal">Sen de, ruhun da, ikiniz de yolunuzu şaşırmışsınız. Sen kırık bir saz gibisin. Ama kötüden iyi çıkabilir. Yalnız kötü ruh değerini değiştiremez.</p>

  <p class="normal1">GERD</p>

  <p class="normal">Kanat çırparak üzerime geliyor. Hoşça kal. Ben kilisede gizlenmeye gidiyorum. Orada güvende olacağım. Ah, kötü hayvan! Bak, ne hain bir bakışı var! <span class="ideitalik">(Bağırarak)</span> Yaklaşma bana! Arkamdan gelme, beni rahat bırak! Yoksa taş atarım sana! Bana pençelerini gösterirsen, ben de sana elimdeki sopayı sallarım!<span class="ideitalik">(Koşarak dağa çıkar.)</span></p>

  <p class="normal1">BRAND</p>

  <p class="normal"><span class="ideitalik">(Bir an sessizlikten sonra)</span> O da kiliseye gidiyor. Acaba hangisi haklı? Dağa tırmanan mı, vadiye inen mi? Hangi gidiş daha çılgınca? Gittikçe rahatından, ocağından uzaklaşanınki mi? Başında yeşillikten çelenk, uçurumların kenarında kaygısızca oynayanınki mi?.. Alışkanlıkların peşinden sürüklenen gevşekliğinki mi? Yoksa onu yakalayan ve sürükleyen kötülüğü güzelleştirecek kadar yolunu şaşırmış bir istenç gücününkü mü?</p>

  <p class="normal">Beni bekleyen tanrısal görevi görüyorum… Pencere kanatlarının aralığından sızan gün ışığı gibi parlıyor. Ne yapacağımı biliyorum. Bu üç canavarı yerle bir edeceği’ni, dünya da tüm tasalarından kurtulacak. Onlar gömülünce veba da kalmayacak; yeni kuşak şöyle bir soluk alacak. Hadi ileri! Silahlan ruhum! Kılıcını çek, hadi savaşa! Tanrı adına!..</p>
</body>
</html>
