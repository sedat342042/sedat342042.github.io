<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ibsen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_13"><span class="ideitalik">Üçüncü Perde</span></h2>

  <p class="indentmetin"><span class="ideitalik">Bir çam ormanı, sonbaharın bulutlu günlerinden biri, kar yağar.</span></p>

  <p class="normal1">PEER</p>

  <p class="normal"><span class="ideitalik">(Üstünde bir gömlek, elinde bir balta, eğri dallı bir ağacı baltalar.)</span> Evet evet, daha direniyorsun ihtiyar dostum. Ama ne çare, dakikaların sayılı. <span class="ideitalik">(Tekrar baltalar.)</span> Görüyorum ki kaburgaların çok kalın. Ama ne kadar kalın olursa olsun, ben onları yine parçalayacağım. Sen o çarpık kollarını istediğin kadar salla! Belli ki öfkeden kudurmuş gibisin. Ama kurtuluş yok! <span class="ideitalik">(Birdenbire sesini değiştirerek)</span> Yalan! Bu zırhlar giyinmiş bir şövalye değil, ihtiyar bir ağaç! Delik deşik olmuş bir çam! Yapı tahtası kesmek de ne güç şey! Hele işe bir de hayal karışırsa!.. Bu illetten mutlaka kurtulmalıyım... Her zaman bulutlarda uçmak, uyanıkken düş görmek!.. Seni sürdüler oğlum! Ormanlara sürdüler! <span class="ideitalik">(Bir süre büyük çabayla çalışır.)</span> Evet sürdüler! Artık sana yemek taşıyan annen de yok. Karnın açsa yavrum, kendi başının çaresine bakacaksın. Uçurumdan, ormandan yardım iste. Ateş yak, yemeğini hazırla. Üşüyorsan, geyiklerin peşine düş. Barınacak yerin yoksa, kayalar oy. Bir kulübe mi yapmak istiyorsun? Ağaç kes, sırtına yükle, beğendiğin yere kadar taşı. <span class="ideitalik">(Elinden baltayı bırakır ve önüne bakar.)</span> Herhalde olağanüstü bir yapı olacak bu! Çatısına yüksek bir kule dikeceğim. Kulenin üstüne de fırıldak! Sonra ön tarafına büyük bir denizkızı resmi oyacağım. Kapıları ve kilitleri hep bakır kakmalı olacak. Cam da bulmalıyım ki uzaktan bakanlar, pırıl pırıl parladığını görsünler. <span class="ideitalik">(Acı bir gülüş)</span> Yine kötü bir yalan! Sen sürüldün oğlum, sürüldün! <span class="ideitalik">(Kudurmuş gibi ağacı baltalar.)</span> Adam sen deeee!.. Yağmurdan, kardan korunmak için çatısı ağaç kabuğuyla kapatılmış bir kulübe yeter de artar bile. <span class="ideitalik">(Gözlerini kaldırarak ağaca bakar.)</span> İşte devrilmek üzere. Bir baltalık canı kaldı! Oldu da bitti işte! Boylu boyunca yerde yatıyor! Yeni yetişen dalları da nasıl titiriyor! <span class="ideitalik">(Ağacın dallarını kesmeye başlar sonra birdenbire, balta havaya kalkık durur.)</span> Bir ses geliyor!.. Ooo! Hagstad efendisi! Beni yakalamak istiyordun değil mi? <span class="ideitalik">(Ağacın arkasına saklanır ve bakınır.)</span> Yok canım, küçük bir oğlanmış! Korkuyor, korkuyla bakıyor çevresine. Ceketinin altına sakladığı şey de ne? Bir orak! Duruyor, bir dakika yine çevresine bakıyor, elini bir kütüğün üstüne koyuyor. Niçin acaba? Ne yapacak? Vay ne feci şey! Bir parmağını kesti bile! Evet, elini bir paçavrayla sardı, bütün gücüyle kaçıyor. <span class="ideitalik">(Ayağa kalkarak doğrulur.)</span> Kudurmuş bu! Elinin parmağını kesmek ha! Bütün bir parmağını koparmak! Hem de bunu isteyerek yapma! Ha! Şimdi anladım, ne olup bittiğini.. Kralın hizmetinden kaçmanın yolu bu. Mutlaka onu askere göndereceklerdi, çocuk da istemiyordu. Evet, bunun için de... Sonsuza değin bir parmaktan olmak!.. Böyle bir şey akla gelebilir, dahası istenebilir, ama bunu yapabilmek! İşte buna aklım ermedi. <span class="ideitalik">(Birkaç kez başını sallar ve işini sürdürür.)</span></p>

  <p class="normal"><span class="ideitalik">(Aase’nin evinde bir oda. Her şey karmakarışık. Sandıklar açık, giysiler darmadağınıktır. Yatağın içinde bir kedi yatar. Aase ile Kari</span> <span>[</span><span class="ideitalik">bir rençperin karısı</span><span>]</span> <span class="ideitalik">odayı toplamakla meşguldür.)</span></p>

  <p class="normal1">AASE</p>

  <p class="normal">(<span class="ideitalik">Bir tarafa koşarak</span>) Buraya bak Kari!</p>

  <p class="normal1">KARI</p>

  <p class="normal">Ne var?</p>

  <p class="normal1">AASE</p>

  <p class="normal"><span class="ideitalik">(Başka bir yöne koşarak)</span> Bana bak!.. Nerede? Nereye koydum acaba?.. Cevap versene! Şimdi aklımı yitireceğim! Sandığın anahtarı nerede?</p>

  <p class="normal1">KARI</p>

  <p class="normal">Kilidin üstünde.</p>

  <p class="normal1">AASE</p>

  <p class="normal">Ne oluyor? Bir araba gürültüsü işitiyorum.</p>

  <p class="normal1">KARI</p>

  <p class="normal">Hagstad’a götürdükleri eşyadır. Bu artık son gidişleri.</p>

  <p class="normal1">AASE</p>

  <p class="normal"><span class="ideitalik">(Ağlayarak)</span> Ah! Beni de mezara götürseler, ne kadar memnun olacağım! Bu dünyada insan ne çok acı çekiyor! Tanrı bana acısın! Şimdi bütün evim tamtakır! Hagstad çiftliği sahibinin bağışladığı şeyleri de yargıç elimden aldı. Gömleğime varıncaya kadar her şeyimi aldılar. Böyle bir yargıyı utanmadan nasıl verdiler? <span class="ideitalik">(Yatağının ucuna oturur.)</span> Artık evim, bağım bahçem, varım yoğum elimden gitti, hiçbir şeyim kalmadı. Ah! İhtiyar bize karşı çok acımasızdı ama, mahkeme ondan da daha acımasız çıktı. Peer de burada değil, bana yardım edecek kimsem yoktu.</p>

  <p class="normal1">KARI</p>

  <p class="normal">Hiç olmazsa ölünceye kadar burada kalmanıza izin verdiler ya!</p>

  <p class="normal1">AASE</p>

  <p class="normal">Evet, evet sadaka verir gibi, kediyle benim önümüze birer lokma atıverdiler işte!</p>

  <p class="normal1">KARI</p>

  <p class="normal">Doğrusu, oğlunuz size oldukça pahalıya mal oldu!</p>

  <p class="normal1">AASE</p>

  <p class="normal">Peer mi? A! O nasıl söz?! Sen çıldırdın sanırım! İngrid sağ salim babasının evine dönmedi mi? Daha ne istiyorlar? Bu işte oğlumun ne suçu var? Ona çatacaklarına şeytana çatsınlar! Bütün suç onda! Çocuğumu baştan çıkardı!</p>

  <p class="normal1">KARI</p>

  <p class="normal">İsterseniz eski örf ve âdetlerimize uyalım da, rahibi çağıralım.</p>

  <p class="normal1">AASE</p>

  <p class="normal">Rahibi mi? Evet, belki de iyi olur. <span class="ideitalik">(Doğrularak)</span> Hayır hayır ben artık dayanamıyorum. Ben anası değil miyim! Herkesin ondan yüz çevirdiği bir zamanda, onun yardımına koşmak benim görevim... Neyse, hiç değilse bu ceketi bize bırakmışlar, bari şunu yamalayayım! Ya pantolonu nerede?</p>

  <p class="normal1">KARI</p>

  <p class="normal">Orada, çamaşırların arasında olacak.</p>

  <p class="normal1">AASE</p>

  <p class="normal"><span class="ideitalik">(Karmakarışık eşyalar arasından pantolonu arayarak)</span> Bak ne buldum Kari! Eski bir düğme kalıbı! Peer küçüklüğünde hep onunla oynardı; içine kalay döker, sıkıştırır, biçim verirdi. Bir gün evimizde ziyafet vardı, çocuk babasından biraz kalay istedi. Kocam, hayır kalay olmaz, sana gümüş vereyim! Al sana üstünde Kral Christian’ın resmi olan bir gümüş sikke! Herkes senin Jean Gynt’ün oğlu olduğunu görsün, demesin mi? Tanrı onu bağışlasın, gece gündüz sarhoştu. Onun gözünde kalayın gümüşten, bakırın altından farkı yoktu... Hele şu pantolonun haline bak, delik deşik olmuş, yama tutmaz bir hale gelmiş, ne çare iyi kötü yamalamalı.</p>

  <p class="normal1">KARI</p>

  <p class="normal">Evet, yamalamak gerek.</p>

  <p class="normal1">AASE</p>

  <p class="normal">Bunu yamaladıktan sonra gidip yatacağım, kendimi çok yorgun duyuyorum. <span class="ideitalik">(Sevinçle)</span> Bak Kari iki tane de yün mintan unutmuşlar!</p>

  <p class="normal1">KARI</p>

  <p class="normal">Sahi, nasılsa gözlerinden kaçmış!</p>

  <p class="normal1">AASE</p>

  <p class="normal">Tam sırasında bulduk. Bir tanesini sakla. Ya da bırak, ikisine de beraber alalım. Üzerindeki gömlek çok eskidir.</p>

  <p class="normal1">KARI</p>

  <p class="normal">Öyle ama Aase Anne, bu yaptığımız günah olmaz mı?</p>

  <p class="normal1">AASE</p>

  <p class="normal">Tanrı büyüktür, ne günahları bağışlamıştır...</p>

  <p class="normal"><span class="ideitalik">(Ormanın içinde yepyeni bir kulübenin önü, kapının üstünde bir geyik boynuzu, yerler karla örtülüdür. Akşamın alacakaranlığı. Peer kapıya büyük bir tahta kilit takmaya çalışır.)</span></p>

  <p class="normal1">PEER</p>

  <p class="normal"><span class="ideitalik">(Gülerek çalışır.)</span></p>

  <p class="normal">Saldıracak cinlerden nasıl korunmalıyım?</p>

  <p class="normal">Kapıma güçlü bir kilit uydurmalıyım!</p>

  <p class="normal">Yoksa buraya gelip kapımı tırmalarlar.</p>

  <p class="normal">İçeri girmek için delik deşik ararlar.</p>

  <p class="normal">Alacakaranlıkta kesinlikle gelecekler,</p>

  <p class="normal">“Aç Peer kapıyı! Biz geldik” diyecekler.</p>

  <p class="normal">Birbiri ardı sıra evime dolacaklar,</p>

  <p class="normal">Üstüme sıçrayarak gülüp oynayacaklar!</p>

  <p class="normal">“Hey Peer hey!” diyecekler “Senin aklın eremez!</p>

  <p class="normal">Sandın ki kapalı kapıdan girilemez!</p>

  <p class="normal">İşte şimdi ne kadar yanıldığını gördün ya!</p>

  <p class="normal">Bizim gibi sivri akıllılara kimse karşı gelemez!”</p>

  <p class="normal1">SOLVEIG</p>

  <p class="normal"><span class="ideitalik">(Başında bir örtü, elinde bir paket, ayaklarında uzun kayaklar karın üstünde kayarak gelir.)</span> Kolay gelsin Peer! Tanrı yardımcın olsun. Sakın beni geri gönderme ha! Buraya geldimse, beni sen çağırdın diye geldim.</p>

  <p class="normal1">PEER</p>

  <p class="normal">Solveig! Sen misin? Sahi mi? Hayır mümkün değil! Sen bana yaklaşmaktan korkuyor musun?</p>

  <p class="normal1">SOLVEIG</p>

  <p class="normal">Küçük kardeşime beni istediğini söylemişsin. O bana haber getirdi, rüzgârlar bana başka haberler de getirdi. Senden söz eden annen, hayallerim, uzun gecelerim, yalnız geçen günlerim hepsi bana buraya gelmemi söylüyordu. Orada yaşamım sönüyordu, istediğim gibi ne ağlayabiliyor, ne de gülebiliyordum. Senin içinden geçenleri bilmeden buraya geldim. Başka türlü davranmama olanak kalmamıştı.</p>

  <p class="normal1">PEER</p>

  <p class="normal">Ya baban duyarsa ne der?</p>

  <p class="normal1">SOLVEIG</p>

  <p class="normal">Ne derse desin. Benim için dünya yüzünde ne ana ne baba var, artık hiç kimse kalmadı.</p>

  <p class="normal1">PEER</p>

  <p class="normal">Solveig, sevgilim, onların hepsini bana gelmek için mi bıraktın?</p>

  <p class="normal1">SOLVEIG</p>

  <p class="normal">Evet sen hepsinin yerini tutacaksın. Benim arkadaşım ve tesellim olacaksın. <span class="ideitalik">(Ağlayarak)</span> Kuşkusuz küçük kardeşimden, babamdan, annemden ayrılmak benim için çok güç oldu. Hayır hayır, en gücü hepsinden birden ayrılmak oldu!</p>

  <p class="normal1">PEER</p>

  <p class="normal">Mahkemenin benim hakkımda verdiği kararı duydun mu? O kararla benim bütün varımı yoğumu elimden aldıklarını biliyor musun? Benim artık ne bir ocağım, ne de sığınacak bir yuvam var.</p>

  <p class="normal1">SOLVEIG</p>

  <p class="normal">Ben senin malını paylaşmak için mi ana baba ocağından ayrıldım?</p>

  <p class="normal1">PEER</p>

  <p class="normal">Burada ne koşullar içinde yaşadığımı biliyor musun? Bu ormandan dışarıya çıktığım anda, beni hemen yakalayıverirler.</p>

  <p class="normal1">SOLVEIG</p>

  <p class="normal">Buraya gelirken, karşılaştığım kimselere yolu sordukça, nereye gidiyorsun diyenlere, evime gidiyorum dedim.</p>

  <p class="normal1">PEER</p>

  <p class="normal">Oh! Bundan sonra ne kapıya, ne de kilide gerek var! Artık ne cinlerden, ne de kötü düşüncelerden korkuyorum. Beş parasız bir avcıyla yaşamaya geldiğin bu kulübenin üzerine ışık yağıyor! Solveig! Bırak seni şöyle hayran hayran seyredeyim! Sana yaklaşmadan sana şöyle bir doya doya bakayım! Ne sarışın, ne saf bir kızsın! Bırak da seni kucağıma alayım! Ne ince, ne hafifsin! Seni taşırken Solveig, hiç yorulmadan sonsuza değin yürüyeceğim. Seni kirletmemek için sıcak ve yumuşak vücudunu, kollarımı uzatarak kendimden uzak tutacağım!.. Aman Tanrım! Seninle böyle konuşabileceğim kimin aklına gelirdi? Ah! Senden ayrıldıktan sonra ne acı günler ve geceler geçirdim! Şimdi sana kendi elimle yaptığım yapıyı göstereyim. Ama bütün bunları yıkacağım. Hem çok küçük, hem çok çirkin.</p>

  <p class="normal1">SOLVEIG</p>

  <p class="normal">Küçük büyük, nasıl olursa olsun benim hoşuma gidiyor. Şimdi yuvam rüzgâra karşı. Daha serbest soluk alıyorum. Ah, orası ne kadar iç kapayıcıydı! Oradan ayrılmamın bir nedeni de bu. Burada her yandan hışırdayan çamların arasında hem dinginlik, hem de uyum var. Kendimi evimde gibi duyuyorum.</p>

  <p class="normal1">PEER</p>

  <p class="normal">Doğru! Evindesin! Sonsuza değin mi?</p>

  <p class="normal1">SOLVEIG</p>

  <p class="normal">Benim geldiğim yolun dönüşü yok.</p>

  <p class="normal1">PEER</p>

  <p class="normal">Demek artık benimsin! O halde hadi içeri girelim! Seni bir kere evimde göreyim! Gir! Ben gidip odun getireyim. Evimizin sıcak, aydınlık olması, senin de üşümemen, rahat edebilmen için büyük bir ateş yakalım. <span class="ideitalik">(Baltasını alır ve ormana doğru gider. Aynı anda ağaçların arasından üstü başı dökülen bir kadın çıkar. Üzerinde yırtık pırtık yeşil bir giysi vardır. Arkasından çirkin küçük bir oğlan görünür. Elinde bir testi topallayarak ve annesinin eteğini tutarak yürür.)</span></p>

  <p class="normal1">KADIN</p>

  <p class="normal">İyi akşamlar Peer!</p>

  <p class="normal1">PEER</p>

  <p class="normal">Kim var orada, ne istiyorsun?</p>

  <p class="normal1">KADIN</p>

  <p class="normal">Biz eski dostuz Peer Gynt! Benim kulübem de seninkinden uzak değil. Komşuyuz.</p>

  <p class="normal1">PEER</p>

  <p class="normal">Ya öyle mi? Benim bu komşuluktan hiç haberim yoktu.</p>

  <p class="normal1">KADIN</p>

  <p class="normal">Sen burada kulübeni yaparken azıcık ileride benim kulübem de yapılıyordu.</p>

  <p class="normal1">PEER</p>

  <p class="normal"><span class="ideitalik">(Uzaklaşmak isteyerek)</span> Benim acele işim var.</p>

  <p class="normal1">KADIN</p>

  <p class="normal">Senin hep acele işin vardır yavrum. Ama ben yine de düşe kalka gelip sana yetiştim.</p>

  <p class="normal1">PEER</p>

  <p class="normal">Sen beni başkasıyla karıştırdın ihtiyar!</p>

  <p class="normal1">KADIN</p>

  <p class="normal">Hayır, seni bir başkası sandığım gün, güzel sözlerine inandığım gündü!</p>

  <p class="normal1">PEER</p>

  <p class="normal">Benim mi? Benim masal dinlemeye zamanım mı var?</p>

  <p class="normal1">KADIN</p>

  <p class="normal">Babamın evinde altın tasla içtiğin içkiyi unuttun mu? Söyle, ne çabuk unuttun?</p>

  <p class="normal1">PEER</p>

  <p class="normal">Ne? Olmayan şeylerden söz etme! Yeter artık, saçma sapan sözlerine kulak asmam! Sen düş mü görüyorsun be kadın! Biz birbirimizle nerede karşılaştık?</p>

  <p class="normal1">KADIN</p>

  <p class="normal">Biz birbirimizle yalnız bir kez karşılaştık, ilk ve son kez! <span class="ideitalik">(Çocuğa)</span> Babana azıcık su ver oğlum, belki susamıştır.</p>

  <p class="normal1">PEER</p>

  <p class="normal">Babası mı? Sen kafayı bulmuşsun!</p>

  <p class="normal1">KADIN</p>

  <p class="normal">Ama kendi ağacının meyvesini tanıman gerekirdi. Bak sen başından topallıyorsun, o da ayağından.</p>

  <p class="normal1">PEER</p>

  <p class="normal">Demek bu çocuğun babası olduğuma beni inandırmak istiyorsun ha?</p>

  <p class="normal1">KADIN</p>

  <p class="normal">Ah seni! Yine mi işin içinde sıyrılmak istiyorsun? Yine kaçamak yolları mı?</p>

  <p class="normal1">PEER</p>

  <p class="normal">Ne? Bu acayip çocuk!..</p>

  <p class="normal1">KADIN</p>

  <p class="normal">Doğru, çok çabuk büyüdü!</p>

  <p class="normal1">PEER</p>

  <p class="normal">Bana bak deli karı, sen bana kendini...</p>

  <p class="normal1">KADIN</p>

  <p class="normal">Beni dinle Peer! Sen domuz gibi kaba bir adamsın. <span class="ideitalik">(Ağlayarak)</span> Beni ormanlara sürüklediğin günkü kadar güzel değilsem, bu suç benim mi? Bu çocuğu şeytanın yardımıyla doğurdum. Bu nedenle böyle çirkinleşmeme şaşılacak bir şey yok. Ama beni her zamankinden güzel görmek istersen, bunun bir tek çaresi var: O kızı evinden kov! Ona kapıyı göster! Onu aklından büsbütün çıkar! O zaman benim çirkin biri olmadığımı göreceksin sevgilim!</p>

  <p class="normal1">PEER</p>

  <p class="normal">Defol karşımdan kötü cadı!</p>

  <p class="normal1">KADIN</p>

  <p class="normal">Yoo! Gideceğimi sanma!</p>

  <p class="normal1">PEER</p>

  <p class="normal">Şimdi senin kafanı kırarım!</p>

  <p class="normal1">KADIN</p>

  <p class="normal">Hele bir dene bakalım! Ben öyle kolay kolay pes etmem Peer Gynt! Tanrı’nın günü buraya geleceğim, kapının deliğinden ikinizi gözetleyeceğim. Yan yana oturduğunuzu ve senin sevgiyle onu okşadığını gördüğüm zaman hemen aranıza gireceğim, bu ziyafetten ben de payımı isteyeceğim... Seni, sevgilimizi sırayla seveceğiz. Seni aramızda paylaşacağız. Hoşça kal sevgilim. İşine geliyorsa yarın nikâhını kıydır!</p>

  <p class="normal1">PEER</p>

  <p class="normal">Kahrolasıca kadın!</p>

  <p class="normal1">KADIN</p>

  <p class="normal">Bak, az daha unutuyordum! Çocuğunu, bu şirin yavrucuğu artık sen beslemelisin. Hadi, şeytan çekici! Git babana bakayım!</p>

  <p class="normal1">ÇOCUK</p>

  <p class="normal"><span class="ideitalik">(Peer’in yüzüne tükürür.)</span> Tuh, pis herif! Nerede benim baltam? Şu herifi doğrayıvereyim!</p>

  <p class="normal1">KADIN</p>

  <p class="normal"><span class="ideitalik">(Çocuğu kucaklayarak)</span> Seni yaramaz seni! Büyüdüğün zaman tıpkı babana benzeyeceksin!</p>

  <p class="normal1">PEER</p>

  <p class="normal"><span class="ideitalik">(Ayağıyla yere vurarak)</span> Siz şimdi hemen buradan...</p>

  <p class="normal1">KADIN</p>

  <p class="normal">Defolalım değil mi?</p>

  <p class="normal1">PEER</p>

  <p class="normal"><span class="ideitalik">(Yumruklarını sıkarak)</span> Ve bütün bunların...</p>

  <p class="normal1">KADIN</p>

  <p class="normal">Bütün bunların yalnızca bir düş olmasını istiyorsun değil mi?</p>

  <p class="normal1">PEER</p>

  <p class="normal">Zararın yalnız bana dokunsa neyse, ama ortada benim çok değerli bir hazinem var: Solveig...</p>

  <p class="normal1">KADIN</p>

  <p class="normal">Hep öyledir ya, günahkârların cezasını masumlar çeker!</p>

  <p class="normal"><span class="ideitalik">(Testiyi babasının arkasına doğru atan oğluyla birlikte ağaçlar arasında kaybolur.)</span></p>

  <p class="normal1">PEER</p>

  <p class="normal">(<span class="ideitalik">Uzun süre susar.</span>) Eğrilik, bana, gez dolaş demişti, yine öyle yapmalı. Şu güzel sarayım yine bir yıkıntıya dönüştü! Şimdi beni sevgilimden ayıran koca bir duvar var. Beş para etmez bir yaşam. Bütün sevincim bir anda uçup gidiverdi. Hadi oğlum dolaş bakalım! Düş yollara! Senin için başka çıkar yol yok. Yol mu?.. Kaç yol var önümde. Ya pişmanlık yolu? Bir yerde görmüştüm ama nerede? Kitap da yanımda değil. Öğrendiklerimin hemen hepsini unuttum. Şu vahşi ormanda bana doğru yolu gösterecek kimseler yok... Pişmanlık yolu! Bu yolu izlemek için uzun yıllar gerek. Ama böylesine de yaşamak denemez... En nazlı, en narin, en güzel bir şeyi kırmak, parçalamak, sonra parçalarını birbirine eklemek mi? İyi ama bir daha onarılamayacak şeyler de vardır. Örneğin kırık bir keman tekrar yapıştırılabilir, ama kırılmış bir çan bir daha yapıştırılamaz; çünkü ses vermez. Çimeni kendi elleriyle yetiştiren bir adam, onu ayaklarıyla çiğnemez. Ama o kötü cadı yalan söyledi! Benim artık o yalanlarla, o cin düşleriyle işim yok! Acaba hepsini ruhumdan, zihnimden silebildim mi? Hayır hayır, ne yazık ki o kötü düşüncelerden hiçbir zaman sıyrılamayacağım. Nereye gitsem peşimi bırakmayacaklar. Ingrid... Ve belki de şu dağlarda dolaşan o üç kız gelip aramıza girecekler. Hem gülerek, hem söverek benden sevilmek, okşanmak isteyecekler! Dolaş oğlum dolaş! Şu ormanın çamları kadar uzun kolların da olsa, yine onu saf ve temiz olarak tutabilmen yetmeyecek!.. Ama bu işten kazançsız ve zararsız, alnımın akıyla sıyrılmalıyım... Ne olursa olsun bütün bunları silkip atarak bütünüyle unutmalıyım. <span class="ideitalik">(Kulübeye doğru birkaç adım atar, sonra durur.)</span> Bütün bu olup bitenlerden sonra yine onun yanına gitmek? Böyle ayıplarla dolu çamurlara batmış olarak ona yaklaşmak? Her şeyi söyleyemeden konuşmak, her şeyi itiraf edemeden dertleşmek? <span class="ideitalik">(Baltasını atarak)</span> Bugün bayram arifesi. Böyle bir günde şu halimle ona yaklaşmak günahların en büyüğü.</p>

  <p class="normal1">SOLVEIG</p>

  <p class="normal">Peer, geliyor musun?</p>

  <p class="normal1">PEER</p>

  <p class="normal">Şöyle bir gezip dolaşayım diyorum!</p>

  <p class="normal1">SOLVEIG</p>

  <p class="normal">Ne söylüyorsun?</p>

  <p class="normal1">PEER</p>

  <p class="normal">Beni dinle! Karanlıktayım! Arkamda da ağır bir yük taşıyorum.</p>

  <p class="normal1">SOLVEIG</p>

  <p class="normal">İstersen gelip sana yardım edeyim, yükü birlikte taşıyalım.</p>

  <p class="normal1">PEER</p>

  <p class="normal">Hayır hayır, mümkün değil. Sen olduğun yerde kal!</p>

  <p class="normal1">SOLVEIG</p>

  <p class="normal">Çok geç kalacak mısın?</p>

  <p class="normal1">PEER</p>

  <p class="normal">Bilmiyorum, sabret yavrum. Her ne olursa olsun beni beklemelisin.</p>

  <p class="normal1">SOLVEIG</p>

  <p class="normal"><span class="ideitalik">(Başıyla işaret ederek)</span> Olur beklerim. <span class="ideitalik">(Peer ormanın içinden geçen bir yola gider. Solveig eşikte ayakta durur.)</span></p>

  <p class="indentmetin"><span class="ideitalik">(Aase’nin evi. Şöminede yanan odunlar odayı aydınlatmaktadır. Kedi yatağın ayakucundaki sandalye üstünde kıvrılmış yatmaktadır.)</span></p>

  <p class="normal1">AASE</p>

  <p class="normal"><span class="ideitalik">(Yatakta uzanmış, ellerini sinirli sinirli örtünün üzerinde gezdirir.)</span> Ah, Tanrım gelmiyor. Beklemek ne üzücü! Ona söyleyecek ne çok sözüm var! Arkasından gönderecek kimsem de yok! Zaman da geçiyor! Öyle üzülüyorum ki! Kim tahmin ederdi böyle olacağını? Böyle olacağını bilseydin Aase, oğluna daha yumuşak davranırdın!</p>

  <p class="normal"><span class="ideitalik">(Peer gelir.)</span></p>

  <p class="normal1">PEER</p>

  <p class="normal">İyi akşamlar anne!</p>

  <p class="normal1">AASE</p>

  <p class="normal">Hele şükür Tanrım! Sonunda gelebildin yavrum! Ama gelmeye nasıl cesaret ettin? Burada yaşamın tehlikede.</p>

  <p class="normal1">PEER</p>

  <p class="normal">Adam sen de! Yaşamın ne önemi var? Gelmem gerekiyordu geldim.</p>

  <p class="normal1">AASE</p>

  <p class="normal">Kari utancından yerlere geçecek, ben de gözü açık gitmeyeceğim.</p>

  <p class="normal1">PEER</p>

  <p class="normal">Nereye gidiyorsun?</p>

  <p class="normal1">AASE</p>

  <p class="normal">Eh oğlum, artık son dakikalarım yaklaştı, çok zamanım kalmadı.</p>

  <p class="normal1">PEER</p>

  <p class="normal"><span class="ideitalik">(Kaygılandığını gösterir bir harekette bulunur, sonra odanın içinde birkaç adım atar.)</span> Şu işe bak, ben de üzerimdeki ağır yükü atmış, buraya biraz soluk almaya gelmiştim. Şimdi de neyle karşılaşıyorum?.. Üşüyor musun?</p>

  <p class="normal1">AASE</p>

  <p class="normal">Evet Peer, elim ayağım buz kesildi. Az sonra her şey bitmiş olacak... Gözlerimin söndüğünü gördüğün zaman, onları yavaşça kaparsın. Sonra da bir tabut hazırlarsın... Ama güzel bir tabut olsun. Ah unutmuştum, Tanrım bu da olanaksız!</p>

  <p class="normal1">PEER</p>

  <p class="normal">Rica ederim sus! Daha böyle şeyleri düşünecek zaman değil.</p>

  <p class="normal1">AASE</p>

  <p class="normal">Evet, evet. <span class="ideitalik">(Odaya göz gezdirerek)</span> Görüyor musun, hainler elimizde ne bıraktılar!</p>

  <p class="normal1">PEER</p>

  <p class="normal"><span class="ideitalik">(Suratını ekşiterek)</span> Evet, bütün bunlar benim suçum biliyorum. Bunu bana anımsatmak neye yarar?</p>

  <p class="normal1">AASE</p>

  <p class="normal">Senin suçun mu? Hayır, bütün bu felaketleri başımıza getiren o kötü içkidir! Zavallı yavrum, sarhoştun, ne yaptığını bilmiyordun. Ondan önce de geyikle yaptığın uçuş başını döndürmüştü!</p>

  <p class="normal1">PEER</p>

  <p class="normal">Tamam tamam, şimdi o öyküyü de ötekileri de unut. Üzüntülü, acı şeyleri sonraya bırakalım. <span class="ideitalik">(Yatağın ayakucuna oturarak)</span> Şimdi anne, üzülmeden, heyecanlanmadan şundan bundan konuşalım... Bak emektar kedimiz de yine eski yerinde!</p>

  <p class="normal1">AASE</p>

  <p class="normal">Geceleri öyle gürültü ediyor ki! Bu neyin göstergesidir bilir misin?</p>

  <p class="normal1">PEER</p>

  <p class="normal"><span class="ideitalik">(Sözü değiştirerek)</span> Kentte ne var ne yok?</p>

  <p class="normal1">AASE</p>

  <p class="normal"><span class="ideitalik">(Gülümseyerek)</span> Dağların özlemini çeken bir genç kızın dedikodusu!</p>

  <p class="normal1">PEER</p>

  <p class="normal"><span class="ideitalik">(Telaşla annesinin sözünü keserek)</span> Matz Moen nasıl?</p>

  <p class="normal1">AASE</p>

  <p class="normal">Anasının babasının iki gözü iki çeşme, gece gündüz ağlıyorlar. Kız hiçbirini dinlemiyor. Söyle bakayım Peer, herhalde o kızın derdine bir derman bulursun değil mi?</p>

  <p class="normal1">PEER</p>

  <p class="normal">Demirci nasıl?</p>

  <p class="normal1">AASE</p>

  <p class="normal">Bırak şu pis herifi! Kızın adını sorsan daha iyi olur!</p>

  <p class="normal1">PEER</p>

  <p class="normal">Hayır hayır, üzüntüsüz, heyecansız şundan bundan konuşalım daha iyi!.. Susadın mı? Yatağın ne kadar küçük! Dur bakayım! Bak hele! Bu benim çocukluk yatağım değil mi? Akşamları, başucumda oturduğun zamanları anımsıyor musun? Üstüme yorganı örttükten sonra bana ne güzel masallar anlatırdın.</p>

  <p class="normal1">AASE</p>

  <p class="normal">Demek hatırlıyorsun. Babanın o uzun yolculuklarında seninle yalnız kalınca, akşamları kızak oyunu oynardık. Yorgan örtü olurdu, döşeme de karlı dağlar.</p>

  <p class="normal1">PEER</p>

  <p class="normal">Ya kızak arabası anne? En güzeli oydu!</p>

  <p class="normal1">AASE</p>

  <p class="normal">Ya, unuttum mu sanıyorsun? Kari bize kedisini verirdi, biz de onu tabureye oturturduk.</p>

  <p class="normal1">PEER</p>

  <p class="normal">Ondan sonra güneşin doğusunda, ayın batısında bulunan Soria Moria Şatosu’na doğru yollanırdık. Yolumuz hep dağlardan, kayalardan geçerdi. Kamçı yerine senin hep dolapta sakladığın değneği kullanırdık.</p>

  <p class="normal1">AASE</p>

  <p class="normal">Ben arabacı yerine otururdum. Şurada yatağın ayakucunda.</p>

  <p class="normal1">PEER</p>

  <p class="normal">Evet, evet, sonra ara sıra dizginleri sallayarak, bana döner üşüyüp üşümediğimi sorardın. Tanrı seni bağışlasın, bana ikide birde darılırdın ama yine beni severdin ya! Neye öyle inliyorsun?</p>

  <p class="normal1">AASE</p>

  <p class="normal">Sert yerde yata yata sırtım öyle ağrıyor ki.</p>

  <p class="normal1">PEER</p>

  <p class="normal">Dur! öyleyse, şimdi uzan bakayım, böyle daha iyi değil misin?</p>

  <p class="normal1">AASE</p>

  <p class="normal">Hayır Peer, ben artık gitmek istiyorum.</p>

  <p class="normal1">PEER</p>

  <p class="normal">Gitmek mi?</p>

  <p class="normal1">AASE</p>

  <p class="normal">Evet evet gitmek, gitmek, gitmek!</p>

  <p class="normal1">PEER</p>

  <p class="normal">Hadi bakayım örtüyü çek, ben de yatağın ayakucunda arabacı yerinde oturacağım. Ondan sonra insana hoşça zaman geçirten tatlı öyküler anlatacağız!</p>

  <p class="normal1">AASE</p>

  <p class="normal">Dolapta dua kitabım olacak! Onu versen iyi olur. Kendimi öyle kötü duyuyorum ki.</p>

  <p class="normal1">PEER</p>

  <p class="normal">Soria Moria Şatosu’nda</p>

  <p class="normal">Kral ziyafet veriyor,</p>

  <p class="normal">Deh, deh, deh, deh! Deh, deh, deh, deh!</p>

  <p class="normal">Bekleyin Aase geliyor!</p>

  <p class="normal1">AASE</p>

  <p class="normal">İyi ama Peer, ben de o ziyafete çağrılı mıyım?</p>

  <p class="normal1">PEER</p>

  <p class="normal">Doğal ki, ikimiz de çağrılıyız! <span class="ideitalik">(Kedinin oturduğu sandalyenin çevresine bir ip geçirir, eline bir değnek alır, yatağın ucuna oturur. Aase’ye dönerek)</span> Üşüyor musun anne?</p>

  <p class="normal1">AASE</p>

  <p class="normal">Dinle, kulağıma sesler geliyor.</p>

  <p class="normal1">PEER</p>

  <p class="normal">Sürünün çıngıraklarıdır anneciğim.</p>

  <p class="normal1">AASE</p>

  <p class="normal">Aman, ciyak ciyak ötüyor, korkuyorum! Sanki şiddetli bir rüzgâr esiyor.</p>

  <p class="normal1">PEER</p>

  <p class="normal">Ormanın çamlarıdır, sen kulak asma anneciğim!</p>

  <p class="normal1">AASE</p>

  <p class="normal">Ya orada, ta uzaklarda parlayan şey nedir? Bu aydınlık nereden geliyor?</p>

  <p class="normal1">PEER</p>

  <p class="normal">Şatonun pencerelerinden, dans ediyorlar, duyuyor musun?</p>

  <p class="normal1">AASE</p>

  <p class="normal">Duyuyorum.</p>

  <p class="normal1">PEER</p>

  <p class="normal">Kapının önünde Aziz Petrus’u görüyorum, orada durmuş gülerek seni içeri çağırıyor!</p>

  <p class="normal1">AASE</p>

  <p class="normal">Bana selam da veriyor mu?</p>

  <p class="normal1">PEER</p>

  <p class="normal">Evet büyük bir nezaketle, herkese ayrı ayrı en tatlı şarabından birer bardak ikram ediyor.</p>

  <p class="normal1">AASE</p>

  <p class="normal">Şarap mı? Yanında pasta da var mı?</p>

  <p class="normal1">PEER</p>

  <p class="normal">Elbette ya! Elinde pasta dolu bir tepsi de var. Hem nefis şeylere benziyor. Rahibin rahmetli karısı da kahveyle tatlı hazırlıyor.</p>

  <p class="normal1">AASE</p>

  <p class="normal">Aman Tanrım! Demek orada tekrar görüşeceğiz!</p>

  <p class="normal1">PEER</p>

  <p class="normal">Evet, bol bol gevezelik edebilirsiniz!</p>

  <p class="normal1">AASE</p>

  <p class="normal">Ah Peer, seninle beraber olunca, bu dünyadan bile sevinçle göçerim.</p>

  <p class="normal1">PEER</p>

  <p class="normal"><span class="ideitalik">(Tekrar kamçılayarak)</span> Deh, hopla!</p>

  <p class="normal1">AASE</p>

  <p class="normal">Oğlum, yanlış yola sapmadığına emin misin?</p>

  <p class="normal1">PEER</p>

  <p class="normal">Hayır, tam bu yolun üzerindeyiz! <span class="ideitalik">(Atını tekrar kamçılar.)</span></p>

  <p class="normal1">AASE</p>

  <p class="normal">Çok yorgunum, çok rahatsızım.</p>

  <p class="normal1">PEER</p>

  <p class="normal">İşte şato göründü, bir dakika sonra orada olacağız!</p>

  <p class="normal1">AASE</p>

  <p class="normal">İyi öyleyse, ben de gözlerimi kapıyorum, kendimi de sana emanet ediyorum yavrum!</p>

  <p class="normal1">PEER</p>

  <p class="normal">Deh, deh, gayret atım, arabamız dağ taş aşsın,</p>

  <p class="normal">Peer’le annesini ziyafette gören şaşsın!</p>

  <p class="normal">Aziz Petrus! Anlayamadım, öyle ne söylüyorsun?</p>

  <p class="normal">Aase Anne cennete giremez mi diyorsun?</p>

  <p class="normal">Ama sen bu sözünden bir gün pişman olursun!</p>

  <p class="normal">Aase gibi bir kadın bir daha güç bulursun!</p>

  <p class="normal">Benden söz etmiyorum, sen beni pek aklına takma!</p>

  <p class="normal">Orada pek yer yoksa üzülüp telaşlanma!</p>

  <p class="normal">Ziyafette payım varsa çok teşekkür ederim,</p>

  <p class="normal">Yoksa fark etmez, döner geri giderim.</p>

  <p class="normal">Evet yaramazlıklarımla anneciğimi üzerdim.</p>

  <p class="normal">O öyle bağırdıkça, ben de eğlenip gezerdim.</p>

  <p class="normal">Çok insafsızlık ettim, ne derseniz hakkınız!</p>

  <p class="normal">Bari siz saygı gösterin, ona iyi bakınız!</p>

  <p class="normal">İşte Tanrı Baba da sana doğru geliyor,</p>

  <p class="normal">Bak elini uzatmış seni takdis ediyor.</p>

  <p class="normal">Artık hiç kulak asmam her kim ne derse desin.</p>

  <p class="normal">Açınız kapıları Aase içeri girsin!</p>

  <p class="normal"><span class="ideitalik">(Yüksek sesle güler ve annesine döner.)</span> Bak görüyor musun? Sana ne güzel bir masal söyledim. <span class="ideitalik">(Kaygılı)</span> Niye öyle hareketsiz duruyorsun, gözbebeklerini dikmiş bana bakıyorsun? Anne! Beni duymuyor musun? <span class="ideitalik">(Yatağın başucuna yaklaşarak)</span> Bana öyle dik dik bakma! Hadi konuş anne! Benim! Oğlun! <span class="ideitalik">(Büyük bir özenle annesinin alnına ve ellerine dokunur.)</span> Ah! Demek sorun buymuş! Hadi atım, artık rahat edebilirsin! Gideceğimiz yere vardık! <span class="ideitalik">(Ölünün gözlerini kapar ve üstüne eğilir, alnını anasının ağzına dayar.)</span> Benim için yaptıklarına teşekkür ederim. Dayaklarına da, okşamalarına da teşekkür ederim! Seni istediğin yere kadar getirdiğim için şimdi de sen bana teşekkür et!</p>

  <p class="normal1">KARI</p>

  <p class="normal"><span class="ideitalik">(Odaya girerek)</span> Ne görüyorum? Peer gelmiş! Oh artık her şey yoluna girecek demektir. Aman Tanrım! Ne derin uyuyor! Sanki...</p>

  <p class="normal1">PEER</p>

  <p class="normal">Sus! Öldü.</p>

  <p class="normal1">KARI</p>

  <p class="normal"><span class="ideitalik">(Aase’nin ölüsünün yanında ağlar. Peer odada dolaşır, sonunda yatağın yanında durur.)</span></p>

  <p class="normal1">PEER</p>

  <p class="normal">Sen gereken şeyleri yapar, cenazenin kaldırılmasını sağlarsın. Ben de kimseye görünmeden buradan tüymeye çalışayım.</p>

  <p class="normal1">KARI</p>

  <p class="normal">Uzaklara mı gidiyorsun?</p>

  <p class="normal1">PEER</p>

  <p class="normal">Ta denizin oraya kadar!</p>

  <p class="normal1">KARI</p>

  <p class="normal">O kadar uzağa mı?</p>

  <p class="normal1">PEER</p>

  <p class="normal">Belki de daha uzağa!</p>
</body>
</html>
