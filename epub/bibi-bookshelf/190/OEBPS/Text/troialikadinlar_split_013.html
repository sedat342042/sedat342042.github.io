<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>troialikadinlar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_11">Actus Primus</h2>

  <p class="normal1">HECUBA</p>

  <p class="normal">Quicumque regno fidit, et magna potens</p>

  <p class="normal">dominatur aula, nec leues metuit deos,</p>

  <p class="normal">animumque rebus credulum laetis dedit,</p>

  <p class="normal">me uideat, et te, Troia: non unquam tulit</p>

  <p class="normal">documenta fors maiora, quam fragili loco</p>

  <p class="normal">starent superbi: columen euersum occidit</p>

  <p class="normal">pollentis Asiae, caelitum egregius labor.</p>

  <p class="normal">ad cuius arma uenit, et qui frigidum</p>

  <p class="normal">septena Tanain ora pandentem bibit;</p>

  <p class="normal">et qui renatum primus excipiens diem,</p>

  <p class="normal">tepidum rubenti Tigrin immiscet freto,</p>

  <p class="normal">et quae uagos uicina prospiciens Scythas</p>

  <p class="normal">ripam cateruis Ponticam uiduis ferit.</p>

  <p class="normal">Excisa ferro est Pergamum: incubuit sibi.</p>

  <p class="normal">En, alta muri decora congesti iacent,</p>

  <p class="normal">tectis adustis; regiam flammae ambiunt,</p>

  <p class="normal">omnisque late fumat Assaraci domus.</p>

  <p class="normal">Non prohibet auidas flamma uictoris manus:</p>

  <p class="normal">diripitur ardens Troia; nec caelum patet</p>

  <p class="normal">undante fumo: nube ceu densa obsitus</p>

  <p class="normal">ater fauilla squallet Iliaca dies.</p>

  <p class="normal">stat auidus irae uictor, et lentum Ilium</p>

  <p class="normal">metitur oculis, ac decem tandem ferus</p>

  <p class="normal">ignoscit annis: horret afflictam quoque;</p>

  <p class="normal">victamque quamuis uideat, haud credit sibi</p>

  <p class="normal">potuisse uinci: spolia populator rapit</p>

  <p class="normal">Dardania praedam mille non capiunt rates.</p>

  <p class="normal">Testor deorum numen aduersum mihi,</p>

  <p class="normal">patriaeque cineres, teque rectorem Phrygum,</p>

  <p class="normal">quem Troia toto conditum regno tegit,</p>

  <p class="normal">tuosque manes, quo stetit stante Ilium,</p>

  <p class="normal">et uos meorum liberum magni greges,</p>

  <p class="normal">umbrae minores: quidquid aduersi accidit,</p>

  <p class="normal">quaecumque Phoebas ore lymphato furens,</p>

  <p class="normal">credi deo uetante praedixit mala,</p>

  <p class="normal">prior Hecuba uidi grauida, nec tacui metus,</p>

  <p class="normal">et uana uates ante Cassandram fui.</p>

  <p class="normal">non cautus ignes Ithacus, aut Ithaci comes</p>

  <p class="normal">nocturnus in uos sparsit, aut fallax Sinon:</p>

  <p class="normal">meus ignis iste est, facibus ardetis meis.</p>

  <p class="normal">Sed quid ruinas urbis euersae gemis,</p>

  <p class="normal">viuax senectus? respice infelix ad hos</p>

  <p class="normal">luctus recentes; Troia iam uetus est malum.</p>

  <p class="normal">vidi exsecrandum regiae caedis nefas,</p>

  <p class="normal">ipsasque ad aras maius admissum scelus</p>

  <p class="normal">Aecidae ausis, cum ferox, scaeua manu</p>

  <p class="normal">coma reflectens regium torta caput,</p>

  <p class="normal">alto nefandum uulneri ferrum abdidit;</p>

  <p class="normal">quod penitus actum cum recepisset libens,</p>

  <p class="normal">ensis senili siccus e iugulo rediit.</p>

  <p class="normal">placare quem non potuit a caede effera</p>

  <p class="normal">mortalis aeui cardinem extremum premens</p>

  <p class="normal">superique testes sceleris et quoddam sacrum</p>

  <p class="normal">regni iacentis? Ille tot regum parens</p>

  <p class="normal">caret sepulcro Priamus, et flamma indiget,</p>

  <p class="normal">ardente Troia.</p>

  <p class="normal">Non tamen superis sat est:</p>

  <p class="normal">dominum, ecce, Priami nuribus et natis legens</p>

  <p class="normal">sortitur urna: praeda quem uilis sequar?</p>

  <p class="normal">hic Hectoris coniugia despondet sibi,</p>

  <p class="normal">hic optat Heleni coniugem, hic Antenoris;</p>

  <p class="normal">nec deest tuos, Cassandra, qui thalamos petat.</p>

  <p class="normal">mea sors timetur: sola sum Danais metus.</p>

  <p class="normal">Lamenta cessant? turba, captiuae mea,</p>

  <p class="normal">ferite palmis pectora, et planctus date,</p>

  <p class="normal">et iusta Troiae facite. iamdudum sonet</p>

  <p class="normal">fatalis Ide, iudicis diri domus.</p>

  <p class="ortayazi"><span class="idebold">CHORUS TROADUM, HECUBA</span></p>

  <p class="normal1">CHORUS</p>

  <p class="normal">Non rude uulgus lacrimisque nouum</p>

  <p class="normal">lugere iubes:</p>

  <p class="normal">hoc continuis egimus annis,</p>

  <p class="normal">ex quo tetigit</p>

  <p class="normal">Phrygius Graias hospes Amyclas,</p>

  <p class="normal">secuitque fretum</p>

  <p class="normal">pinus matri sacra Cybebae.</p>

  <p class="normal">decies niuibus canuit Ide,</p>

  <p class="normal">decies nostris nudata rogis.</p>

  <p class="normal">et Sigeis trepidus campis</p>

  <p class="normal">decimas secuit messor aristas,</p>

  <p class="normal">ut nulla dies maerore caret,</p>

  <p class="normal">sed noua fletus causa ministrat.</p>

  <p class="normal">Ite ad planctus,</p>

  <p class="normal">miseramque leua, regina, manum:</p>

  <p class="normal">vulgus dominam uile sequemur.</p>

  <p class="normal">non indociles lugere sumus.</p>

  <p class="normal1">HECUBA</p>

  <p class="normal">Fidae casus nostri comites,</p>

  <p class="normal">soluite crinem;</p>

  <p class="normal">per colla fluant maesta capilli</p>

  <p class="normal">tepido Troiae puluere turpes.</p>

  <p class="normal">complete manus:</p>

  <p class="normal">hoc ex Troia sumpsisse licet.</p>

  <p class="normal">Paret exertos turba lacertos;</p>

  <p class="normal">ueste remissa substringe sinus,</p>

  <p class="normal">uteroque tenus pateant artus.</p>

  <p class="normal">cui coniugio pectora uelas,</p>

  <p class="normal">captiue pudor?</p>

  <p class="normal">cingat tunicas palla solutas,</p>

  <p class="normal">vacet ad crebri uerbera planctus</p>

  <p class="normal">furibunda manus.</p>

  <p class="normal">placet hic habitus,</p>

  <p class="normal">placet: agnosco Troada turbam.</p>

  <p class="normal">Iterum luctus redeant ueteres,</p>

  <p class="normal">solitum flendi uincite morem:</p>

  <p class="normal">Hectora flemus.</p>

  <p class="normal1">CHORUS</p>

  <p class="normal">Soluimus omnes</p>

  <p class="normal">lacerum multo funere crinem;</p>

  <p class="normal">coma demissa est libera nodo;</p>

  <p class="normal">sparsitque cinis feruidus ora.</p>

  <p class="normal">cadit ex umeris vestis apertis</p>

  <p class="normal">imumque tegit suffulta latus;</p>

  <p class="normal">iam nuda uocant pectora dextras.</p>

  <p class="normal">Nunc, nunc uires exprome, dolor.</p>

  <p class="normal">Rhoetea sonent litora planctu,</p>

  <p class="normal">habitansque cauis montibus Echo</p>

  <p class="normal">non, ut solita est,</p>

  <p class="normal">extrema breuis verba remittat:</p>

  <p class="normal">totos reddat Troiae gemitus.</p>

  <p class="normal">audiat omnis pontus et aether.</p>

  <p class="normal">Saeuite, manus,</p>

  <p class="normal">pulsu pectus tundite uasto;</p>

  <p class="normal">non sum solito contenta sono:</p>

  <p class="normal">Hectora flemus.</p>

  <p class="normal1">HECUBA</p>

  <p class="normal">Tibi nostra ferit dextra lacertos,</p>

  <p class="normal">umerosque ferit tibi sanguineos,</p>

  <p class="normal">tibi nostra caput dextera pulsat,</p>

  <p class="normal">tibi maternis ubera palmis</p>

  <p class="normal">laniata iacent:</p>

  <p class="normal">fluat et multo sanguine manet</p>

  <p class="normal">quamcumque tuo funere feci</p>

  <p class="normal">rupta cicatrix.</p>

  <p class="normal">Columen patriae, mora fatorum,</p>

  <p class="normal">tu praesidium Phrygibus fessis,</p>

  <p class="normal">tu murus eras,</p>

  <p class="normal">umerisque tuis</p>

  <p class="normal">stetit illa decem fulta per annos;</p>

  <p class="normal">tecum cecidit,</p>

  <p class="normal">summusque dies Hectoris idem</p>

  <p class="normal">patriaeque fuit.</p>

  <p class="normal">Vertite planctus:</p>

  <p class="normal">Priamo uestros fundite fletus;</p>

  <p class="normal">satis Hector habet.</p>

  <p class="normal1">CHORUS</p>

  <p class="normal">Accipe, rector Phrygiae, planctus,</p>

  <p class="normal">accipe fletus, bis capte senex.</p>

  <p class="normal">nil Troia semel te rege tulit,</p>

  <p class="normal">bis pulsari</p>

  <p class="normal">Dardana Graio moenia ferro</p>

  <p class="normal">bisque pharetras passa Herculeas.</p>

  <p class="normal">post elatos Hecubae partus</p>

  <p class="normal">regumque gregem</p>

  <p class="normal">postrema pater funera cludis,</p>

  <p class="normal">magnoque Ioui uictima caesus</p>

  <p class="normal">Sigea premis litora truncus.</p>

  <p class="normal1">HECUBA</p>

  <p class="normal">Alio lacrimas flectite uestras:</p>

  <p class="normal">non est Priami miseranda mei</p>

  <p class="normal">mors, Iliades.</p>

  <p class="normal">“Felix Priamus” dicite cunctae:</p>

  <p class="normal">liber manes vadit ad imos,</p>

  <p class="normal">nec feret unquam</p>

  <p class="normal">victa Graium ceruice iugum;</p>

  <p class="normal">non ille duos uidit Atridas,</p>

  <p class="normal">nec fallacem cernit Ulyssem;</p>

  <p class="normal">non Argolici praeda triumphi,</p>

  <p class="normal">subiecta feret colla tropaeis;</p>

  <p class="normal">non assuetas ad sceptra manus</p>

  <p class="normal">post terga dabit,</p>

  <p class="normal">currusque sequens Agamemnonios,</p>

  <p class="normal">aurea dextra vincula gestans,</p>

  <p class="normal">laetis fiet pompa Mycenis.</p>

  <p class="normal1">CHORUS</p>

  <p class="normal">“Felix Priamus” dicimus omnes:</p>

  <p class="normal">secum excedens sua regna tulit.</p>

  <p class="normal">nunc Elysii</p>

  <p class="normal">nemoris tutis errat in umbris,</p>

  <p class="normal">interque pias felix animas</p>

  <p class="normal">Hectora quaerit.</p>

  <p class="normal">Felix Priamus;</p>

  <p class="normal">felix, quisquis bello moriens</p>

  <p class="normal">omnia secum consumpta tulit!</p>
</body>
</html>
