<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>troialikadinlar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_12">Actus Secundus</h2>

  <p class="ortayazi"><span class="idebold">TALTHYBIUS, CHORUS TROADUM</span></p>

  <p class="normal1">TALTHYBIUS</p>

  <p class="normal">O longa Danais semper in portu mora,</p>

  <p class="normal">seu petere bellum, petere seu patriam uolunt!</p>

  <p class="normal1">CHORUS</p>

  <p class="normal">Quae causa ratibus faciat et Danais moram,</p>

  <p class="normal">effare, reduces quis deus cludat uias.</p>

  <p class="normal1">TALTHYBIUS</p>

  <p class="normal">Pauet animus, artus horridus quassat tremor.</p>

  <p class="normal">maiora ueris monstra (uix capiunt fidem)</p>

  <p class="normal">vidi ipse, uidi. summa iam Titan iuga</p>

  <p class="normal">stringebat ortu, uicerat noctem dies,</p>

  <p class="normal">cum subito caeco terra mugitu fremens</p>

  <p class="normal">concussa totos traxit ex imo sinus;</p>

  <p class="normal">mouere siluae capita et excelsum nemus</p>

  <p class="normal">fragore uasto tonuit et lucus sacer.</p>

  <p class="normal">ldaea ruptis saxa ceciderunt iugis.</p>

  <p class="normal">nec sola tellus tremuit: et pontus suum</p>

  <p class="normal">adesse Achillem sensit ac uoluit uada.</p>

  <p class="normal">Tum scissa uallis aperit immensos specus,</p>

  <p class="normal">et hiatus Erebi peruium ad superos iter</p>

  <p class="normal">tellure fracta praebet ac tumulum leuat.</p>

  <p class="normal">Emicuit ingens umbra Thessalici ducis,</p>

  <p class="normal">Threicia qualis arma proludens tuis</p>

  <p class="normal">iam, Troia, fatis strauit aut Neptunium</p>

  <p class="normal">cana nitentem perculit iuuenem coma,</p>

  <p class="normal">aut cum inter acies Marte uiolento furens</p>

  <p class="normal">corporibus amnes clausit et quaerens iter</p>

  <p class="normal">tardus cruento Xanthus errauit uado,</p>

  <p class="normal">aut cum superbo uictor in curru stetit,</p>

  <p class="normal">egitque habenas Hectorem et Troiam trahens.</p>

  <p class="normal">Impleuit omne litus irati sonus:</p>

  <p class="normal">“ite, ite, inertes, debitos manibus meis</p>

  <p class="normal">auferte honores, soluite ingratas rates,</p>

  <p class="normal">per nostra ituri maria! non paruo luit</p>

  <p class="normal">iras Achillis Graecia et magno luet:</p>

  <p class="normal">desponsa nostris cineribus Polyxene</p>

  <p class="normal">Pyrrhi manu mactetur et tumulum riget.”</p>

  <p class="normal">haec fatus alta nocte diuisit diem,</p>

  <p class="normal">repetensque Ditem mersus ingentem specum</p>

  <p class="normal">coeunte terra iunxit. immoti iacent</p>

  <p class="normal">tranquilla pelagi, uentus abiecit minas,</p>

  <p class="normal">placidumque fluctu murmurat leni mare.</p>

  <p class="normal">Tritonum ab alto cecinit hymenaeum chorus.</p>

  <p class="ortayazi"><span class="idebold">PYRRHUS, AGAMEMNON, CALCHAS</span></p>

  <p class="normal1">PYRRHUS</p>

  <p class="normal">Cum laeta pelago uela rediturus dares,</p>

  <p class="normal">excidit Achilles, cuius unius manu</p>

  <p class="normal">impulsa Troia, quidquid adiecit morae,</p>

  <p class="normal">illo remoto, dubia quo caderet, stetit?</p>

  <p class="normal">velis licet, quod petitur, ac properes dare,</p>

  <p class="normal">sero es daturus: iam suum cuncti duces</p>

  <p class="normal">tulere pretium. Quae minor merces potest</p>

  <p class="normal">tantae dari uirtutis? an meruit parum,</p>

  <p class="normal">qui, fugere bellum iussus et longa sedens</p>

  <p class="normal">aeuum senecta degere, ac Pylii senis</p>

  <p class="normal">transcendere annos, exuens matris dolos,</p>

  <p class="normal">falsasque uestes, fassus est armis uirum?</p>

  <p class="normal">Inhospitali Telephus regno impotens,</p>

  <p class="normal">dum Mysiae ferocis introitus negat,</p>

  <p class="normal">rudem cruore regio dextram imbuit,</p>

  <p class="normal">fortemque eandem sensit et mitem manum.</p>

  <p class="normal">cecidere Thebae, uidit Eetion capi</p>

  <p class="normal">sua regna uictus; clade subuersa est pari</p>

  <p class="normal">apposita celso parua Lyrnessos iugo,</p>

  <p class="normal">captaque tellus nobilis Briseide;</p>

  <p class="normal">et causa litis regibus, Chryse iacet,</p>

  <p class="normal">et nota fama Tenedos, et quae pascuo</p>

  <p class="normal">fecunda pingui Thracios nutrit greges,</p>

  <p class="normal">Scyros, fretumque Lesbos Aegaeum secans,</p>

  <p class="normal">et cara Phoebo Cilla; quid quas alluit</p>

  <p class="normal">vernis Caycus gurgitem attollens aquis?</p>

  <p class="normal">Haec tanta clades gentium ac tantus pauor,</p>

  <p class="normal">sparsae tot urbes, turbinis uasti modo,</p>

  <p class="normal">alterius esset gloria ac summum decus:</p>

  <p class="normal">iter est Achillis; sic meus uenit pater</p>

  <p class="normal">et tanta gessit bella, dum bellum parat.</p>

  <p class="normal">Ut alia sileam merita, non unus satis</p>

  <p class="normal">Hector fuisset? Ilium uicit pater,</p>

  <p class="normal">vos diruistis. inclitas laudes iuuat,</p>

  <p class="normal">et clara magni facta genitoris sequi:</p>

  <p class="normal">iacuit peremptus Hector ante oculos patris</p>

  <p class="normal">patruique Memnon, cuius ob luctum parens</p>

  <p class="normal">pallente moestum protulit uultu diem;</p>

  <p class="normal">suique uictor operis exemplum horruit,</p>

  <p class="normal">didicitque Achilles et dea natos mori.</p>

  <p class="normal">Tum saeua Amazon ultimus cecidit timor.</p>

  <p class="normal">Debes Achilli, merita si digne a aestimas,</p>

  <p class="normal">et si Mycenis uirginem atque Argis petat.</p>

  <p class="normal">dubitatur et iam placita nunc subito improbas,</p>

  <p class="normal">Priamique natam Pelei nato ferum</p>

  <p class="normal">mactare credis? at tuam natam parens</p>

  <p class="normal">Helenae immolasti: solita iam et facta expeto.</p>

  <p class="normal1">AGAMEMNON</p>

  <p class="normal">Iuuenile uitium est, regere non posse impetum.</p>

  <p class="normal">aetatis alios feruor hic primae rapit,</p>

  <p class="normal">Pyrrhum paternus. spiritus quondam truces,</p>

  <p class="normal">minasque tumidi lentus Aeacidae tuli.</p>

  <p class="normal">quo plura possis, plura patienter feras.</p>

  <p class="normal">Quid caede dira nobiles clari ducis</p>

  <p class="normal">aspergis umbras? noscere hoc primum decet,</p>

  <p class="normal">quid facere uictor debeat, uictus pati.</p>

  <p class="normal">violenta nemo imperia continuit diu,</p>

  <p class="normal">moderata durant; quoque Fortuna altius</p>

  <p class="normal">euexit ac leuauit humanas opes,</p>

  <p class="normal">hoc se magis supprimere felicem decet,</p>

  <p class="normal">variosque casus tremere metuentem deos</p>

  <p class="normal">nimium fauentes. magna momento obrui</p>

  <p class="normal">vincendo didici. Troia nos tumidos facit</p>

  <p class="normal">nimium ac feroces? stamus hoc Danai loco,</p>

  <p class="normal">unde illa cecidit. fateor, aliquando inpotens</p>

  <p class="normal">regno ac superbus, altius memet tuli;</p>

  <p class="normal">sed fregit illos spiritus haec quae dare</p>

  <p class="normal">potuisset aliis causa, Fortunae fauor.</p>

  <p class="normal">Tu me superbum, Priame, tu timidum facis.</p>

  <p class="normal">ego esse quidquam sceptra, nisi uano putem</p>

  <p class="normal">fulgore tectum nomen et falso comam</p>

  <p class="normal">uinclo decentem? casus haec rapiet breuis;</p>

  <p class="normal">nec mille forsan ratibus, aut annis decem;</p>

  <p class="normal">non omnibus Fortuna tam lenta imminet.</p>

  <p class="normal">Equidem fatebor (pace dixisse hoc tua,</p>

  <p class="normal">Argiua tellus, liceat): affligi Phrygas</p>

  <p class="normal">vincique uolui; ruere, et aequari solo,</p>

  <p class="normal">etiam arcuissem; sed regi frenis nequit</p>

  <p class="normal">et ira et ardens ensis et uictoria</p>

  <p class="normal">commissa nocti. quidquid indignum aut ferum</p>

  <p class="normal">cuiquam uideri potuit, hoc fecit dolor,</p>

  <p class="normal">tenebraeque, per quas ipse se irritat furor,</p>

  <p class="normal">gladiusque felix, cuius infecti semel</p>

  <p class="normal">vecors libido est. quidquid euersae potest</p>

  <p class="normal">superesse Troiae, maneat; exactum satis</p>

  <p class="normal">poenarum et ultra est. regia ut uirgo occidat</p>

  <p class="normal">tumuloque donum detur et cineres riget,</p>

  <p class="normal">et facinus atrox caedis ut thalamos uocent,</p>

  <p class="normal">non patiar. in me culpa cunctorum redit;</p>

  <p class="normal">qui non uetat peccare, quum possit, iubet.</p>

  <p class="normal1">PYRRHUS</p>

  <p class="normal">Nullumne Achillis praemium manes ferent ?</p>

  <p class="normal1">AGAMEMNON</p>

  <p class="normal">Ferent, et illum laudibus cuncti canent,</p>

  <p class="normal">magnumque terrae nomen ignotae audient.</p>

  <p class="normal">quod si leuatur sanguine infuso cinis,</p>

  <p class="normal">opima Phrygii colla caedantur gregis,</p>

  <p class="normal">fluat nulli flebilis matri cruor.</p>

  <p class="normal">Quis iste mos est? quando in inferias homo est</p>

  <p class="normal">impensus hominis? detrahe inuidiam tuo</p>

  <p class="normal">odiumque patri, quem coli poena iubes.</p>

  <p class="normal1">PYRRHUS</p>

  <p class="normal">O tumide, rerum dum secundarum status</p>

  <p class="normal">extollit animos, timide, quum increpuit metus</p>

  <p class="normal">regum tyranne! iamne flammatum geris</p>

  <p class="normal">amoris aestu pectus, ac ueneris nouae?</p>

  <p class="normal">solusne toties spolia de nobis feres?</p>

  <p class="normal">hac dextra Achilli uictimam reddam suam.</p>

  <p class="normal">quam si negas retinesque, maiorem dabo,</p>

  <p class="normal">dignamque quam det Pyrrhus; et nimium diu</p>

  <p class="normal">a caede nostra regia cessat manus</p>

  <p class="normal">paremque poscit Priamus.</p>

  <p class="normal1">AGAMEMNON</p>

  <p class="normal">Haud equidem nego</p>

  <p class="normal">hoc esse Pyrrhi maximum in bello decus,</p>

  <p class="normal">saeuo peremptus ense quod Priamus iacet,</p>

  <p class="normal">supplex paternus.</p>

  <p class="normal1">PYRRHUS</p>

  <p class="normal">Supplices nostri patris</p>

  <p class="normal">hostesque eosdem nouimus. Priamus tamen</p>

  <p class="normal">praesens rogauit; tu, graui pauidus metu</p>

  <p class="normal">nec ad rogandum fortis, Aiaci preces</p>

  <p class="normal">Ithacoque mandas, clusus, atque hostem tremens.</p>

  <p class="normal1">AGAMEMNON</p>

  <p class="normal">At non timebat tunc tuus, fateor, parens,</p>

  <p class="normal">interque caedes Graeciae atque ustas rates,</p>

  <p class="normal">segnis iacebat, belli et armorum immemor,</p>

  <p class="normal">leui canoram uerberans plectro chelyn.</p>

  <p class="normal1">PYRRHUS</p>

  <p class="normal">Tunc magnus Hector, arma contemnens tua,</p>

  <p class="normal">cantus Achillis timuit, et tanto in metu</p>

  <p class="normal">naualibus pax alta Thessalicis fuit.</p>

  <p class="normal1">AGAMEMNON</p>

  <p class="normal">Nempe iisdem in istis Thessalis naualibus</p>

  <p class="normal">pax alta rursus Hectoris patri fuit.</p>

  <p class="normal1">PYRRHUS</p>

  <p class="normal">Est regis alti spiritum regi dare.</p>

  <p class="normal1">AGAMEMNON</p>

  <p class="normal">Cur dextra regi spiritum eripuit tua ?</p>

  <p class="normal1">PYRRHUS</p>

  <p class="normal">Mortem misericors saepe pro uita dabit.</p>

  <p class="normal1">AGAMEMNON</p>

  <p class="normal">Et nunc misericors uirgines busto petis.</p>

  <p class="normal1">PYRRHUS</p>

  <p class="normal">Iamne immolari uirgines credis nefas ?</p>

  <p class="normal1">AGAMEMNON</p>

  <p class="normal">Praeferre patriam liberis regem decet.</p>

  <p class="normal1">PYRRHUS</p>

  <p class="normal">Lex nulla capto parcit, aut poenam impedit.</p>

  <p class="normal1">AGAMEMNON</p>

  <p class="normal">Quod non uetat lex, hoc uetat fieri pudor.</p>

  <p class="normal1">PYRRHUS</p>

  <p class="normal">Quodcumque libuit facere uictori, licet.</p>

  <p class="normal1">AGAMEMNON</p>

  <p class="normal">Minimum decet libere cui multum licet.</p>

  <p class="normal1">PYRRHUS</p>

  <p class="normal">His ista iactas, quos decem annorum graui</p>

  <p class="normal">regno subactos, Pyrrhus exsoluit iugo?</p>

  <p class="normal1">AGAMEMNON</p>

  <p class="normal">Hos Scyrus animos ?</p>

  <p class="normal1">PYRRHUS</p>

  <p class="normal">Scelere quae fratrum caret.</p>

  <p class="normal1">AGAMEMNON</p>

  <p class="normal">Inclusa fluctu–</p>

  <p class="normal1">PYRRHUS</p>

  <p class="normal">Nempe cognati maris.</p>

  <p class="normal">Atrei et Thyestae nobilem noui domum.</p>

  <p class="normal1">AGAMEMNON</p>

  <p class="normal">Ex uirginis concepte furtiuo stupro,</p>

  <p class="normal">et ex Achille nate, sed nondum uiro–</p>

  <p class="normal1">PYRRHUS</p>

  <p class="normal">Illo ex Achille, genere qui mundum suo,</p>

  <p class="normal">sparsus per omne caelitum regnum, tenet:</p>

  <p class="normal">Thetide aequor, umbras Aeaco, caelum Ioue.</p>

  <p class="normal1">AGAMEMNON</p>

  <p class="normal">Illo ex Achille, qui manu Paridis iacet.</p>

  <p class="normal1">PYRRHUS</p>

  <p class="normal">Quem nec deorum cominus quisquam petit.</p>

  <p class="normal1">AGAMEMNON</p>

  <p class="normal">Compescere equidem uerba et audacem malo</p>

  <p class="normal">poteram domare; sed meus captis quoque</p>

  <p class="normal">scit parcere ensis. potius interpres deum</p>

  <p class="normal">Calchas uocetur: fata si poscunt, dabo.</p>

  <p class="normal">Tu, qui Pelasgae uincla soluisti rati</p>

  <p class="normal">morasque bellis, arte qui reseras polum,</p>

  <p class="normal">cui uiscerum secreta, cui mundi fragor</p>

  <p class="normal">et stella longa semitam flamma trahens</p>

  <p class="normal">dant signa fati, cuius ingenti mihi</p>

  <p class="normal">mercede constant ora, quid iubeat deus</p>

  <p class="normal">effare, Calchas, nosque consilio rege.</p>

  <p class="normal1">CALCHAS</p>

  <p class="normal">Dant fata Danais, quo solent pretio, uiam:</p>

  <p class="normal">mactanda uirgo est Thessali busto ducis;</p>

  <p class="normal">sed quo iugari Thessalae cultu solent,</p>

  <p class="normal">Ionidesue, uel Mycenaeae nurus,</p>

  <p class="normal">Pyrrhus parenti coniugem tradat suo:</p>

  <p class="normal">sic rite dabitur. Non tamen nostras tenet</p>

  <p class="normal">haec una puppes causa: nobilior tuo,</p>

  <p class="normal">Polyxene, cruore debetur cruor.</p>

  <p class="normal">quem fata quaerunt, turre de summa cadat</p>

  <p class="normal">Priami nepos Hectoreus, et letum oppetat.</p>

  <p class="normal">tum mille uelis impleat classis freta.</p>

  <p class="normal1">CHORUS TROADUM</p>

  <p class="normal">Verum est an timidos fabula decipit,</p>

  <p class="normal">umbras corporibus uiuere conditis,</p>

  <p class="normal">cum coniunx oculis imposuit manum</p>

  <p class="normal">supremusque dies solibus obstitit,</p>

  <p class="normal">et tristis cineres urna coercuit?</p>

  <p class="normal">non prodest animam tradere funeri,</p>

  <p class="normal">sed restat miseris uiuere longius?</p>

  <p class="normal">an toti morimur nullaque pars manet</p>

  <p class="normal">nostri, quum profugo spiritus halitu</p>

  <p class="normal">immixtus nebulis cessit in aera,</p>

  <p class="normal">et nudum tetigit subdita fax latus?</p>

  <p class="normal">Quidquid sol oriens, quidquid et occidens</p>

  <p class="normal">nouit, caeruleis Oceanus fretis</p>

  <p class="normal">quidquid bis ueniens et fugiens lauat,</p>

  <p class="normal">aetas Pegaseo corripiet gradu.</p>

  <p class="normal">Quo bis sena uolant sidera turbine,</p>

  <p class="normal">quo cursu properat uoluere saecula</p>

  <p class="normal">astrorum dominus, quo properat modo</p>

  <p class="normal">obliquis Hecate currere flexibus:</p>

  <p class="normal">hoc omnes petimus fata: nec amplius,</p>

  <p class="normal">iuratos superis qui tetigit lacus,</p>

  <p class="normal">usquam est: ut calidis fumus ab ignibus</p>

  <p class="normal">vanescit, spatium per breue sordidus;</p>

  <p class="normal">ut nubes, grauidas quas modo uidimus,</p>

  <p class="normal">arctoi Boreae dissipat impetus:</p>

  <p class="normal">sic hic, quo regimur, spiritus effluet.</p>

  <p class="normal">Post mortem nihil est, ipsaque mors nihil,</p>

  <p class="normal">velocis spatii meta nouissima.</p>

  <p class="normal">Spem ponant auidi, solliciti metum:</p>

  <p class="normal">tempus nos auidum deuorat et chaos.</p>

  <p class="normal">Mors indiuidua est, noxia corpori,</p>

  <p class="normal">nec parcens animae. Taenara et aspero</p>

  <p class="normal">regnum sub domino limen et obsidens</p>

  <p class="normal">custos non facili Cerberus ostio,</p>

  <p class="normal">rumores uacui uerbaque inania,</p>

  <p class="normal">et par sollicito fabula somnio.</p>

  <p class="normal">Quaeris quo iaceas post obitum loco?</p>

  <p class="normal">quo non nata iacent.</p>
</body>
</html>
