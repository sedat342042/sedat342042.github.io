<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>troialikadinlar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_10">Beşinci Sahne</h2>

  <p class="ortayazi"><span class="idebold">HABERCİ, ANDROMACHA, HECUBA.</span></p>

  <p class="normal1">HABERCİ</p>

  <p class="normal">Ah zalim kader, insafsız, içler acısı, korkunç kader ah!</p>

  <p class="normal">bu kadar vahşi, bu kadar kanlı bir cinayet</p>

  <p class="normal">gördü mü acaba Mars, şu son on yılda? Hangi acıya</p>

  <p class="normal">yanayım önce,</p>

  <p class="normal">senin kederine mi, yoksa, ah ihtiyar, seninkine mi?<sup class="calibre2"><a href="../Text/troialikadinlar_split_020.html#footnote-600-168" id="footnote-600-168-backlink">[168]</a></sup></p>

  <p class="normal1">HECUBA</p>

  <p class="normal">Hangi acıya ağlarsan ağla, ağlayacağın benim acım</p>

  <p class="normal">sonuçta.</p>

  <p class="normal">Onlar kendine yanar sadece, bense ezilmişim</p>

  <p class="normal">herkesin derdiyle.</p>

  <p class="normal">Her ölüm bana bir keder; ne kadar zavallı varsa</p>

  <p class="normal">hepsi Hecuba’nın.<sup class="calibre2"><a href="../Text/troialikadinlar_split_020.html#footnote-600-169" id="footnote-600-169-backlink">[169]</a></sup></p>

  <p class="normal1">HABERCİ</p>

  <p class="normal">Kızın katledildi, oğlun surlardan atıldı;</p>

  <p class="normal">ama ikisi de soylu bir ruhla ölümü karşıladı.</p>

  <p class="normal1">ANDROMACHA</p>

  <p class="normal">Nasıl öldüler, anlat teker teker, nasıl işlendi bu çifte günah</p>

  <p class="normal">baştan sona anlat; büyük acılar dinlemeye heves eder</p>

  <p class="normal">tüyler ürpertici her anını, haydi konuş, anlat her detayı.</p>

  <p class="normal1">HABERCİ</p>

  <p class="normal">Şu büyük kule var ya, Troia’nın son kalıntısı,</p>

  <p class="normal">hani, Priamus’un çok iyi tanıdığı, yüksek siperlerine oturur</p>

  <p class="normal">alınlığından bakıp yönetirdi hani, aşağıda savaşan</p>

  <p class="normal">alaylarını.</p>

  <p class="normal">Bu kulede almıştı kucağına torununu,</p>

  <p class="normal">sevip okşamıştı tatlı tatlı, Yunanlar arkalarına bile</p>

  <p class="normal">bakmadan kaçarken</p>

  <p class="normal">Hector’un yarattığı dehşetten, kılıcından, meşalesinden;</p>

  <p class="normal">göstermişti torununa o yaşlı adam, babasının savaşçılığını.</p>

  <p class="normal">İşte o kule, bir zamanlar dillere destan o kule,</p>

  <p class="normal">surlarımızın heybeti,</p>

  <p class="normal">korkunç bir kayalık şimdi, sarmış askeri, halkı her yanını,</p>

  <p class="normal">oluk oluk insan akıyor; toplanıp gelmiş bütün ahali,</p>

  <p class="normal">kıyıda bırakıp gemilerini. Uzaktaki bir tepeden</p>

  <p class="normal">seyrediyordu kimi,</p>

  <p class="normal">cephede olan biten her şeyi, yüksek bir kayaya tırmanmış</p>

  <p class="normal">kimi,</p>

  <p class="normal">yükselip ayak uçlarında dikilmişler tepesine, yığın yığın.</p>

  <p class="normal">Çam ağacına çıkmış biri, biri defneye, biri kayına,</p>

  <p class="normal">sallanıyor bütün orman, üstünden sarkan insanlardan.</p>

  <p class="normal">Yalçın dağın kıyısında oturuyor kimi,</p>

  <p class="normal">kimi yaslanmış yarı yanmış bir çatıya, kimi yüklenmiş</p>

  <p class="normal">göçen duvarın çıkıntısı bir taşa, kadir bilmez bir seyirci de</p>

  <p class="normal">oturmuş Hector’un mezarına, vah başımıza!</p>

  <p class="normal">Yara yara o insan kaynayan kalabalığı</p>

  <p class="normal">girdi içeri heybetli adımlarla Ithacalı, elinden tutmuş</p>

  <p class="normal">sürüyordu,</p>

  <p class="normal">Priamus’un o küçük yavrucağını; ama çocuğun</p>

  <p class="normal">tökezlemedi bir an bile adımları</p>

  <p class="normal">böyle çıktı surların en tepesine. Durdu sonra kulenin</p>

  <p class="normal">zirvesinde,</p>

  <p class="normal">bir o yana baktı bir bu yana, keskin bakışlarla,</p>

  <p class="normal">korkudan eser yoktu ruhunda.</p>

  <p class="normal">İri bir hayvanın küçücük, körpe yavrusu gibiydi adeta,</p>

  <p class="normal">ısırıp koparacak gücü olmadığı halde dişlerinde,</p>

  <p class="normal">dik dik bakıp da</p>

  <p class="normal">ısırmaya kalkar ya hani boşuna, yüreği kalır soluk soluğa:</p>

  <p class="normal">tutmuştu elinden düşmanının işte öyle, o çocuk da,</p>

  <p class="normal">gurur vardı öfkeli ruhunda; hayran bıraktı kendisine halkı,</p>

  <p class="normal">komutanları,</p>

  <p class="normal">hatta Ulysses’i bile. Dökülmedi gözlerinden tek bir damla,</p>

  <p class="normal">bütün ahali ona ağlıyordu oysa; kadere ilişkin sözler</p>

  <p class="normal">söylemeye başlamışken Ulysses,</p>

  <p class="normal">tam o sıra, başlamışken dualara bir kahin edasıyla,</p>

  <p class="normal">acımasız tanrıları da çağırırken</p>

  <p class="normal">kurbanına, atıverdi çocuk kendini aşağıya,</p>

  <p class="normal">Priamus’un krallığının tam ortasına.</p>

  <p class="normal1">ANDROMACHA</p>

  <p class="normal">Hangi Cholchisli işledi bu cinayeti, yeri yurdu</p>

  <p class="normal">belli olmayan hangi Scythialı?</p>

  <p class="normal">Hazar’ın kıyılarındaki hangi yasa tanımaz halk<sup class="calibre2"><a href="../Text/troialikadinlar_split_020.html#footnote-600-170" id="footnote-600-170-backlink">[170]</a></sup></p>

  <p class="normal">cüret etti buna? O vahşi Busiris’in sunakları bile<sup class="calibre2"><a href="../Text/troialikadinlar_split_020.html#footnote-600-171" id="footnote-600-171-backlink">[171]</a></sup></p>

  <p class="normal">hiç bulanmamıştı çocuk kanlarına,</p>

  <p class="normal">Diomedes bile vermedi sürülerine, yem diye,<sup class="calibre2"><a href="../Text/troialikadinlar_split_020.html#footnote-600-172" id="footnote-600-172-backlink">[172]</a></sup></p>

  <p class="normal">böyle körpe etleri. Ah kim alacak şimdi senin bedenini,</p>

  <p class="normal">kim koyacak mezarına şimdi?</p>

  <p class="normal1">HABERCİ</p>

  <p class="normal">Bu uçurum gibi yerden düşen birinin</p>

  <p class="normal">bedeni kalır mı geri? Parça parça olmuş kemikleri</p>

  <p class="normal">düştüğünde o şiddetle; güzel bedeninin bütün işaretleri,</p>

  <p class="normal">yüzü ve babasından aldığı o soylu çizgileri,</p>

  <p class="normal">silinip gitti, toprağın derinine saplanınca, bütün ağırlığınca:</p>

  <p class="normal">Taşa çarpmış, kırılmış boynu, yarılmış kafası,</p>

  <p class="normal">bütün beyni akmış dışarı: yatıyor orada işte,</p>

  <p class="normal">tanınmaz hale gelen o bedeni.</p>

  <p class="normal1">ANDROMACHA</p>

  <p class="normal">Böyle bile benziyor babasına.</p>

  <p class="normal1">HABERCİ</p>

  <p class="normal">Çocuk düşünce yüksek surlardan baş aşağı,</p>

  <p class="normal">Yunan ahali ağlamaya başladı, işledikleri günah</p>

  <p class="normal">karşısında,</p>

  <p class="normal">aynı ahali başka bir günaha çevirdi başını sonra,</p>

  <p class="normal">Achilles’in mezarına; Rhoeteum kıyılarında</p>

  <p class="normal">hafif hafif dövülüyor arka tarafı dalgalarla,</p>

  <p class="normal">ön tarafı sarılmış hepten düz ovalarla,</p>

  <p class="normal">yüksek bir vadi sarmış orta yerini, hafiften eğimli,</p>

  <p class="normal">bir tiyatro misali. Toplanıp geldi insanlar yığın yığın,</p>

  <p class="normal">doluştular sahil boyunca. Ölüm işe yaradı diyordu kimi</p>

  <p class="normal">artık gemiler daha fazla oyalanmaz, gider,</p>

  <p class="normal">kimi de seviniyordu, düşmanın kökü kurudu diye.</p>

  <p class="normal">Oysa halk,</p>

  <p class="normal">nefret duyuyordu bu cinayete ve seyrediyordu sessizce.</p>

  <p class="normal">Troialılar da geldiler,</p>

  <p class="normal">toplandılar kendi cenazelerinin çevresine,</p>

  <p class="normal">yürekleri tir tir titremekte,</p>

  <p class="normal">bakıyorlar öyle, viran olan Troia’nın son sahnesine:</p>

  <p class="normal">Birdenbire meşaleler tuttu yolu, düğündeymişcesine,</p>

  <p class="normal">Tyndareus’un kızı eşlik ediyor geline, kederler içinde,</p>

  <p class="normal">başı önde.<sup class="calibre2"><a href="../Text/troialikadinlar_split_020.html#footnote-600-173" id="footnote-600-173-backlink">[173]</a></sup></p>

  <p class="normal">Troialılar yakarıyorlar, “Hermione de böyle evlensin,”</p>

  <p class="normal">diye<sup class="calibre2"><a href="../Text/troialikadinlar_split_020.html#footnote-600-174" id="footnote-600-174-backlink">[174]</a></sup></p>

  <p class="normal">“o alçak Helena da kavuşsun kocasına böyle.” Bir korku</p>

  <p class="normal">sardı sonra</p>

  <p class="normal">her iki halkı, uyuşup kaldılar öylece. Yere indirmiş</p>

  <p class="normal">bakışlarını gelin,<sup class="calibre2"><a href="../Text/troialikadinlar_split_020.html#footnote-600-175" id="footnote-600-175-backlink">[175]</a></sup></p>

  <p class="normal">utanç içinde, gözleriyse ışıl ışıl gene de,</p>

  <p class="normal">alışılmadık biçimde parlıyor o son ışık yüzünde.</p>

  <p class="normal">Güneş kaybolurken ufukta, daha bir parlak yanar</p>

  <p class="normal">hani,<sup class="calibre2"><a href="../Text/troialikadinlar_split_020.html#footnote-600-176" id="footnote-600-176-backlink">[176]</a></sup></p>

  <p class="normal">hani yıldızlar yerlerine alınca, gün ezilir ya gecenin</p>

  <p class="normal">kıyısında çaresizce, işte öyle!</p>

  <p class="normal">İnsanların hepsi şaşkınlık içinde: hep bir ağızdan övgüler</p>

  <p class="normal">yağdıracaklar nerdeyse,</p>

  <p class="normal">az sonra canından olacak geline. O güzel endamı</p>

  <p class="normal">dokunmuştu kimine,</p>

  <p class="normal">kimine o gençecik yaşı, kimineyse dönek yazgısı,</p>

  <p class="normal">ölümle burun buruna gelen o cesur ruhu</p>

  <p class="normal">dokunmuştu kimine de;</p>

  <p class="normal">(Önünden yürüyor Pyrrhus’un, herkesin yüreği titriyor)</p>

  <p class="normal">kâh hayran oluyor, kâh acıyor.</p>

  <p class="normal">Varır varmaz,</p>

  <p class="normal">o dik dağın tepesine, durdu genç adam</p>

  <p class="normal">babasının mezarının üstünde, yükseğe kurulu o höyükte,</p>

  <p class="normal">bir an bile geri adım atmamıştı o mert gelin;</p>

  <p class="normal">döndü yüzünü ölümün darbesine, meydan okuyan</p>

  <p class="normal">bakışlarıyla, öfke içinde.</p>

  <p class="normal">ne cesur bir ruhtu o öyle, şaşkınlık yarattı herkesin</p>

  <p class="normal">yüreğinde,</p>

  <p class="normal">ne inanılmaz bir şeydi bu, Pyrrhus bile tereddüt etti bir an</p>

  <p class="normal">öldürmekte.</p>

  <p class="normal">Eliyle çekip kılıcını sapladığında ta derinlere,</p>

  <p class="normal">fışkırdı kanlar o koca yaradan, ecel gelmişti bedene.</p>

  <p class="normal">Ölürken bile hiç taviz vermedi o soylu ruhundan; düştü,</p>

  <p class="normal">Achilles’in toprağını çökertecesine, yüzüstü, öfke soluyan</p>

  <p class="normal">şiddetiyle.</p>

  <p class="normal">Troialısı, Yunanı, kim varsa orada hepsi ağladı,</p>

  <p class="normal">için için gözyaşı akıttı Troialılar</p>

  <p class="normal">ürkekçe, Yunanlarsa bağıra çağıra, savaşın fatihiydiler</p>

  <p class="normal">ne de olsa.</p>

  <p class="normal">Işte bu cenaze töreni de böyle sonlandı. Dökülen kan</p>

  <p class="normal">durmadı ama,</p>

  <p class="normal">toprağın üstüne de akmadı, anında emdi mezar,</p>

  <p class="normal">vahşice içip bitirdi bütün kanı.</p>

  <p class="normal1">HECUBA</p>

  <p class="normal">Haydi gidin, gidin, Yunanlar, tutun yolunu yurdunuzun</p>

  <p class="normal">barış içinde;<sup class="calibre2"><a href="../Text/troialikadinlar_split_020.html#footnote-600-177" id="footnote-600-177-backlink">[177]</a></sup></p>

  <p class="normal">donanmanız açsın artık yelkenlerini güven içinde,</p>

  <p class="normal">yarıp geçsin</p>

  <p class="normal">o özlediğiniz denizleri. Can verdi bir genç kız,</p>

  <p class="normal">bir delikanlı:</p>

  <p class="normal">artık savaş sona erdi. Nereye dökeyim bu gözyaşlarımı?</p>

  <p class="normal">Nereye kusayım, ihtiyar yaşımda hâlâ çıkmayan</p>

  <p class="normal">bu canımı?</p>

  <p class="normal">Kızıma mı ağlayayım, torunuma mı, kocama mı,</p>

  <p class="normal">yurduma mı?</p>

  <p class="normal">Her şeye mi yoksa, yoksa kendime mi? Ah ölüm,</p>

  <p class="normal">tek ümidim,</p>

  <p class="normal">bebek demez, genç kız demez koşar gelirsin, zalimce,</p>

  <p class="normal">dört bir yana saldırırsın vahşice; benden korkuyorsun</p>

  <p class="normal">sadece</p>

  <p class="normal">benden ürküyorsun, oysa kılıçlar, kargılar, meşaleler içinde</p>

  <p class="normal">aradım seni bütün gece, benden kaçıyorsun, seni çok</p>

  <p class="normal">istediğim halde.</p>

  <p class="normal">Ne bir düşman çıktı karşıma, ne bir ev çöktü başıma,</p>

  <p class="normal">yakıp kül etmedi iliğimi kemiğimi bir ateş bile:</p>

  <p class="normal">nasıl da yakınım oysa bak Priamus’a!<sup class="calibre2"><a href="../Text/troialikadinlar_split_020.html#footnote-600-178" id="footnote-600-178-backlink">[178]</a></sup></p>

  <p class="normal1">HABERCİ</p>

  <p class="normal">Haydi hızlanın, koşun denize, ey tutsak kadınlar,</p>

  <p class="normal">açmışlar yelkenlerini, gidiyor donanmalar.</p>
</body>
</html>
