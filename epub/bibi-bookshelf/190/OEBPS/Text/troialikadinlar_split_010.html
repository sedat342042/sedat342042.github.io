<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>troialikadinlar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_9">Dördüncü Sahne</h2>

  <p class="ortayazi"><span class="idebold">HELENA, ANDROMACHA, HECUBA,<br class="chapter" />
  POLYXENA (sessiz karakter)</span></p>

  <p class="normal1">HELENA</p>

  <p class="normal">Ne kadar evlilik varsa, ölümcül, kasvetli,</p>

  <p class="normal">gözyaşı ve katliamla dolu, kanlı yaslı,</p>

  <p class="normal">layıktır, nedimesi olsun hepsinin Helena.</p>

  <p class="normal">Zaten yıkılmış Troialılar, bir de onlara ben vurayım</p>

  <p class="normal">istiyorlar:</p>

  <p class="normal">Pyrrhus’la bir evlilik masalı uydurmamı buyurdular,<sup class="calibre2"><a href="../Text/troialikadinlar_split_020.html#footnote-600-149" id="footnote-600-149-backlink">[149]</a></sup></p>

  <p class="normal">Yunanlar gibi giyin kuşan dediler. Kanıp yalanıma,</p>

  <p class="normal">gelecekmiş oyuna,</p>

  <p class="normal">Paris’in kız kardeşi, yere serilecekmiş çevirdiğim dolapla.</p>

  <p class="normal">Kansın; eminim, öyle fazla aldırmaz buna.</p>

  <p class="normal">Ölümden korkmadan ölmek, işte budur özlenen ölüm.</p>

  <p class="normal">Buyurdular madem, neden karşı duruyorsun?</p>

  <p class="normal">Günaha itilenin işlediği suç, çöreklenir itenin başına.</p>

  <p class="normal">–Dardanus evinin ey soylu kızı, yıkıldınız yıkılmasına,<sup class="calibre2"><a href="../Text/troialikadinlar_split_020.html#footnote-600-150" id="footnote-600-150-backlink">[150]</a></sup></p>

  <p class="normal">ama artık uğurlu bir tanrı size bakmakta,</p>

  <p class="normal">çeyizini hazırlıyor senin bak,</p>

  <p class="normal">mutlu bir evlilik yapman adına. Refah dolu günlerinde</p>

  <p class="normal">bile veremezdi</p>

  <p class="normal">böyle bir evliliği sana, ne Troia, ne de Primaus.</p>

  <p class="normal">Pelasg soyunun gözbebeği</p>

  <p class="normal">talip seninle meşru bir evlilik yapmaya, kutsal bağlarla,</p>

  <p class="normal">krallığı yayılmış bütün Thessalia ovalarına.</p>

  <p class="normal">Yüce Tethys seni kendinden bilecek o vakit,</p>

  <p class="normal">kendinden bilecek enginlerin onca tanrıçası,<sup class="calibre2"><a href="../Text/troialikadinlar_split_020.html#footnote-600-151" id="footnote-600-151-backlink">[151]</a></sup></p>

  <p class="normal">kendinden bilecek, kabarık dalgaların sakin perisi Thetis.</p>

  <p class="normal">Pyrrhus’a vardığında,</p>

  <p class="normal">gelinim diyecek sana, kayınbaban Peleus,</p>

  <p class="normal">gelinim diyecek Nereus.<sup class="calibre2"><a href="../Text/troialikadinlar_split_020.html#footnote-600-152" id="footnote-600-152-backlink">[152]</a></sup></p>

  <p class="normal">At şu kirli giysilerini, giy gelinliğini,</p>

  <p class="normal">unut artık esirliğini; tara tarumar olmuş saçlarını,</p>

  <p class="normal">bırak usta ellerime, ayırsın onu lüle lüle.</p>

  <p class="normal">Düştün ama, daha yüksek bir tahta çıkacaksın belki de.</p>

  <p class="normal">Yaramıştır esirlik pek çok kişinin işine.</p>

  <p class="normal1">ANDROMACHA</p>

  <p class="normal">Bir tek bu kötülük gelmemişti viran olmuş</p>

  <p class="normal">Phrygialıların başına,</p>

  <p class="normal">sevinç duymak! Pergamum enkaz halde,</p>

  <p class="normal">alev alev her bir yanı:<sup class="calibre2"><a href="../Text/troialikadinlar_split_020.html#footnote-600-153" id="footnote-600-153-backlink">[153]</a></sup></p>

  <p class="normal">hakikaten tam da evlilik zamanı! Öyle ya,</p>

  <p class="normal">cüret edebilir mi biri</p>

  <p class="normal">karşı koymaya? Gitmemek olur mu hiç,</p>

  <p class="normal">Helena’nın tavsiye ettiği düğüne? Ah lanet,</p>

  <p class="normal">ölümcül kadın,</p>

  <p class="normal">her iki halka da bela getiren kadın, ah, görmüyor musun</p>

  <p class="normal">şu önderlerimizin mezarlarını,<sup class="calibre2"><a href="../Text/troialikadinlar_split_020.html#footnote-600-154" id="footnote-600-154-backlink">[154]</a></sup></p>

  <p class="normal">ovalar boyunca yayılan şu çıplak, şu toprağa bile</p>

  <p class="normal">gömülmemiş kemikleri?</p>

  <p class="normal">Bunları böyle dağıtan senin evliliğin.</p>

  <p class="normal">Senin için kan akıttı Asia, senin için kan akıttı Europa,</p>

  <p class="normal">sense mutlu mesut seyrettin, döğüşen erkeklerini</p>

  <p class="normal">senin uğruna,</p>

  <p class="normal">bir türlü karar veremedin, hangisini tutacağına.</p>

  <p class="normal">Haydi git, başla düğün hazırlıklarına,</p>

  <p class="normal">meşalelere ne gerek var, ne gerek var kutsal çıralara,</p>

  <p class="normal">ateşe ne gerek var? Bu garip düğünü aydınlatır Troia.</p>

  <p class="normal">Kutlayın, ey Troialı kadınlar, Pyrhhus’un evliliğini</p>

  <p class="normal">kutlayın, hak ettiği gibi; dövünün, inleyin,</p>

  <p class="normal">sesiniz tutsun her yeri.</p>

  <p class="normal1">HELENA</p>

  <p class="normal">Akıl falan bırakmaz, bilirim, laf dinlemez</p>

  <p class="normal">büyük acı; nefret edersin kader yoldaşlarından,</p>

  <p class="normal">çektiklerini bile bile aynı ıstırabı; ama ben davamı</p>

  <p class="normal">savunacağım</p>

  <p class="normal">düşman bir hakimin önünde olsam bile.</p>

  <p class="normal">Ben beter bir acıya katlandım. Andromacha ağlıyor</p>

  <p class="normal">değil mi Hector’una,<sup class="calibre2"><a href="../Text/troialikadinlar_split_020.html#footnote-600-155" id="footnote-600-155-backlink">[155]</a></sup></p>

  <p class="normal">Hecuba da Priamus’una? Helena ise gizli gizli</p>

  <p class="normal">ağlıyor Paris’ine, tek başına. Ne zordur değil mi,</p>

  <p class="normal">ne kötüdür, ne ağırdır</p>

  <p class="normal">köleliğe katlanmak? Vaktiyle bu boyunduruk vuruldu</p>

  <p class="normal">benim boynuma,</p>

  <p class="normal">on yıldır köleyim. Ilium yerle bir edildi,</p>

  <p class="normal">ocak tanrılarınız yıkıldı, öyle mi? Ne ağır oysa</p>

  <p class="normal">vatanından olmak,</p>

  <p class="normal">daha da ağırı ondan korkmak. Bak bunca dostunuz var</p>

  <p class="normal">sizin,</p>

  <p class="normal">kederinizi dindirecek; ya ben, yenen de yenilen de</p>

  <p class="normal">öfkesini kusuyor bana.</p>

  <p class="normal">Hâlâ şansınız var, bir efendi gelip birinizi köle alacak,</p>

  <p class="normal">benimse hiç şansım yok, çekip aldı beni efendim anında.</p>

  <p class="normal">Bu savaşın nedeni benim, öyle mi, Troialıların başına gelen</p>

  <p class="normal">bunca felaketin?</p>

  <p class="normal">Varsayın bu doğru, Spartalı bir gemi yararak geldiğine</p>

  <p class="normal">göre denizlerinizi;</p>

  <p class="normal">Ama ben Phrygialı kürekçilerin kapıp götürdüğü bir yem</p>

  <p class="normal">olmuşsam,</p>

  <p class="normal">vermişse beni galip tanrıça ödül olarak o yargıca,<sup class="calibre2"><a href="../Text/troialikadinlar_split_020.html#footnote-600-156" id="footnote-600-156-backlink">[156]</a></sup></p>

  <p class="normal">o zaman sizin bağışlamanız gereken Paris’in kendisi.</p>

  <p class="normal">Öfkeden kudurmuş bir hakim,</p>

  <p class="normal">benim davama bakacak olan: bırakın Menelaus versin</p>

  <p class="normal">bu kararı.</p>

  <p class="normal">Kederinden birazcık sıyrıl, ah Andromacha,</p>

  <p class="normal">sen de bir şeyler söyle şu kıza– ama,<sup class="calibre2"><a href="../Text/troialikadinlar_split_020.html#footnote-600-157" id="footnote-600-157-backlink">[157]</a></sup></p>

  <p class="normal">ben dur diyemiyorum artık gözyaşlarıma.</p>

  <p class="normal1">ANDROMACHA</p>

  <p class="normal">Ne büyük bir kötülük ki bu Helena’yı ağlatıyor!</p>

  <p class="normal">Ama niye ağlıyor? Anlat sen hele ne dolaplar çeviriyor</p>

  <p class="normal">şu Ithacalı,</p>

  <p class="normal">anlat ne çoraplar örüyor başımıza; yoksa amacı,</p>

  <p class="normal">Ida Dağı’nın doruklarından atmak mı bu kızı, ya da</p>

  <p class="normal">o yüksek kulenin dik kayasından fırlatmak mı?</p>

  <p class="normal">Yuvarlamak olmasın sakın</p>

  <p class="normal">şu uçurumlardan, şu sığ körfeze bakan Sigeum’un</p>

  <p class="normal">dik yamaçlarıyla yükseldiği yerden, engin denize?</p>

  <p class="normal">Söyle, anlat ne saklıyorsan o hilekâr bakışlarının altında.</p>

  <p class="normal">Her kötülüğe katlanırız, yeter ki</p>

  <p class="normal">Pyrrhus damat olmasın, Priamus ile Hecuba’ya. Anlat,</p>

  <p class="normal">ne işkence tasarlıyorsun,</p>

  <p class="normal">söyle, aldatma, bari bir tek şunu bulaştırma,</p>

  <p class="normal">çektiğimiz acılara: görüyorsun bak nasıl da hazırız ölüme</p>

  <p class="normal">katlanmaya.</p>

  <p class="normal1">HELENA</p>

  <p class="normal">Keşke buyursaydı bana tanrıların yorumcusu,</p>

  <p class="normal">bir kılıçla son vermemi şu nefretlik yaşamıma,</p>

  <p class="normal">Achilles’in mezarı başında can vermemi ya da</p>

  <p class="normal">Pyrrhus’un cani eliyle, senin yazgını paylaşarak</p>

  <p class="normal">ah zavallı Polyxena, Achilles emretti benim olsun dedi</p>

  <p class="normal">senin için,</p>

  <p class="normal">küllerinin önünde kurban edilmeni istedi,</p>

  <p class="normal">Elysium ovasında kocan olmak için.</p>

  <p class="normal1">ANDROMACHA</p>

  <p class="normal">Bak şuna, nasıl da seviniyor yüce ruhu ölümünü işitince.<sup class="calibre2"><a href="../Text/troialikadinlar_split_020.html#footnote-600-158" id="footnote-600-158-backlink">[158]</a></sup></p>

  <p class="normal">Kraliyet giysileri kuşanmaya amma hevesli</p>

  <p class="normal">nasıl da izin veriyor ellerinin saçlarına değmesine.</p>

  <p class="normal">Evlilik ölüm derdi, şimdi ölüme evlilik diyor.</p>

  <p class="normal">Ama biçare anası taş kesti bu acıyı işitince;</p>

  <p class="normal">ruhu sarsıldı, göçtü. Kalk haydi, kendine gel<sup class="calibre2"><a href="../Text/troialikadinlar_split_020.html#footnote-600-159" id="footnote-600-159-backlink">[159]</a></sup></p>

  <p class="normal">ah biçare kadın, topla yitip giden cesaretini.</p>

  <p class="normal">Ah şu gelip geçici ömür nasıl da pamuk ipliğine bağlı!</p>

  <p class="normal">Hecuba’yı mutlu edecek hiçbir şey artık yok gibi.–</p>

  <p class="normal">Ama soluk alıyor işte, canlanıyor. Demek zavallılardan</p>

  <p class="normal">ilkin ölüm kaçıyor.</p>

  <p class="normal1">HECUBA</p>

  <p class="normal">Hâlâ mı yaşıyor Achilles, Phrygialılara bela olmak için?</p>

  <p class="normal">Hâlâ mı savaşıyor onlara karşı? Ah, Paris’in elinde</p>

  <p class="normal">hiç güç kalmamış demek ki!</p>

  <p class="normal">Bu adamın külü de mezarı da bizim kanımıza susamış.</p>

  <p class="normal">Çoluğum çocuğum sarıyordu etrafımı sevinçle</p>

  <p class="normal">daha düne kadar,</p>

  <p class="normal">yorgun düşerdim onca öpücük arasında, paylaştıracağım</p>

  <p class="normal">diye ana sevgisini</p>

  <p class="normal">onca çocuk arasında. Şimdi bir tek bu kızım kaldı</p>

  <p class="normal">yanımda,</p>

  <p class="normal">umudum, yoldaşım, derdimin avuntusu, huzurum;</p>

  <p class="normal">Bu kız, Hecuba’nın tek ailesi, bana ana diyen tek ses.</p>

  <p class="normal">Haydi çık git artık, seni inatçı, kara bahtlı soluk,</p>

  <p class="normal">bir tek şunu,</p>

  <p class="normal">şu ölümü bari yolla bana.</p>

  <p class="normal1">ANDROMACHA</p>

  <p class="normal">Ağlamaktan ıpıslak yanakları,</p>

  <p class="normal">yenik düşüyor gözleri gözyaşlarına, hızla boşalıyor,</p>

  <p class="normal">yağmur gibi.</p>

  <p class="normal">Bize, ah Hecuba, bize ağlamalıyız, bize, ah Hecuba, bize,</p>

  <p class="normal">yelken açtı mı donanma, dört bir yana saçılacak olan</p>

  <p class="normal">bizlere;</p>

  <p class="normal">aziz toprağımız örtecek kızını, baba ocağında.</p>

  <p class="normal1">HELENA</p>

  <p class="normal">Öyle kıskanacaksın ki o kızı, öğrendiğinde kendi yazgını.</p>

  <p class="normal1">ANDROMACHA</p>

  <p class="normal">Çektiğim acılardan daha bilmediğim kaldı mı?</p>

  <p class="normal1">HELENA</p>

  <p class="normal">Çekildi kuralar, efendisi verildi her bir tutsağa.</p>

  <p class="normal1">ANDROMACHA</p>

  <p class="normal">Kime tutsak düştüm ben öyleyse? Söyle, ben kime efendi</p>

  <p class="normal">diyeceğim?</p>

  <p class="normal1">HELENA</p>

  <p class="normal">Scyroslu bir genç ilk kurada seni çekti.</p>

  <p class="normal1">ANDROMACHA</p>

  <p class="normal">Ne şanslısın, ah Cassandra, kurtuldun şu kuradan</p>

  <p class="normal">deliliğinle,</p>

  <p class="normal">bir de Phoebus sayesinde!</p>

  <p class="normal1">HELENA</p>

  <p class="normal">Onu tutsak alan krallar kralı.</p>

  <p class="normal1">HECUBA</p>

  <p class="normal">Sevin, mutlu ol, kızım. Nasıl isterdi senin düğününü<sup class="calibre2"><a href="../Text/troialikadinlar_split_020.html#footnote-600-160" id="footnote-600-160-backlink">[160]</a></sup></p>

  <p class="normal">Cassandra, nasıl isterdi Andromacha!</p>

  <p class="normal">Baksana, Hecuba da benim olsun diyen biri.</p>

  <p class="normal1">HELENA</p>

  <p class="normal">Ithacalı’nın payına düştün sen de, istemese de,</p>

  <p class="normal">hiç değilse kısa bir süre.</p>

  <p class="normal1">HECUBA</p>

  <p class="normal">Kim bu adaletsiz kurayı çeken, bu kadar pervasızca,</p>

  <p class="normal">bu kadar haşin,</p>

  <p class="normal">bu kadar zalimce veriyor soyluları soylulara?<sup class="calibre2"><a href="../Text/troialikadinlar_split_020.html#footnote-600-161" id="footnote-600-161-backlink">[161]</a></sup></p>

  <p class="normal">Hangi tanrı bu, böyle kindarca dağıtıyor tutsakları?</p>

  <p class="normal">Biz zavallılara acımasızca, zorbaca davranan</p>

  <p class="normal">hangi yargıç bu,</p>

  <p class="normal">nasıl efendi seçileceğini hiç bilmeyen, uğursuz eliyle</p>

  <p class="normal">biçarelerin başına</p>

  <p class="normal">böyle düşman bir kader biçen? Kim bu, Hector’un anasını</p>

  <p class="normal">Achilles’in silahlarıyla evlendiren? Ulysses, duy sesimi:<sup class="calibre2"><a href="../Text/troialikadinlar_split_020.html#footnote-600-162" id="footnote-600-162-backlink">[162]</a></sup></p>

  <p class="normal">Şimdi yenilmiş bir kadınım belki, şimdi tutsak olabilirim,</p>

  <p class="normal">Acılar sarmış olabilir her yanımı; ama kanıma dokunan</p>

  <p class="normal">efendim,</p>

  <p class="normal">kölelik değil. (Achilles’in ganimetlerini alıp götüren</p>

  <p class="normal">bu adam,</p>

  <p class="normal">şimdi de Hector’un ganimetini alıp götürecek?)</p>

  <p class="normal">Vahşi denizlerle çevrili</p>

  <p class="normal">şu çorak toprak bir mezar açmıyor ki bana bir köşesinde.</p>

  <p class="normal">Haydi götür beni, götür, Ulysses, bak hiç oyalanmıyorum,</p>

  <p class="normal">efendimin ardından gidiyorum;</p>

  <p class="normal">ama kaderim de benim ardımdan gelecek: dalgalar hiç</p>

  <p class="normal">dinmeyecek,</p>

  <p class="normal">hiç huzura ermeyecek, deniz rüzgârlarla delirecek</p>

  <p class="normal">****************************<sup class="calibre2"><a href="../Text/troialikadinlar_split_020.html#footnote-600-163" id="footnote-600-163-backlink">[163]</a></sup></p>

  <p class="normal">(savaşlar, yangınlar, benim ve Priamus’un başına gelen</p>

  <p class="normal">bütün kötülükler)</p>

  <p class="normal">senin başına gelene kadar, senin cezan şu olacak:</p>

  <p class="normal">ben düştüm senin payına, çekip aldım ödülünü elinden.</p>

  <p class="normal">İşte Pyrrhus geliyor, hızlı hızlı koşturuyor,</p>

  <p class="normal">ne karanlık bir yüz bu. Ey Pyrrhus, ne duruyorsun? Haydi,</p>

  <p class="normal">deş kılıcınla yüreğimi, birleştir dünürlerini</p>

  <p class="normal">sevgili Achilles’inin. Haydi gel, ey yaşlıların katili,<sup class="calibre2"><a href="../Text/troialikadinlar_split_020.html#footnote-600-164" id="footnote-600-164-backlink">[164]</a></sup></p>

  <p class="normal">bu kan en çok sana yaraşır.– Eyvah, kaptı kızımı,</p>

  <p class="normal">çekip götürüyor.<sup class="calibre2"><a href="../Text/troialikadinlar_split_020.html#footnote-600-165" id="footnote-600-165-backlink">[165]</a></sup></p>

  <p class="normal">Kirletin gökteki tanrıları kanlı kıyımlarla,</p>

  <p class="normal">kirletin ölülerin ruhlarını! Ne diye yakaracağım sizlere?</p>

  <p class="normal">Dilerim,</p>

  <p class="normal">böyle cenazeler hak eder bu denizler: benim başıma gelen,</p>

  <p class="normal">gelsin bütün Pelasgların başına, bu binlerce geminin başına,</p>

  <p class="normal">yelken açmış giderken ben, böyle yakaracağım işte.</p>

  <p class="normal1">TROIALI KADINLAR KOROSU</p>

  <p class="normal">Merhem olur yas tutana, acı çeken insanlar,</p>

  <p class="normal">Merhem olur, halkın feryat figan ağlaması;</p>

  <p class="normal">Istırap, gözyaşı, daha hafif dağlar o an,</p>

  <p class="normal">aynı şekilde ağlayıp bağırırken kalabalıklar.</p>

  <p class="normal">Her zaman, ah her zaman kıskanç şu insanın acısı,</p>

  <p class="normal">sevinir, kendisi gibi elem çeken gördü mü,</p>

  <p class="normal">tek başına ceza çekti mi, üzülür.</p>

  <p class="normal">Herkesin başına gelen yazgıya,</p>

  <p class="normal">dayanamam demez hiç kimse.</p>

  <p class="normal">Zavallı olsa da, kimse inanmaz zavallı olduğuna:</p>

  <p class="normal">kaldırın hele bir şu mutluları ortadan, alıp götürün hele bir</p>

  <p class="normal">şu altına bulanmış zenginleri, kaldırın hele bir</p>

  <p class="normal">şu yüz öküzle sürülen bereketli tarlaları:</p>

  <p class="normal">o an kalkar yoksulun öne eğilmiş başı.</p>

  <p class="normal">Hiç kimse zavallı değildir, başkasıyla kıyaslanmazsa.</p>

  <p class="normal">Koca koca enkazların ortasına düşmüşse kişi,</p>

  <p class="normal">görmek istemez hiç kimsenin sevinçli yüzünü.</p>

  <p class="normal">Üzülür, ağlar kendi kaderine kişi,</p>

  <p class="normal">gemisinde tek başına dalgaları yara yara giderken,</p>

  <p class="normal">çırılçıplak, özlediği limanlara ulaştığında.</p>

  <p class="normal">Oysa serinkanlı karşılar belaları, kasırgaları,</p>

  <p class="normal">binlerce geminin toptan dibi boyladığına tanık olan,</p>

  <p class="normal">bir kalasa tutunup kıyıya sürüklendiğini gören,</p>

  <p class="normal">dalgaları toparlayıp denizin kabarmasını önlediğinde</p>

  <p class="normal">karayel.</p>

  <p class="normal">Helle düştüğünde kedere boğulmuştu Phrixus,<sup class="calibre2"><a href="../Text/troialikadinlar_split_020.html#footnote-600-166" id="footnote-600-166-backlink">[166]</a></sup></p>

  <p class="normal">altın sarısı ışıl ışıl postlu o sürünün önderi</p>

  <p class="normal">arkasına alıp da o ikiz kardeşi,</p>

  <p class="normal">yükünün birini atınca denizin ortasına;</p>

  <p class="normal">tutmuştu gözyaşlarını oysa Pyrrha ve eşi, denizi</p>

  <p class="normal">gördüklerinde,<sup class="calibre2"><a href="../Text/troialikadinlar_split_020.html#footnote-600-167" id="footnote-600-167-backlink">[167]</a></sup></p>

  <p class="normal">ne çıkar artık denizden başka bir şey görmeseler bile</p>

  <p class="normal">sağ kalan tek insan dahi şu yeryüzünde.</p>

  <p class="normal">Bu kalabalık ayrılacak, gözyaşlarımız susacak</p>

  <p class="normal">şu gemiler dağıldığında sağa sola.</p>

  <p class="normal">Borular çalıp da yelken açmalarını buyurduğunda</p>

  <p class="normal">denizcilere,</p>

  <p class="normal">asılıp küreklere, yarışa girince rüzgarlarla birlikte,</p>

  <p class="normal">derin denizlere açılıp kalınca kıyılar geride.</p>

  <p class="normal">Neler geçecek aklımızdan kim bilir, biz biçarelerin,</p>

  <p class="normal">karalar yavaş yavaş küçülüp denizler gitgide büyüdükçe,</p>

  <p class="normal">yüce Ida Dağı, uzaklara gizlenince?</p>

  <p class="normal">O an oğul anaya, ana oğla</p>

  <p class="normal">gösterecek Troia’nın yıkıldığı yöreyi,</p>

  <p class="normal">“İşte Ilium orada, dumanların yükselip göğe, döne döne</p>

  <p class="normal">kara bulutlara karıştığı yerde,” diyecek.</p>

  <p class="normal">Bu işaretle görecek Troialılar yurdunu.</p>
</body>
</html>
