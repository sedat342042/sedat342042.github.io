<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>troialikadinlar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_7">İkinci Sahne</h2>

  <p class="ortayazi"><span class="idebold">TALTHYBIUS, TROIALI KADINLAR KOROSU</span></p>

  <p class="normal1">TALTHYBIUS</p>

  <p class="normal">Ah, Yunanlar ne çok bekler şu limanda,</p>

  <p class="normal">bekler demir atarken savaşa, bekler yelken açarken</p>

  <p class="normal">yurduna!</p>

  <p class="normal1">KORO</p>

  <p class="normal">Bu gemileri, bu Yunanları bekleten ne,</p>

  <p class="normal">hangi tanrı kesiyor eve dönüş yolunu?</p>

  <p class="normal1">TALTHYBIUS</p>

  <p class="normal">Endişe içinde ruhum, korkunç bir titreme alıyor bedenimi,</p>

  <p class="normal">kim inanır bunca uğursuzluğun hakikati aşacağına,</p>

  <p class="normal">ama ben gözlerimle görüyorum, görüyorum.</p>

  <p class="normal">Güneş doğuyor,</p>

  <p class="normal">vuruyor ışıkları şu yamacın doruklarına,</p>

  <p class="normal">kovmuş gün geceyi;</p>

  <p class="normal">boğuk boğuk inleyerek sarsıldı birden toprak</p>

  <p class="normal">ta derinlerinden titretip göğsünü, kabardıkça kabardı;</p>

  <p class="normal">başladı ağaçlar başlarını sallamaya, çatırdayıp</p>

  <p class="normal">ulu ormanlar</p>

  <p class="normal">gümbür gümbür gürledi, gürledi kutsal korular;</p>

  <p class="normal">Ida Dağı yarıldı yamaçlarından, yağmaya başladı kayalar.</p>

  <p class="normal">Titreyen sadece toprak değildi; deniz de titredi,</p>

  <p class="normal">hissedince Achilles’ini yanı başında, kabarıp yayıldı</p>

  <p class="normal">dalga dalga.</p>

  <p class="normal">Vadi ayrıldı iki yana, ortaya çıktı koskoca mağaralar,</p>

  <p class="normal">bir yol göründü, Erebus’un esneyen ağzından</p>

  <p class="normal">yukarı dünyaya</p>

  <p class="normal">toprak yarılınca, gevşemeye başladı o mezar da.<sup class="calibre2"><a href="../Text/troialikadinlar_split_020.html#footnote-600-31" id="footnote-600-31-backlink">[31]</a></sup></p>

  <p class="normal">Göründü birden Thessalialı önderin dev hayaleti;</p>

  <p class="normal">Thracia ordusunu yere serdiğinde</p>

  <p class="normal">senin kaderini yazmak üzere, ah Troia, nasılsa,</p>

  <p class="normal">öyleydi gene;</p>

  <p class="normal">yere çaldığında nasılsa, bembeyaz saçları ışıl ışıl parlayan</p>

  <p class="normal">Neptunus’un oğlunu<sup class="calibre2"><a href="../Text/troialikadinlar_split_020.html#footnote-600-32" id="footnote-600-32-backlink">[32]</a></sup></p>

  <p class="normal">kuduruk Mars’ın cephesinde, öfkeyle<sup class="calibre2"><a href="../Text/troialikadinlar_split_020.html#footnote-600-33" id="footnote-600-33-backlink">[33]</a></sup></p>

  <p class="normal">doldurduğunda dereleri cesetlerle, Xanthus<sup class="calibre2"><a href="../Text/troialikadinlar_split_020.html#footnote-600-34" id="footnote-600-34-backlink">[34]</a></sup></p>

  <p class="normal">kanlı sularıyla yavaş savaş süzülüp bir yol ararken kendine,</p>

  <p class="normal">nasılsa,</p>

  <p class="normal">zafer kazandığında nasıl durmuşsa arabasında</p>

  <p class="normal">bütün kibriyle,</p>

  <p class="normal">dizginleri alıp eline, nasıl sürümüşse ardından Hector’u,</p>

  <p class="normal">Troia’yı, öyleydi gene.</p>

  <p class="normal">Bütün kıyıları doldurdu öfkesi, çığlık çığlık:</p>

  <p class="normal">“Gidin, sizi beceriksizler, gidin, alın götürün</p>

  <p class="normal">onurunuzu<sup class="calibre2"><a href="../Text/troialikadinlar_split_020.html#footnote-600-35" id="footnote-600-35-backlink">[35]</a></sup></p>

  <p class="normal">benim ellerime borçlu olduğunuz; çözün nankör</p>

  <p class="normal">gemilerinizi,</p>

  <p class="normal">gidin yara yara benim denizlerimi! Ucuza mal olmadı</p>

  <p class="normal">Yunan’a,</p>

  <p class="normal">Achilles’in öfkesini dindirmek, şimdi daha pahalıya</p>

  <p class="normal">mal olacak ama.</p>

  <p class="normal">Küllerime adansın Polyxena</p>

  <p class="normal">katledilsin Pyrrhus’un eliyle, mezarım ıslansın kanıyla.”</p>

  <p class="normal">İşte böyle söyledi, ardından da ayırdı kara geceden günü,</p>

  <p class="normal">geri dönerken yeniden Dis’e, dalıp da o koskoca</p>

  <p class="normal">boşluğa<sup class="calibre2"><a href="../Text/troialikadinlar_split_020.html#footnote-600-36" id="footnote-600-36-backlink">[36]</a></sup></p>

  <p class="normal">birleştirip toprağı, kilitledi. Kımıldamaz oldu birden,</p>

  <p class="normal">dinginleşti sular, durdu tehdit yağdıran rüzgârlar</p>

  <p class="normal">sakinleşti deniz, hafif hafif çarpıyor şimdi dalgalar,</p>

  <p class="normal">Triton korosu bir düğün türküsü tutturdu,</p>

  <p class="normal">ta derinlerden.<sup class="calibre2"><a href="../Text/troialikadinlar_split_020.html#footnote-600-37" id="footnote-600-37-backlink">[37]</a></sup></p>

  <p class="ortayazi"><span class="idebold">PYRRHUS, AGAMEMNON, CALCHAS</span></p>

  <p class="normal1">PYRRHUS<sup class="calibre2"><a href="../Text/troialikadinlar_split_020.html#footnote-600-38" id="footnote-600-38-backlink">[38]</a></sup></p>

  <p class="normal">Yurduna dönmek üzere yelkenlerini açarken denize,</p>

  <p class="normal">sen böyle neşe içinde,</p>

  <p class="normal">Achilles’i unut bir çırpıda, tek yumruğuyla Troia’yı</p>

  <p class="normal">devirdiği halde, olacak iş mi?</p>

  <p class="normal">O ölünce, ne olduysa oldu, gecikti kentin düşüşü,</p>

  <p class="normal">nereye devrileceğini bilemedi, şüphe içinde kaldı öylece.</p>

  <p class="normal">Ne dilerse, vermek istiyorsun belki şimdi,</p>

  <p class="normal">heves de ediyorsun,</p>

  <p class="normal">ama geç kaldın vermekte; diğer önderler çoktan aldı bak,</p>

  <p class="normal">hak ettikleri ödülleri. Böyle küçük bir bedel mi ödenir,</p>

  <p class="normal">bu kadar büyük cesarete? Yoksa bu kadarcığını bile</p>

  <p class="normal">hak etmedi mi?</p>

  <p class="normal">Savaştan kaçınması emredilince ona oysa, yurdunda</p>

  <p class="normal">kalırsa</p>

  <p class="normal">uzun bir yaşlılık süreceği, Pyloslu ihtiyardan bile</p>

  <p class="normal">daha uzun yaşayacağı söylenince,<sup class="calibre2"><a href="../Text/troialikadinlar_split_020.html#footnote-600-39" id="footnote-600-39-backlink">[39]</a></sup></p>

  <p class="normal">anasının foyasını çözüp soymadı mı sahte giysilerini,</p>

  <p class="normal">alıp eline silahını kendisinin bir kahraman olduğunu</p>

  <p class="normal">haykırmadı mı?<sup class="calibre2"><a href="../Text/troialikadinlar_split_020.html#footnote-600-40" id="footnote-600-40-backlink">[40]</a></sup></p>

  <p class="normal">O konuk sevmez ülkenin dik başlı kralı, Telephus,</p>

  <p class="normal">vahşi Mysia’ya girmesini engelleyince,</p>

  <p class="normal">kral kanına bulamıştı acemi elini,<sup class="calibre2"><a href="../Text/troialikadinlar_split_020.html#footnote-600-41" id="footnote-600-41-backlink">[41]</a></sup></p>

  <p class="normal">o an hissetmişti bu elin hem gücünü, hem merhametini.<sup class="calibre2"><a href="../Text/troialikadinlar_split_020.html#footnote-600-42" id="footnote-600-42-backlink">[42]</a></sup></p>

  <p class="normal">Thebae düştü, Eetion yenildi,<sup class="calibre2"><a href="../Text/troialikadinlar_split_020.html#footnote-600-43" id="footnote-600-43-backlink">[43]</a></sup></p>

  <p class="normal">gördü krallığını kaybedişini; yaşadı benzer bir akıbeti,</p>

  <p class="normal">ulu bir yamacın üstüne kurulu o küçücük Lyrnesos,<sup class="calibre2"><a href="../Text/troialikadinlar_split_020.html#footnote-600-44" id="footnote-600-44-backlink">[44]</a></sup></p>

  <p class="normal">Briseis’in esaretiyle adını duyuran o ünlü ülke de;<sup class="calibre2"><a href="../Text/troialikadinlar_split_020.html#footnote-600-45" id="footnote-600-45-backlink">[45]</a></sup></p>

  <p class="normal">kralların kavga sebebi, Chryse de böyle serildi yere,<sup class="calibre2"><a href="../Text/troialikadinlar_split_020.html#footnote-600-46" id="footnote-600-46-backlink">[46]</a></sup></p>

  <p class="normal">tarihiyle meşhur Tenedos da, verimli otlaklarıyla<sup class="calibre2"><a href="../Text/troialikadinlar_split_020.html#footnote-600-47" id="footnote-600-47-backlink">[47]</a></sup></p>

  <p class="normal">Thracia sürülerini besleyen zengin Scyros da,<sup class="calibre2"><a href="../Text/troialikadinlar_split_020.html#footnote-600-48" id="footnote-600-48-backlink">[48]</a></sup></p>

  <p class="normal">Ege denizinin dalgakıranı Lesbos da,<sup class="calibre2"><a href="../Text/troialikadinlar_split_020.html#footnote-600-49" id="footnote-600-49-backlink">[49]</a></sup></p>

  <p class="normal">Phoebus’un gözdesi Cilla da; ya, unutacak mıyız<sup class="calibre2"><a href="../Text/troialikadinlar_split_020.html#footnote-600-50" id="footnote-600-50-backlink">[50]</a></sup></p>

  <p class="normal">Caycus’un baharda kabaran sularıyla yıkadığı</p>

  <p class="normal">toprakları?<sup class="calibre2"><a href="../Text/troialikadinlar_split_020.html#footnote-600-51" id="footnote-600-51-backlink">[51]</a></sup></p>

  <p class="normal">Bunca halkın yok oluşu, bunca korku,</p>

  <p class="normal">dev bir kasırgaya uğramış gibi darmadağın olmuş</p>

  <p class="normal">bunca kent,</p>

  <p class="normal">başkası için onur olurdu, ya da ulu bir zafer nişanesi:</p>

  <p class="normal">Achilles içinse bir yolculuktu sadece; işte böyle geldi</p>

  <p class="normal">benim babam,</p>

  <p class="normal">bunca savaş yaptı, savaşa giderken.<sup class="calibre2"><a href="../Text/troialikadinlar_split_020.html#footnote-600-52" id="footnote-600-52-backlink">[52]</a></sup></p>

  <p class="normal">Diğer yiğitliklerini ise söylemiyorum bile,</p>

  <p class="normal">bir tek Hector bile</p>

  <p class="normal">yetmez mi ona? Babam fethetti Ilium’u,</p>

  <p class="normal">sense katlettin. Kazandığı büyük övgüleri,</p>

  <p class="normal">yaptığı seçkin işleri hatırlatmak babamın, benim için</p>

  <p class="normal">gurur vesilesi:</p>

  <p class="normal">Babasının gözleri önünde kılıçtan geçirildi Hector,</p>

  <p class="normal">yere serildi,</p>

  <p class="normal">Memnon ise amcasının; kederden sarardı soldu<sup class="calibre2"><a href="../Text/troialikadinlar_split_020.html#footnote-600-53" id="footnote-600-53-backlink">[53]</a></sup></p>

  <p class="normal">anasının yüzü, günü yasa boğdu;<sup class="calibre2"><a href="../Text/troialikadinlar_split_020.html#footnote-600-54" id="footnote-600-54-backlink">[54]</a></sup></p>

  <p class="normal">yaptığı bu iş korkunç bir ders verdi fatihin kendisine de,</p>

  <p class="normal">ölebileceğini öğrendi Achilles, tanrıça oğullarının bile.</p>

  <p class="normal">Derken, Amazon da devrildi, en son tehditti kendisi.<sup class="calibre2"><a href="../Text/troialikadinlar_split_020.html#footnote-600-55" id="footnote-600-55-backlink">[55]</a></sup></p>

  <p class="normal">Hak ettiği değeri vereceksen Achilles’in bu başarılarına,</p>

  <p class="normal">ver o zaman</p>

  <p class="normal">Mycenae’dan, Argos’tan bir cariye istemişse kendine.</p>

  <p class="normal">Duralıyor musun yoksa, eskiden izin verdiğini,</p>

  <p class="normal">yeriyor musun şimdi,</p>

  <p class="normal">vahşilik mi diyorsun Priamus’un kızını Peleus’un oğluna</p>

  <p class="normal">kurban etmeye? Kendi kızını kurban etmiş bir baba</p>

  <p class="normal">olduğun halde</p>

  <p class="normal">Helena’ya. Senden istediğim, yapılmış, denenmiş bir iş</p>

  <p class="normal">ne de olsa.<sup class="calibre2"><a href="../Text/troialikadinlar_split_020.html#footnote-600-56" id="footnote-600-56-backlink">[56]</a></sup></p>

  <p class="normal1">AGAMEMNON</p>

  <p class="normal">Bir gençlik yanılgısı, dürtülere direnememe;</p>

  <p class="normal">başkalarının yüreğine ateş salar delikanlılık,</p>

  <p class="normal">Priamus’unkine ateş salan ise babası. Zamanında</p>

  <p class="normal">göz yumdum,</p>

  <p class="normal">kibirli Aeacus oğlunun küstahlığına, ağır tehditlerine.<sup class="calibre2"><a href="../Text/troialikadinlar_split_020.html#footnote-600-57" id="footnote-600-57-backlink">[57]</a></sup></p>

  <p class="normal">Gücün arttıkça, sabrın da artmalı.</p>

  <p class="normal">Bu kadar vahşi bir katliamla neden kirletiyorsun,</p>

  <p class="normal">o seçkin önderin soylu hayaletini? İyisi mi sen şunu öğren,</p>

  <p class="normal">yenenin yaptığı işler, yenilene cezadır.</p>

  <p class="normal">Hiç kimse dizginsiz bir gücü yaşatamaz uzun süre,</p>

  <p class="normal">dizginlediğinse, ömür boyu sürdürür. Şans yükselttikçe,</p>

  <p class="normal">yücelttikçe insanın gücünü,</p>

  <p class="normal">daha çok asılmalı mutluluğun gemine,</p>

  <p class="normal">titreyerek bakmalı yaşamın değişken hallerine,</p>

  <p class="normal">önüne iyilikler seren tanrılardan daha çok korkmalı.</p>

  <p class="normal">Ulu krallıklar bile,</p>

  <p class="normal">bir anda çöker, zafer kazanarak öğrendim bunu ben.</p>

  <p class="normal">Troia mı,</p>

  <p class="normal">bunca kibrimizin, bunca zorbalığımızın nedeni?</p>

  <p class="normal">İşte burada duruyoruz bak,</p>

  <p class="normal">biz, Danaus oğulları, onun tam çöktüğü yerde.</p>

  <p class="normal">Kabul, bir zamanlar</p>

  <p class="normal">başına buyruktum krallığımda, dağları aşmıştım</p>

  <p class="normal">küstahlığımda;</p>

  <p class="normal">ama kırdı bu kibrimi, başkalarında kibir yaratan,</p>

  <p class="normal">yani Kaderin armağanı.</p>

  <p class="normal">Sensin beni kibirli yapan ey Priamus, sensin beni</p>

  <p class="normal">korkak kılan.</p>

  <p class="normal">Krallık nedir artık benim için, sahte yaldızla kaplı</p>

  <p class="normal">bir addan başka,</p>

  <p class="normal">nedir, saçı süsleyen uyduruk bir taçtan başka?</p>

  <p class="normal">Kader kapıp götürür bunu bir anda,</p>

  <p class="normal">belki de hiç gerek kalmaz hatta, böyle binlerce gemiye,</p>

  <p class="normal">on yıla;</p>

  <p class="normal">böyle yavaş adımlarla yaklaşmaz talih her adama.</p>

  <p class="normal">Artık doğruyu söyleyeceğim (izin ver bana,</p>

  <p class="normal">ey Argos ülkesi,</p>

  <p class="normal">bırak söyleyeyim): ben istedim Phrygialıların dize gelmesini,</p>

  <p class="normal">yenilmesini; devrilirken, yerle bir olurken</p>

  <p class="normal">engel olabilirdim de; ama gem vurulamaz</p>

  <p class="normal">öfkeye, alev alev yanan kılıca,</p>

  <p class="normal">geceyle kefenlenmiş zafere. Çirkin ve zalimce</p>

  <p class="normal">ne olmuşsa burada, bu acının işi,</p>

  <p class="normal">karanlığın işi, bunlar şiddetlendirir öfkeyi;</p>

  <p class="normal">şu muzaffer kılıcın işi, bir kez kanı tattı mı,</p>

  <p class="normal">iştahı taşar aklın dışına. Viraneye dönen Troia’dan</p>

  <p class="normal">ne kalmışsa geri,</p>

  <p class="normal">bırak, kalsın: yeterince ceza çekti, hatta daha da fazlasını.</p>

  <p class="normal">Bir kral kızı öldürülecek, mezara ödül diye sunulacak,</p>

  <p class="normal">küllere bulanacak,</p>

  <p class="normal">ve bu vahşi cinayete evlilik denecek, öyle mi,</p>

  <p class="normal">hayır, izin vermem buna. Herkesin işlediği suç benim</p>

  <p class="normal">üzerime kalır sonra;</p>

  <p class="normal">günahı yasaklamayan, güç eline geçti mi, emreder günahı.</p>

  <p class="normal1">PYRRHUS</p>

  <p class="normal">Hiç mi ödül almayacak yani, Achilles’in hayaleti?</p>

  <p class="normal1">AGAMEMNON</p>

  <p class="normal">Alacak tabii, herkes onu övgülerle terennüm edecek,</p>

  <p class="normal">hiç bilinmeyen ülkeler bile bu büyük adı işitecek.</p>

  <p class="normal">Küller boyanacaksa ille kan dökülüp de,</p>

  <p class="normal">Phrygia sürüsünden semiz boğazlar kesilsin üzerine,</p>

  <p class="normal">aksın kanlar, acı vermeden hiçbir ana yüreğine.</p>

  <p class="normal">Nereden çıktı bu adet? İnsan ne zaman sunu oldu,</p>

  <p class="normal">bir ölünün gömütüne? Kaldır asıl sen şu kıskançlığı,</p>

  <p class="normal">nefreti babanın üzerinden, bize intikamla tapınmamızı</p>

  <p class="normal">emredeceğine.</p>

  <p class="normal1">PYRRHUS</p>

  <p class="normal">Ah küstah, şansın yaver gitti, kibrin arttı demek,</p>

  <p class="normal">ah korkak, tehlike çanları çaldığında sinersin ama,</p>

  <p class="normal">ah kralların en zorbası! Yine mi yandı yüreğin,</p>

  <p class="normal">aşk ateşiyle, yepyeni bir tutkunun aleviyle?</p>

  <p class="normal">Yoksa tek başına mı götüreceksin, bizden çaldığın</p>

  <p class="normal">bunca ganimeti?<sup class="calibre2"><a href="../Text/troialikadinlar_split_020.html#footnote-600-58" id="footnote-600-58-backlink">[58]</a></sup></p>

  <p class="normal">Öyleyse, ben kendi elimle sunacağım Achilles’e,</p>

  <p class="normal">istediği kurbanı.</p>

  <p class="normal">Reddedersen, alıkoyarsan kızı, o zaman ben, Pyrrhus,</p>

  <p class="normal">babama daha büyük, daha yakışır bir armağan sunacağım;</p>

  <p class="normal">epeydir kral kanına bulamamıştım elimi,</p>

  <p class="normal">ama Priamus kendine yandaş arıyor, belli ki.</p>

  <p class="normal1">AGAMEMNON</p>

  <p class="normal">Reddedemem,</p>

  <p class="normal">Pyrrhus’un savaştaki en büyük başarısı buydu,</p>

  <p class="normal">o zalim kılıçla katledildi Priamus, babana yalvararak</p>

  <p class="normal">yere serildi.</p>

  <p class="normal1">PYRRHUS</p>

  <p class="normal">Babama yalvaranlar,</p>

  <p class="normal">aynı zamanda düşmanlarıydı, hepimiz biliyoruz bunu.</p>

  <p class="normal">Priamus bizzat gelip aman diledi; ama sen,</p>

  <p class="normal">derin korkuna yenilip</p>

  <p class="normal">aman dilemeye cesaret edemedin. Aiax’la iletiyordun</p>

  <p class="normal">isteklerini,</p>

  <p class="normal">Ithacalıyla; saklanmıştın içerlere, düşmandan</p>

  <p class="normal">ürküyordun.<sup class="calibre2"><a href="../Text/troialikadinlar_split_020.html#footnote-600-59" id="footnote-600-59-backlink">[59]</a></sup></p>

  <p class="normal1">AGAMEMNON</p>

  <p class="normal">Kabul ediyorum, baban korkaklık etmedi o zaman,</p>

  <p class="normal">Yunanların cesetleri ve yanan gemileri arasında</p>

  <p class="normal">miskin miskin oturuyordu, savaşı, silahları unutmuştu,</p>

  <p class="normal">vuruyordu mızrabıyla lirin tellerine, kendinden</p>

  <p class="normal">geçiyordu tatlı ezgilerle.</p>

  <p class="normal1">PYRRHUS</p>

  <p class="normal">O sıralar yüce Hector senin silahlarına küçümseyerek</p>

  <p class="normal">bakıyordu,</p>

  <p class="normal">ama Achilles’in şarkılarından ödü kopuyordu; bu kadar</p>

  <p class="normal">tehlike arasında,</p>

  <p class="normal">huzur içindeydi, Thessalia gemileri.</p>

  <p class="normal1">AGAMEMNON</p>

  <p class="normal">Evet, ama o Thessalia gemileri arasında</p>

  <p class="normal">derin bir huzura erdi Hector’un babası da.</p>

  <p class="normal1">PYRRHUS</p>

  <p class="normal">Yüce bir krala düşer, bir kralın yaşamını esirgemek.</p>

  <p class="normal1">AGAMEMNON</p>

  <p class="normal">Neden kendi ellerinle aldın kralın canını o zaman?</p>

  <p class="normal1">PYRRHUS</p>

  <p class="normal">Merhametli bir insan, yaşatmaktansa öldürür çoğu zaman.</p>

  <p class="normal1">AGAMEMNON</p>

  <p class="normal">Peki, bir genç kızı mezara sokmak isteyen de</p>

  <p class="normal">merhametin mi yoksa?</p>

  <p class="normal1">PYRRHUS</p>

  <p class="normal">Genç kızları kurban etmenin günah olduğuna mı</p>

  <p class="normal">inanıyorsun şimdi de?<sup class="calibre2"><a href="../Text/troialikadinlar_split_020.html#footnote-600-60" id="footnote-600-60-backlink">[60]</a></sup></p>

  <p class="normal1">AGAMEMNON</p>

  <p class="normal">Yurdunu, evladına tercih etmek ancak krala yaraşır.</p>

  <p class="normal1">PYRHHUS</p>

  <p class="normal">Hiçbir yasa mahkûmu bağışlamaz, ya da cezasını</p>

  <p class="normal">vermeden bırakmaz.</p>

  <p class="normal1">AGAMEMNON</p>

  <p class="normal">Yasa yasaklamıyorsa, utanç yasaklar.</p>

  <p class="normal1">PYRRHUS</p>

  <p class="normal">Muzaffer kişi gönlünün dilediğini yapma hakkına sahiptir.</p>

  <p class="normal1">AGAMEMNON</p>

  <p class="normal">Çok hakkı olana, azla yetinmek yaraşır.</p>

  <p class="normal1">PYRRHUS</p>

  <p class="normal">On yıldır zorbalığınla inim inim inlettiğin insanlara mı</p>

  <p class="normal">bu sözlerin,</p>

  <p class="normal">nihayet Pyrrhus’un özgürlüklerine kavuşturduğu</p>

  <p class="normal">insanlara mı?</p>

  <p class="normal1">AGAMEMNON</p>

  <p class="normal">Scyroslu olmandan mı kaynaklanıyor bu havan?<sup class="calibre2"><a href="../Text/troialikadinlar_split_020.html#footnote-600-61" id="footnote-600-61-backlink">[61]</a></sup></p>

  <p class="normal1">PYRRHUS</p>

  <p class="normal">Sycros kardeş kanına girmez.<sup class="calibre2"><a href="../Text/troialikadinlar_split_020.html#footnote-600-62" id="footnote-600-62-backlink">[62]</a></sup></p>

  <p class="normal1">AGAMEMNON</p>

  <p class="normal">Denizde bir ada–</p>

  <p class="normal1">PYRRHUS</p>

  <p class="normal">Evet, anamız olan denizde.<sup class="calibre2"><a href="../Text/troialikadinlar_split_020.html#footnote-600-63" id="footnote-600-63-backlink">[63]</a></sup></p>

  <p class="normal">Ama Atreus’un ve Thyestes’in soylu hanesini ben öyle iyi</p>

  <p class="normal">tanırım ki.<sup class="calibre2"><a href="../Text/troialikadinlar_split_020.html#footnote-600-64" id="footnote-600-64-backlink">[64]</a></sup></p>

  <p class="normal1">AGAMEMNON</p>

  <p class="normal">Bir genç kızın yasak ilişkisinden doğdun sen,<sup class="calibre2"><a href="../Text/troialikadinlar_split_020.html#footnote-600-65" id="footnote-600-65-backlink">[65]</a></sup></p>

  <p class="normal">Achilles’in dölüsün, daha adam sıfatında bile değildi</p>

  <p class="normal">o sıra baban.</p>

  <p class="normal1">PYRRHUS</p>

  <p class="normal">Öyle bir Achilles’ten doğdum ki, evrenin hakimi kendisi,</p>

  <p class="normal">bütün tanrıların krallığından pay almış soyu:</p>

  <p class="normal">Thetis sayesinde denizlere hükmediyor, Aeacus sayesinde</p>

  <p class="normal">öte dünyaya, Iovis sayesinde de göklere.<sup class="calibre2"><a href="../Text/troialikadinlar_split_020.html#footnote-600-66" id="footnote-600-66-backlink">[66]</a></sup></p>

  <p class="normal1">AGAMEMNON</p>

  <p class="normal">Öyle bir Achilles’ten doğdun ki, ölümü Paris’in elinden</p>

  <p class="normal">oldu.</p>

  <p class="normal1">PYRRHUS</p>

  <p class="normal">Tanrıların bile göğüs göğse çarpışmaktan korktuğu</p>

  <p class="normal">bir Achilles o.</p>

  <p class="normal1">AGAMEMNON</p>

  <p class="normal">İstesem, böyle konuşmana izin vermez,</p>

  <p class="normal">küstahlığının bedelini ödetirdim;</p>

  <p class="normal">ama tutsakları da esirgemesini bilir benim kılıcım.</p>

  <p class="normal">En iyisi tanrıların sözcüsünü, Calchas’ı çağıralım:</p>

  <p class="normal">Kader isterse, vereceğim kızı.<sup class="calibre2"><a href="../Text/troialikadinlar_split_020.html#footnote-600-67" id="footnote-600-67-backlink">[67]</a></sup></p>

  <p class="normal">Sen ki Pelasg gemilerine demir aldırdın,<sup class="calibre2"><a href="../Text/troialikadinlar_split_020.html#footnote-600-68" id="footnote-600-68-backlink">[68]</a></sup></p>

  <p class="normal">savaşın önündeki engelleri kaldırdın, hünerinle kilidini</p>

  <p class="normal">açtın göklerin,</p>

  <p class="normal">iç organlarda saklı gizler, gökyüzünde çakan şimşekler,</p>

  <p class="normal">ardında ateşli upuzun bir iz bırakan yıldız</p>

  <p class="normal">sana kaderin işaretlerini verir; çok pahalıya mal oldu bana,</p>

  <p class="normal">senin kehanetlerin: ne buyurdu tanrı, ey Calchas,</p>

  <p class="normal">açıkla haydi,</p>

  <p class="normal">kılavuz ol bize bilgeliğinle.</p>

  <p class="normal1">CALCHAS</p>

  <p class="normal">Bedeli ağır olan yollar gösteriyor yine Yunanlara, kader:</p>

  <p class="normal">genç kız kurban edilmeli, Thessalialı önderin mezarına;<sup class="calibre2"><a href="../Text/troialikadinlar_split_020.html#footnote-600-69" id="footnote-600-69-backlink">[69]</a></sup></p>

  <p class="normal">bir Thessalialı gelin gibi giyinmeli ama,</p>

  <p class="normal">ya da bir Mycenaelı, bir Ionialı gelin gibi,</p>

  <p class="normal">ve Pyrrhus götürmeli bu gelini babasına:</p>

  <p class="normal">kız ancak böyle verilecek töre gereğince; bir tek bu sebep</p>

  <p class="normal">değil ama,</p>

  <p class="normal">gemilerimizi alıkoyan burada:</p>

  <p class="normal">senin kanından çok daha soylu bir kan akmalı,</p>

  <p class="normal">ey Polyxena.</p>

  <p class="normal">kaderin istediği kişi atılmalı, o kulenin zirvesinden aşağıya,</p>

  <p class="normal">Priamus’un torunu, Hector’un oğlu ölümüyle tanışmalı.<sup class="calibre2"><a href="../Text/troialikadinlar_split_020.html#footnote-600-70" id="footnote-600-70-backlink">[70]</a></sup></p>

  <p class="normal">Ancak o zaman yelkenleriyle dolduracak boğazları,</p>

  <p class="normal">bin gemilik donanma.</p>

  <p class="normal1">TROIALI KADINLAR KOROSU</p>

  <p class="normal">Hakikat mi, yoksa masal mı, ürkek yüreklerimizi kandıran,</p>

  <p class="normal">bedenler gömülünce yaşar mı sahiden ruhlar,</p>

  <p class="normal">kadın eliyle kapatınca kocasının gözünü,</p>

  <p class="normal">güneşlerimizi karartınca son günümüz</p>

  <p class="normal">o korkunç urna’ya kapanınca küllerimiz?</p>

  <p class="normal">yoksa boşuna mı teslim ediyoruz ruhumuzu ölüme,</p>

  <p class="normal">hâlâ yaşayacak zaman mı kalıyor biz biçarelere?</p>

  <p class="normal">Ya da bütünüyle ölüyoruz da, hiçbir şey kalmıyor mu</p>

  <p class="normal">bizden geriye,</p>

  <p class="normal">son nefesimizle çıktıktan sonra canımız,</p>

  <p class="normal">karışıp havadaki bulutlara,</p>

  <p class="normal">alta konan çıralar çıplak bedenimizi sardıktan sonra?</p>

  <p class="normal">Doğan güneş ne biliyorsa, ne biliyorsa batan güneş,<sup class="calibre2"><a href="../Text/troialikadinlar_split_020.html#footnote-600-71" id="footnote-600-71-backlink">[71]</a></sup></p>

  <p class="normal">nereleri yıkıyorsa Okyanusun mavi suları,</p>

  <p class="normal">günde iki kez kabarıp alçalarak<sup class="calibre2"><a href="../Text/troialikadinlar_split_020.html#footnote-600-72" id="footnote-600-72-backlink">[72]</a></sup></p>

  <p class="normal">hepsini kapacak zaman, Pegasus gibi hızla koşarak.<sup class="calibre2"><a href="../Text/troialikadinlar_split_020.html#footnote-600-73" id="footnote-600-73-backlink">[73]</a></sup></p>

  <p class="normal">On iki yıldız gibi, kasırga hızıyla dolanıp duran<sup class="calibre2"><a href="../Text/troialikadinlar_split_020.html#footnote-600-74" id="footnote-600-74-backlink">[74]</a></sup></p>

  <p class="normal">yıldızların şahı gibi, yüzyılların çemberini hızla çeviren,<sup class="calibre2"><a href="../Text/troialikadinlar_split_020.html#footnote-600-75" id="footnote-600-75-backlink">[75]</a></sup></p>

  <p class="normal">inişli çıkışlı yörüngesinde hızla dönenen Hecate gibi</p>

  <p class="normal">hepimiz koşuyoruz kendi yazgımıza;</p>

  <p class="normal">hiç yok üstelik tanrıların yeminler ettikleri o nehre varan.<sup class="calibre2"><a href="../Text/troialikadinlar_split_020.html#footnote-600-76" id="footnote-600-76-backlink">[76]</a></sup></p>

  <p class="normal">Sıcak ateşlerden tüten duman nasıl yitip giderse,</p>

  <p class="normal">havayı bir anda ise bulayarak;</p>

  <p class="normal">az önce alçalan bulutlar nasıl dağılırsa,</p>

  <p class="normal">Kuzey rüzgârları buz gibi estiğinde;</p>

  <p class="normal">uçup gidecek varlığımızın hakimi bu ruh da işte öyle.</p>

  <p class="normal">Hiçbir şey kalmaz ölümden sonra, ölüm dediğin zaten</p>

  <p class="normal">bir hiçlik,</p>

  <p class="normal">hızla koştuğumuz yaşam yolunun bitiş çizgisi.</p>

  <p class="normal">Hırslılar bıraksın umutlarını, korkaklar da tasalarını:</p>

  <p class="normal">açgözlü zaman ve boşluk yutuyor hepimizi.</p>

  <p class="normal">Ölüm bir bütündür ayrılmaz, tahrip ederken bedeni,</p>

  <p class="normal">ruhu esirgemez. Taenara ve zalim kralın ülkesi<sup class="calibre2"><a href="../Text/troialikadinlar_split_020.html#footnote-600-77" id="footnote-600-77-backlink">[77]</a></sup></p>

  <p class="normal">ve Cerberus, ölümün eşiğinin, demirden kapısının</p>

  <p class="normal">o kül yutmaz bekçisi,</p>

  <p class="normal">hepsi boş dedikodu, yalan sözler</p>

  <p class="normal">bir masal, kabus misali.</p>

  <p class="normal">Öldükten sonra nereye gideceğini mi soruyorsun?</p>

  <p class="normal">daha doğmamışların yanına.<sup class="calibre2"><a href="../Text/troialikadinlar_split_020.html#footnote-600-78" id="footnote-600-78-backlink">[78]</a></sup></p>
</body>
</html>
