<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ONUNCU_BOLUM.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:f6fe97e1-2065-4d51-a413-1c81fcf141c0" name="Adept.expected.resource" />
</head>

<body>
  <div id="ONUNCU_BOLUM.html" xml:lang="tr-TR">
    <div class="story">
      <p class="bolum-ad-"><span class="bolum-ad-" style="font-size:1em;" xml:lang="tr-TR">Onuncu bölüm</span></p>

      <p class="bolum-ad--2--sat-r"><span class="bolum-ad-" style="font-size:1em;" xml:lang="tr-TR">Tetikçi kim?</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı Ersever, itirafçı Mustafa Deniz ve Mahsune Dguebe (Neval Boz) kimler tarafından öldürülmüştü?</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Cesetlerin arka arkaya bulunması üzerine basında herkes bir yorumda bulundu. En gizemli polisiye romanda bile bu kadar farklı yorum yapılamaz herhalde.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Basında kimin ne söylediği de belli olmadı. Her kafadan bir ses çıktı. Biri itirafçı Mustafa Deniz’den, “Yüzbaşı Mustafa Deniz” diye bahsediyor, diğeri Mahsune’nin Suriye istihbarat örgütü Muhaberat’ın ajanı olduğunu söylüyordu. Bazılarına göre ise Binbaşı Ersever çift taraflı çalışan bir ajandı. Irak’a bilgi satıyordu! Neler neler yazıldı!</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“Böyle bir ortamda Binbaşı Ersever’in bana anlattıklarını yazarsam bu bilgiler de kaybolup gider. En iyisi beklemek” diye düşündüm. Olayın heyecanı bitince, ortalık durulunca yazacaktım Binbaşı Ersever’in itiraflarını...</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı Ersever bana önemli bilgileri niçin vermişti? Neden bir dönem komutanlığını yaptığı kontrgerilla elemanlarını şimdi teşhir ediyordu?</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı Ersever’i “eski elemanları” mı öldürmüştü? Binbaşı Ersever niçin öldürülmüştü? Konuştuğu için mi? Eminim, Ersever’in bana kontrgerilla hakkında bilgi verdiğini öğrenmişlerdi. Yoksa neden beni tehdit etsinler?.. Kimler öldürmüştü Binbaşı Ersever’i? Bazı ipuçlarıyla katillerin kimliği konusunda fikir sahibi olabilirdik.</span></p>

      <p class="basl-k-2"><span class="duyuru-bold" xml:lang="tr-TR">Av. Metin Can ve Dr. Hasan Kaya’yla aynı biçimde</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı Ersever ile Mustafa Deniz’in öldürülme şekilleri, Elazığ’da kontrgerilla tarafından kaçırılıp infaz edilen Avukat Metin Can ile Doktor Hasan Kaya’nın öldürülüş biçimine benziyordu!</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Avukat Can ile Doktor Kaya kaçırılıp, altı gün sorgulandıktan sonra elleri arkadan bağlı, kafalarına bitişik tek kurşun sıkılarak öldürülmüşlerdi. Cesetleri ise Tunceli’ye 15 kilometre uzaklıktaki Dinar Köprüsü altında bulunmuştu. Dinar Köprüsü jandarma bölgesi içindeydi!</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı Ersever ile Mustafa Deniz de, elleri arkadan bağlı, bitişik atışla öldürülmüşlerdi. Ersever’in başına iki, Mustafa Deniz’in başına ise tek kurşun sıkılmıştı. Ersever ve Deniz’in cesetleri de jandarma bölgesine atılmıştı.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Her iki olayda da katiller korkusuzdu. Avukat Can ile Doktor Kaya’nın serbest bırakılması için Meclis Başkanı Cindoruk’tan Başbakan Demirel’e kadar, İçişleri Bakanı İsmet Sezgin’den SHP Genel Başkanı ve Başbakan Yardımcısı Erdal İnönü’ye kadar devletin en önemli makamlarında oturan yetkililere gidilmişti. Demokratik kitle örgütleri, SHP, HEP çağrılarda bulunmuştu. Gösteriler düzenlenmişti. Ancak bunların hiçbiri Can ile Kaya’nın infazını engelleyememişti. Kontrgerillanın gücü bunların hepsini aşmıştı!..</span></p>

      <p class="basl-k-2"><span class="duyuru-bold" xml:lang="tr-TR">Ersever ve arkadaşları nerede sorgulandı?</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı Ersever ve arkadaşları da tıpkı Av. Can ile Dr. Kaya gibi sorgulandıktan sonra öldürülmüşlerdi. Ersever ve arkadaşlarını öldürenler de korkusuzdu. Yakalanma endişesi duymuyorlardı.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ersever nerede sorgulanmıştı? Kritik bir soru da budur. Tetikçiler, bölgedeki emniyet ve jandarma birimlerinden yararlandıklarını kendileri söylüyorlar. Peki, Ersever ve arkadaşları Ankara’da nerede sorgulandı?..</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Herhalde bir apartman katında veya bir gecekonduda değil. Buralar sorgulamalar için riskli yerlerdir. Güvenli yer neresidir?..</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ayrıca Ersever ve arkadaşlarının cesetlerini Ankara’nın üç farklı çıkışına koymak demek, 200 kilometrelik yolu, bir arabayla iki buçuk-üç saat boyunca kat etmektir.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Türkiye’nin başkenti Ankara’da üç cinayet işliyorsun. Herhalde güvenlik kuvvetlerinin seni yakalayacağından hiç kuşku duymazsan bu kadar rahat hareket edebilirsin!..</span></p>

      <p class="basl-k-2"><span class="duyuru-bold" xml:lang="tr-TR">Cesetler niçin jandarma bölgesine atıldı?</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı Ersever ve arkadaşlarının cesetleri de jandarma bölgesine bırakılıyor. Neden kontrgerilla cesetleri hep jandarma bölgesine bırakıyor? Nedeni belli:</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Jandarma cinayetleri çözebilecek teknolojiye sahip değil! Kriminal, balistik hiçbir laboratuvarı yok. Bu konularda yetişmiş tek bir elemanı bulunmuyor.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Bu nedenlerle Ersever cinayetinde olduğu gibi faili meçhul cinayetlerde parmak izi alınmamıştır. Cesetler üzerinde, “Farklı bir kişinin kılı var mı?” diye araştırma yapılmamıştır. Olay mahallinden fotoğraf bile çekilmemiştir!</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Uzmanlar, “Katiller ne kadar profesyonel olursa olsun mutlaka bir iz bırakır” derler. Kuşkusuz bu cinayetlerde de izler vardı. Ancak jandarmanın teknolojisinin geri olduğunu bilen kişiler doğal olarak, “araştırma yapılmasın” diye cesetleri jandarma bölgesine atmışlardı!</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Türkiye’de özellikle 12 Eylül’den sonra polisin bu tür teknik olanakları çok artırılmıştı.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">İşte bunları bilen kişiler cesetleri çoğunlukla jandarma bölgesine bırakmaktadırlar.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">İkinci bir sebep şu olabilir: cinayeti işleyenler jandarmayla içlidışlıdır!..</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ersever ve arkadaşlarının cesetlerinin bulunmasından sonraki soruşturma ve araştırma da bu iki görüşü desteklemektedir.</span></p>

      <p class="basl-k-2"><span class="duyuru-bold" xml:lang="tr-TR">Soruşturmanın gündeme getirdiği sorular</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Cinayetler zincirinin soruşturulması Ankara İl Jandarma Alay Komutanlığı tarafından yürütülüyor. Cinayetlerle ilgili olarak bir soruşturma grubu oluşturuluyor. Bu arada emniyet teşkilatı ile jandarma karşılıklı olarak birbirlerini suçluyorlar. Emniyet Genel Müdürlüğü yetkilileri “devre dışı” bırakıldıklarını öne sürüyorlar.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Soruşturmayı yürüten jandarma da emniyeti suçluyor, “Bize yardım etmiyorlar” diye...</span></p>

      <p class="duz-yaz-"><span class="italik-yaz-" style="font-size:1em;" xml:lang="tr-TR">Aydınlık</span> <span class="duz-yaz-" style="font-size:1em;" xml:lang="tr-TR">gazetesi Ankara bürosuna 3 kasım günü gönderilen Ersever’in nüfus cüzdanı bir süre istenmemiştir bile. Gazete “Neden hiçbir devlet yetkilisi bize başvurup nüfus cüzdanını istemiyor?” deyince ancak 7 kasım günü nüfus cüzdanı isteniyor. Nüfus cüzdanı bir tutanakla Jandarma Binbaşı Z. Kenan Yılmaz’a teslim ediliyor. Basın mensupları Ersever’in cesedi bulunduktan hemen sonra ailesinden demeç almak için evine gitmişlerdir. Ancak soruşturmayı yürüten ekip Yıldız Ersever’le olayın üzerinden bir hafta geçtikten sonra görüşmüştür!</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“Soruşturmayı yürütenlerin elinde Adlî Tıp raporu bile yoktur” deniyor...</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Parmak izi, ayak izi gibi cinayeti çözmek için gerekli araştırmaların hiçbiri yapılmamıştır!</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Soruların sayısını artırmak mümkündür.</span></p>

      <p class="basl-k-2"><span class="duyuru-bold" xml:lang="tr-TR">İzlerin götürdüğü yer</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Avukat Metin Can ile Doktor Hasan Kaya itirafçılar tarafından tuzağa düşürülmüşlerdi. Yaralı bir PKK militanını tedavi etmeye gittiklerini düşünmüşlerdi. Tuzağa düştüler. Canlarıyla ödediler.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Tanıyan herkesin ortak görüşü:</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“Binbaşı Ersever temkinli, zeki biriydi. Kolay kolay tuzağa düşmezdi. Güneydoğu’da yıllarca görev yapmış bir subay olarak birçok pusudan sıyrılmasını bilmişti. Atikti. Binbaşı Ersever, mutlaka çok iyi tanıdığı bir arkadaşı tarafından tuzağa düşürülmüştü.”</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı Ersever ne demişti:</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“Senaryo hep aynıdır. Planı Alaattin Kanat hazırlar, çizer. Yeşil kod adlı Ahmet Demir’in başında olduğu kontrgerilla timi uygular!”</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Gazetecilikte bir olayla ilgili varsayımlar, duyumlar, bilgiler, belgeler alt alta konulur. İncelenen konuyla ilgili tespitiniz yüzde 75’lik bir ağırlığa ulaşırsa, savunduğunuz görüşünüz doğrudur!</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı Ersever’le ilgili, konuştuklarımızı, hakkında topladığım bilgileri, belgeleri alt alta koydum. Çıkan sonuç: cinayet Alaattin Kanat tarafından planlandı, Yeşil’in kontrgerilla timi tarafından gerçekleştirildi!..</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ancak, Ahmet Demir ile Alaattin Kanat, Türk Silahlı Kuvvetleri’nin bir subayını öldürmeye cesaret edebilirler mi? Her ne kadar Ersever’in anlattıklarıyla, “tehlikenin bizzat kendilerine yöneldiğini” hissetseler bile, bir binbaşıyı öldürmeleri çok zor görünüyor. Devletin güvenlik güçlerini karşılarına alabilirler. “Bugün Binbaşı Ersever’i öldürenler yarın bir başka subayı hedef alabilirler” diye düşünülür. O halde Binbaşı Ersever’in infaz emri daha “yukarılardan” verilmiştir.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“Yukarı” neresidir, kimdir, şimdilik bilinmiyor!.. “Yukarısı” Binbaşı Ersever’in öldürülmesini niçin istedi? Bu cinayetler dizisiyle hangi mesaj verilmek isteniyor? Katiller neden cesetleri yok etmedi de, Ankara’nın 200 kilometre karelik bir alanına “serpiştirdi”? Cesetlerin bu şekilde dağıtılması kuşkusuz bir mesaj içeriyor. Peki nedir mesaj ve kimlere gönderiliyor?</span></p>

      <p class="basl-k-2"><span class="duyuru-bold" xml:lang="tr-TR">Çiller açıklıyor</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı Ersever’i kimlerin öldürüldüğünü tahmin ediyordum. Ancak ortalığın durulması için yazmadan beklemeyi tercih ettim. Herkes katillerin kimler olduğu ve cinayetlerin niçin işlendiği konusunda spekülasyon yapıyordu. Bu kervana basın da katılmıştı.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Herkes konuşuyor ancak devlet susuyordu. 11 kasım günü</span> <span class="italik-yaz-" style="font-size:1em;" xml:lang="tr-TR">Aydınlık</span><span class="duz-yaz-" style="font-size:1em;" xml:lang="tr-TR">’ta “Devlet niçin susuyor?” başlıklı bir makale yazdım.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Devlet, Ersever’in cenazesini protokol kurallarına aykırı olarak askerî törenle kaldırıyor. Binbaşılara cenaze töreni yapılmaz. Cenaze töreni albay ve üstündeki rütbede olanlar için yapılır. Öyleyse devlet niçin Ersever’e cenaze töreni düzenlemiştir? Ersever şehit mi olmuştur? Bilinmiyor. Belki de aşk, kumar, uyuşturucu gibi bir nedenle öldürülmüştür! Ancak devlet Ersever’in şehit edildiğinden emin! O halde devletin bir bildiği vardır! Tetiği çekenleri bilmektedir!</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Tetiği PKK çekmediğine göre kim çekmiştir?</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Başbakan Çiller 15 kasımda İstanbul’da</span> <span class="italik-yaz-" style="font-size:1em;" xml:lang="tr-TR">Hürriyet</span> <span class="duz-yaz-" style="font-size:1em;" xml:lang="tr-TR">gazetesi Ankara Temsilcisi Sedat Ergin’le yaptığı görüşmede Binbaşı Ersever cinayetine nihayet açıklık getiriyor: “Kendi aralarında bir iç hesaplaşma olduğu anlaşılıyor.”</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ne demekti “kendi aralarında bir hesaplaşma”? Taraflar kimlerdi? Binbaşı Ersever’in tarafı neydi? Niçin hesaplaşıyorlardı? Neyi paylaşamamışlardı?</span></p>

      <p class="basl-k-2"><span class="duyuru-bold" xml:lang="tr-TR">Uyuşturucu ticareti resmen doğrulanıyor</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Jandarma Genel Komutanlığı’ndan bir yetkili</span> <span class="italik-yaz-" style="font-size:1em;" xml:lang="tr-TR">Cumhuriyet</span> <span class="duz-yaz-" style="font-size:1em;" xml:lang="tr-TR">gazetesine (11 kasım 1993) olayı şöyle değerlendirdi:</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“Ersever öyle anlatıldığı kadar uzun süre istihbaratçı olarak çalışmadı. Cinayetin, bir istihbaratçının öldürülmesinden farklı boyutları vardır. İstihbarat birimleri arasında rekabet filan yoktur. Muhtemelen uyuşturucu, silah kaçakçılığı gibi karanlık işler vardır.”</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Jandarma Genel Komutanlığı, Jandarma Binbaşı Ersever cinayeti hakkında böyle bir değerlendirmede bulunuyor: “Uyuşturucu ve silah kaçakçılığı gibi karanlık işler...”</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">JİTEM’in başındaki adam Binbaşı Ersever uyuşturucu ve silah kaçakçılığı işine mi karışmıştı?</span></p>

      <p class="duz-yaz-"><span class="italik-yaz-" style="font-size:1em;" xml:lang="tr-TR">2000’e Doğru</span> <span class="duz-yaz-" style="font-size:1em;" xml:lang="tr-TR">21 haziran 1992 tarihinde JİTEM’in uyuşturucu ve silah kaçakçılığına karıştığı şeklindeki bilgileri haber yapmıştı. Jandarma Genel Komutanlığı yetkilisi şimdi bu haberi resmen doğruluyordu.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Eğer Ersever bu karanlık işlere karıştı ise bunu kendine çıkar sağlamak için mi yapmıştı? Yoksa devlet çıkarı için mi yapmıştı? Bilindiği gibi, dünyanın her ülkesinin istihbarat (özellikle kontrgerilla) örgütleri giderlerinin büyük bir bölümünü uyuşturucu, silah kaçakçılığı gibi yasadışı yollardan elde ederler.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">İtirafçıların bir bölümü JİTEM’e memur yapılıyor. Bir kısmı devletin örtülü ödeneğinden maaş alıyor. Ancak bunlar büyük giderler. Türkiye ekonomisinin tehlike sinyalleri verdiği son yıllarda bu tür giderler için başka kaynaklar da aranıp bulunmuş olabilir mi? Acaba Ersever böyle bir kaynağın yaratılmasında aktif bir rol oynadı mı?</span></p>

      <p class="basl-k-2"><span class="duyuru-bold" xml:lang="tr-TR">Yüksek rütbeli komutanın kafasındaki soru</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı Ersever cinayetiyle ilgili çeşitli spekülasyonlar sürerken 17 kasım günü Genelkurmay’da yüksek rütbeli bir komutanla görüşme yaptım.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Söz Binbaşı Ersever olayına geldi. Komutanın bu konuda söyledikleri ilginçti:</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“Binbaşı Ersever Türk Silahlı Kuvvetleri bünyesinde oldukça tanınmış, ünlü bir subaydı. Yıllarca Güneydoğu bölgesinde görev yaptı. Çok yararları dokundu. Kürtçe biliyordu, halkla teması çok iyiydi.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">JİTEM’i kurduğunu söylüyor. JİTEM’i kendisi kurmadı. Türk Silahlı Kuvvetleri böyle önemli bir birimi binbaşıya kurdurur mu? Bize göre binbaşı rütbesi, general, albay rütbesine göre dünyayı daha az tanıyan, dünyaya daha dar açıdan bakılan bir rütbedir. Bu işler binbaşılara bırakılmaz.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ersever emekli olduktan sonra ne yapmıştır? Nerede yaşamıştır? Karısından ayrı yaşıyormuş, eve uğramıyormuş. Kaybolduğunda eşi önce merak etmemiş. Ersever eve tomarla para gönderiyormuş.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Emekli bir binbaşı üç ayda 21 milyon para alır. Evine, karısına, çocuğuna bu parayı olduğu gibi veriyormuş. Peki Ersever kendi harcamalarını nereden karşılıyormuş acaba? Ben senin yerinde olsam bunu araştırırım. Harcadığı paranın kaynağı nedir?</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Tamam arabasını satmış. Niçin satmış belli değil. Üstelik yerine araba aldı mı yoksa alacak mıydı acaba? Şimdi uzun yıllar bölgede görev yapan istihbaratçı bir subay, ister istemez terör örgütlerinin hedef listesindedir. Bu arkadaşlar kendi emniyetleri için kolay kolay toplu taşıma araçlarına binmezler. Eğer Ersever arabasını satmış ve yerine yenisini almamışsa taksiyle dolaşıyordur. Eee taksi giderleri de oldukça fazladır yani.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Şimdi bu adam yabancı istihbarat adına mı çalışıyor, karanlık bazı işler mi yapıyor? Bunların araştırılması lazım. Ben gazeteci olsam bunları araştırırdım!”</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Binbaşı Ersever’in niçin emekliliğini istediğini soruyorum.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Yüksek rütbeli komutan Jandarma Genel Komutanlığı Sekreterliği’ni arıyor. Ersever’in emekliliğini niçin istediğini soruyor. Kısa bir telefon konuşmasından sonra sohbetimize devam ediyoruz:</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“Jandarma Genel komutanı rahmetli Orgeneral Eşref Bitlis, Ersever’le iki saat konuşmuş. ‘Gitme, ağustos ayında seni yarbay yapacağız’ demiş. Dinlememiş, ikna edememişler. Düşünün daha başında bir evi bile yok. Tek tabanca!</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Sayın başbakan ‘kendi aralarında iç hesaplaşma’ diyor. Kendi araları kim, doğrusu anlayamadım. Herhalde başbakana bu bilgiyi kim verdiyse ona sormak lazım. MİT ile emniyet arasında mı, MİT ile jandarma arasında mı? Ne bileyim işte her neyse, kimlerin arasında çatışma varsa anlayamadım.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Gazeteciler şu konuları iyi bir araştırsa da biz de okuyup öğrensek!..”</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Genelkurmay’ın yüksek rütbeli subayı Binbaşı Ersever’in “para kaynağına” dikkat çekiyordu!..</span></p>

      <p class="basl-k-2"><span class="duyuru-bold" xml:lang="tr-TR">Ersever cinayeti Meclis’te</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“Son dönemde pek çok cinayet dosyası, ‘PKK yapmıştır’ kolaycılığıyla kapatılmakta, her olayın ardında ciddi kuşkular kalmaktadır. Faili meçhul cinayetlerin 1 000’i aştığı ülkemizde, Eşref Bitlis, Bahtiyar Aydın ve Cem Ersever cinayetleri hakkında da ciddi soruşturmalar yapılmamaktadır. Kamuoyunda ‘hukuk devleti’ yerine ‘kontrgerilla devleti’ne gidiş kuşkuları uyanmaktadır.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Hükûmet Ankara’da meydana gelen böylesine ciddi bir olay konusunda bile bilgilendirilmemekte, bilgileri olmayan her konuda olduğu gibi, bilgilenme mekanizmalarını işletmenin çaresini bulmak yerine, olayı geçiştirme yönüne gitmektedir.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Bir hukuk devleti olma iddiasında olan Türkiye Cumhuriyeti’ni bir kontrgerilla devletine dönüştürme yolundaki çabalar dikkate alındığında, yüce Meclis’in olayı tüm ayrıntılarıyla soruşturması aslî bir görevdir.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Bu düşüncelerle Anayasa’nın 98. ve TBMM İçtüzüğü’nün 102. ve 103. maddeleri gereğince Meclis araştırması açılması hususunu saygılarımızla arz ederiz. 18 kasım 1993.”</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">DEP Milletvekili Ahmet Türk ve arkadaşları Binbaşı Ersever ve arkadaşlarının öldürülmesi konusunda Meclis araştırması istediler.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Olay Meclis’e gelmiş oldu.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">DEP milletvekillerinden sonra, TBMM Faili Meçhul Siyasal Cinayetleri Araştırma Komisyonu, Binbaşı Ersever ve arkadaşlarının öldürülmesi olayını görüştü. Konuyla ilgili olarak</span> <span class="italik-yaz-" style="font-size:1em;" xml:lang="tr-TR">Aydınlık</span> <span class="duz-yaz-" style="font-size:1em;" xml:lang="tr-TR">gazetesi Haber Müdürü Hikmet Çiçek’in bilgisine başvurdu. Komisyon Jandarma Genel Komutanlığı’ndan JİTEM hakkında bilgi almak amacıyla Genelkurmay Başkanlığı’na başvurdu.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Başbakan Çiller’in “Emekli Binbaşı Ersever cinayeti iç hesaplaşma” şeklindeki sözleri CHP Genel Başkanı Deniz Baykal ve ANAP Aydın Milletvekili Yüksel Yalova tarafından Meclis’e getirildi. Baykal, “Bu sözler kontrgerillanın itirafı mıdır? Başbakan bu sözleriyle neyi kastediyor?” dedi.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Öte yandan gerek Jandarma Genel Komutanlığı bünyesinde kurulan “Tahkikat Grubu”nun ve gerekse Ankara DGM Başsavcılığı’nın yürüttüğü soruşturmalarda henüz bir gelişme yoktu.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Kuşkusuz, birçok faili meçhul cinayetin sorumlusu olduğu söylenen Binbaşı Ersever ile arkadaşlarının öldürülmesi olayı da raflardaki faili meçhul dosyaların yanına kaldırılacaktı...</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">DGM Başsavcısı Nusret Demiral, 3 ocak 1993 tarihinde yaptığı açıklamada, “Binbaşı Ersever cinayeti faili meçhul olarak kaldı. Bu cinayetler son derece profesyonel işlenmiş” dedi.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Kuşkusuz “Binbaşı Ersever dosyası”nın bu kadar kısa bir sürede raflara kaldırılması da bu kitabın “ana fikrine” uygun düşüyor!..</span></p>

      <p class="basl-k-2"></p>

      <p class="basl-k-3"><span class="duyuru-bold" xml:lang="tr-TR">Ne dediler...</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">Hükûmetin başını kontrgerillanın ne olduğunu ve nereye bağlı olduğunu açıklamaya davet ediyorum. Türkiye’de kontrgerilla diye bir teşkilat var mıdır? Varsa böyle bir teşkilat iddia edildiği gibi cinayet şebekesi midir? İşlenen bu cinayetlerin hangisinin bu teşkilatla ilgisi vardır? Varlığı iddia edilen kontrgerilla teşkilatı eğer mevcutsa kimler kurmuştur? Kimler yürütmüştür? Ve kimlerden emir almaktadır?</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">1 şubat 1978</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">Süleyman Demirel</span></p>

      <p class="dar-paragraf-saga-blok--altta-bo-luk-1"><span class="dar-paragraf-1" style="font-size:1em;" xml:lang="tr-TR">AP Genel Başkanı</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">Hukuk devletinde bu tür örgütlere yer yoktur. Parlamento’nun bu toplumsal tehlikeye, hukuk dışılığa ve devlet içindeki bu gizli örgütlenmeye karşı çıkması bir görev haline gelmiştir... Çünkü en başta TBMM töhmet altına girmiştir. Türkiye Cumhuriyeti Devleti cinayet işleyen bir devlet imajıyla Türk halkının önünde duramaz. Savcılar ne güne duruyor?</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">24 kasım 1990</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">Süleyman Demirel</span></p>

      <p class="dar-paragraf-saga-blok--altta-bo-luk-1"><span class="dar-paragraf-1" style="font-size:1em;" xml:lang="tr-TR">DYP Genel Başkanı</span></p>

      <p class="No-Paragraph-Style" xml:lang="en-GB"></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">Kontrgerilla tartışması kadar Türkiye’de havanda su dövülen başka bir konu yoktur. Deniyor ki, araştıralım. O zaman her şeyi araştıralım; yarın güneş doğacak mı diye araştıralım.</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">24 şubat 1993</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">Süleyman Demirel</span></p>

      <p class="dar-paragraf-saga-blok--altta-bo-luk-1"><span class="dar-paragraf-1" style="font-size:1em;" xml:lang="tr-TR">Başbakan</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">Kontrgerilla adlı örgütün, bu resmî görüntülü fakat gayri resmî örgütün niteliği ve amacı üzerindeki örtü kaldırılmamıştır. (1973 seçimleri öncesi Giresun konuşması.)</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">26 eylül 1973</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">Bülent Ecevit</span></p>

      <p class="dar-paragraf-saga-blok--altta-bo-luk-1"><span class="dar-paragraf-1" style="font-size:1em;" xml:lang="tr-TR">CHP Genel Başkanı</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">Kontrgerilladan hesap soracağız. (1977 seçimleri öncesi sık sık tekrarladığı konuşma.)</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">Bülent Ecevit</span></p>

      <p class="dar-paragraf-saga-blok--altta-bo-luk-1"><span class="dar-paragraf-1" style="font-size:1em;" xml:lang="tr-TR">CHP Genel Başkanı</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">Yaptığım araştırmalara göre Türkiye’de devletçe düzenlenmiş kontrgerilla resmen yoktur. Yani kontrgerilla devletin güvenlik kuvvetleri arasında yoktur.</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">3 şubat 1978</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">Bülent Ecevit</span></p>

      <p class="dar-paragraf-saga-blok--altta-bo-luk-1"><span class="dar-paragraf-1" style="font-size:1em;" xml:lang="tr-TR">Başbakan</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">Ben böyle bir örgütün varlığını ilk açıklamış politikacıyım. Ve bunun bedeli olarak da ben ve eşim, birkaç suikast girişimiyle karşılaşmıştık. Ama onları göze aldık ve almak gerekiyordu. Bugün bu soruna daha rahatlıkta çözüm getirilebilir. Yeter ki, o siyasî irade gösterilsin.</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">6 aralık 1992</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">Bülent Ecevit</span></p>

      <p class="dar-paragraf-saga-blok--altta-bo-luk-1"><span class="dar-paragraf-1" style="font-size:1em;" xml:lang="tr-TR">DSP Genel Başkanı</span></p>

      <p class="No-Paragraph-Style" xml:lang="en-GB"></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">Ülkemizde de benzer olayların yaşandığı, benzer örgütlerin politikaya karıştığı, şiddet eylemlerinde rol aldığı, hatta yönlendirdiğine ilişkin yoğun kuşku ve iddiaların zaman yitirilmeden açıklığa çıkarılmasında ısrarlıyız. Bu nedenle konunun TBMM’de ve en üst düzeyde ele alınarak aydınlığa çıkarılması ulusal geleceğimizin ve demokrasimizin olumsuz gelişmelerden korunması için kalıcı önlemlerin geliştirilmesini sağlamak amacıyla grup yönetimimiz gerekli girişimleri başlatacaktır.</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">21 kasım 1990</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">Erdal İnönü</span></p>

      <p class="dar-paragraf-saga-blok--altta-bo-luk-1"><span class="dar-paragraf-1" style="font-size:1em;" xml:lang="tr-TR">SHP Genel Başkanı</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">Başbakan Yardımcısı SHP Genel Başkanı Erdal İnönü başkanlığında toplanan Grup Yönetim Kurulu, SHP milletvekilleri tarafından hazırlanan kontrgerilla konusunda Meclis araştırması açılmasını içeren önergeye onay vermedi.</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">11 şubat 1993</span></p>

      <p class="dar-paragraf-saga-blok--altta-bo-luk-1"><span class="dar-paragraf-italik-1" style="font-size:1em;" xml:lang="tr-TR">Cumhuriyet</span> <span class="dar-paragraf-1" style="font-size:1em;" xml:lang="tr-TR">gazetesi</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">Kontrgerilla tartışmaları iktidar ortaklığımızı tehlikeye atar.</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">12 şubat 1993</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">Erdal İnönü</span></p>

      <p class="dar-paragraf-saga-blok--altta-bo-luk-1"><span class="dar-paragraf-1" style="font-size:1em;" xml:lang="tr-TR">Başbakan Yardımcısı</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">Devlet cinayet işlemez. Cinayet örgütleri kurmaz.</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">17 haziran 1992</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">Turgut Özal</span></p>

      <p class="dar-paragraf-saga-blok--altta-bo-luk-1"><span class="dar-paragraf-1" style="font-size:1em;" xml:lang="tr-TR">Cumhurbaşkanı</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">Bilindiği üzere gayri nizamî savaş’ın adı “gerilla harbi”dir. Buna karşı aldığımız tedbir “kontrgerilla harbi”dir. Bizde kontrgerilla diye bir kuruluş yoktur. Özel Harp Dairesi vardır.</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">6 mart 1978</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">Orgeneral Semih Sancar</span></p>

      <p class="dar-paragraf-saga-blok--altta-bo-luk-1"><span class="dar-paragraf-1" style="font-size:1em;" xml:lang="tr-TR">Genelkurmay Başkanı</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">Türk Silahlı Kuvvetleri’nde kontrgerilla diye bir kuruluş bulunmadığı gibi, bu tabir askerî talimnamelerimiz içinde de mevcut değildir.</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">22 kasım 1978</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">Orgeneral Kenan Evren</span></p>

      <p class="dar-paragraf-saga-blok--altta-bo-luk-1"><span class="dar-paragraf-1" style="font-size:1em;" xml:lang="tr-TR">Genelkurmay Başkanı</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">Kanaatim o ki, Genelkurmay başkanlığım sırasında bu teşkilat (Özel Harp Dairesi) görevi dışında kullanılmadı. Ama belki bana intikal ettirilmeden bazı yerlerde gayri resmî olarak teşkilattan bazı kişiler bu işe bulaşmış olabilir. Bunu bilemem.</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">26 kasım 1990</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">Kenan Evren</span></p>

      <p class="dar-paragraf-saga-blok--altta-bo-luk-1"><span class="dar-paragraf-1" style="font-size:1em;" xml:lang="tr-TR">Emekli Cumhurbaşkanı</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">Önce şu “kontrgerilla” sözü tamamen yanlış kullanılıyor. Bu teşkilatın amacı şudur: karşıda savaşa giren bir düşman vardır. Kontrgerilla düşman bölgesine sızarak oradaki halkı mukavemet için organize eder.</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">5 eylül 1992</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">Orgeneral Doğan Güreş</span></p>

      <p class="dar-paragraf-saga-blok--altta-bo-luk-1"><span class="dar-paragraf-1" style="font-size:1em;" xml:lang="tr-TR">Genelkurmay Başkanı</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">Türk Silahlı Kuvvetleri’nin kontrgerilla falan diye karanlık işlerle uğraşması bahis konusu değildir.</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">8 aralık 1991</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">Orgeneral Necip Torumtay</span></p>

      <p class="dar-paragraf-saga-blok--altta-bo-luk-1"><span class="dar-paragraf-1" style="font-size:1em;" xml:lang="tr-TR">Genelkurmay Başkanı</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">Aya maya kumpanya, bir şişe şampanya Eyüp Özalkuş,</span></p>

      <p class="x-iir--d-rtl-k-genel"><span class="dar-paragraf-italik-1" style="font-size:1em;" xml:lang="tr-TR">Aya maya kumpanya, bir şişe şampanya Memduh Ünlütürk,</span></p>

      <p class="x-iir--d-rtl-k-genel"><span class="dar-paragraf-italik-1" style="font-size:1em;" xml:lang="tr-TR">Aya maya kumpanya, bir şişe şampanya Cihat Akyol...</span></p>

      <p class="x-iir--d-rtl-k-genel"><span class="dar-paragraf-italik-1" style="font-size:1em;" xml:lang="tr-TR">Bütün tanıdıklarımın çocuklarını tekerletiyorum ki bu isimleri unutmasınlar. Bunlar 12 Mart’tan sonraki kontrgerillacılar, kontrgerillanın önde gidenleri.</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">2 şubat 1997</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">Nimet Arzık</span></p>

      <p class="dar-paragraf-saga-blok--altta-bo-luk-1"><span class="dar-paragraf-1" style="font-size:1em;" xml:lang="tr-TR">Gazeteci-Yazar</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">Gün geçtikçe, kanlı eşkıya çetesinin amaçları iyiden iyiye ortaya çıkıyor. Artık herkes kontrgerilla eşkıyasını parmak izlerinden tanıyor. Kontrgerilla eşkıyası, perde arkası yöneticileriyle birlikte hesap verecektir.</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">30 nisan 1977</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">Uğur Mumcu</span></p>

      <p class="dar-paragraf-saga-blok--altta-bo-luk-1"><span class="dar-paragraf-1" style="font-size:1em;" xml:lang="tr-TR">Gazeteci-Yazar</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">Kamuoyunda bunca tartışmaya yol açan ve 12 Mart döneminin sorgulama operasyonlarındaki niteliği üç aşağı beş yukarı ortaya çıkan kontrgerilla umacısının üzerindeki örtü kaldırılmalıdır.</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">8 şubat 1978</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">Örsan Öymen</span></p>

      <p class="dar-paragraf-saga-blok--altta-bo-luk-1"><span class="dar-paragraf-1" style="font-size:1em;" xml:lang="tr-TR">Gazeteci-Yazar</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">Türkiye’de kontrgerilla adlı bir örgüt vardır. Bu örgüt Özel Harp Dairesi tarafından yönetilir.</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">6 şubat 1978</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">Emin Değer</span></p>

      <p class="dar-paragraf-saga-blok--altta-bo-luk-1"><span class="dar-paragraf-1" style="font-size:1em;" xml:lang="tr-TR">Emekli Askerî Hâkim</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">Kadıköy’deki köşkü kontrgerilla örgütüne özel olarak hazırlattım.</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">1 ekim 1973</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">Faik Türün</span></p>

      <p class="dar-paragraf-saga-blok--altta-bo-luk-1"><span class="dar-paragraf-1" style="font-size:1em;" xml:lang="tr-TR">12 Mart cuntasının İstanbul Sıkıyönetim komutanı</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">Eşkıyanın olduğu yerde elbet jandarma da bulunacaktır. Eşkıyanın kullandığı gizli-açık bütün usul ve taktikleri elbet jandarma da kullanacaktır.</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">28 ocak 1978</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">Ahmet Kabaklı</span></p>

      <p class="dar-paragraf-saga-blok--altta-bo-luk-1"><span class="dar-paragraf-1" style="font-size:1em;" xml:lang="tr-TR">Gazeteci-Yazar</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">CİA’sının, MİT’inin, kontrgerillasının yanı sıra NATO’su, CENTO’su Ortak Pazarı, İMF’si Türkiye’ye yardım konsorsiyumları, ikili antlaşmalar ve daha bilmem neleriyle kapitalizmin en son aşaması emperyalizm, onun yerli işbirlikçileri, tekelci sermaye, çokuluslu şirketler, ülkemiz üstündeki egemenliklerini yürütme kavgasını sürdürüyorlar.</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">1978</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">İlhami Soysal</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">(Süleyman Genç’in yazdığı</span> <span class="dar-paragraf-italik-1" style="font-size:1em;" xml:lang="tr-TR">Bıçağın Sırtındaki Türkiye</span><span class="dar-paragraf-1" style="font-size:1em;" xml:lang="tr-TR">,</span></p>

      <p class="dar-paragraf-saga-blok--altta-bo-luk-1"><span class="dar-paragraf-italik-1" style="font-size:1em;" xml:lang="tr-TR">CİA-MİT-Kontrgerilla</span> <span class="dar-paragraf-1" style="font-size:1em;" xml:lang="tr-TR">adlı kitap için kaleme aldığı önsözden)</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">1971’in son günlerinde kurulduğunu öğrendiğimiz kontrgerilla örgütü Genelkurmay başkanının emriyle İstanbul Sıkıyönetim Komutanlığı ve MİT tarafından müştereken kanundışı kurulmuş, yönetilmiş ve kanundışı çalışmış bir örgüttür. Kuruluşu yasaya aykırıdır.</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">1978</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">Sadi Koçaş</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">12 Mart cuntasının başbakan yardımcısı</span></p>

      <p class="dar-paragraf-saga-blok--altta-bo-luk-1"><span class="dar-paragraf-1" style="font-size:1em;" xml:lang="tr-TR">(</span><span class="dar-paragraf-italik-1" style="font-size:1em;" xml:lang="tr-TR">Atatürk’ten 12 Mart’a</span> <span class="dar-paragraf-1" style="font-size:1em;" xml:lang="tr-TR">kitabından)</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">MİT, kontrgerilla konusunda isnatlar devam ediyor. Ve şüphesiz ki devletin temel müesseseleri üzerindeki tahribat da devam ediyor.</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">28 ocak 1978</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">Aykut Edibali</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">Gazeteci-Yazar</span></p>

      <p class="dar-paragraf-saga-blok--altta-bo-luk-1"><span class="dar-paragraf-1" style="font-size:1em;" xml:lang="tr-TR">Millet Partisi Genel Başkanı</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">Kontrgerilla kavramı 12 Mart döneminde duyuldu. Sıkıyönetim yetkililerinin yakalayıp içeri tıktırdığı bazı şahısların bu örgüt elinde işkenceye tâbi tutulduğu söylenirdi. Tabiî resmî makamlar bu söylentileri yalanlardı ama işkenceden perişan olmuş sanıkların sıkıyönetim mahkemelerinde yaptıkları açıklamalar iddiaların doğru olduğuna herkesi inandırdı.</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">31 ocak 1978</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">Oktay Ekşi</span></p>

      <p class="dar-paragraf-saga-blok--altta-bo-luk-1"><span class="dar-paragraf-1" style="font-size:1em;" xml:lang="tr-TR">Gazeteci-Yazar</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">Kontrgerillayla ilgili objektif bilgilere sahip değilim. Ama bunu demekle, “Kontrgerilla yoktur” demiyorum. Sadece konuyla ilgili objektif bilgilere sahip değilim.</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">22 kasım 1990</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">Faruk Sükan</span></p>

      <p class="dar-paragraf-saga-blok--altta-bo-luk-1"><span class="dar-paragraf-1" style="font-size:1em;" xml:lang="tr-TR">İçişleri eski Bakanı</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">Ben Türk Silahlı Kuvvetleri’ne bu şekilde gayri meşru olayları yakıştırmayı kabul etmiyorum. Ama şu ihtimal de korkunçtur: Özel Harp Dairesi gibi legal bir teşkilatı istismar eden bazı dış güçlerin, teşkilatın içine sızarak kendi başlarına örgütlenerek birtakım hareketlere girmiş olmaları ihtimali vardır.</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">22 kasım 1990</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">Hasan Celal Güzel</span></p>

      <p class="dar-paragraf-saga-blok--altta-bo-luk-1"><span class="dar-paragraf-1" style="font-size:1em;" xml:lang="tr-TR">Yeniden Doğuş Partisi Genel başkanı</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">Her şeyin açıklığa kavuşmasını istiyoruz. Bu devletin yara almaması için de zorunludur. Meclis araştırmasına varız.</span><a href="#x1-12"><span class="dipnot-no" style="font-size:0.8em;" xml:lang="tr-TR">1</span></a></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">2 mart 1990</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">Köksal Toptan</span></p>

      <p class="dar-paragraf-saga-blok--altta-bo-luk-1"><span class="dar-paragraf-1" style="font-size:1em;" xml:lang="tr-TR">DYP Grup Başkan Vekili</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">Meclis araştırması açılsın, kontrgerilla var mı, yok mu ortaya çıksın.</span><a href="#x2-13"><span class="dipnot-no" style="font-size:0.8em;" xml:lang="tr-TR">2</span></a></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">24 kasım 1991</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">Alparslan Türkeş</span></p>

      <p class="dar-paragraf-saga-blok--altta-bo-luk-1"><span class="dar-paragraf-1" style="font-size:1em;" xml:lang="tr-TR">MHP Genel Başkanı</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">Hukuk devletinde böyle karanlık bir örgütün varlığını kabul etmek mümkün değildir. Meclis araştırması yapılsın. Devlet içindeki yasadışı bu örgüt bütün bağlantılarıyla birlikte ortadan kaldırılsın.</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">9 aralık 1992</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">Mahmut Alınak</span></p>

      <p class="dar-paragraf-saga-blok--altta-bo-luk-1"><span class="dar-paragraf-1" style="font-size:1em;" xml:lang="tr-TR">HEP Şırnak Milletvekili</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">Yirmi iki yıldır hayalet ağacı taşlanıyor. Güvenlik kuvvetlerimizi moral açısından yıpratmak için çıkarılıyor bu söylentiler. Devlet terörist olmaz.</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">2 mart 1993</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">Baki Tuğ</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">Emekli Savcı</span></p>

      <p class="dar-paragraf-saga-blok--altta-bo-luk-1"><span class="dar-paragraf-1" style="font-size:1em;" xml:lang="tr-TR">DYP Ankara Milletvekili</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">Türkiye NATO üyesi olduğu için böyle bir kuruma sahip olması doğaldır. ABD’nin de bu kurumu desteklemiş olmasını yadırgamam.</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">21 kasım 1990</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">William Colby</span></p>

      <p class="dar-paragraf-saga-blok--altta-bo-luk-1"><span class="dar-paragraf-1" style="font-size:1em;" xml:lang="tr-TR">CİA Başkanı</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">Kim kontrgerilla hakkında bir şey biliyorsa, belgeleriyle çıksın ortaya söylesin. Kontrgerillanın ne olduğunu, nerede, nasıl faaliyet gösterdiğini açıklasınlar, istifa edeyim.</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">7 şubat 1992</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">İsmet Sezgin</span></p>

      <p class="dar-paragraf-saga-blok--altta-bo-luk-1"><span class="dar-paragraf-1" style="font-size:1em;" xml:lang="tr-TR">İçişleri Bakanı</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">Ben de bu Parlamento’nun bir üyesi olarak diyorum ki, kontrgerilla vardır.</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">21 şubat 1993</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">Celal Kürkoğlu</span></p>

      <p class="dar-paragraf-saga-blok--altta-bo-luk-1"><span class="dar-paragraf-1" style="font-size:1em;" xml:lang="tr-TR">SHP Adıyaman Milletvekili</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">Kontrgerilla endişesi taşıyorum.</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">25 temmuz 1991</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">Eyüp Âşık</span></p>

      <p class="dar-paragraf-saga-blok--altta-bo-luk-1"><span class="dar-paragraf-1" style="font-size:1em;" xml:lang="tr-TR">TBMM İnsan Hakları İnceleme Komisyonu Başkanı</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">Yirmi bir arkadaşımla birlikte Özel Harp Dairesi ve kontrgerilla hakkında Meclis araştırması istemiyle önerge verdik.”</span><a href="#x3-14"><span class="dipnot-no" style="font-size:0.8em;" xml:lang="tr-TR">3</span></a></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">28 kasım 1992</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">Hasan Mezarcı</span></p>

      <p class="dar-paragraf-saga-blok--altta-bo-luk-1"><span class="dar-paragraf-1" style="font-size:1em;" xml:lang="tr-TR">RP İstanbul Milletvekili</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">Kontrgerilla montrgerilla yok.</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">23 eylül 1992</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">Ünal Erkan</span></p>

      <p class="dar-paragraf-saga-blok--altta-bo-luk-1"><span class="dar-paragraf-1" style="font-size:1em;" xml:lang="tr-TR">Olağanüstü Hal Bölge Valisi</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">Türkiye hâlâ tüm demokratik ülkelerin ortadan kaldırmayı başardığı kontrgerillayı Meclis’te soruşturmayı beceremiyor.</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">6 aralık 1992</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">Mehmet Altan</span></p>

      <p class="dar-paragraf-saga-blok--altta-bo-luk-1"><span class="dar-paragraf-1" style="font-size:1em;" xml:lang="tr-TR">Gazeteci-Yazar</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">Türkiye’de kontrgerilla yaklaşık otuz yıldan beri faaliyet göstermektedir. Hiçbir dönemde bugünkü gibi açıkça ve pervasızca eyleme geçmedi. Tabiî hiçbir dönemde de ona bugünkü kadar ihtiyaç duyulmadı.</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">14 temmuz 1991</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">Ferit İlsever</span></p>

      <p class="dar-paragraf-saga-blok--altta-bo-luk-1"><span class="dar-paragraf-italik-1" style="font-size:1em;" xml:lang="tr-TR">2000’e Doğru</span> <span class="dar-paragraf-1" style="font-size:1em;" xml:lang="tr-TR">Genel Yayın Yönetmeni</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">Kontrgerilla tartışmasında ne yazık ki, yeni bir mesafe alınabilmiş değil. Belgesel olarak ortaya koyduğum gerçekleri gerek iktidar yetkilileri ve gerekse bürokrasinin her iki kanadının temsilcileri bugün de yadsımayı sürdürüyor.</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">5 mart 1993</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">Talat Turhan</span></p>

      <p class="dar-paragraf-saga-blok--altta-bo-luk-1"><span class="dar-paragraf-italik-1" style="font-size:1em;" xml:lang="tr-TR">Kontrgerilla Cumhuriyeti</span> <span class="dar-paragraf-1" style="font-size:1em;" xml:lang="tr-TR">kitabının yazarı</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">2. Cumhuriyet programında “hür teşebbüs”ün anlamı, büyük uluslararası tekellerin hürriyetidir. “Hür düşünce” ve “insan hakları” dedikleri, kapitalizmin dizginsiz ve gaddarca uygulanmasıdır. İşsizliktir, yoksulluktur, sınıfsal kutuplaşmadır, uluslararası boğazlaşmadır. Gladio’nun, kontrgerillanın patronu ve dayanağı ABD’dir, yani uluslararası hür teşebbüstür.</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">1 ağustos 1993</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">Doğu Perinçek</span></p>

      <p class="dar-paragraf-saga-blok--altta-bo-luk-1"><span class="dar-paragraf-1" style="font-size:1em;" xml:lang="tr-TR">İP Genel Başkanı</span></p>

      <p class="basl-k-3"><span class="duyuru-bold" xml:lang="tr-TR">Ne yazdılar...</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">Mücadele tekniklerinden birisi de şiddet hareketleri ve misillemeleridir. Ancak bu tekniğin halka uygulanışının çok hassas olduğu unutulmamalıdır.</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">Cihat Akyol</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">Tümgeneral</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">Özel Harp Dairesi Başkanı</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">“Gayri Nizamî Kuvvetlere Karşı Harekât”</span></p>

      <p class="dar-paragraf-saga-blok--altta-bo-luk-1"><span class="dar-paragraf-1" style="font-size:1em;" xml:lang="tr-TR">(</span><span class="dar-paragraf-italik-1" style="font-size:1em;" xml:lang="tr-TR">Silahlı Kuvvetler Dergisi</span><span class="dar-paragraf-1" style="font-size:1em;" xml:lang="tr-TR">, mart 1971, s.14)</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">Askerî harekât için ele alınacak hedeflerden biri de bölge halkıdır. Halk kitlesi üzerine yapılacak baskının gayri nizamî harp kuvvetlerine dönük endirekt durdurucu tesiri bahis konusudur. Bu maksat için propagandayla desteklenen yüksek derecelerde şiddet harekâtı ele alınır. İkinci Dünya Harbi’nde Yugoslav Direniş Harekâtı’na karşı Almanlar, hedef olarak dağlık ve ormanlık arazide yakalanmaları pek zor olan gerilla birliklerini değil, bunların geride bıraktıkları ailelerini ve mallarını ele alarak en ağır darbeyi bu hedef üzerine indirmişlerdir.</span></p>

      <p class="dar-paragraf-saga-blok--altta-bo-luk-1"><span class="dar-paragraf-1" style="font-size:1em;" xml:lang="tr-TR">(Aynı yazı, s. 13)</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">Tehlikenin büyüklüğünü ispat yollarından biri de, eldeki hadiselerin sayısını artıracak, sanki ayaklanma kuvvetleri yapıyormuş gibi halka haksız muamele örnekleriyle sahte operasyonlara başvurulabilinir.</span></p>

      <p class="dar-paragraf-saga-blok--altta-bo-luk-1"><span class="dar-paragraf-1" style="font-size:1em;" xml:lang="tr-TR">(Aynı yazı, s.15)</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">Bazı ahvalde propaganda için istismar edilmek üzere mürettep olaylar meydana getirilir. İsyancıların yaptığı intibaını verecek, yağma ve katliam, ırza tecavüz olayları ele alınabilir. Ancak hemen bilinmelidir ki konu çok hassastır; yer, zaman, şekil ve mahiyeti itibariyle ustalık gösterilmezse tersine karşı koymaya zarar getirebilir.</span></p>

      <p class="dar-paragraf-saga-blok--altta-bo-luk-1"><span class="dar-paragraf-1" style="font-size:1em;" xml:lang="tr-TR">(Aynı yazı, s. 8)</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">Geniş bir bölgede birden fazla sabotaj yapılacaksa, bir teşkilat kurularak merkezî idareyle idare edilmesi sağlanmalıdır. Büyük teşkilatların sevk ve idaresini kolaylaştırmak için tali bölgelere ayrılmalı, planlamada merkeziyet, icrada ademimerkeziyet sağlanmalıdır. Müstakilen hareket etmek, inisiyatif kullanmak esastır. Merkezin verdiği emirler teferruatı ihtiva etmez. Ajan bu emirlerin icrasında serbest hareket etmelidir. Hazırlıklarında gizliliğe azamî riayet edilmelidir. Direktifler daima sözlü yapılmalıdır. Bu maksatla ajanlar ile merkez arasında irtibatı sağlayacak şebeke kurulmalıdır. Harekât çok iyi bir istihbarata dayanmalıdır. Ajanlar, hedefler ve hedefleri koruyan emniyet kuvvet ve tertibatı hakkında günü gününe bilgi sahibi olmalıdır.</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">Genelkurmay İstihbarat Başkanlığı</span></p>

      <p class="dar-paragraf-saga-blok--altta-bo-luk-1"><span class="dar-paragraf-1" style="font-size:1em;" xml:lang="tr-TR">(</span><span class="dar-paragraf-italik-1" style="font-size:1em;" xml:lang="tr-TR">Sabotaj ve Tipik Sabotaj Olayları</span><span class="dar-paragraf-1" style="font-size:1em;" xml:lang="tr-TR">, 14 ekim 1977, s.4)</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">Kalabalık şehirlerde kışkırtıcı ajanlar organize edilip üniversite ve fabrikalara sokulurlar. Endüstri ve eğitim merkezlerini ele geçirirler. Bu ajanlar sabotaj malzemeleriyle yıkıcı harekâtta bulunurlar. Tedhiş hareketleri düzenleyerek, gaye uğruna soygunlar yaparlar, cinayet işlerler.</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">Cahit Vural</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">Piyade Albay</span></p>

      <p class="dar-paragraf-saga-blok--altta-bo-luk-1"><span class="dar-paragraf-1" style="font-size:1em;" xml:lang="tr-TR">(</span><span class="dar-paragraf-italik-1" style="font-size:1em;" xml:lang="tr-TR">Gerillaya Giriş</span> <span class="dar-paragraf-1" style="font-size:1em;" xml:lang="tr-TR">kitabının, “Gerillaya Karşı Mücadelede Yardımcı Faaliyetler” bölümünden)</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">Gayri nizamî kuvvet mensubu olarak suçlandırılan esirlerin tutuklu kaldıkları müddetçe sıkı bir fikrî eğitime ve yönlendirmeye tâbi tutulmaları gerekir. Zamanla işbirliği yapmak yolunda arzu gösterenler, güven telkin ettikleri takdirde şeref sözüyle serbest bırakılabilirler.</span></p>

      <p class="dar-paragraf-saga-blok--altta-bo-luk-1"><span class="dar-paragraf-1" style="font-size:1em;" xml:lang="tr-TR">(</span><span class="dar-paragraf-italik-1" style="font-size:1em;" xml:lang="tr-TR">Kara Kuvvetleri Komutanlığı Gayri Nizamî Kuvvetlere Karşı Sahra Talimnamesi</span> <span class="dar-paragraf-1" style="font-size:1em;" xml:lang="tr-TR">31-15)</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">Asinin ajanlarından tövbekâr olanlar ve ayaklanmaları bastırmakla görevli olanların harekâtına mâni olmayanlar hemen serbest bırakılmalı, fakat nadim ve tövbekâr olmayanlar cezalandırılmalıdır. Burada gösterilen iki husus bu gibilerin ne dereceye kadar samimi olduklarını gösterir: mazideki bütün faaliyetleri hakkında mufassal izahat ve ayaklanmaları bastırmakla görevli tarafla birlikte çarpışmalara iştirak arzusu.</span></p>

      <p class="dar-paragraf-saga-blok--altta-bo-luk-1"><span class="dar-paragraf-1" style="font-size:1em;" xml:lang="tr-TR">(Aynı yerde)</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">Bir gayri nizamî kuvvetin yeraltı unsurları kaide olarak kanunî statüye sahip değildir.</span></p>

      <p class="dar-paragraf-saga-blok--altta-bo-luk-1"><span class="dar-paragraf-1" style="font-size:1em;" xml:lang="tr-TR">(Aynı yerde)</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">Ayaklanmaları bastırmakla görevli olan taraf, harbi bir an evvel bitirmek isterse, normal zamanlarda tatbik edilebilecek olan bazı kanunî telakkileri ihtilal harplerinde nazarı itibare almamalıdır.</span></p>

      <p class="dar-paragraf-saga-blok--altta-bo-luk-1"><span class="dar-paragraf-1" style="font-size:1em;" xml:lang="tr-TR">(Aynı yerde)</span></p>

      <p class="x-iir--d-rtl-k-ilk-m-sra"><span class="dar-paragraf-italik-1" style="font-size:1em;" xml:lang="tr-TR">Psikolojik harbin insan hissiyatına olan etkisini hafifletmek aleyhinde kendi memleketi içinde menfi bir reaksiyona meydan vermemek maksadıyla, hakikatte yapılsa dahi, kendi milletine karşı böyle bir faaliyetin idare edilmekte olduğu kanaatini uyandırmak istemeyen demokratik hükûmetler bile itham edecek herhangi bir ifadeyi kullanmaktan çekinmektedirler!</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">Münir Güneri</span></p>

      <p class="dar-paragraf-saga-blok-ilk-sat-r"><span class="dar-paragraf-1" style="font-size:1em;" xml:lang="tr-TR">Kurmay Albay</span></p>

      <p class="dar-paragraf-saga-blok--altta-bo-luk-1"><span class="dar-paragraf-1" style="font-size:1em;" xml:lang="tr-TR">(</span><span class="dar-paragraf-italik-1" style="font-size:1em;" xml:lang="tr-TR">Psikolojik Harbin Önemi ve Yönetimi</span><span class="dar-paragraf-1" style="font-size:1em;" xml:lang="tr-TR">, s.6)</span></p>

      <p class="dip-not-ilk-9"><span class="dipnot-bold" style="font-size:1.11em;" xml:lang="tr-TR"><a id="x1-12"></a>1.</span> <span class="dipnot-italik" style="font-size:1.11em;" xml:lang="tr-TR">2 mart 1993 tarihinde kontrgerilla ve Özel Harp Dairesi hakkında Meclis araştırması istenilen önergeye “Millî Eğitim Bakanı Köksal Toptan” ret oyu verdi.</span></p>

      <p class="dip-not-ilk-9"><span class="dipnot-bold" style="font-size:1.11em;" xml:lang="tr-TR"><a id="x2-13"></a>2.</span> <span class="dipnot-italik" style="font-size:1.11em;" xml:lang="tr-TR">Aynı önergeye Alparslan Türkeş de ret oyu verdi.</span></p>

      <p class="dip-not-ilk-9"><span class="dipnot-bold" style="font-size:1.11em;" xml:lang="tr-TR"><a id="x3-14"></a>3.</span> <span class="dipnot-italik" style="font-size:1.11em;" xml:lang="tr-TR">DEP ve RP’nin verdiği araştırma önergeleri birleştirildi. 2 mart 1993 tarihinde oylanarak reddedildi.</span></p>
    </div>
  </div>
</body>
</html>
