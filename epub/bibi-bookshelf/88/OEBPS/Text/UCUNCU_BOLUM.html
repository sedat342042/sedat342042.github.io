<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>UCUNCU_BOLUM.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:f6fe97e1-2065-4d51-a413-1c81fcf141c0" name="Adept.expected.resource" />
</head>

<body>
  <div id="UCUNCU_BOLUM.html" xml:lang="tr-TR">
    <div class="story">
      <p class="bolum-ad-"><span class="bolum-ad-" style="font-size:1em;" xml:lang="tr-TR">Üçüncü bölüm</span></p>

      <p class="bolum-ad--2--sat-r"><span class="bolum-ad-" style="font-size:1em;" xml:lang="tr-TR">Ersever’le tanışıyoruz</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Tarih 5 haziran 1993. Ulusal Basın Ajansı (UBA) saat 11.02’de</span> <span class="italik-yaz-" style="font-size:1em;" xml:lang="tr-TR">Aydınlık</span><span class="duz-yaz-" style="font-size:1em;" xml:lang="tr-TR">’ın Ankara bürosuna bir haber geçiyor. Şöyle:</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“ANKARA, 5 haziran (UBA) - PKK’nın ilan ettiği tek taraflı ateşkes kararından sonra Türkiye’de meydana gelen yumuşama ve siyasî çözüm arayışları ‘imha politikasını savunan bazı askerleri’ isyan ettirdi. Jandarma Genel Komutanlığı İstihbarat Grup başkanlığı görevinden istifa eden Kıdemli Binbaşı A. Cem Ersever, ‘Bu iş Girek Vadisi’nde (Hezil Çayı) başladı, orada bitirilecektir, dağda başladı dağda bitirilecektir’ dedi.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">PKK’nın tek yanlı ateşkes kararından sonra başta İçişleri Bakanı İsmet Sezgin olmak üzere bazı siyasîlerin PKK lideri Abdullah Öcalan’a ‘Bay Öcalan’ diye hitap etmeye başladığına dikkat çeken Ersever bu yaklaşımın PKK’ya karşı verilen mücadeleyi zarara uğrattığını söyledi.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">İstifasından sonra arkadaşlarıyla bir değerlendirme yapan ve görüşlerini açıklayan Ersever, PKK’ya karşı başlatılan operasyonların durdurulmasını eleştirdi. Cem Ersever bu konuda atılan yanlış adımları protesto amacıyla Jandarma Genel Komutanlığı’ndan kendisiyle birlikte bazı arkadaşlarının da istifa ettiğini bildirdi.”</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ersever sadece UBA’ya değil bazı gazeteler ile diğer ajanslara da bildiri göndermişti. Ama bildiriyi sadece UBA haber yapıp abonelerine ulaştırdı. Diğer basın kuruluşları ise bildiride “haber değeri” bulamamışlardı!..</span></p>

      <p class="basl-k-2"><span class="duyuru-bold" xml:lang="tr-TR">Ajans ve gazetecilerin değer vermediği bildiri</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ersever’in gazete ve ajanslara gönderdiği bildiri “Ben A. Cem Ersever, PKK’yla mücadelede atılan adımların yanlış olduğunu, mücadelenin ehil ellerce yürütülmesi gerektiğine, TC’nin PKK sorununa karşı bir stratejisinin olmadığına inandığımı ve 1992 yılında zevahiri kurtarmak gerekçesiyle bilgisizce yapılan Kuzey Irak harekâtının devleti bir açmaza soktuğunu, PKK’ya siyasî kazanımlar getireceğini, güçlenmesini sağlayacağını, siyasî işportacı Celal Talabanî isimli şahsın Türkiye’de sadece PKK’nın askerî gücünü ele geçirmek maksadıyla tezgâhlar peşinde olduğunu beyan ederek, 1993 yılı mart ayında kıdemli binbaşı rütbesinde Jandarma Genel Komutanlığı İstihbarat Grup komutanlığı görevinden kendi isteğimle ve bazı arkadaşlarımla birlikte emekli oldum” diye uzun bir cümleyle başlıyor.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ersever’in açıklaması şöyle sürüyor:</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“1984 yılından bugüne kadar yapılan yanlışlar, ihanetler ve uygulamalar konusunda Türk kamuoyunun aydınlatılması gerektiğine inanıyorum ve Türk basınıyla kamuoyu önünde Celal Talabanî’nin ihanetleri, PKK ilişkileri, Güneydoğu’daki gerçek durum, köy korucuları, itirafçılar, faili meçhul cinayetler hakkında ve bazı siyasîlerin örgütsel konumları hakkında açıklamalarda bulunacağım.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Basında yer alan, hükûmet yetkililerinin demeçleri de insanı çileden çıkaracak cinsten olan demeçlerdir ve her zamanki gibi aldatmacadan başka bir şey değildir. Her zamanki gibi koltuğundan olma kaygısıyla halkın gözünün içine baka baka yalanlar sıralandı. Terörist Apo’yu ateşkes kararından sonra ‘Bay Öcalan’ diye telaffuz etmeye başlamadılar mı?</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Mademki PKK’nın ateşkesinin toparlanmak için bir taktik olarak ele alındığını biliyordular, neden bahar operasyonlarını durdurdular? Toparlanıp bir yol kesmeyle kırk insanı katletmelerine neden fırsat verildi? Mademki her şeyi biliyorlardı, yüz kişi sıkıştırıp on kişi öldürebilmek için kırk insanı yem olarak mı kullandılar? Yoksa oynamaya mecbur oldukları oyunda Apo ‘mızıkçılık’ mı yaptı? Bakın, Apo onlarla dalga geçercesine ‘İsterlerse ateşkes devam eder, hâlâ vakitleri var’ diyor. Türkiye Cumhuriyeti’ni ne hale soktuklarının farkında mıdırlar? Ben pek sanmıyorum. Ne zaman misyoner danışmanlar tarafından yönlendirilmekten kurtulacaklar? Yine aynı masalları yutturmaya devam ediyorlar.”</span></p>

      <p class="basl-k-2"><span class="duyuru-bold" xml:lang="tr-TR">Ersever’in adamı telefonda</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ersever’in yazılı basın açıklamasını yaptığı 5 haziran günü Ankara’da değildim. Ankara haber müdürümüz Hikmet Çiçek, UBA’nın haberinde “Binbaşı A. Cem Ersever” adını görünce hemen telefonla ajansı arıyor. Ersever’le yüz yüze görüşmek istediğini, varsa telefon numarasını rica ediyor. Ajans Hikmet Çiçek’e basın açıklamasının altındaki telefon numarasını veriyor. Hikmet Çiçek verilen 441 22 96 numaralı telefonu çeviriyor. Telefona çıkan şahsın Mustafa Deniz olduğunu o günlerde bilmiyorduk. Mustafa Deniz, Binbaşı Ersever’in büroda olmadığını söylüyor.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Hikmet Çiçek, UBA’nın geçtiği haberi anımsatarak soruyor:</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“Ersever’in açıklaması çok ilgimizi çekti. Bu haberi manşetten vermeyi düşünüyoruz. Türk Silahlı Kuvvetleri, otuz özel harp subayının görevine son mu verdi?”</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Telefondaki şahıs (Mustafa Deniz) şöyle konuşuyor:</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“Ordu subayların görevine son verdi diye bir şey yok. Bu bizim açıklamamızda yok. Biz kendimiz ayrıldık. Ayrılanlardan biri de benim. Biz TC’nin yanlış politikalar yürüttüğüne inandığımız için, bir tepki duyduğumuz için ayrıldık. Bakın, Kürt politikası Ortadoğu politikasının bir parçası olarak düşünülmemelidir. Talabanî işportacı bir politikacıdır ve Irak Kürtlerini temsil edemez. Talabanî’yle kurulan ilişkilere karşıyız.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Eğer birisi size elindeki çubukla vurmaya çalışırsa önce çubuğu indirecek. Sonra ‘Hakkın neyse onu alacaksın’ dersiniz. Ağaları da koruyan PKK değil mi? Olan benim zavallı Kürt kardeşime oluyor. Türk’ün verdiği vergiler oraya mermi, silah parası olarak gidiyor.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Sorun bitmiyor çünkü etrafta sürekli İngiliz paraları dönüyor. Kürt ne zaman kendi kimliğine varır, sorun o zaman biter. Bu çözümsüzlüğü Türkiye’de kendi amaçlarına kullanmak isteyen belirli misyonerlerin olduğunu da biliyoruz. Bunların ortalığı ne kadar bulandırdığını da biliyoruz.”</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Mustafa Deniz, soluk almadan konuşuyor sanki. Sözlerini şöyle bitiriyor:</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“Artık şuna kesin inanıyorum. Eskiden askerî ihtilallerle bazı sorunlara çözüm aranıyordu. Ama artık halk ihtilali olur! Bugüne kadar kime el uzattıysa beklentilerinin karşılığını alamayan halk kendisi gelir bu sefer. Ben Marksist değilim ama Marksizm’i gayet iyi bilirim! Ben bunları daha farklı anlamda söylüyorum. En iyisi siz bunları Ersever Binbaşı’yla konuşun. Siz telefon bırakın, gelince biz sizi ararız.”</span></p>

      <p class="basl-k-2"><span class="duyuru-bold" xml:lang="tr-TR">“Buyurun ben Cem Ersever”</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Aynı gün yani 5 haziranda Ersever, Hikmet Çiçek’i arıyor: “Buyurun ben Cem Ersever, beni aramışsınız.” Hikmet Çiçek basın açıklamalarını okuduğunu, daha geniş bir görüşme yapmak istediğini söylüyor. Ersever “Hayhay, ne zaman?” diyor.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Bir gün sonra</span> <span class="italik-yaz-" style="font-size:1em;" xml:lang="tr-TR">Aydınlık</span><span class="duz-yaz-" style="font-size:1em;" xml:lang="tr-TR">’ın Ankara bürosunda görüşmeye karar veriyorlar.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Bu arada hemen Ankara’ya dönmem isteniyor!</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">6 haziran günü</span> <span class="italik-yaz-" style="font-size:1em;" xml:lang="tr-TR">Aydınlık</span><span class="duz-yaz-" style="font-size:1em;" xml:lang="tr-TR">’ta Ersever’in basın açıklaması ile telefondaki şahsın anlattıkları, “Otuz özel harpçi ordudan ayrıldı” manşetiyle veriliyor.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">6 haziran günü</span> <span class="italik-yaz-" style="font-size:1em;" xml:lang="tr-TR">Aydınlık</span><span class="duz-yaz-" style="font-size:1em;" xml:lang="tr-TR">’ta çıkan habere İstanbul bürosu Ahmet Cem Ersever’in portresini yazıp haberin içine çerçeve olarak koyuyor.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“Koyu MHP’li” başlığıyla yazılan portrede bizim daha önce edindiğimiz bazı bilgiler veriliyor. “Bazı bilgiler” diyorum çünkü Ersever dosyası bendeydi. Haber yapıldığında Ankara’ya dönmemiştim.</span></p>

      <p class="basl-k-2"><span class="duyuru-bold" xml:lang="tr-TR">Ersever’in portresi</span></p>

      <p class="duz-yaz-"><span class="italik-yaz-" style="font-size:1em;" xml:lang="tr-TR">Aydınlık</span><span class="duz-yaz-" style="font-size:1em;" xml:lang="tr-TR">’ta yazılan portre şöyleydi:</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“Jandarma Kıdemli Binbaşı Ahmet Cem Ersever ordu içinde MHP’li olarak tanınan bir subay. 1976 yılında Silopi Jandarma Merkez Bölük komutanıyken Ülkü-Bir’in açılması için çaba gösterdi. Solcu gençlerle kavga etti. Gençler tarafından dövülürken Silopi halkının üzerine ateş açılması emrini verdi ve ‘İşte karşınızda Rumlar ateş serbest’ dedi. Açılan ateşle yaralananlar arasında o dönemin Silopi Belediye başkanı Reşat Öktem’in ağabeyi Fikret Öktem de vardı. O tarihte bu olay</span> <span class="italik-yaz-" style="font-size:1em;" xml:lang="tr-TR">Cumhuriyet</span> <span class="duz-yaz-" style="font-size:1em;" xml:lang="tr-TR">gazetesine yansımıştı. Gazete Ersever için ‘MHP’li üsteğmen’ demişti. Yine o tarihlerde Silopi’de Payan, İsterdiyan, Batuyan aşiretleri arasında çatışma çıkarmıştı. Konu Meclis’e getirilmişti. Ersever Silopi’den İzmir-Foça’ya tayin edildi.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">12 Eylül’den sonra Türkeş’in çok yakını olarak bilinen subayların devreye girmesiyle istihbaratçı olarak Adıyaman’a gönderildi. 1984 yılında Siirt’te görev yaptı. Burada bulunduğu sırada Güneydoğu’nun her yerinden gözaltına alınan kişilerin sorgularına katıldı. İşkenceler yaptı. İşkence yaptıkları arasında Mardin eski Belediye başkanı Abdullah Arıkan da var.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">1990 yılında Diyarbakır’da görevli. Emekli olmadan önce Güneydoğu’da uzun yıllar çalışmış üç subay ve bir astsubayla birlikte Zaho’da sivil olarak görev yaptı. Cizre, Silopi, Duhok, Zaho arasında sık sık dolaştı. Zaho’da karargâh kurmasından sonra Silopili Mehmet Tan esrarengiz bir şekilde kayboldu. 1989 yılında Silopi merkeze bağlı Piryan köyünden Hacı Zeyrek’in, Balveren köyünden Gürgün İbrahim Savaş’ın bizzat Ersever tarafından öldürüldüğü belirtiliyor. Şenoba’nın Talih mezrasından Süleyman Saitoğlu’nu geceyarısı evinden alıp Eşek Mağarası’nda testereyle kafasını kestiği de söyleniyor.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Kısa aralıklar hariç 1976 yılından beri Güneydoğu’da istihbaratçı olarak görev yapan Ersever çok iyi Kürtçe konuşuyor. Sürekli biçim değiştiriyor. Ersever’in gittiği her bölgede faili meçhul cinayetler işleniyor.”</span></p>

      <p class="basl-k-2"><span class="duyuru-bold" xml:lang="tr-TR">Ersever kızıyor</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Portrenin gazetede çıkması Hikmet Çiçek’i tereddüt içinde bırakmıştı. Ersever pekâlâ yazılanlara kızıp gelmeyebilirdi.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Ancak Ersever 6 haziran günü bir arkadaşıyla birlikte çıkıp gelmişti. Yanındaki kişi Mustafa Deniz’dir.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Hikmet Çiçek tahmininde yanılmamıştı: Ersever kızgındı.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">“Ben Cem Ersever” diye elini uzatırken ekliyordu: “Benim hakkımda neler yazmışsınız öyle? İnsan açıp bana sormaz mı? Bakın dün sizinle telefonda konuştuk, o zaman sorabilirdiniz. Kusura bakmayın ama o yazdıklarınızı tekzip edeceğim.”</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Açıklama gazetede çıkarsa, ancak o zaman görüşme yapacaktı...</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">7 haziran günü Ersever’in açıklaması</span> <span class="italik-yaz-" style="font-size:1em;" xml:lang="tr-TR">Aydınlık</span><span class="duz-yaz-" style="font-size:1em;" xml:lang="tr-TR">’ta çıktı: “Yazıda adı geçen özel harp teşkilatıyla bugüne kadar hiçbir ilgim olmamıştır.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">MHP’li değilim ve geçmişte de olmadım. Hiçbir siyasî partiyle ilişkim yoktur.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Bugüne kadar antidemokratik ve yasadışı herhangi bir faaliyetim olmamıştır. Bana atfedilen olaylar, yazıda belirtilen atanma yerlerim ve tarihler gerçekdışıdır.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Kürt meselesi ve PKK olayını birbirinden ayıran Türk ile Kürt insanının başından PKK belasının def edilmesi gerektiğine inanan ve PKK’yla mücadelenin yanlış yürütüldüğünü savunan bir görüşe sahibim.</span></p>

      <p class="duz-yaz-"><span class="duz-yaz-" style="font-size:1em;" xml:lang="tr-TR">Bu nedenle PKK’ya karşı tedbir, mücadele adı altında kişiliğimi daha fazla rencide etmemek düşüncesiyle ve sivil toplumda bir fikrî mücadele platformu oluşturabilmek maksadıyla 1993 yılının mart ayında kendi isteğimle emekli oldum. Benimle birlikte iki sivil memur arkadaşım da istifa etmek suretiyle ayrılmışlardır. Bunun dışında ordudan kaç subayın hangi nedenle ayrıldığı konusunda bilgi sahibi değilim.”</span></p>

      <p class="dip-not-ilk-9"></p>
    </div>
  </div>
</body>
</html>
