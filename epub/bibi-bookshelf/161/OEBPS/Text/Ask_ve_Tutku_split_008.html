<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşk ve Tutku</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4">Sonunda meseleye karar verildi. Fildişi, altın ve inci, hepsi seçime mazhar oldular; hayatının kürdan kutusu olmadan daha fazla devam edemeyeceği son günü de belirten beyefendi acelesiz bir özenle eldivenlerini giydi, Miss Dashwoodlar’a hayranlık ifade etmekten çok talep ediyora benzeyen bir bakış daha bahşetti ve mutlu bir sahici özentililik ve sahte kayıtsızlık havası içinde uzaklaştı.</p>

  <p class="calibre4">Elinor işini konuşmak için zaman kaybetmedi ve tam anlatıp bitiriyordu ki yanında bir başka beyefendi belirdi. Elinor gözlerini yüzüne doğru çevirdi ve biraz şaşırarak, ağabeyi olduğunu gördü.</p>

  <p class="calibre4">Karşılaşmaktan duydukları heyecan ve sevinç Mr Gray’in dükkanında kabul edilebilir bir görüntü yaratacak kadardı. John Dashwood kızkardeşlerini tekrar gördüğüne gerçekten hiç üzülmüş görünmüyordu; kızkardeşleri ise karşılaşmadan memnun sayılırlardı; annelerinin sağlığıyla ilgili sorulan saygılı ve ilgiliydi.</p>

  <p class="calibre4">Elinor onun ve Fanny’nin iki gündür şehirde olduklarmı öğrendi.</p>

  <p class="calibre4">"Dün size uğramayı çok istedim," dedi, "ama imkansızdı, çünkü vahşi hayvanları görsün diye Harry’yi Exeter Exchanged götürmemiz gerekti: günün geri kalanını da Mrs</p>

  <p class="calibre4">Ferrars’la geçirdik. Harry çok sevindi. Bu sabah artık bir boş saatim olur olmaz sizi kesin arayacaktım, ama şehre ilk gelişinde insanın yapacak çok işi oluyor. Ben de buraya Fanny’ye mühür yaptırmak için geldim. Ama yarın herhalde mutlaka Berkeley street’e uğrayabilir ve dostunuz Mrs Jennings’e takdim edilebilirim. Anladığım kadarıyla hayli varlıklı bir kadınmış. Bir de Middletonlar var, beni onlara da takdim etmelisiniz. Üvey annemin akrabaları olarak onlara saygılarımı sunmak beni mutlu edecek. Anladığım kadarıyla köyde size nefis komşuluk yapıyorlarmış."</p>

  <p class="calibre4">"Nefis gerçekten. Rahat etmemiz için gösterdikleri ilgi, her ayrıntı konusundaki dostlukları ifade edemeyeceğim kadar fazla."</p>

  <p class="calibre4">"Bunu duyduğuma çok sevindim, inanın; çok sevindim cidden. Ama öyle de olmalı zaten; çünkü çok zengin insanlap size akrabalar ve durumunuzu hoşlaştırabilecek her kibarlık ve konfor onlardan haliyle beklenebilir. Demek rahat rahat yerleştiniz küçük kulübenize ve bir eksiğiniz yok! Edward bize o yerin pek hoş bir tarifini yaptı; türünün gelmiş geçmiş en eksiksiz örneği dedi; sizler de orayı çok seviyor gibiymişsiniz. Bunları duymak bizi çok memnun etti, emin olun."</p>

  <p class="calibre4">Elinor ağabeyinden biraz utandığını hissetti; Mrs Jennings’in uşağı hanımının kapıda onları beklediğini söylemek için gelince ağabeyine cevap verme mecburiyetinden kurtulduğu için hiç de üzülmedi.</p>

  <p class="calibre4">Mr Dashwood onlara aşağıya kadar eşlik etti, arabasının kapısında Mrs Jennings’e takdim edildi ve ertesi gün onlara uğrayabileceği umudunu tekrar edip yanlarından ayrıldı.</p>

  <p class="calibre4">Ziyareti dendiği gibi gerçekleşti. Yengeleri de gelemediği için özürlerini göndermiş; "ama annesiyle öyle meşgulmüş ki, gerçekten hiçbir yere gidecek zamanı yokmuş." Gelgelelim Mrs Jennings ona hemen hiç öyle merasim meraklısı olmadığını, hepsinin kuzen ya da o tür bir şey olduklarını, ilk fırsatta Mrs John Dashvvood’a uğrayacağını, kızkardeşlerini de görsün diye yanında götüreceğini söyledi. Ağabeylerinin onlara karşı davranışları ölçülü de olsa gayet kibardı; Mrs Jennings’e ise fevkalade nazikti; kendisinden hemen sonra gelen Albay Brandon’ı aynı nezaketi göstermek için sadece aynı derecede zengin olduğunu bilmek istediğini söyleyen bir merakla izledi.</p>

  <p class="calibre4">Onlarla yarım saat kaldıktan sonra Elinor’dan onunla Conduit street’e yürümesini ve onu Sir John’la Lady Middleton’a takdim etmesini istedi. Hava gayet güzel olduğu için Elinor hemen kabul etti. Evden çıkar çıkmaz sorular başladı.</p>

  <p class="calibre4">"Albay Brandon kim? Varlıklı bir adam mı?"</p>

  <p class="calibre4">"Evet, Dorsetshire’de çok iyi bir mülkü var."</p>

  <p class="calibre4">"Buna sevindim. Gayet beyefendi birine benziyor; sanırım Elinor, seni hayatta çok saygın bir evlilik yapma ihtimalin nedeniyle kutlayabilirim."</p>

  <p class="calibre4">"Ben mi, ağabey! Ne demek istiyorsunuz?"</p>

  <p class="calibre4">"Senden hoşlanıyor. Onu dikkatle izledim ve emin oldum. Serveti ne kadar?"</p>

  <p class="calibre4">"Herhalde yılda iki bin kadar."</p>

  <p class="calibre4">"Yılda iki bin;" sonra kendini hevesli bir cömertlik havasına zorlayarak ekledi, "Elinor, senin hatırın için bütün kalbimle dilerdim ki, keşke geliri bunun iki katı olsaydı."</p>

  <p class="calibre4">"Tabii, size inanıyorum," diye cevap verdi Elinor, "ama Albay Brandon’ın benimle evlenmek gibi bir dileği olmadığına eminim."</p>

  <p class="calibre4">"Yanılıyorsun Elinor; çok yanılıyorsun. Biraz çaba göstersen onu garantiye alırsın. Belki halihazırda kararsızdır; senin servetinin küçüklüğü onu engelliyordur; dostları ona aksini salık veriyorlardır. Ama hanımların kolayca gösterebilecekleri şu küçük ilgile<sup class="calibre5"><small class="calibre6"><span class="calibre7">A</span></small></sup> teşvikler onu istemese de yola getirir. Onu elde etmeye çalışmaman için bir sebep yok. Nasılsa senin önceden herhangi birine bağlılığın söz konusu olamaz -yani biliyorsun, o tür herhangi bir bağlılık mümkün değil, engellerin haddi hesabı yokbütün bunları görecek kadar akıllısın. O kişi Albay Brandon olmalı; ben de senden ve ailenden memnun kalması için gereken tüm ilgiyi gösteririm. Herkesi memnun edecek bir evlilik olur bu. Sözün kısası, şöyle"-sesini önemli bir fısıltıya doğru alçalttı<span class="italic">"tüm taraflar</span> bundan fevkalade memnun olacaklar." Sonra kendini toparlayarak ekledi, "Yani demek istiyorum ki -dostların senin evlendiğini görmek için gerçekten sabırsızlanıyorlar; hele Fanny; çünkü senin iyiliğini nasıl düşünüyor, bilsen. Annesi Mrs Ferrars da öyle, kendisi çok iyi kalpli bir kadındır, eminim onu çok seveceksin; geçen gün o da öyle dedi."</p>

  <p class="calibre4">Elinor cevap vermeye tenezzül etmedi.</p>

  <p class="calibre4">"Fanny’nin kardeşiyle benim kızkardeşim aynı zamanda evleniyor olsunlar;" diye devam etti, "gayet hoş bir şey olur, komik bir şey hatta. Ama hiç de imkansız değil."</p>

  <p class="calibre4">"Mr Edward Ferrars," dedi Elinor, kararlılıkla, "evlenecek mi?"</p>

  <p class="calibre4">"Tam kesinleşmedi, ama ortada böyle bir telaş var. Delikanlının harika bir annesi var. Mrs Ferrars müthiş bir cömertlikle ortaya çıkıp ve ona yılda bin pound bağlayacak, tabii evlilik gerçekleşirse. Hanım Miss Morton, Lord Morton’ın tek kızı, yılda otuz bini van Her iki taraf için de gayet arzu edilir bir akrabalık; zamanı gelince gerçekleşeceğinden kuşkum yok. Yılda bin pound bir annenin gözden çıkarması için büyük para, hem de ilelebet her yıl; ama Mrs Ferrars asil bir kişidir. işte cömertliğine başka bir örnek: -Geçen gün, biz şehre gelir gelmez, üstümüzde fazla para olamayacağını düşünüp Fanny’nin eline iki yüz poundluk banknot sıkıştırıyor. Doğrusu çok da makbule geçti, çünkü buradayken büyük masrafımız oluyor."</p>

  <p class="calibre4">Elinor’un onayını ve acıma ifadesini almak için durdu; Elinor kendini zorlayarak şöyle dedi,</p>

  <p class="calibre4">"Hem şehirdeki hem de köydeki masraflarınız elbette hayli yüksek olmalı, ama geliriniz büyük."</p>

  <p class="calibre4">"Herkesin sandığı kadar büyük değil, korkarım. Mamafih, şikayet ediyor değilim; şüphesiz rahat bir gelir, umarım zaman içinde daha da iyi olur. Arazinin genişletilmesi halen ciddi para götürüyor. Hem sonra bu altı ay için ufak bir alım yaptım; East Kingham Çiftliği’ni hatırlarsın, hani ihtiyar Gibson yaşardı. Arazi her bakımdan beni öyle cezbediyordlu ki, benim arazimin o kadar dibindeydi ki, satın almayı vazife addettim. Başkasına gitse vicdanıma verecek cevap bulamazdım. İnsan rahatı için paraya kıyabilmeli; bu iş bana b ü yük paraya mal oldu."</p>

  <p class="calibre4">"Gerçekte ve esasen değeceğini düşündüğünüzden fazla."</p>

  <p class="calibre4">"Umarım değildir. Hemen ertesi gün ödediğimden daha fazlasına satabilirdim; ama satın alırken ödediğim parayı düşününce gerçekten talihsizliğe uğrayabilirdim, çünkü o sura hisse senetleri öyle düşüktü ki, gerekli para bankerimin elimde hazır olmasa satıştan büyük zarar ederdim."</p>

  <p class="calibre4">Elinor’un tek yapabildiği gülümsemek oldu.</p>

  <p class="calibre4">"Norland’a ilk geldiğimiz zaman başka büyük ve kaçınılmaz masraflarımız da oldu. Muhterem pederimiz, bilediğin gibi, Norland’da kalan bütün Stanhill mallarını (bay ağı değerliydiler) annene bıraktı. Böyle yapmasına asla içerliyor değilim; kuşkusuz malını dilediği gibi elden çıkarma hakkına sahipti. Ama bunun sonucunda götürülenlerin y~erine koymak için büyük miktarda yatak takımları, pors-elen filan almak zorunda kaldık. Bütün bu masraflardan sonra zengin olmaktan ne uzak olduğumuzu, Mrs Ferrars’ın inceliğinin bizim için ne kadar makbule geçtiği ni tahmin edebilirsin."</p>

  <p class="calibre4">"Elbette," dedi Elinor; "onun cömertliğiyle desteklenin-ce umarım daha rahat şartlarda yaşayabilirsiniz."</p>

  <p class="calibre4">"Ona daha bir iki yıl var galiba," dedi ciddiyetle; "üstelik daha yapılacak çok şey var. Fanny’nin serasına daha bir taş konmadı, çiçek bahçesinin daha sadece yeri işaretlendi."</p>

  <p class="calibre4">"Sera nerede olacak?"</p>

  <p class="calibre4">"Evin arkasındaki tepede. Eski ceviz ağaçları yer açmak için kesildi. Korunun birçok yerinden gayet güzel görünecek, çiçek bahçesi de önünden yamaç aşağı inecek ve son derece hoş olacak. Bayırın üzerinde yer yer çıkmış bütün eski çalı çırpıyı temizledik."</p>

  <p class="calibre4">Elinor üzüntüsünü ve kızgınlığını kendine sakladı ve Marianne orada olup öfkeyi paylaşmadığı için şükretti.</p>

  <p class="calibre4">Şimdi yoksulluğunu netleştirecek kadar konuştuğu ve Gray’e ertesi gidişinde kızkardeşlerine birer çift küpe alma mecburiyetini başından savdığı için düşünceleri daha neşe dolu bir hal aldı ve Mrs Jennings gibi bir arkadaşı olduğu için Elinor’u tebrik etmeye başladı.</p>

  <p class="calibre4">"Cidden çok değerli bir kadına benziyor. -Evi, hayat tarzı, hepsi son derece iyi bir gelire işaret ediyor; üstelik sadece şimdiye kadar size çok faydalı olmakla kalmayan, sonunda fevkalade lehinize de olacak bir tanışıklık; size büyük önem verdiği o kadar belli ki öldüğü zaman muhtemelen unutulmayacaksınız. -Bırakacak çok şeyi olmalı."</p>

  <p class="calibre4">"Hiçbir şeyi yok, sanırım; sadece mobilyası var, onu da çocuklarına bırakın"</p>

  <p class="calibre4">"Ama kazancının tamamını harcadığı düşünülemez. Pek az sağduyu sahibi bunu yapar; ne tasarruf ediyorsa elden çıkarılacaktır."</p>

  <p class="calibre4">"Sizce kendi kızları dururken bize bırakması daha mı muhtemel?"</p>

  <p class="calibre4">"İki kızı da gayet iyi evlilikler yapmış, o yüzden onları daha fazla düşünmesi için bir sebep göremiyorum. Oysa kanaatimce size bu kadar önem vermesi, size böyle davranması, size gelecekle ilgili planları üzerinde bir tür talep hakkı vermiş bulunuyor ki, vicdan sahibi hiçbir kadın bunu göz ardı etmez. Bundan daha nazik bir davranış gösteremez ve bütün bunları yaratmakta olduğu beklentilerin farkında olmadan yapıyor olamaz."</p>

  <p class="calibre4">"Ama ilgili kişilerde hiçbir beklenti yaratmıyor. Gerçekten ağabey, iyiliğimiz ve refahımız için duyduğunuz endişeyi çok ileri götürüyorsunuz."</p>

  <p class="calibre4">"Hiç de değil," dedi kendini toparlıyor görünerek, "insanların elinden az şey, çok az şey gelir. Ama sevgili Elinor, Marianne’in nesi var? -gayet sağlıksız görünüyor rengi gitmiş, incelmiş. Hasta mı?"</p>

  <p class="calibre4">"İyi değil, birkaç haftadır üzerinde sinir bozukluğu var."</p>

  <p class="calibre4">"Buna üzüldüm. Onun çağında hastalığın esamesi bile güzelliği ilelebet soldurur! Onun güzelliği çok kısa ömürlü oldu! Geçen eylülde gördüğüm zaman çok güzel bir kızdı, erkekleri cezbedebilecek gibiydi. Onun güzelliğinde tarz olarak erkekleri bilhassa memnun edecek bir şey var. Hatırlıyorum, Fanny onun senden önce evleneceğini söylüyordu; sana daha az düşkün olduğundan değil, ama öyle içine doğuvermişti işte. Mamafih, yanılmış olacak. Artık şüphem var, Marianne yılda beş altı yüzden daha fazla kazanan biriyle evlenebilir mi, o da çok çok; sen daha iyisini yapamazsan çok şaşırırım. Dorsetshire! Dorsetshire’i pek az biliyorum, ama sevgili Elinor, daha iyi tanımak çok hoşuma gidecek; sanırım Fanny’yle beni ilk ve en sevilen misafirleriniz araşma almanıza karşılık verebilirim."</p>

  <p class="calibre4">Elinor onu ciddi ciddi Albay Brandon’la evlenme ihtimali olmadığına inandırmaya çalıştı; ama bu onun için vazgeçirilemeyeceği kadar memnuniyet verici bir beklentiydi ve o beyefendiyle yakınlık kurmaya ve evliliği mümkün olan her türlü ilgiyle desteklemeye gerçekten kararlı görünüyordu. Kızkardeşleri için kendisi hiçbir şey yapmamış olduğundan öyle vicdan azabı duyuyordu ki, başka herkes onlar için herşeyi yapsın diye kıvranıyordu; Albay Brandon’dan gelecek bir evlenme teklifi ya da Mrs Jennings’den kalacak miras kendi ihmalini telafi etmenin en kolay yoluydu.</p>

  <p class="calibre4">Şansları yaver gitti, Lady Middleton’ı evde buldular; ziyaretleri bitmeden önce Sir John da geldi. İki taraf da bol bol nezaket gösterdi. Sir John herkesi sevmeye hazırdı, Mr Dashwood’un atlara pek aklı ermese de çok geçmeden iyi bir adam olduğuna karar verdi; diğer yandan Lady Middleton onun görünümünü yeterince modaya uygun buldu, arkadaş olmaya layık olduğunu düşündü; Mr Dashwood ikisinden de memnun olmuş bir halde gitti.</p>

  <p class="calibre4">"Fanny’ye verecek çok tatlı haberlerim var," dedi kızkardeşiyle geriye yürürken. "Lady Middleton gerçekten çok zarif bir kadın! Böyle bir kadmı eminim Fanny de çok tanımak isten Mrs Jennings de son derece görgülü bir kadın, kızı kadar zarif değilse de. Yengenin onu ziyaret etmekten kaçınmasına gerek yok; doğrusu durum biraz öyleydi, haliyle; çünkü sadece Mrs Jennings’in bütün parasını düşük yollardan yapmış bir adamın karısı olduğunu biliyorduk; hem Fanny hem Mrs Ferrars onun da kızlarının da Fanny’nin arkadaşlık etmek isteyeceği türden kadınlar olmadıkları kanaatindeydiler. Ama şimdi ona her ikisini de gayet tatmin edici bir şekilde anlatabilirim."</p>

  <p class="calibre4">Mrs John Dashwood kocasının fikirlerine o kadar güveniyordu ki, ertesi gün hem Mrs Jennings’i hem de kızmı ziyaret etti; güveni, Mrs Jennings’in, görümcelerinin yanında kaldığı kadının hiç de ilgisine layık olmayan biri olmadığını görmesiyle ödüllendirildi; Lady Middleton’a gelince, onun dünyadaki en çekici kadınlardan biri olduğunu düşündü.</p>

  <p class="calibre4">Lady Middleton da Mrs Dashvvood’dan aynı şekilde hoşlandı. Her iki tarafta da onları birbirine çeken bir tür soğuk kalpli bencillik vardı; ruhsuz bir davranış adabı ve genel bir kafasızlık içinde birbirlerini sevdiler.</p>

  <p class="calibre4">Bununla beraber Mrs John Dashvvood’u Lady Middleton’a beğendiren aynı davranış tarzı Mrs Jennings’in beğenisine uymadı; ona göre Mrs John Dashvvood soğuk bir havası olan, biraz kibirli görünen, kocasının kızkardeşlerini duygusuzca ve hatta söyleyecek hiçbir şeyi olmadan karşılayan bir kadındı; Berkeley street’te ona tanınan çeyrek saatin en az yedi buçuk dakikası boyunca sessiz oturdu.</p>

  <p class="calibre4">Elinor, Edvvard’ın şehirde olup olmadığını öğrenmek istiyordu, ama sormaya yanaşmadı; hiçbir şey Fanny’yi Edvvard’ın admı onun önünde kendiliğinden anmaya razı edemezdi, ta ki Miss Morton’la evliliğinin kesinleştiğini ona söyleyebilecek duruma gelinceye ya da kocasının Albay Brandon’la ilgili beklentileri gerçekleşinceye kadar Çünkü hala</p>

  <p class="calibre4">birbirlerine öyle sıkı sıkıya bağlı olduklarına inanıyordu ki, lafta da fiiliyatta da ne kadar titizlikle ayrı tutulsalar yetmezdi. Yine de onun veremeyeceği bilgi az sonra bir başka kaynaktan geldi. Lucy az sonra gelip Mr ve Mrs Dashwood’la şehre geldiği halde Edward’i hala göremediği için Elinor’un acıma duygusuna sığındı. Edward görülme korkusuyla Bartlett Binası’na gelmeye cesaret edememişti ve her ne kadar buluşmak için duydukları ortak sabırsızlık anlatılır gibi değildiyse de halen yazışmak dışında hiçbir şey yapamıyorlardı.</p>

  <p class="calibre4">Çok kısa süre içinde Berkeley street’e iki kez uğrayarak şehirde olduğunu onlara Edward kendisi de haber verdi. Sabah gezmelerinden dönünce iki kez kartını masada buldular. Elinor uğramış olmasına sevindi, ama onu kaçırmış olduğuna daha çok sevindi.</p>

  <p class="calibre4">Dashwoodlar Middletonlar’dan öyle müthiş zevk aldılar ki, pek bir şey verme adetleri olmadığı halde onlara akşam yemeği vermeye karar verdiler; tanışıklıkları başladıktan hemen sonra onları üç ay önce çok iyi bir ev almış oldukları Harley street’e davet ettiler. Kızkardeşleri ve Mrs Jennings de davet edildi; John Dashwood Albay Brandon’ı da çağırmayı ihmal etmedi; her zaman Miss Dashwoodlar’ın yanında olmaktan hoşlanan Albay onun ısrarlı davetini biraz şaşkınlıkla, ama büyük bir memnuniyetle karşıladı. Mrs Ferrars’la tanışacaklardı; ama Elinor oğulları davette olacak mı, öğrenemedi. Bununla beraber onu görme umudu Elinor’un davete ilgi duyması için yeterliydi; çünkü artık Edward’in annesiyle bir zamanlar böyle bir takdime eşlik edecek olan, kendisi hakkında ne düşüneceğine dair o büyük korku olmaksızın tanışabilirdiyse de Mrs Ferrars’ın huzurunda olma arzusu, onun neye benzediğini görme merakı her zamanki kadar canlıydı.</p>

  <p class="calibre4">Toplantıyı beklerkenki ilgisi çok geçmeden Miss Steeleler’in de orada olacağını duyduğu zaman daha sevinçli değilse de daha güçlü bir biçimde arttı.</p>

  <p class="calibre4">Kendilerini Lady Middleton’a öyle sevdirmişler, hizmetleriyle öyle gözüne girmişlerdi ki, Lucy pek az zarif sayılabileceği, ablası ise kibar bile olmadığı halde, Lady Middleton onları Conduit street’te bir iki hafta kalmaya davet etmek konusunda Sir John kadar istekli davranmıştı; Dashwoodlar’in daveti öğrenilince Miss Steeleler’in işleri öyle denk düşüverdi ki ziyaretlerine toplantıdan birkaç gün önce başlayıverdiler.</p>

  <p class="calibre4">Yıllarca kardeşine bakmış beyefendinin yeğenleri olarak Mrs John Dashwood’dan ilgi görecekleri inancı onun masasında yer bulmaları konusunda pek işe yaramazdı gerçi, ama Lady Middleton’ın konukları olarak buyur edildiler; uzun zamandır kendini şahsen aileye tanıtmak, aile üyelerini ve bu arada kendi önündeki zorlukları da yakından görmek ve onların hoşuna gitmek için çaba gösterme fırsatı isteyen Lucy hayatında hiç Mrs John Dashwood’un davetiyesini aldığı zamankinden daha mutlu olmamıştı.</p>

  <p class="calibre4">Davetin Elinor üstündeki etkisi çok farklıydı. Elinor hemen annesiyle yaşayan Edward’in ablası tarafından verilen bir partiye annesiyle beraber çağrılacağını ve onu olan biten onca şeyden sonra ilk kez göreceğini düşündü, hem de Lucy’nin yanında! -buna nasıl dayanabilir, bilmiyordu!</p>

  <p class="calibre4">Bu endişeler belki büsbütün akla dayalı değildi ve besbelli gerçeklere dayalı da değildi. Yine de bunlardan kendi hatırlayışı yoluyla değil, Lucy’nin iyi niyeti sayesinde kurtuldu; Lucy ona salı günü Edward’in Harley street’te olmayacağını söylediği zaman Elinor’a şiddetli bir darbe indirdiğini sanıyor ve hatta Edward’ın ona olan müthiş sevgisi yüzünden, birlikte olurlarsa sevgisini saklayamaz diye korktuğu için gelmeyeceğini de anlatarak açtığı yarayı iyice kanırttığını sanıyordu.</p>

  <p class="calibre4">İki genç hanımı bu korkutucu kayınvalideye takdim edecek önemli salı geldi.</p>

  <p class="calibre4">"Acıyın bana, sevgili Miss Dashwood!" dedi Lucy, birlikte merdivene yürürlerken -çünkü Middletonlar Mrs Jennings’in ardından öyle çabuk gelmişlerdi ki, hepsi aynı anda uşağı takip ediyorlardı"Burada sizden başka hiç kimsem yok. -İnanın ayakta zor duruyorum. Aman Tanrım! -Birazdan bütün mutluluğumu elinde tutan kişiyi göreceğim -annem olacak kişiyi!" —</p>

  <p class="calibre4">Elinor görmek üzere oldukları kişinin onun annesi değil de daha çok Miss Morton’ın annesi olma ihtimalinden söz ederek onu hemencecik rahatlatabilirdi, ama bunun yerine, büyük bir içtenlikle, ona acıyacağına söz verdi, -kendisi gerçekten rahatsız olsa da en azından Elinor için bastırılmaz bir kıskançlık nesnesi olmayı umut eden Lucy şaşırdı kaldı.</p>

  <p class="calibre4">Mrs Ferrars ufak tefek, ince bir kadındı, resmiyet derecesinde dik bir duruşu, ciddi, hatta ekşi bakışları vardı. Teni soluk sarıydı; burnu ve ağzı küçük, güzellikten yoksun ve doğal olarak ifadeden de yoksundu; ama alnının şanslı gerginliği yüzüne güçlü bir gurur ve huysuzluk görüntüsü vererek yüzünü silikliğin utancından kurtarmıştı. Konuşkan bir kadm değildi: çoğu insanın aksine, sözlerini fikirlerinin sayısıyla orantılıyordu; her şartta nefret etmeye kesin kararlı olduğu Miss Dashwood’un payma ağzmdan çıkan birkaç heceden bir tanesi bile düşmedi.</p>

  <p class="calibre4">Elinor artık onun davranışlarından mutsuz olamazdı. -Birkaç ay önce bu onu son derece üzerdi; ama artık onu bununla üzmek Mrs Ferrars’ın elinden gelmezdi; -hele Miss Steeleler’e olan davranışının farklılığı, ki onu daha fazla küçük düşürmek için maksatlı olarak yapılıyor gibiydi, Elinor’u eğlendirdiğiyle kaldı. Hem annenin hem de kızının aynı kişiye -çünkü Lucy herkesten ayrı tutuluyordukarşı cömertliğini görünce gülümsemeden edemedi, çünkü eğer Elinor kadar çok şey bilseler, onu çiğ çiğ yerlerdi; bu şurada Elinor onları yaralayacak güçten nispeten yoksun, her ikisi tarafından da alenen görmezden gelinerek oturdu. Ama böyle yanlış hedefe yönelmiş bir cömertliğe gülümserken bu cömertliğin geldiği basit ruhlu ahmaklık üzerine düşünemediği gibi Miss Steeleler’in bu cömertliğin devamı için çanak tuttukları çalışılmış ilgi gösterilerini de gözlemleyemedi.</p>

  <p class="calibre4">Lucy böyle şerefli bir şekilde ayrı tutulmaktan sarhoş olmuştu; Miss Steele’in de son derece mutlu olmak için tek eksiği Dr Davies’le ilgili taciz edilmekti.</p>

  <p class="calibre4">Zengin bir sofra hazırlanmıştı, çok sayıda uşak vardı ve herşey Hanımefendi’nin gösteriş merakını ve Beyefendi’nin buna para yetiştirebilme imkanını ortaya koyuyordu. Norland mülküne yapılmakta olan genişletme ve ilavelere karşın ve sahibinin bir zamanlar orayı birkaç bin pounda sıkıştığı için satacak hale gelmiş olmasına karşın, oraya mal etmeye çalıştığı fakirliğin hiçbir işareti görülmüyordu; -aklı başında konuşma yeteneği dışında hiçbir yoksulluk görülmüyordu -ama burada da eksiklik had safhadaydı. John Dashvvood’un kendi adına söyleyebileceği ve işitmeye değecek pek bir şeyi yoktu, karısınınsa hiçbir şeyi yoktu. Ama bu da utanılacak bir şey değildi, çünkü konuklarının çoğunun durumu aynıydı; hemen hepsi sevimli olmak için o ya da bu yeteneksizlik altında debeleniyorlardı -Akılsızlık, ya doğuştan ya da edinilmiş -zarafetsizlik -ruhsuzluk -ya da karaktersizlik.</p>

  <p class="calibre4">Hanımlar yemekten sonra oturma odasına çekildikleri zaman bu yoksulluk bilhassa belirgin hale geldi, çünkü sohbeti biraz çeşitlilik içinde erkekler ayakta tutmuştu -politika, araziyi çevirmek, atları terbiye etmekama sonra hepsi bitti; kahve gelene kadar hanımları tek bir konu meşgul etti, bu da aşağı yukarı aynı yaşta olan Harry Dashwood’la Lady Middleton’ın ikinci oğlu William’ın boyları arasındaki farktı.</p>

  <p class="calibre4">Her iki çocuk da orada olsalardı mesele ikisinin de boyları ölçülerek kolayca çözülebilirdi; ama sadece Harry orada olduğu için her iki taraf da sadece tahminde bulunabildi; üstelik herkesin kendi görüşünde eşit ölçüde ısrarlı olmaya ve görüşünü dilediği kadar tekrar etmeye hakkı vardı.</p>

  <p class="calibre4">Taraflar şöyle oluştu:</p>

  <p class="calibre4">İki anne, her biri kendi oğlunun daha uzun olduğuna gerçekten inansa da, kibarca diğerinin lehine görüş bildirdiler.</p>

  <p class="calibre4">İki büyükanne, daha az taraftarlık içinde değilse de daha samimi bir şekilde, ısrarla kendi torunlarını desteklediler</p>

  <p class="calibre4">Bir anneyi diğerinden daha fazla memnun etmek için kıvranan Lucy çocukların yaşlarına göre gayet uzun olduklarını düşünüyor aralarında zerrece fark göremiyordu; Miss Steele de olanca süratiyle her ikisi lehine konuştu.</p>

  <p class="calibre4">Bir kez William’dan yana görüşünü söyleyen ve Mrs Ferrars’la Fanny’yi daha da gücendiren Elinor görüşünde ısrar etmenin gereği olmadığını gördü; Marianne ise görüşü sorulduğu zaman hiç düşünmediğini, bir görüşü olmadığını söylediği zaman hepsini birden gücendirdi.</p>

  <p class="calibre4">Norland’dan ayrılmazdan önce Elinor yengesi için çok güzel bir çift şömine siperliği boyamıştı; bunlar şimdi eve getirilip yerlerine takılmış, şimdiki odasmı süslüyordu: diğer beylerin ardından odaya girdiği zaman bu siperlikler John Dashwood’un gözüne takıldı, o da bir işgüzarlık yapıp onları aldı ve baksın diye Albay Brandon’a uzattı.</p>

  <p class="calibre4">"Bunları büyük kızkardeşim yaptı," dedi; "siz de zevk sahibi bir adam olarak tahmin ederim beğenirsiniz. Onun resimlerini daha önce gördünüz mü bilmiyorum, ama genellikle fevkalade güzel resim yaptığı kabul edilir."</p>

  <p class="calibre4">Albay tüm uzmanlık imalarını reddettikten sonra Miss Dashvvood tarafından yapılmış her resme hayran olacağı gibi siperliklere de içtenlikle hayran oldu; tabii diğerlerinin merakı da uyandı ve siperlikler herkesin incelemesi için elden ele dolaştı. Elinor’un işi olduklarını farketmeyen Mrs Ferrars onlara bakmayı bilhassa istedi; Lady Middleton’ın beğenisinin gurur verici kanıtını da aldıktan sonra Fanny onları annesine takdim etti, bir yandan Miss Dashvvood tarafından yapıldıklarını söylemeyi ihmal etmeden.</p>

  <p class="calibre4">"Hm" -dedi Mrs Ferrars"çok güzel," ve bir kez olsun bakmadan onları kızına geri verdi.</p>

  <p class="calibre4">Belki Fanny bir an annesinin fazla kaba davrandığmı düşündü, -çünkü biraz yüzü kızardı ve hemen şöyle dedi,</p>

  <p class="calibre4">"Çok güzeller, anne -değil mi?" Ama hemen sonra, muhtemelen bu sefer de fazla kibar, fazla cesaret verici olduğundan korkup ekledi,</p>

  <p class="calibre4">"Bunlarda biraz Miss Morton’un üslubunu sezmiyor musunuz, anne? -Kendisi harikulade resim yapar! -Son peyzajı ne kadar güzel yapmıştı!"</p>

  <p class="calibre4">"Güzeldi gerçekten! Ama o herşeyi güzel yapar." Marianne bu kadarına dayanamadı. -Zaten Mrs Ferrars’dan hiç hoşlanmamıştı; Elinor’un yüzüne karşı başkasının böyle yersizce methedilmesi, tam ne kastedildiği hakkında hiçbir fikri olmasa da, onu hemen kışkırttı; hararetle şöyle dedi,</p>

  <p class="calibre4">"Bu da pek tuhaf bir hayranlık türü! -Miss Morton’dan bize ne? -kim tanıyor kimin umurunda? -biz burada Elinor’dan bahsediyoruz."</p>

  <p class="calibre4">Böyle dedi ve bakılmayı hakettiklerine inandığı gibi bakmak üzere siperlikleri yengesinin elinden aldı.</p>

  <p class="calibre4">Mrs Ferrars son derece kızmış gibiydi; kendini her zamankinden daha katı bir şekilde dikleştirip şu acı sözleri söyledi, "Miss Morton Lord Morton’ın kızıdır"</p>

  <p class="calibre4">Fanny de çok kızgın görünüyordu; kocası ise kızkardeşinin küstahlığından dehşete düşmüş gibiydi. Elinor, Marianne’in hararetine o hararete yol açan şeylerden fazla gücenmişti; ama Albay Brandon’m gözleri, Marianne üzerinde sabitlendikleri süre boyunca, sadece bu hareketteki hayranlık verici olan şeyi, ablasının zerrece küçümsendiğini görmeye katlanamayan sevgi dolu kalbi gördüğünü söylüyordu.</p>

  <p class="calibre4">Marianne’in duyguları orada durmadı. Mrs Ferrars’ın ablasına yönelik genel tavrındaki soğuk küstahlık ona göre Elinor’un önündeki güçlükleri ve sıkıntıları haber veriyordu, kendi yaralı kalbinin ona dehşet içinde düşünmeyi öğrettiği üzere; sevecen duyarlılığının güçlü bir kıvılcımıyla harekete geçip hemen sonra kalktı, ablasının yanma gitti, bir kolunu boynuna doladı, bir yanağını yanağına yanaştırdı ve alçak ama cesur bir sesle şöyle dedi,</p>

  <p class="calibre4">"Elinor, güzelim, bunlara aldırma. Bunların seni mutsuz etmesine izin verme."</p>

  <p class="calibre4">Daha fazla konuşamadı; ruhu iyice çökmüştü ve yüzünü Elinor’un omzuna saklayarak gözyaşlarına boğuldu. -Herkes birden dikkat kesildi ve herkes endişelenmiş gibi oldu. -Albay Brandon yerinden kalktı ve ne yaptığını bilmeden yanlarına gitti. -Mrs Jennings pek bilge bir "Ah zavallıcık!" eşliğinde ona kolonyasını verdi; Sir John bu sinir krizinin yaratıcısına karşı öyle sert bir öfke duydu ki, o an koltuğunu değiştirip Lucy Steele’in yanma geçti ve ona bütün sarsıcı hadisenin kısa bir özetini verdi.</p>

  <p class="calibre4">Yine de birkaç dakika içinde Marianne telaşa son verecek kadar iyileşti ve diğerleriyle bir arada oturdu; ama ruhu olup bitenlerin izini bütün akşam boyu taşıdı.</p>

  <p class="calibre4">"Zavallı Marianne!" dedi ağabeyi Albay Brandon’a, alçak bir sesle, onun dikkatini çekmeyi başarınca, -"Sağlığı ablası kadar iyi değil, -çok asabi, -onda Elinor’un dirayeti yok; -kabul etmek lazım ki, vaktiyle güzel olan bir genç kadının kişisel cazibesini kaybetmesi zor bir şey. İnanmazsmız belki ama Marianne birkaç ay önce son derece güzeldi; hem de Elinor kadar güzeldi. -Ama görüyorsunuz artık güzellik filan kalmadı."</p>

  <p class="calibre4">Elinor’un Mrs Ferrars konusundaki merakı giderildi. -Kadının herşeyi aileler arasmda daha ileri bir akrabalık kurma ihtimalini arzu edilmez kılıyordu. -Kibrini, bayağılığını, ona olan kararlı önyargısmı yeterince görmüş, Edvvard zaten özgür olsa bile onunla beraberliğini karmaşık hale getirecek, evliliğini geciktirecek tüm zorlukları kavramıştı; -daha büyük bir engelin Mrs Ferrars’ın yarattığı engeller altında acı çekmesini önlediğini, onu kadmm kaprislerine bağımlı olmaktan ya da kendini ona beğendirme mecburiyetinden koruduğunu kendi iyiliği adına şükredecek kadar görmüştü. En azından, Edward’ın Lucy’yle sözlü olduğuna sevinmek pek içinden gelmese bile, Lucy daha iyi biri olsa sevinmesi gerekirdi diye düşündü.</p>

  <p class="calibre4">Lucy’nin Mrs Ferrars’ın ilgisi karşısında o kadar keyiflenebilmesine şaşırıyordu; -çıkarcılığı ve gösteriş düşkünlüğü onu sadece Elinor olmadığı için ilgi gördüğü gerçeğine bu kadar kör etsin, bunu kendisine yönelik bir iltifat saysın -ya da ona sadece gerçek durumu bilinmediği için bahşedilen bir ayrıcalıktan cesaret bulmayı kabul etsin, şaşırıyordu. Ama durumun bu olduğu sadece o sırada Lucy’nin gözlerinden okunuyor değildi; ertesi sabah daha açıkça tekrar tekrar ilan edildi, çünkü Lady Middleton onu özel arzusu üzerine Berkeley street’e bıraktı, Elinor’u yalnız bulursa ona ne kadar mutlu olduğunu söylemek üzere.</p>

  <p class="calibre4">Şansı yaver gitti; onun hemen arkasından Mrs Palmer’dan gelen bir mesaj Mrs Jennings’i evden çıkardı.</p>

  <p class="calibre4">"Sevgili arkadaşım," diye haykırdı Lucy yalnız kaldıkları an, "size mutluluğumdan bahsetmeye geldim. Mrs Ferrars’ın bana dünkü davranışları kadar gurur okşayıcı bir şey olabilir mi? Acayip cana yakındı! -Biliyorsunuz, onu görme düşüncesinden nasıl korkuyordum; -ama tam takdim edildiğim an davranışında öyle bir cana yakınlık vardı ki, sanki gerçekten bana çok içinin ısındığını söylüyordu. Öyle değil miydi? -Hepsini gördünüz; siz de olanlardan etkilenmediniz mi?"</p>

  <p class="calibre4">"Size karşı gerçekten kibar davrandı."</p>

  <p class="calibre4">"Kibar mı! -Kibarlıktan başka bir şey görmediniz mi? -Ben çok daha fazlasmı gördüm. Benden başka kimsenin payına böyle kibarlık düşmedi! -Kibir yok, gösteriş yok, yengeniz de aynı -Bu kadar tatlılık, bu kadar cana yakınlık olur!"</p>

  <p class="calibre4">Elinor başka şeylerden bahsetmek istedi, ama Lucy mutlu olmak için sebebi olduğunu kabul etmesinde diretti; Elinor devam etmek zorunda kaldı-</p>

  <p class="calibre4">"Şüphesiz, sözlü olduğunuzu bilselerdi," dedi, "hiçbir şey size gösterdikleri davranıştan daha gurur okşayıcı olamazdı; -ama hâl böyle olmadığı için"-</p>

  <p class="calibre4">"Böyle diyeceğinizi biliyordum" -diye cevapladı Lucy çabucak"Mrs Ferrars’ın benden hoşlanmadığı halde hoşlanıyor görünmesi için hiçbir sebep yoktu; benden hoşlanması çok şey ifade ediyor Sözlerinizle sevincimi azaltamazsınız. Eminim herşeyin sonu iyi olacak, hiç zorluk çıkmayacak, düşündüğüm konuda. Mrs Ferrars çekici bir kadın, yengeniz de öyle. İkisi de keyifli kadmlar cidden! -Nedense sizden hiç duyamıyorum Mrs Dashvvood’un ne kadar hoş bir kadın olduğunu!"</p>

  <p class="calibre4">Buna Elinor’un vereceği bir cevap yoktu, vermeye de çalışmadı.</p>

  <p class="calibre4">"Hasta mısınız, Miss Dashwood? -keyifsiz görünüyorsunuz -konuşmuyorsunuz; -tabii, iyi değilsiniz."</p>

  <p class="calibre4">"Hiç daha iyi olmamıştım."</p>

  <p class="calibre4">"Buna bütün kalbimle sevindim, ama cidden iyi görünmüyorsunuz. Sizi hasta görmek beni üzüyor. Siz ki şu dünyada en büyük desteğim oldunuz! -Tanrı bilir ne yapardım dostluğunuz olmasa. "-</p>

  <p class="calibre4">Elinor kibar bir cevap vermeye çalıştı, becerebileceğinden emin olmasa da. Ama Lucy tatmin olmuş gibiydi, çünkü hemen şöyle karşılık verdi,</p>

  <p class="calibre4">"Elbette beni sevdiğinizden eminim, bu da Edward’in sevgisinden sonra en büyük güvencem. -Zavallı Edward!Ama şimdi bir iyi şey var artık buluşabileceğiz, hatta sık sık buluşabileceğiz, çünkü Lady Middleton Mrs Dashwood’u beğendi, o yüzden epeyce Harley street’e gideceğiz sanırım; Edward da yarı zamanını ablasıyla geçiriyor -üstelik Lady Middleton’la Mrs Ferrars ziyarete gelecekler şimdi; -Mrs Ferrars da, yengeniz de o kadar iyiler ki, defalarca dediler seni görmekten her zaman mutlu oluruz diye. -Nasıl cazibeli kadınlar! -inanın yengenize onun hakkındaki düşüncelerimi söyleyecek olsanız öve öve bitiremezsiniz."</p>

  <p class="calibre4">Ama Elinor yengesine bir şey söyleyeceğini umut etmesi için ona cesaret vermedi. Lucy devam etti.</p>

  <p class="calibre4">"Mrs Ferrars benden hoşlanmasa bunu o an farkederdim eminim. Bana sadece resmi bir selam vermiş olsa, mesela tek kelime etmeden, sonra da bana hiç bakmamış olsa, hatta bana hoş bir şekilde bakmamış olsa -yani biliyorsunuz işte, o tür soğuk bir şekilde davranmış olsa bana, umutsuzluk içinde herşeyden vazgeçerdim. Buna dayanamazdım. Çünkü biliyorum, hoşlanmadığı zaman fırtınalar estirir."</p>

  <p class="calibre4">Elinor bu kibar zafere cevap vermekten o sırada kapının açılmasıyla alıkondu; uşak Mr Ferrars’ı haber verdi ve hemen arkasından Edward girdi.</p>

  <p class="calibre4">Çok tuhaf bir an oldu; tuhaflık her birinin yüzünden okundu. Hepsi son derece afallamış görünüyordu; Edward odaya daha da girmek yerine tekrar dışına çıkmak istiyor gibiydi. Tek tek her birinin en çok kaçınmak isteyeceği o durum en sevimsiz şekliyle başlarına gelmişti -Sadece üçü birlikte olmakla kalmıyorlardı, yanlarında başka kişilerin vereceği rahatlıktan yoksun olarak birlikteydiler. Önce hanımlar kendilerini toparladılar. Lucy’ye kendini öne çıkarmak düşmezdi; gizlilik görüntüsü hala sürdürülmeliydi. O yüzden tüm yapabildiği şirinliğini takınmak oldu; ona karşılık verdikten sonra başka bir şey demedi.</p>

  <p class="calibre4">Ama Elinor’un yapacak daha çok şeyi vardı; Edward için de kendisi için de yapması gerekeni iyi yapmayı öyle çok istiyordu ki, kendini zorladı ve bir anlık bir çabadan sonra rahat ve açık sayılabilecek bir bakış ve tavırla onu buyur etti; az daha mücadele edip az daha gayret edince daha da rahatladı. Lucy’nin varlığının ya da kendisine haksızlık yapıldığı düşüncesinin onu gördüğüne sevindiğini, Berkeley street’e daha önce uğradığında evde olmadığı için çok üzüldüğünü söylemesine engel olmasına izin vermeyecekti. Ona bir dost ve hemen hemen bir akraba olarak görmeyi hakettiği yakınlığı göstermekten Lucy’nin takipçi gözleri orada diye korkmayacaktı, hemen sonra Lucy’nin yan yan onları izlediğini farkettiği halde.</p>

  <p class="calibre4">Davranışı Edward’a biraz cesaret verdi; oturmayı göze alabildi; ama rahatsızlığı hanımlarınkine oranla hala çok fazlaydı ki, duruma bakılırsa bu da normaldi, cinsiyetine pek uymadığı halde; çünkü ne kalbinde Lucy’nin kayıtsızlığı, ne de vicdanında Elinor’un rahatlığı vardı.</p>

  <p class="calibre4">Lucy, uysal ve sakin bir havayla, başkalarının rahatına katkıda bulunmamaya kararlı görünüyordu ve tek kelime etmedi; söylenen her söz, annesinin sağlığı, şehre gelişleri filan gibi, Edward’in sorması gereken ama sormadığı sorulara etraflıca cevap vermeye gönüllü olmak zorunda kalan Elinor’dan geldi.</p>

  <p class="calibre4">Çabaları bununla da kalmadı; hemen sonra Marianne’i getirme bahanesiyle kendini diğerlerini yalnız bırakmak için kahramanca bir karar vermeye meyilli hissetti ve öyle yaptı, hem de gayet şık bir şekilde, çünkü kızkardeşine gitmeden önce soylu bir kararlılıkla sahanlıkta birkaç dakika oyalandı. Gelgelelim, bundan sonra Edward’in sevincinin sona erme zamanı geldi; çünkü Marianne’in neşesi onu da hemen oturma odasına sürükledi. Marianne’in onu gördüğü zamanki neşesi diğer tüm duyguları gibiydi, kendi içinde güçlü, ifadesi de güçlü. Onun karşısına tutulmayı bekleyen bir el uzatarak ve kardeş sevgisi dolu bir sesle çıktı.</p>

  <p class="calibre4">"Sevgili Edward!" diye haykırdı, "bu çok mutlu bir an! -Bu hemen herşeyi unutturuyor!"</p>

  <p class="calibre4">Edward onu ilgisine hakettiği gibi karşılık vermeye çalıştı, ama böylesi tanıkların önünde gerçekte hissettiğinin yarısını bile söyleyemedi. Tekrar hep beraber oturdular ve bir iki dakika hepsi sustular; Marianne en ifade dolu sevecenlikle bir Edward’a bir Elinor’a bakarken birbirlerinden alacakları mutluluğun Lucy’nin lüzumsuz varlığıyla engellenmesine içerledi. ilk konuşan Edward oldu, Marianne’in değişen görünümüne dikkat çekip galiba Londra’yı gönlüne göre bulmadığını söyledi.</p>

  <p class="calibre4">"Yo! Beni düşünme!" diye cevapladı Marianne, neşeli bir sesle, oysa konuşurken gözleri yaşarıyordu, "Benim sağlığımı düşünme. Elinor iyi, görüyorsun. Bu ikimiz için de yeterli olmalı."</p>

  <p class="calibre4">Bu söz Edward’i ya da Elinor’u daha rahatlatması hesaplanarak söylenmediği gibi, hiç de iyilik dolu olmayan bir ifadeyle başını kaldırıp ona bakan Lucy’yi çileden çıkartmak için de söylenmemişti.</p>

  <p class="calibre4">"Londra’yı sevdiniz mi?" dedi Edward, başka bir konu açabilecek bir şey söyleme isteğiyle.</p>

  <p class="calibre4">"Hiç sevmedim. Çok eğleneceğimi umuyordum ama hiçbir eğlence bulamadım. Seni görmek Edward, Londra’nın verdiği tek mutluluk bu oldu; Tanrıya şükür! Eskiden nasılsan aynı öylesin!"</p>

  <p class="calibre4">Sustu -kimse konuşmadı.</p>

  <p class="calibre4">"Herhalde Elinor," diye ekledi sonra, "Barton’a dönerken bize göz kulak olsun diye Edward’i alırız. Bir iki hafta içinde, sanırım gideceğiz; umarım Edward bu göreve çok itiraz etmez."</p>

  <p class="calibre4">Zavallı Edward bir şeyler mırıldandı, ama kimse anlamadı, hatta kendisi bile. Ama onun heyecanını gören, nedenini de kendisini en çok ne hoşnut edecekse ona yoran Marianne gayet memnun oldu ve hemen başka bir şeyden bahsetmeye başladı.</p>

  <p class="calibre4">"Dün Harley street’te öyle bir gün geçirdik ki Edward! Öyle sıkıcı, öyle sefilce sıkıcı! -O konuda sana anlatacak çok şeyim var, ama şimdi anlatamam."</p>

  <p class="calibre4">Ve bu hayranlık verici iradeyle ortak akrabalarını her zamankinden beter sevimsiz bulduğunu, bilhassa annesinden hiç hazzetmediğini anlatmayı daha baş başa oldukları bir zamana erteledi.</p>

  <p class="calibre4">"Peki sen niye yoktun Edward? -Niye gelmedin?"</p>

  <p class="calibre4">"Başka bir sözüm vardı."</p>

  <p class="calibre4">"Söz mü! -Ama ne olurdu ki, böyle arkadaşlarla buluşmak varken?"</p>

  <p class="calibre4">"Belki, Miss Marianne," diye haykırdı Lucy, ondan intikam alma hırsıyla, "siz genç erkeklerin asla sözlerini tutmadıklarını sanıyorsunuz, nasılsa önemli önemsiz demeden sözlerini tutmaya niyetleri yok diye."</p>

  <p class="calibre4">Elinor çok kızdı, ama Marianne iğneyi hiç de farketmemiş gibiydi, çünkü şöyle cevap verdi,</p>

  <p class="calibre4">"Yo, cidden; çünkü ciddi söylüyorum, bence Edward’i Harley street’ten uzak tutan şey sadece vicdanıdır. Gerçekten inanıyorum ki, onda dünyanın en hassas vicdanı var; küçük de olsa, hoşuna gitmese ya da işine gelmese de her sözünü yerine getirmek konusunda son derece titizdir. Tanıdığım herkes içinde acı vermekten, beklentiyi boşa çıkarmaktan en çok korkan, bencil olmayı en beceremeyen odur. Öyle Edward, söyleyeceğim işte. Ne yani, methedildiğini hiç duymayacak mısın! -Öyleyse benim arkadaşım olamazsın; çünkü benim sevgimi, saygımı hakedenler benim açık övgülerime boyun eğmek zorundadırlar."</p>

  <p class="calibre4">Ne var ki o an övgülerinin doğası dinleyicilerinin üçte ikisinin duygularına gayet uygunsuz düşüverdi, hatta Edward’in öyle canını sıktı ki, az sonra gitmek üzere kalktı.</p>

  <p class="calibre4">"Bu kadar çabuk mu gidiyorsun!" dedi Marianne; "sevgili Edward, olamaz."</p>

  <p class="calibre4">Ve onu az bir şey kenara çekip Lucy’nin daha fazla kalamayacağına inandığını fısıldadı. Ama bu cesaret verme girişimi bile işe yaramadı, çünkü Edward gitti; ziyareti iki saat bile sürse ondan uzun kalacak olan Lucy de az sonra arkasından gitti.</p>

  <p class="calibre4">"Bunu buraya bu kadar sık ne getiriyor olabilir!" dedi Marianne, Lucy gidince. "Gitsin istediğimizi göremiyor mu! -Edward için ne kadar sıkıcı!"</p>

  <p class="calibre4">"Niye! -hepimiz onun arkadaşlarıyız; hatta Lucy onu herkesten eski tanıyor. Bizim kadar onu görmek istemesi gayet doğal."</p>

  <p class="calibre4">Marianne dikkatle ona bakıp şöyle dedi, "Biliyorsun Elinor, bu hiç dayanamadığını bir konuşma tarzı. Eğer sadece iddiana itiraz edilsin istiyorsan, ki bence durum öyle, benim dünyada bunu yapacak son kişi olduğumu hatırlamalısın. Gerçekten gerekmedikçe inandığım şeyden hileyle vazgeçirilmem mümkün değil."</p>

  <p class="calibre4">Sonra odadan çıktı; Elinor daha fazlasını söylemek için arkasından gitmeye cesaret edemedi; Lucy’ye verdiği gizlilik sözü elini kolunu bağladığı için Marianne’i inandıracak hiçbir açıklama yapamazdı; hala hata ediyor olma ihtimalinin sonuçları acı verici de olsa sözüne uymak zorundaydı. Tüm umabildiği, Edward’m onu ya da kendisini</p>

  <p class="calibre4">Marianne’in yanlış ilgisini dinleme sıkıntısına ve son karşılaşmalarına sinen acının başka bir şekilde tekrarına sık sık maruz bırakmaması oldu -bunu ummak için de her nedeni vardı.</p>

  <p class="calibre4"><span class="italic"><span class="bold">Bölüm XIV</span></span></p>

  <p class="calibre4">Bu toplantıdan birkaç gün sonra gazeteler Thomas Palmer’ın eşinin sağ salim bir oğlan ve bir varis doğurduğunu dünyaya ilan ettiler; gayet ilgi çekici ve tatmin edici bir paragraftı, hiç olmazsa doğumu bekleyen yakın tanıdıklar için.</p>

  <p class="calibre4">Mrs Jennings’in mutluluğu için çok önemli olan bu olay zamanını kullanmasında geçici bir değişiklik yarattı ve aynı ölçüde genç arkadaşlarının gündelik yaşamını da etkiledi; sık sık Charlotte’la beraber olmak istediği için her sabah giyinir giyinmez oraya gidiyor ve akşam geç saate kadar dönmüyordu; Miss Dashvvoodlar da Middletonlar’ın ısrarı üzerine bütün günü Conduit street’te geçiriyorlardı. Kendi rahatları için hiç olmazsa sabahları Mrs Jennings’in evinde kalmayı tercih ederlerdi, ama herkesin isteğine karşı gelemezlerdi. O yüzden zamanları sözde onları çok isteyen ama arkadaşlıklarına pek az değer veren Lady Middleton’la iki Miss Steele’e ayrılmıştı.</p>

  <p class="calibre4">Lady Middleton için iyi arkadaş olamayacak kadar akıllıydılar diğer ikisi ise onlara kıskanç gözlerle bakıyor, <span class="italic">kendi</span> bölgelerine tecavüz ettiklerini ve tekelleştirmek istedikleri teveccühten pay aldıklarını düşünüyorlardı. Lady Middleton’ın Elinor’la Marianne’e davranışları son derece kibar olduğu halde onları gerçekte hiç sevmiyordu. Ne ona ne de çocuklarına iltifat ettikleri için iyi huylu olduklarına inanmı</p>

  <p class="calibre4">yordu; okumaya düşkün oldukları için alaycı olduklarmı sanıyordu: belki alaycı olmanın tam ne demek olduğunu bilmiyordu, ama bunun önemi yoktu. Gündelik kullanımda kınama anlamındadır ve kolayca kullanılır.</p>

  <p class="calibre4">Onların varlığı hem onun hem de Lucy’nin üzerinde baskı yaratıyordu. Birinin aylaklığını vurguluyordu, ötekinin çıkarcılığını. Lady Middleton onların önünde hiçbir şey yapmıyor olmaktan utanıyordu; Lucy de başka zamanlarda akıl edip dile getirmekten gurur duyduğu iltifatları için onu küçümseyeceklerinden korkuyordu. Miss Steele üçünün içinde onların varlıklarından en az rahatsız olan kişiydi ve onu büsbütün yanlarına çekmek ellerindeydi. İkisinden birinin ona Marianne’le Mr Willoughby arasındaki mevzunun etraflı bir hikayesini anlatması, onlar geldi diye yemekten sonra ateşin yanındaki en iyi yerden olma fedakarlığının mükafatını bol bol aldığını hissetmesine yeterdi. Ama bu imkan ona tanınmadı; sık sık Elinor’a kızkardeşiyle ilgili acıma dolu sözler söylediyse de, hatta birkaç kez Marianne’in önünde delikanlıların sadakatsizliğine dair sözler sarfettiyse de kimseyi etkileyemedi, Elinor’dan kayıtsız, Marianne’den de tiksintili bir bakış almak dışmda. Biraz daha hafif bir çaba onu arkadaşları yapabilirdi. Doktor’la ilgili olarak ona bir gülselerdi! Ama başkalarına göre onu memnun etmeye o kadar az meyilliydiler ki, eğer Sir John akşam yemeğini dışarıda yiyorsa bütün günü kendi kendirle armağan ettiklerinden başka şaka duymadan geçirebiliyordu.</p>

  <p class="calibre4">Bütün bu kıskançlıklar ve rahatsızlıklar Mrs Jennings için öylesine akla gelmez şeylerdi ki, kızların bir arada olmasının sevindirici olduğunu düşünüyor genç arkadaşlarmı her gece tebrik ediyordu yaşlı aptal bir kadmın yanından o kadar uzun süre kaçtıkları için. Bazen Sir Johnlar’da, bazen de kendi evinde onlara katılıyordu; ama nereye olursa olsun her zaman müthiş neşe içinde, keyif ve huzur dolu bir halde geliyor, Charlotte’un sağlığının iyi gidiyor olmasını kendi bakımına bağlıyor, durumunun etraflı bir tarifini vermeye can atıyor ve sadece Miss Steele’i kendini dinlemeye hazır buluyordu. Bir şey onu gerçekten rahatsız ediyordu; bundan da her gün şikayet ediyordu. Mr Palmer cinsiyetinde yaygın olan, ama bir babaya yakışmayan bir görüşü, bütün çocukların birbirlerine benzediğini savunuyordu; gerçi Mrs Jennings zaman zaman bu bebekle her iki taraftan akrabalarının her biri arasında çok çarpıcı bir benzerlik görüyordu, ama babasını buna inandırmanın imkanı yoktu; aynı yaştaki diğer tüm bebeklere benzemediğine ikna olmuyordu; hatta dünyadaki en güzel bebek olduğu şeklindeki o masum iddiayı kabul etmeye bile yanaşmıyordu.</p>

  <p class="calibre4">Şimdi o sıralar Mrs John Dashvvood’un başına gelen bir talihsizliği anlatacağım. İki görümcesi Mrs Jennings’le birlikte onu Harley street’te ilk kez ziyaret ederlerken bir başka tanıdığı damlayıverdi -kendi başma canını sıkacak gibi görünmeyen bir durum. Ama diğer kişilerin hayalgüçleri onları bizim davranışlarımız hakkında yanlış yargılara varmaya, görünüşe bakarak karar vermeye yöneltirken, insanın mutluluğu bir ölçüde şansa kalır. Bu hadisede, bu son gelen hanım hem de sadece Miss Dashvvoodlar’ın adını duyup Mr Dashvvood’un kızkardeşleri olduğunu anlayınca hayalgücünün gerçeği de, ihtimalleri de aşıp gitmesine öyle bir izin verdi ki, hemen Harley street’te kaldıkları sonucunu çıkardı; bu yanlış yorum bir iki gün sonra o hanımın evinde verdiği ufak bir müzikli parti için ağabey ve yengeleri gibi onlara da davetiye göndermesine yol açtı. Bunun üzerine Mrs John Dashvvood sadece bin bir sıkıntıya katlanarak Miss Dashvvoodlar’a arabasını göndermekle kalmadı, daha fenası, onlara sıcak davranıyormuş görünme eziyetine de katlandı: hem kim bilebilirdi onunla bir ikinci kez dışarı çıkmayı umut etmeyeceklerini? Onları hayal kırıklığına uğratma gücü, doğru, her zaman onda olmalıydı. Ama bu yeterli değildi; çünkü insanlar yanlış olduğunu bildikleri bir davranış şekline karar ver</p>

  <p class="calibre4">dikleri zaman aslında daha iyisini yapmaları beklendiği için kendilerini yaralanmış hissederler.</p>

  <p class="calibre4">Marianne artık yavaş yavaş her gün dışarı çıkmaya o kadar alışıyordu ki çıksın mı, çıkmasın mı, onun için sorun olmamaya başlıyordu: her akşam programı için sakince ve ilgisizce hazırlanıyordu, hiçbir toplantıdan en ufak bir neşe beklemeden, sık sık son ana kadar nerede ne toplantısı olduğunu bilmeden.</p>

  <p class="calibre4">Elbisesi ve görünümü konusunda son derece kayıtsızdı, o kadar ki bütün hazırlanışı boyunca verdiği dikkat, hazırlığı bitip de bir araya geldiklerinden sonraki ilk beş dakika içinde Miss Steele’in ona yönelttiği dikkatin yarısı kadar bile değildi. Onun ince gözleminden ve genel merakmdan hiçbir şey kaçmıyordu; herşeyi görüyordu o, herşeyi soruyordu; Marianne’in elbisesinin her kısmının fiyatmı öğrenene kadar rahat etmiyordu; toplam kaç tuvaleti olduğunu Marianne’in kendisinden daha iyi tahmin edebiliyordu ve gitmeden önce temizleme masrafının haftada ne tuttuğunu, her yıl kendine ne kadar para harcadığını öğrenmekten umudunu kesmemiş oluyordu. Üstelik bu tür sorguların arsızlığı, genellikle hoşluk olsun diye söylense de Marianne’e en büyük arsızlık gibi gelen bir iltifatla sona eriyordu; çünkü tuvaletinin değerinin ve kalitesinin, ayakkabılarının renginin, saçının modelinin incelenmesine maruz kaldıktan sonra ona hemen hemen şöyle bir şey söyleneceğinden emindi, "cidden müthiş güzel görünüyorsunuz, herkes size bayılacak."</p>

  <p class="calibre4">O akşam da böyle bir övgüyle gönderildi ağabeyinin arabasına; kapıya gelip beklemeye başladıktan sonra beş dakika içinde arabaya binmeye hazırdılar 3iıi3 yengeleri bu dakikliği makul bulmadı: tanıdığının evine onlardan önce gitmişti ve gecikerek kendisine ya da arabacısına sorun çıkaracaklarını bekliyordu.</p>

  <p class="calibre4">Akşamın fazla dikkat çekecek bir yanı yoktu. Parti diğer tüm müzikli partiler gibi icradan gerçekten zevk alan birçok insanı ve icraya oralı bile olmayan birçok insanı bir araya getirmişti; icracılar her zamanki gibi kendi gözlerinde ve yakın arkadaşlarının gözlerinde İngiltere’nin ilk özel icracılarıydı.</p>

  <p class="calibre4">Elinor müziğe yatkınlığı olmadığı, varmış gibi de yapmadığı için, canı isteyince gözlerini piyanodan başka yana çevirmekte sakmca görmedi; bir arpla bir viyolonselin varlığından bile etkilenmeden gözlerini keyfine göre odadaki başka şeylere dikti. Bu gezgin bakışların birinde bir grup delikanlı arasında birini gördü, Gray’in dükkanında onlara kürdan kutusu dersi veren kişiyi. Onu kendisine baktıktan hemen sonra gördü; samimi bir şekilde ağabeyiyle konuşuyordu; ağabeyinden onun adını öğrenmeye henüz karar vermişti ki, ikisi birden ona doğru geldiler ve Mr Dashwood onu Mr Robert Ferrars olarak takdim etti.</p>

  <p class="calibre4">Delikanlı ona rahat bir kibarlıkla davrandı; eğilirken başını öyle bir büktü ki, Elinor kelimelerle anlatılıyormuş kadar açık bir şekilde anladı tastamam Lucy’nin tarif ettiği züppe olduğunu. Keşke Edward’a olan saygısı onun kendi meziyetleri yerine en yakın akrabalarının meziyetlerine bağlı olmuş olsaydı! Çünkü o zaman kardeşinin selam verişi annesiyle ablasının başlattıkları sevimsizliğe son darbeyi indirmiş olurdu. Ama iki delikanlı arasındaki farka şaşırırken, birinin sığlığı ve özentililiğinin hiç de diğerinin alçakgönüllülüğü ve değerine duyduğu sevgiyi yok etmediğini farketti. Neden farklılar Robert ona bir saatlik bir sohbetin çeyrek saati içinde bizzat açıkladı; çünkü kardeşinden bahsederken, onun uygun çevrelere girmesini engellediğine inandığı aşırı çekingenliğe esef ederken, bunu içtenlikle ve cömertlikle herhangi bir doğal kusura değil, özel eğitim alma talihsizliğine veriyordu; oysa kendisi herhangi bir özelliği, önemli bir kişisel üstünlüğü olmadığı halde, sadece halk okuluna gitme ayrıcalığından olsa gerek insan içine girmeye herkes kadar uygundu.</p>

  <p class="calibre4">"Kesinlikle," diye ekledi, "başka bir şey olmadığına inanıyorum; durumu dert ettiğini görünce anneme de sık sık öy</p>

  <p class="calibre4">le diyorum. ’Sevgili Madam,’ diyorum ona her zaman, ’içiniz rahat olsun. Bu derdin artık çaresi yok; bu tümüyle sizin eseriniz. Niye dayım Sir Robert’ın sizi ikna etmesine izm verdiniz de hayatının en kritik devrinde Edvvard’ı özel hocaya yolladınız? Onu da Mr Pratt’ın oraya göndermek yerine benim gibi Westminster’a gönderseydiniz bütün bunların önüne geçilmiş olurdu.’ Ben meseleyi her zaman bu şekilde ele alıyorum, annem de hatasının gayet farkında."</p>

  <p class="calibre4">Elinor bu görüşüne itiraz etmedi, çünkü halk okulunun faydaları konusundaki genel düşünceleri ne olursa olsun Edwarden Mr Pratt’ın ailesiyle kalışını canı sıkılmadan düşünemiyordu.</p>

  <p class="calibre4">"Devonshire’de yaşıyorsunuz, sanırım," -oldu sonraki sözü; "Dawlish’e yakın bir kulübede."</p>

  <p class="calibre4">Elinor yer konusunda düzeltme yaptı; Robert insanın Dawlish yakınında yaşıyor olmadan Devonshire’de yaşayabiliyor olmasına şaşırmış gibiydi. Yine de onlarmki gibi evlere yürekten övgülerini bahşetti.</p>

  <p class="calibre4">"Kendi adıma," dedi, "kulübelere son derece düşkünümdür; kulübelerin her zaman çok rahat, çok zarif bir yanları vardır. Hatta ayıracak param olsa ufak bir arazi alır, kendime bir kulübe inşa ederim; Londra’nın yakınında olur canım isteyince atlar giderim, yanıma birkaç arkadaş alır mutlu olurum. İnşaat yapacak herkese kulübe inşa etmesini tavsiye ediyorum. Arkadaşım Lord Courtland geçen gün fikrimi almak için bana geldi, önüme ünlü mimar Bonomi’nin üç farklı planmı koydu. En iyisini seçmemi istedi. ’Azizim Courtland,’ dedim, bütün planları o an ateşe fırlatarak, ’hiçbirini yapma, ne yap yap, bir kulübe inşa et.’ Sanırım sonunda öyle olacak.</p>

  <p class="calibre4">"Bazıları kulübede konfor olmaz, genişlik olmaz sanıyorlar; büyük hata. Geçen ay arkadaşım Elliott’ın Dartford yakınındaki yerindeydim. Lady Elliott dans partisi vermek istiyordu. ’Ama nasıl olur?’ dedi; ’Sevgili Ferrars, söyleyin bana bu nasıl yapılabilir. Bu kulübede on çifti alacak yer yok, yemek nerede olacak?’ Ama <span class="italic">ben</span> o an gördüm hiçbir zorluk olmadığını ve dedim ki, ’Sevgili Lady Elliott, rahat olun. Yemek salonu rahat rahat on sekiz kişi alır; oyun masaları da oturma odasma yerleştirilebilir; kütüphane çay ve diğer içecekler için açık olur; yemek de holde verilsin.’ Lady Elliott fikri sevdi. Yemek salonunu ölçtük ve tam on sekiz kişi alacağını gördük; bir daha mesele tam benim planıma göre ayarlandı. Yani işte, görüyorsunuz, insanlar nasıl düzenleyeceklerini bilirlerse bir kulübede de en geniş mekandaki her konfor sağlanabilir."</p>

  <p class="calibre4">Elinor bütün bunları kabul etti, çünkü akıllı uslu bir itiraz karşısındakinin haketmediği bir iltifat olacaktı.</p>

  <p class="calibre4">John Dashwood müziğe büyük kızkardeşinden daha fazla ilgi duymadığı için onun aklı da başka herşeyle ilgilenme konusunda serbestti; toplantı sırasında aklma bir fikir geldi ve eve geldikleri zaman onayını almak için fikri karışma söyledi. Mrs Denison’m kızkardeşlerini onların konuğu sanma hatasını düşünmek, aklma Mrs Jennings’in evden uzak kalacağı zamanlarda onların konuk olarak davet edilmelerinin uygun olacağını getirmişti. Masraf bir şey tutmazdı, rahatsızlık da fazla olmazdı; vicdanındaki hassasiyet bu ilginin babasına verdiği sözden tümüyle kurtulması için şart olduğunu söylüyordu. Fanny teklifi duyunca yerinden sıçradı.</p>

  <p class="calibre4">"Nasıl olur bilmem ki," dedi, "Lady Middleton’ı gücendirmek var, çünkü her günü onunla geçiriyorlar; yoksa tabii ki çok sevinirim. Biliyorsun, onlara her zaman elimden gelen yakınlığı göstermeye hazırımdır, bu akşam onları dışarı çıkarmam da gösteriyor zaten. Ama onlar Lady Middleton’ın misafirleri. Ondan uzaklaşmalarını nasıl söylerim?"</p>

  <p class="calibre4">Kocası bütün munisliğine rağmen itirazının gücünü görmedi. "Zaten bu şekilde Conduit street’te bir hafta geçirdiler; Lady Middleton böyle yakın akrabalarına aynı sayıda gün ayırmalarına kızmaz."</p>

  <p class="calibre4">Fanny bir an durakladı, sonra yeni bir gayretle şöyle dedi,</p>

  <p class="calibre4">"Hayatım, elimde olsa onları bütün kalbimle isterim. Ama Miss Steeleler’den bizimle birkaç gün kalmalarını istemeye henüz karar vermiştim. Çok iyi huylu, uyumlu kızlar; bence ilgi görmeyi hakediyorlar, çünkü dayıları da Edward’a çok emek verdi. Kızkardeşlerini başka bir sene çağırırız; ama Miss Steeleler bir daha şehre gelemeyebilirler. Eminim onları çok seveceksin; hatta onları zaten çok seviyorsun, sonra annem de öyle; Harry de onlara çok düşkün!"</p>

  <p class="calibre4">Mr Dashwood ikna oldu. Miss Steeleler’i davet etmenin gerekliliğini hemen kavradı ve vicdanı kızkardeşlerini bir dahaki sene davet etme kararıyla rahatladı; ama aynı zamanda bir dahaki senenin Elinor’u şehre Albay Brandon’ın karısı, Marianne’i de onların misafiri olarak getirerek daveti gereksiz kılacağından kurnazca şüphelendi.</p>

  <p class="calibre4">Kurtulduğuna sevinen ve kurtulmasını sağlayan kıvrak zekasıyla gurur duyan Fanny ertesi gün Lucy’ye yazarak onu ve ablasını Lady Middleton onlara izm verir vermez birkaç günlüğüne Harley street’e davet etti. Bu Lucy’yi gerçekten ve haklı olarak mutlu etmeye yetti. Mrs Dashwood hakikaten onun için çalışıyor gibiydi; umutlarını yaşatıyor, görüşlerini destekliyordu! Edward ve ailesiyle böyle bir beraberlik fırsatı amaçları açısından çok önemliydi ve böyle bir davet onun için şeref vericiydi! Ne kadar teşekkür edilse, ne kadar çabuk istifade edilse yetmeyecek bir ayrıcalıktı bu; Lady Middleton’a yaptıkları ve daha önce kesin sınırları olmayan ziyaretin aslında zaten iki günlük olduğu hemen farkedildi.</p>

  <p class="calibre4">Mektup Elinor’a gösterildiği zaman, ki gelişinden sonra on dakika içinde gösterildi, Elinor’u ilk kez Lucy’nin beklentilerine biraz ortak etti; çünkü bu kadar kısa bir tanışıklık üzerine bahşedilen böyle bir olağandışı kibarlık işareti Lucy’ye yönelik iyi niyetin sadece Elinor’a karşı olan kötülüğün ötesinde bir şeyden kaynaklandığını, zamanla ve sabırla Lucy’nin dilediği herşeyi yapmaya ikna edilebileceğini gösteriyor gibiydi. İltifatları Lady Middleton’ın gururunu çoktan altetmiş ve Mrs John Dashvvood’un kalbinin kapısını açmıştı; bunlar daha büyük başarıları mümkün kılan etkilerdi.</p>

  <p class="calibre4">Miss Steeleler Harley street’e taşındılar; Elinor’a onların oradaki etkilerine dair gelen havadis olayla ilgili beklentisini kuvvetlendirdi. Onları birkaç kez ziyaret eden Sir John eve ne kadar el üstünde tutuldukları haberlerini getirdi, herkesçe ilgi çekici bulunması gerektiği üzere. Mrs Dashwood hayatında hiçbir genç kadını onlar kadar beğenmemişti; her birine bir göçmenin yaptığı bir nakış kitabı vermişti; Lucy’yi ilk adıyla çağırıyordu; onlardan ayrılmaya gönlü nasıl razı olur, bilmiyordu.</p>

  <p class="calibre12" style="margin:0pt; border:0pt; height:1em">&nbsp;</p>

  <p class="calibre12" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_11"></div>
</body>
</html>
