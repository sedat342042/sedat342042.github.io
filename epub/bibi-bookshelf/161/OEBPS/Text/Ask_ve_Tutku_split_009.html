<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşk ve Tutku</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos513630"><span class="calibre2"><span class="bold">ÜÇÜNCÜ KİTAP</span></span></p>

  <p class="calibre4">Mrs Palmer on beş gün sonra o kadar iyiydi ki, annesi bütün zamanını ona ayırmaya artık gerek görmedi; onu günde bir iki kez ziyaret etmekle yetinip kendi evine, kendi alışkanlıklarına geri döndü ve burada Miss Dashwoodlar’ı eski paylarını geri almaya hazır buldu.</p>

  <p class="calibre4">Berkeley street’e böylece yeniden yerleşmelerinden üç dört sabah sonra Mrs Jennings Mrs Palmer’a yaptığı olağan ziyaretinden dönünce Elinor’u yalnız başına oturuyor bulduğu oturma odasına onu harika bir şey duymaya hazırlarcasına aceleci bir önem havasıyla girdi ve ona sadece fikir edinme fırsatı verip hemen anlatmaya başlayarak o havanm haklı olduğunu kanıtladı,</p>

  <p class="calibre4">"Tanrım! Sevgili Miss Dashwood! haberleri duydun mu?"</p>

  <p class="calibre4">"Hayır efendim. Nedir?"</p>

  <p class="calibre4">"Çok garip bir şey! Ama hepsini öğreneceksin. -Mr Palmer’m evine gittiğimde Charlotte’u çocukla ilgili tam bir panik halinde buldum. Çok hasta diyordu -çocuk ağlıyor sızlıyordu, her tarafı sivilce içindeydi. Bir baktım, ’Tanrım!’ dedim, ’yavrucuğum, bu çocuk sadece diş çıkarıyor;’ hemşire de aynısını dedi. Ama Charlotte tatmin olmadı, hemen Mr Donavan çağrıldı; neyse ki o da Harley street’ten henüz dönmüş, doğruca geldi; çocuğu görür görmez o da bizim dediği-</p>

  <p class="calibre4">mizi dedi, yani sadece diş çıkarıyor dedi de Charlotte ancak o zaman rahatladı. Sonra, doktor tam gidiyordu ki aklıma geldi, yani nasıl oldu da akıl ettim bilmiyorum, havadis var mı diye sordum. Bunun üzerine sırıttı etti, sonra ciddileşti, bir şeyler bildiğini belli etti, sonunda kulağıma fısıldadı, ’Misafiriniz olan genç hanımlar yengelerinin hastalığını duyar diye korkuyorum, ama tahmin ediyorum telaşlanacak fazla bir şey yok; umut ediyorum Mrs Dashwood iyileşecek.’"</p>

  <p class="calibre4">"Ne! Fanny hasta mı?"</p>

  <p class="calibre4">"Ben de aynen öyle dedim, şekerim. ’Tanrım!’ dedim, ’Mrs Dashwood hasta mı?’ Sonra herşey anlaşıldı; meselenin esası, öğrendiğime göre şöyle gibi. Mr Edward Ferrars, hani size takıldığım delikanlı (ama doğrusu ciddi bir yanı olmadığına feci memnunum), Mr Edward Ferrars öyle görünüyor ki, bir senedir kuzenim Lucy’yle sözlüymüş! -işte size haber! -Nancy’den başka kimse mevzuyla ilgili tek şey bilmiyormuş! -Böyle bir şeyin mümkün olabileceğine inanabilir miydin? -Birbirlerinden hoşlanmalarında şaşılacak bir şey yok; ama işi aralarında bu kadar ileri götürmeleri kimin aklına gelir! Burası tuhaf! Ben onları hiç bir arada görmedim, yoksa eminim hemen anlardım. Mrs Ferrars’dan korkularına gizli tutmuşlar, ne o ne ağabeyin ne de yengen zerrece şüphelenmişler, -ama bu sabah zavallı Nancy, hani biliyorsun, iyi niyetli biridir, ama pek de aklı yerinde değildir, herşeyi yumurtlayıvermiş. ’Tanrım!’ diye düşünmüş kendi kendine, ’hepsi Lucy’yi çok seviyorlar zorluk çıkarmazlar;’ böylece yengene gitmiş, yengen kendi başına oturmuş kilim dokuyormuş, ne bilsin başına gelecekleri -çünkü tam ağabeyine diyormuş ki, daha beş dakika önce, Edward’la Lord falancanın, kimdi unuttum, kızı arasında evlilik planlan yapıyormuş. Kibri nasıl bir darbe almıştır artık tahmin edersin. Anında şiddetli bir isteri krizine girmiş, çığlıkları o sırada odasında oturmuş, köydeki kahyasına mektup yazmayı düşünen ağabeyinin kulağına kadar gitmiş. Ağabeyin hemen kalkıp koşmuş ve korkunç bir sahne meydana gelmiş, çünkü Lucy de o sırada yanlarına gelmiş, olanları nereden bilsin. Zavallıcık! Ona acıyorum. Ama kanımca ona fena muamele yapılmış; çünkü yengen onu öyle bir hışımla azarlamış ki kız düşüp bayılmış. Nancy de diz çöküp acı acı ağlamış; ağabeyin odada bir aşağı bir yukarı yürüyüp durmuş ve ne yapmak gerektiğini bilmediğini söylemiş. Mrs Dashwood evinde bir an bile durmamalarını söylemiş, ağabeyin de diz çöküp eşyalarını toplayıncaya kadar kalmalarına izin vermesini istemiş. Sonra yengenin tekrar isteri krizi tutmuş, ağabeyin öyle korkmuş ki, Mr Donavan’ı çağırtmış, Mr Donavan da evi ayakta bulmuş. Araba kapıda hazır bekliyormuş zavallı kuzenlerimi götürmek için, o geldiği sıra onlar da ancak dışarı çıkıyorlarmış; zavallı Lucy öyle bir haldeymiş ki zor yürüyormuş; Nancy de hemen hemen o kadar kötüymüş. inan ki yengene tahammülüm kalmadı; bütün kalbimle dilerim ona rağmen evlenirler. Tanrım! Zavallı Mr Edward duyduğu zaman ne zor durumda kalacak! Sevgilisine öyle hakaret edilsin! Çünkü ona aşık diyorlar ki olabilir. Şaşırmam yani, feci tutkun bile olsa! -Mr Donavan da aynı fikirde. Onunla epeyce konuştuk; iyi haber şu ki Harley street’e geri döndü, mesele Mrs Ferrars’a anlatıldığı zaman etrafta olup kulak kabartabilir, çünkü kuzenlerim evden gider gitmez onu çağırmışlar, çünkü yengen onun da kriz geçireceğinden eminmiş; geçirsin tabii, bana ne. ikisine de acımıyorum. Milletin para ve asalet için bu kadar yaygara yapmasını doğru bulmuyorum. Mr Edward’la Lucy’nin evlenmemesi için dünyada hiçbir neden yok; çünkü eminim Mrs Ferrars oğlunu iyi yaşatacak imkana sahiptir; Lucy’nin kendisinin hemen hiçbir şeyi yoksa da herşeyi en iyi şekilde değerlendirmeyi herkesten iyi bilir; bence eğer Mrs Ferrars ona yılda sadece beş yüz verse bununla başkasının sekiz yüzle becerebileceği kadar iyi görünmeyi becerir. Tanrım! Sizinki gibi bir kulübede nasıl da rahat yaşarlar -ya da az daha büyüğünde -iki hizmetçi, iki de uşak olur; hizmetçi bulmalarına yardım da ederdim, çünkü benim Betty’nin işsiz bir kardeşi var tam onlara göre olurdu."</p>

  <p class="calibre4">Burada Mrs Jennings durdu; Elinor düşüncelerini toparlama fırsatı bulduğu için konunun gerektirebileceği bir cevap vermeyi ve gözlemde bulunmayı becerebilecekti. -Konuyla olağandışı bir ilgisi olduğundan şüphelenilmediğini, Mrs Jennings’in artık onun Edvvard’la ilişkisi olduğunu düşünmediğini (bunu son zamanlarda sık sık ister olmuştu) gördüğü için mutlu oldu; en çok da Marianne yokken meseleden herhangi bir rahatsızlık duymaksızın bahsedebileceği ve ilgili herkesin davranışı hakkında tarafsızca görüşünü söyleyebileceği için mutlu oldu.</p>

  <p class="calibre4">Olayla ilgili kendi beklentisinin ne olabileceğine karar veremiyordu; -Edvvard’la Lucy’nin evlenmesinden başka bir şekilde sona ermesinin mümkün olduğu düşüncesini içtenlikle aklından atmaya çalıştıysa da. Mrs Ferrars’ın ne söyleyeceğini, ne yapacağmı tahmin ediyor olsa da duymayı çok isterdi; Edward’ın nasıl davranacağını öğrenmeyi daha da çok isterdi. -Ona çok acıyordu; -Lucy’ye ise pek az -o pek azı hissetmek için de çaba sarfetmesi gerekiyordu; -diğerlerine ise hiç acımıyordu.</p>

  <p class="calibre4">Mrs Jennings başka şey konuşamadığı için Elinor Marianne’i bu tartışmaya hazırlamak gerektiğini hemen farketti. -Ondan sakladıklarını açıklamak, ona gerçeği anlatmak ve ablası için rahatsızlık ya da Edvvard’a karşı güceniklik duyduğunu belli etmeden konuyu başkalarından dinlemeye alıştırmak için zaman kaybetmemeliydi.</p>

  <p class="calibre4">Elinor’un görevi acı vericiydi. -Kızkardeşinin tek tesellisi olduğuna inandığı şeyi yok edecekti, -Edvvard’ın Marianne’in gözündeki itibarını yerle bir edecek, ikisinin durumu arasında güçlü bir benzerlik kurarak ona kendi hayal kırıklığını yeni baştan yaşatacak özel şeyler anlatacaktı. Böyle bir görev can sıkıcı da olsa yapılmak zorundaydı; Elinor görevi yerine getirmek için acele etti.</p>

  <p class="calibre4">Kendi duyguları üzerinde durmak, hatta Edward’m sözlü olduğunu ilk duyduğundan beri gösterdiği ağırbaşlılığı koruma çabası dışında kendisinin de o kadar acı çektiğini anlatmak gibi bir niyeti yoktu, bunlar Marianne’in dört elle sarılacağı işaretler olabileceği için. Hikayesi açık seçik ve basitti; anlatırken duygulanmaması imkansızdı, ama şiddetli heyecana da sert acılara da yer vermiyordu. -Bunlar daha çok dinleyene ait oldular, çünkü Marianne dehşet içinde dinledi ve hıçkıra hıçkıra ağladı. Elinor kendi üzüntüsü içindeyken de başkalarını avutmak zorundaydı, onların üzüntüsü içinde olduğu kadar; moralinin yerinde olduğunu, Edward’m sağduyusuzluk dışında her bakımdan suçsuz olduğunu içtenlikle savunarak sunabileceği tüm avuntuyu hemen sundu.</p>

  <p class="calibre4">Ama Marianne bir süre ikisine de inanmadı. Edward ikinci bir Willoughby oldu; o Willoughby’yi öyle kalpten sevmişti ki Elinor da ondan daha az sevmiş olamazdı! Lucy Steele’e gelince, onu öyle beter sevimsiz, aklı başında bir adamı kendine bağlayabilme yeteneğinden öyle yoksun buluyordu ki, Edward’m ilk başlarda ona aşık olduğuna inanmaya da, onu bunun için affetmeye de yanaşmadı. Bunun doğal olduğunu bile kabul etmedi; Elinor doğal olduğuna inanma konusunda onu kendi haline bıraktı, inanmasını sağlayacak tek yola, insanı daha iyi tanımaya.</p>

  <p class="calibre4">Elinor’un ilk açıklaması sözlülük gerçeğini ve ne zamandır varolduğunu ifade etmekten ileri gitmemişti. -Marianne o zaman çökmüştü ve Elinor tüm olağan ayrıntılara son vermişti; bir süre tüm yapabildiği üzüntüsünü geçirmek, korkularını hafifletmek ve dargınlığıyla mücadele etmekti. Marianne’in daha ileri ayrıntıların önünü açan ilk sorusu şu oldu,</p>

  <p class="calibre4">"Ne zamandır biliyorsun Elinor? Sana yazdı mı?"</p>

  <p class="calibre4">"Dört aydır biliyorum. Lucy geçen kasımda Barton Park’a gelince bana gizlice sözden bahsetti."</p>

  <p class="calibre4">Marianne’in gözlerinde bu sözler karşısında dudaklarının ifade edemeyeceği bir şaşkınlık belirdi. Hayret içinde duraksadıktan sonra şöyle haykırdı,</p>

  <p class="calibre4">"Dört ay! -Dört aydır biliyor muydun?"Elinor, "Evet" dedi.</p>

  <p class="calibre4">"Ne! -bütün ızdırabım içinde bana göz kulak olurken kalbinde bu yük mü vardı? -ben de seni mutlu olduğun için hor görüyordum! ""Mutlu olmaktan ne kadar uzak olduğumu o sıra bilmen doğru değildi." —</p>

  <p class="calibre4">"Dört ay!"-diye haykırdı Marianne tekrar. -"Bu kadar sakin! -bu kadar neşeli! -nasıl dayandın buna?"" Görevimi yaptığımı düşünerek. -Lucy’ye verdiğim söz de beni susmaya mecbur ediyordu. Ona gerçeği ima bile etmemek gibi bir borcum vardı; aileme ve arkadaşlarıma da benimle ilgili gideremeyeceğim bir endişe duymalarma yol açmamayı borçluydum."</p>

  <p class="calibre4">Marianne çarpılmış gibi oldu.-</p>

  <p class="calibre4">"Sana ve anneme açıklamayı hep çok istedim," diye ekledi Elinor; "bir iki kez denedim de; -ama verdiğim sözü çiğnemeden sizi inandıramazdım."</p>

  <p class="calibre4">"Dört ay! -yine de onu sevdin! ""Evet. Ama sadece onu seviyor değildim; -başkalarının huzuru da benim için önemliydi, o yüzden neler hissettiğimi öğrenmelerine izin vermeyerek onları koruduğum için memnunum. Şimdi bunları daha rahat düşünüp anlatabiliyorum. -Benim yüzümden acı çekmeni istemezdim; çünkü seni temin ederim, ben artık önemli bir acı duymuyorum. Hayatımda bana destek olacak çok şey var. Kendi düşüncesizliğim yüzünden herhangi bir hayal kırıklığı yaratmadığımı biliyorum, yaratılana da mümkün olduğunca etrafa yaymadan katlanmaya çalıştım. -Edward benim gözümde tüm davranış gerekleri bakımdan aklanmıştır Onun mutlu olmasını diliyorum; onun da görevi olduğunu düşündüğü şeyi yaptığından adım gibi eminim, o kadar ki şimdi biraz pişmanlık duysa bile sonunda mutlu olacak. Lucy akıllı biri; bu da her iyi şeyin üzerine inşa edilebileceği temeldir. -Hem zaten Marianne, tek ve sürekli bir bağlılık fikrinde cezbedici olan herşeye rağmen, insanın mutluluğunun sadece tek bir kişiye bağlı olmasıyla ilgili söylenebilecek herşeye rağmen, bunun böyle olması kolay değil -uygun değil -mümkün değil. Edward Lucy’yle evlenecek; görünüşü de aklı da hemcinslerinin yarısından daha üstün bir kadınla evlenecek; zaman ve alışkanlık ona bir vakitler başka birini karısından daha üstün bulduğunu unutmayı öğretecek. ""Eğer böyle düşünüyorsan," dedi Marianne, "eğer en değer verdiğin şeyi kaybedince yerine başka bir şeyi bu kadar kolay koyabiliyorsan, kararlılığın, ağırbaşlılığın belki daha az hayretle karşılanmalı. -Bunları şimdi daha iyi kavrıyorum."</p>

  <p class="calibre4">"Seni anlıyorum. -Güçlü duygular duyduğumu düşünmüyorsun. -Dört ay boyunca Marianne, bütün bunlar aklımı esir aldı, tek bir kişiyle bile konuşma özgürlüğüm olmadan hem de; size ne zaman açıklanırsa açıklansın seni de annemi de çok mutsuz edeceğini biliyordum, yine de sizi buna biraz olsun hazırlayamadım. -Bana söylendi, -bizzat ilgili kişinin kendisi tarafından zorla söylendi ve kendisinin benden önce sözlenmiş olması bütün hayallerimi yıktı ve bunu bana, düşündüğüm gibi, zafer duygusu içinde söyledi. -Dolayısıy la bu kişinin kuşkularına beni en yakından ilgilendirdiği halde kayıtsız görünmeye çalışarak karşı koydum; -üstelik sadece bir kere de olmadı; -umutlarını ve hülyalarını tekrar tekrar dinlemek zorunda kaldım. -Edward’i ilelebet kaybettiğimi kendime anlattım, hem de bu beraberliği daha az istememe yol açabilecek tek bir olaya tanık olmadan. -Hiçbir şey onun değersiz biri olduğunu göstermiş değil; bana karşı kayıtsız olduğunu gösterecek bir şey de olmuş değil. -Ablasının acımasızlığına ve annesinin küstahlığına karşı mücadele etmek zorunda kaldım ve aşkın hiçbir zevkini yaşayamadan tüm cezasına katlandım. -Ve bütün o günler boyunca, iyi bildiğin gibi, tek mutsuzluğum da bu değildi. -Duygudan yoksun olduğumu düşünüyorsan -şimdi acı çektiğimi rahatlıkla kabul edebilirsin. Meseleyi düşünürkenki sakinliğim, kendime bulmak istediğim teselli aralıksız ve ızdıraplı bir çabayla mümkün oldu; -kendiliklerinden ortaya çıkmadılar; -beni neşelendirmek için hazır beklemiyorlardı -Hayır Marianne. Yoksa, sessizlik yemini etmiş olmasam, belki hiçbir şey -en yakınlarıma karşı olan görevlerim bile beni büsbütün alıkoyamazdı <span class="italic">çok</span> mutsuz olduğumu göstermekten."</p>

  <p class="calibre4">Marianne altüst olmuştu" Ah Elinor," diye haykırdı, "beni kendimden ilelebet nefret ettirdin. -Sana karşı nasıl zalimce davranmışım! -sen ki benim tek tesellim oldun, sen ki tüm sefaletim içinde bana katlandın, sadece benim için acı çekiyor göründün! -Teşekkürüm bu mu? -Sana verebildiğim tek karşılık bu mu? -Senin üstün niteliklerin bana kendimi öyle aciz hissettiriyordu ki, bunu görmezden gelmeye çalışıyordum."</p>

  <p class="calibre4">Bu itirafı kucaklaşma takip etti. Şimdi öyle bir ruh hali içindeydi ki, Elinor ondan istediği sözü almakta hiçbir zorluk çekmedi; onun isteği üzerine Marianne meseleden hiç kimseye ezik bir görüntü vererek bahsetmemeyi, -Lucy’yle karşılaştığında ondan şimdi hiç hoşlanmadığını belli etmemeyi, -hatta olur da karşılaşırlarsa Edward’in kendisini bile her zamanki nezaketini azaltmadan görmeyi kabul etti. -Bunlar büyük fedakarlıklardı; -ama Marianne birini yaraladığını hissedince telafi etmek için elinden geleni yapardı.</p>

  <p class="calibre4">Dikkatli davranma sözünü hayranlık verici bir biçimde yerini getirdi. -Mrs Jennings’in konuyla ilgili söylediklerini yüz ifadesi değişmeden dinledi, hiçbir bakımdan ona itiraz etmedi, hatta üç kez, "Evet hanımefendi," dediği işitildi. -Lucy’yi övmesini sadece oturduğu koltuğu değiştirerek dinledi; Mrs Jennings, Edward’ın sevgisinden bahsettiği zaman sadece boğazında bir şey düğümlendi. -Kızkardeşinin bu kahramanca davranışını görmek Elinor’a kendini alabildiğine güçlü hissettirdi.</p>

  <p class="calibre4">Ertesi sabah ağabeylerinin ziyaretiyle yeni bir sınav ortaya çıktı; ağabeyleri korkunç meseleden bahsetmek üzere gayet ciddi bir havayla gelmiş ve onlara karısından haberler getirmişti-</p>

  <p class="calibre4">"Sanırım," dedi büyük bir vakarla, oturur oturmaz, "çatımız altında dün meydana gelen şok edici gelişmeyi duymuşsunuzdur"</p>

  <p class="calibre4">Hepsi yüzleriyle onayladılar; sanki konuşulamayacak kadar kederli bir andı.</p>

  <p class="calibre4">"Yengeniz," diye devam etti, "feci şeylere katlandı. Mrs Ferrars da öyle -kısaca öyle acayip sıkıntı verici bir sahne ortaya çıktı ki -ama umarım herhangi birimiz fazla zarar görmeden fırtına atlatıldı. Zavallı Fanny! Dün bütün gün isterisi tuttu. Ama sizi fazla korkutmak istemem. Donavan endişe edecek bir şey yok dedi; bünyesi sağlam, iradesi herşeye kadir Hepsine melek metanetiyle katlandı! Bir daha kimseye karşı iyi niyetli olmayacağını söylüyor; insan da şaşırmadan edemiyor, bu kadar aldatıldıktan sonra! -bu kadar nezaket göster bu kadar güven duy, sonra böyle nankörlük gör! Bu genç hanımları eve tamamen cömertliğinden davet etti; sadece biraz ilgiyi hakettiklerini, zararsız, iyi huylu kızlar olduklarını, iyi arkadaşlık edeceklerini düşündüğü için; çünkü yoksa ikimiz de seninle Marianne’i davet etmek istiyorduk, nazik arkadaşınız orada kızma bakıyorken. Ve ödülümüz de bu olsun! ’Keşke,’ dedi zavallı Fanny o sevgi dolu sesiyle, ’onların yerine kızkardeşlerini çağırsaymışız.’"</p>

  <p class="calibre4">Burada teşekkür etsinler diye sustu; teşekkür edildi, o da devam etti.</p>

  <p class="calibre4">"Hele zavallı Mrs Ferrars’ın katlandıkları, Fanny meseleyi ilk açtığı zaman, anlatılır gibi değil. Kendisi en hakiki duygularla onun için en iyi evliliği planlarken akla gelecek şey miydi Edward’in bütün o süre içinde gizli gizli başka biriyle sözlenmiş olması! -böyle bir şüphe aklına hayaline gelmezdi! Herhangi bir yerde bir bağı olduğundan şüphelense bile o yer orası olamazdı. ’Oradan yana,’ dedi, ’kendimi cidden güvende sanırdım.’ Izdıraplara garkoldu. Mamafih ne yapılabileceği konusunda birlikte oturup konuştuk ve sonunda Edward’i çağırmaya karar verdik. Geldi. Ama sonra olanları anlatmak beni üzüyor. Mrs Ferrars sözü bozması için ne dediyse, ben fikirlerimle, Fanny de ricalarıyla onu ne kadar desteklediysek işe yaramadı. Vazife, sevgi, herşey göz ardı edildi. Edward’m bu kadar inatçı, bu kadar duygusuz olduğunu bilmezdim daha önce. Annesi ona cömert planlarını açıkladı, Miss Morton’la evlenmesi halindeki; Norfolk mülkünü onun üstüne yapacağını söyledi, o mülk ki vergisi çıktıktan sonra yılda rahat bin pound getirir; hatta mesele umutsuz hal alınca, teklifi bin iki yüze çıkardı; bunun karşısına da, eğer bu düşük ailede inat ederse evliliğin sonucu olacak malum cezayı da anlattı ona. Kendi iki bin poundunu tümden alıp gitmesini, bir daha yüzüne bakmayacağını, artık ona bir kuruş yardım etmeyeceğini, eğer daha iyi bir gelir için bir işe girecek olursa işinde ilerlemesini önlemek için elinden geleni yapacağını söyledi."</p>

  <p class="calibre4">Burada Marianne öfke patlaması içinde ellerini çırpıp haykırdı, "Aman Tanrım! Bu mümkün olabilir mi?"</p>

  <p class="calibre4">"Valla Marianne," diye cevapladı ağabeyi, "bu gerçeklere karşı koyan inatçılığa ne kadar şaşırsan azdır. Tepkin gayet doğal."</p>

  <p class="calibre4">Marianne karşılık verecekti, ama sözünü hatırlayıp duruma katlandı.</p>

  <p class="calibre4">"Mamafih bütün bunlar," diye devam etti ağabeyi, "boşuna söylendi durdu. Edward hemen hiç konuşmadı; ama dediğini de kararlı bir biçimde dedi. Hiçbir şey onu sözünden dönmeye ikna edemezmiş. Bedeli ne olursa olsun sözüne sadık kalacakmış."</p>

  <p class="calibre4">"Öyleyse," diye haykırdı Mrs Jennings hararetli bir içtenlikle, daha fazla sessiz kakmayarak, "şerefli bir adam gibi davranmış! Affınızı dilerim, Mr Dashwood, ama başka türlü davransaydı alçağm teki olduğunu düşünürdüm. Meseleyle ben de sizin gibi biraz ilgiliyim, çünkü Lucy Steele kuzenimdir ve kanımca dünyada ondan daha iyi bir kız da yoktur, iyi bir kocayı daha çok hakeden bir kız da."</p>

  <p class="calibre4">John Dashwood çok şaşırdı; ama doğası sakindi, kışkırtmaya açık değildi ve hiç kimseyi gücendirmek istemezdi, bilhassa servet sahibi hiç kimseyi. O nedenle alınıp darılmadan şöyle cevapladı,</p>

  <p class="calibre4">"Herhangi bir akrabanızdan asla saygısızca bahsetmek istemem, Madam. Lucy Steele de bence herşeye layık bir genç kadın, ama bu durumda biliyorsunuz, aile bağı imkansız. Üstelik dayısına emanet edilmiş bir genç adamla, bilhassa Mrs Ferrars gibi çok büyük serveti olan bir kadının oğluyla gizli bir ilişkiye girmek belki bir hayli olağandışıdır. Sözün kısası, önem verdiğiniz hiç kimsenin davranışı üzerinde fikir yürütmek kastında değilim, Mrs Jennings. Hepimiz Lucy Steele’in çok mutlu olmasını istiyoruz; Mrs Ferrars’ın baştan sona davranışı her düşünceli, iyi annenin benzer şartlarda benimseyeceği gibi olmuştur. Asilce ve cömertçe olmuştur. Edward seçimini yaptı ve korkarım kötü bir seçim yaptı."</p>

  <p class="calibre4">Marianne de aynı fikirde olduğunu gösterircesine içini çekti; onu ödüllendiremeyecek bir kadın için annesinin tehditlerine direnirken Edward’in hissettiklerini düşünmek Elinor’un içini sızlattı.</p>

  <p class="calibre4">"Peki, beyefendi," dedi Mrs Jennings, "mesele nasıl bitti?"</p>

  <p class="calibre4">"Üzülerek söylüyorum ki hanımefendi, en mutsuz bir kopuş içinde bitti: -Edward ilelebet annesinin defterinden silindi. Dün annesinin evini terketti, ama nereye gitti, hala şehirde mi değil mi, bilmiyorum; çünkü <span class="italic">biz</span> tabii soruşturanlayız."</p>

  <p class="calibre4">"Zavallı delikanlı! -ona ne olacak?"</p>

  <p class="calibre4">"Gerçekten öyle hanımefendi! Kederli bir hadise. Böyle bir zenginlik umuduyla doğunca! Daha acınacak bir durum düşünemiyorum. iki bin poundun faizi -insan bununla nasıl yaşar! -bir de buna kendi aptallığı olmasa üç ay içinde alabilecek olduğu yılda iki bin beş yüzü (çünkü Miss Morton’ın otuz bin poundu var) hatırlamak eklenince, kendimi daha sefil bir vaziyette düşünemem. Hepimiz ona ne kadar acısak yetmez, çünkü ona yardım etmek hiçbir şekilde elimizden gelmez."</p>

  <p class="calibre4">"Zavallı delikanlı!" diye haykırdı Mrs Jennings, "Ben onu evimde ağırlarım, yedirir, yatırırım, görürsem aynen böyle söyleyeceğim ona. Han köşelerinde kendi cebinden yaşaması hiç uygun değil."</p>

  <p class="calibre4">Elinor, Edward’a gösterdiği bu iyilik için ona içinden teşekkür etti, iyiliğin şekline gülümsemeden edemediyse de.</p>

  <p class="calibre4">"Kendisi de dostlarının istediği kadar düşünseydi kendi iyiliğini," dedi John Dashwood, "şimdi kendine yakışan durumda olurdu ve hiçbir eksiği olmazdı. Ama halihazırda ona yardım etmek kimsenin elinden gelmez. Üstelik aleyhinde gelişen bir şey daha var ki hepsinden beter -annesi gayet tabii olarak o mülkü derhal Robert’in üstüne yapmaya karar verdi, normal şartlarda Edward’in olacaktı. Bu sabah onu avukatla baş başa bıraktım, iş konuşuyorlardı."</p>

  <p class="calibre4">"Demek," dedi Mrs Jennings, "bu da onun intikamı. Herkesin bir usulü var. Ama benim usulüm böyle olmazdı, bir oğlum beni üzdü diye diğer oğlumu servet sahibi yapmak."</p>

  <p class="calibre4">Marianne ayağa kalktı, odada dolaşmaya başladı.</p>

  <p class="calibre4">"İnsan ruhu için," diye devam etti John, "hiçbir şey kendisinin olabilecek bir mülkün kardeşinin mülkiyetine geçtiğini görmekten daha incitici olabilir mi? Zavallı Edward! Ona samimiyetle acıyorum."</p>

  <p class="calibre4">Aynı şekilde içini dökerek birkaç dakika daha geçirdikten sonra John Dashwood ziyaretine son verdi; Fanny’nin durumunda önemli bir sorun olmadığına inandığım, o yüzden fazla endişelenmelerine gerek olmadığını kızkardeşlerine defalarca söyledikten sonra gitti; üç hanımı söz konusu olay hakkmda, hiç olmazsa Mrs Ferrars’ın, Dashwoodlar’ın ve Edward’ın davranışı göz önüne alındığı kadarıyla ortak duygular içinde bıraktı.</p>

  <p class="calibre4">O odadan çıkar çıkmaz Marianne’in öfkesi boşaldı; onun hiddeti karşısında Elinor’un kendini tutması imkansız, Mrs Jennings’inki de gereksiz hale geldiği için hep beraber o insanlara bir gayret verip veriştirdiler</p>

  <p class="calibre4">Mrs Jennings, Edward’ın davranışını hararetle övüyordu, ama sadece Elinor’la Marianne bu davranışın gerçek değerini anlıyorlardı. Sadece onlar biliyorlardı onu isyankar olmaya kışkırtacak ne kadar az şey olduğunu, yakınlarını ve servetini kaybetmenin tesellisinin doğru olanı yapmanın ötesinde ne kadar küçük olduğunu. Elinor onun dürüstlüğünden onur duyuyordu; Marianne de aldığı cezaya acıdığı için tüm hatalarını bağışladı. Ama aralarındaki güven bu haber sayesinde eski durumuna geldiyse de yalnız kaldıkları zaman ikisinin de üzerinde durmak istemediği bir konu oldu. Elinor bundan prensip gereği kaçındı, çünkü Marianne çok sıcak, çok olumlu sözlerle Edward’ın ona olan sevgisinin devam ettiği inancını aklına sokmaya çalışıyor, Elinor da bunu aklından atmak istiyordu; çok geçmeden Elinor’un davranışıyla kendi davranışını karşılaştırınca kendinden hiç de memnun olmadığı bir konuda konuşmaya çalışmaktan Marianne’in cesareti kırıldı.</p>

  <p class="calibre4">Bu karşılaştırmanın bütün gücünü hissetti, ama ablasının umduğu gibi artık onu çaba sarfetmeye yöneltecek şekilde değil; bunu sürekli kendini küçük görmenin olanca acısıyla hissetti, daha önce çaba göstermediği için acı acı pişmanlık duydu; ama bu da düzelme umudu olmadan pişmanlığı işkenceye çevirdiğiyle kaldı. Ruhu öyle zayıf düşmüştü ki, şim-</p>

  <p class="calibre4">di çaba göstermeyi imkansız buluyor, böylece daha da güçsüz düşüyordu.</p>

  <p class="calibre4">Sonraki bir iki gün boyunca Harley street’teki ya da Bartlett Binaları’ndaki meseleler hakkında yeni bir şey duymadılar: Ama hadisenin çoğunu zaten bildikleri halde Mrs Jennings bu bilgiyi daha da ötelere yaymak için elinden geleni yaparken yeni bilgi edinmeyi ihmal etmiş olacak ki, ilk fırsatta geçmiş olsun demek ve hal hatır sormak için kuzenlerini ziyaret etmeye karar verdi; o süre içinde onlara gitmesini normalden daha fazla misafir gelmesi dışında hiçbir şey önleyemezdi.</p>

  <p class="calibre4">Ayrıntıları öğrenmelerini takip eden üçüncü gün öyle ılık, öyle güzel bir pazar günüydü ki, birçok insanı Kensington Bahçeleri’ne çekmişti, daha sadece martın ikinci haftası olduğu halde. Mrs Jennings’le Elinor bu insanlarm arasındaydılar; ama Willoughbyler’in şehre döndüklerini bilen Marianne sürekli onlarla karşılaşma korkusu duyduğu için insan içine çıkmaktansa evde kalmayı tercih etmişti.</p>

  <p class="calibre4">Parka girdikten hemen sonra Mrs Jennings’in yakın bir tanıdığı onlara katıldı; onlarla yürüdüğü ve Mrs Jennings’i lafa tuttuğu için Elinor hiç üzülmedi, kendi sessiz düşünceleriyle baş başa kaldı. Willoughbyler’i görmedi, Edward’ı görmedi, hatta bir süre ciddi olsun, neşeli olsun, ilgisini çekebilecek hiç kimseyi görmedi. Ama sonunda kendini şaşkınlık içinde Miss Steele’le yüz yüze buldu; Miss Steele biraz utangaç görünse de onlara rastladığı için çok sevindiğini söyledi ve bilhassa Mrs Jennings’in nezaketinden cesaret alınca kendi arkadaşlarını bir süre bırakıp onlara katıldı. Mrs Jennings hemen Elinor’a fısıldadı,</p>

  <p class="calibre4">"Herşeyi öğren, şekerim. Sorarsan sana herşeyi anlatır. Görüyorsun, ben Mrs Clarke’ı bırakamam."</p>

  <p class="calibre4">Ama hem Mrs Jennings’in hem de Elinor’un merakı çabuk giderildi, çünkü Miss Steele soru sorulmasını beklemeden herşeyi anlattı, zaten aksi takdirde hiçbir şey öğrenilemeyecekti.</p>

  <p class="calibre4">"Size rastladığıma çok sevindim," dedi Miss Steele, Elinor’un koluna girivererek -"çünkü sizi görmeyi dünyadaki herşeyden çok istiyordum." Sonra sesini alçaktı, "Sanırım Mrs Jennings herşeyi duymuştur. Kızgın mı?"</p>

  <p class="calibre4">"Size değil herhalde."</p>

  <p class="calibre4">"Bu iyi bir şey. Peki Lady Middleton, o kızgın mı?"</p>

  <p class="calibre4">"Kızgın olduğuna ihtimal veremem."</p>

  <p class="calibre4">"Buna acayip sevindim. Tanrım! Neler geçirdim! Lucy’yi hayatta bu kadar öfkeli görmemiştim. Önce bir daha bana asla yeni şapka süsü yapmayacağına, hatta yaşadığı sürece benim için bir daha hiçbir şey yapmayacağına yemin etti; ama şimdi sakinleşti, yine eskisi gibi iyiyiz. Bakın, dün gece şapkam için bana bu fiyongu yaptı, tüyü kondurdu. İşte, siz de bana güleceksiniz. Niye pembe kurdele takmayayım ki? Doktorun sevdiği renkse bana ne yani. Cidden ben şahsen nereden bilecektim bunu öbür renklerden çok sevdiğini, kendisi bana söylemese. Kuzenlerim benimle nasıl eğleniyorlar! -Diyorum ki bazen, onların karşısında ne yana bakacağımı şaşırıyorum."</p>

  <p class="calibre4">Elinor’un ilgilenmeyeceği bir konuya kapılıp gitmişti, o yüzden az sonra tekrar ilk konuya dönmenin yerinde olacağını düşündü.</p>

  <p class="calibre4">"İnanın, Miss Dashwood," dedi zafer kazanmış gibi konuşarak, "insanlar Mr Ferrars’ın Lucy’yle evlenmeyeceğini söylemesi konusunda ne derlerse desinler asla öyle bir şey yok; etrafa böyle kötü niyetli haberlerin yayılması çok ayıp. Lucy bu konuda ne düşünürse düşünsün kimseye kalmamış kesin bitti demek."</p>

  <p class="calibre4">"Emin olun bu tür bir şeyden söz edildiğini daha önce duymadım," dedi Elinor.</p>

  <p class="calibre4">"Ya, öyle mi? Ama söyleniyordu, iyi biliyorum, hem de epey birilerince söyleniyordu; çünkü Miss Godby Miss Sparks’a demiş ki, aklı başında hiç kimse Mr Ferrars’ın hiçbir şeysi olmayan Lucy Steele için otuz bin pound serveti olan Miss Morton gibi bir kadını bırakmasını beklemesin; bunu Miss Sparks’tan bizzat duydum. Ayriyeten kuzenim Richard da bizzat dedi ki, iş ciddiye binince ona göre Mr Ferrars basar gidermiş; Edward da üç gün boyunca yanımıza yanaşmayınca ben de ne düşüneceğimi bilemedim; bana öyle geliyor ki Lucy herşeyden vazgeçti; çünkü çarşamba günü ağabeyinizin evinden çıktık ve perşembe, cuma, cumartesi günü onu görmedik, ona ne olduğunu bilmiyoruz. Bir kez Lucy ona yazmayı düşündü ama sonra canı istemedi. Mamafih, Edward bu sabah geldi, tam kiliseden eve döndüğümüz sırada; sonra herşey öğrenildi, çarşamba günü onu Harley street’e çağırmışlar, annesi filan onunla konuşmuşla<sup class="calibre5"><small class="calibre6"><span class="calibre7">A</span></small></sup> hepsinin yüzüne karşı demiş Lucy’den başka kimseyi sevmediğini, Lucy’den başka kimseyle evlenmeyeceğini. Olup bitenler onu öyle üzmüş ki, annesinin evinden çıkar çıkmaz atına atlamış ve köye filan bir yere gitmiş; bütün perşembe cuma bir handa kalmış, meseleyi iyicene düşünmek için. Tekrar tekrar düşündükten sonra anlamış ki, şimdi ne servet ne bir şey hiçbir şeyi olmadığı için Lucy’nin sözlü kalmasını istemek nezaketsizlik olur, çünkü artık kayıp onun kaybı oluyor, çünkü kendinin iki bin pounddan başka hiçbir şeyi yok, ne umudu ne bir şeyi; planladığı gibi kiliseye girse bile yardımcı rahiplikten başka bir şey alamaz, o zaman da o kadarcıkla nasıl yaşayacaklar? -Lucy’nin daha iyi bir hayatı olmamasını düşünmeye dayanamamış, o yüzden rica etti, eğer en ufak bir düşüncesi varsa meseleye hemen bir son versinler, o da işine gücüne baksın diye. Bunları mümkün olan en açık şekilde söylediğini duydum. Ayrılma lafı ettiyse tamamen Lucy’nin hatırı, Lucy’nin iyiliği içinmiş, kendini düşündüğü için değil. Yemin ederim ondan sıkıldığına ya da Miss Morton’la evlenmek istediğine filan dair tek kelime etmedi. Ama doğrusu Lucy bu tür sözlere oralı bile olmadı; ona doğrudan dedi ki (epey bir tatlım hayatım geçti, anlarsınız, öyle sözler -Yani işte, malum, insan öyle şeyleri tekrar edemiyor) -ona doğrudan dedi ki, ayrılmak hayatta aklına gelmezmiş, çünkü onunla her şartta yaşarmış, ne kadar az parası olursa olsun, her şekilde onunla mutlu olurmuş, filan işte, öyle. Bir daha Edward acayip mutlu oldu, bir süre ne yapacaklarını konuştular ve Edward’in bir an önce kiliseye girmesine, yetki belgesini alıncaya kadar da nikahı bekletmeye karar verdiler. Sonrasını duyamadım, çünkü aşağıdan kuzenim seslendi, Mrs Richardson arabasıyla gelmiş, ikimizden birini Kensington Bahçeleri’ne götürecekmiş; ben de odaya girip onları bölmek zorunda kaldım, gitmek ister mi, Lucy’ye sorayım diye, ama Edward’i bırakmak istemedi, ben de koşa koşa üst kata çıkıp ipek çorap giydim ve Richardsonlar’la geldim."</p>

  <p class="calibre4">"Onları bölmekle neyi kastettiğinizi anlamadım," dedi Elinor; "hepiniz aynı odada beraberdiniz, değil mi?"</p>

  <p class="calibre4">"Hayır, değil; hepimiz değil. Aman, Miss Dashwood, sizce insanlar yanlarında biri varken mi aşk konuşurlar? Yo, ayıp yani! -Ciddi olamazsınız. (Şakacıktan gülerek.) -Hayır, hayır; oturma odasına birlikte kapanmışlardı, ben de herşeyi kapıya kulak dayayarak dinledim."</p>

  <p class="calibre4">"Nasıl!" diye haykırdı Elinor; "Bana sadece kapı dinleyerek öğrendiğiniz şeyleri mi anlatıyordunuz? Baştan bilmediğim için üzgünüm; çünkü bana öğrenmemiş olmanız gereken bir konuşmanın ayrıntılarını aktarmanızı kabul etmezdim. Kızkardeşinize nasıl böyle haksızlık edebildiniz?"</p>

  <p class="calibre4">"Aman ya, bunda bir şey yok ki. Sadece kapıda durdum ve ne duyabilirsem duydum. Eminim Lucy de bana aynı şeyi yapardı; çünkü bir iki yıl önce Martha Sharpe’la benim birçok ortak sırrımız vardı, o bizim konuştuklarımızı dinlemek için hiç tereddütsüz ya dolaba saklandı ya da şömine paravanının arkasına."</p>

  <p class="calibre4">Elinor başka şeylerden bahsetmeye çalıştı; ama Miss Steele birkaç dakikadan daha fazla alıkonamadı aklındaki en önemli şeyi söylemekten.</p>

  <p class="calibre4">"Edward yakında Oxford’a gitmekten bahsediyor," dedi, "ama halen Pall Mail, No. -’da kalıyor. Ne kötü kalpli bir kadın annesi, değil mi? Ağabeyinizle yengeniz de pek nazik değillerdi! Mamafih, onlar hakkında size hiçbir şey söylemeyeceğim; tabii bizi eve kendi arabalarıyla gönderdiler, ki beklediğimden fazlaydı bu. Kendi adıma ben yengeniz bizden önceki gün verdiği dikiş kutularını geri isteyecek diye korktum; ama mamafih onlardan bahsedilmedi, ben de benimkini göz önünden kaldırdım. Edward’in Oxford’da biraz işi varmış; bir süreliğine oraya gitmesi lazımmış; ondan sonra bir piskopos ayarlayabilirse yetki belgesini alacakmış. Acaba nasıl bir kiliseye verilecek! -Tanrım! (konuşurken kıkırdadı) Kuzenlerim duydukları zaman ne diyecekler inan olsun ki biliyorum. Yeni kilisesinin rahip yardımcılığını Edward’a alsın diye Doktor’a yazmamı söyleyecekler. Biliyorum, söyleyecek 1er; ama dünyada böyle bir şey yapmam. ’Aman!’ derim doğrudan, ’nasıl böyle bir şey düşünebilirsiniz. <span class="italic">Ben</span> Doktor’a yazacağım, öyle mi!’"</p>

  <p class="calibre4">"Doğrusu," dedi Elinor, "en kötü ihtimale hazırlıklı olmak büyük rahatlık. Cevabınız hazır bile."</p>

  <p class="calibre4">Miss Steele aynı konuda konuşmaya devam edecekti, ama kendi grubunun yaklaşması başka bir konuyu daha gerekli hale getirdi.</p>

  <p class="calibre4">"Ya, aman, Richardsonlar geliyor. Size anlatacağım daha bir sürü şey var, ama onlardan daha fazla ayrı kalmamam lazım. Emin olun çok kibar insanlar. Beyefendi acayip para kazanıyor; kendi arabaları var. Mrs Jennings’e bizzat söyleyecek zamanım olmadı, ama bize kızgın olmadığını öğrendiğim için çok mutlu olduğumu lütfen ona söyleyin, Lady Middleton’ın da öyle; sizin ve kızkardeşinizin gitmesini gerektirecek bir durum olur da Mrs Jennings arkadaş isterse eminim gelip istediği kadar onunla kalmaktan memnun oluruz. Kanımca Lady Middleton bizi artık istemez şu sıra. Hoşçakalın; Miss Marianne burada olmadığı için üzüldüm. Lütfen ona selamımı söyleyin. Aman ya, keşke en güzel benekli muslininizi giymeseydiniz! -insan yırtılır diye korkmaz mı."</p>

  <p class="calibre4">Ayrılırkenki sözleri böyleydi; bundan sonra Mrs Richardson onu çağırmadan önce sadece Mrs Jennings’e birkaç veda iltifatı edecek zaman bulabildi ve Elinor bir süre düşünme gücünü besleyebilecek kadar bilgiyle baş başa kaldı, kendi aklında zaten önceden gördükleri ve önceden tasarladıkları dışında pek az yeni şey öğrenmiş de olsa. Edward’ın Lucy’yle evliliği kesinleşmişti, gerçekleşme tarihi tahmin ettiği gibi hala belirsizdi; -her şey tam beklediği gibi o iş tayinini almasına bağlı görünüyordu ki bunu alması için de en ufak bir şans yoktu.</p>

  <p class="calibre4">Arabaya döndükleri zaman Mrs Jennings havadis ihtiyacı içindeydi; ama Elinor bir kere öyle haksızca elde edilmiş bilgiyi olabildiğince az yaymak istediğinden kendini Lucy’nin kendi çıkarları için bilinsin isteyeceğine inandığı basit ayrıntıları kısaca tekrarlamakla sınırladı. Tüm anlattığı sözlülük hallerinin devam ettiği ve sonuca ulaşmak yolunda aldıkları kararlar oldu; buna da Mrs Jennings’den şu doğal tepki geldi.</p>

  <p class="calibre4">"Kiliseye tayinini mi bekliyorlar! -bunun sonu ne olur, hepimiz biliyoruz; -bir sene beklerle<sup class="calibre5"><small class="calibre6"><span class="calibre7">A</span></small></sup> faydasız olduğunu görünce de iki bin poundunun faiziyle yılda elli poundluk bir rahip yardımcılığına yerleşirler, Mr Steele’le Mr Pratt’ın Lucy’ye ne yararı dokunur ki. -Sonra her sene bir çocukları olur! Tanrı yardımcıları olsun! Ne kadar fakir olacaklar! -Bakayım evlerini döşemeye nasıl yardım edebileceğim. İki hizmetçi, iki de uşak lazım! -geçen gün dedim ya. -Hayır, hayır, bütün işler için sıkı bir kız tutmaları lazım. -Betty’nin kızkardeşi artık onlara olmaz."</p>

  <p class="calibre4">Ertesi sabah Elinor’a postayla Lucy’nin kendisinden mektup geldi. -Mektup şöyleydi:</p>

  <p class="calibre4"><span class="italic">Bartlett Binaları, Mart.</span></p>

  <p class="calibre4">Umarım sevgili Miss Dashwood kendisine yazma cüretimi mazur görür; ama bana olan dostluğunuz bakımından benim ve sevgili Edward’imin son günlerde yaşadığımız tüm zorluklardan sonra iyi haberlerimizi almak sizi memnun eder diye düşündüm; o yüzden, daha fazla özür dilemeden, Tanrıya şükür, şunu söyleyebiliyorum ki korkunç acılar çektiysek de şimdi ikimiz de gayet iyiyiz ve birbirimizin sevgisi sayesinde her zaman olmamız gerektiği gibi mutluyuz. Büyük sınavlardan, büyük işkencelerden geçtik, ama aynı zamanda ben de, olanları kendisine anlattığım Edward da siz başta olmak üzere iyiliklerini her zaman minnetle hatırlayacağımız birçok dostumuz olduğunu gördük; o bakımdan siz de, Mrs Jennings de öğrenmekten mutlu olursunuz düşüncesiyle yazıyorum; dün öğleden sonra Edward’la iki mutlu saat geçirdik; sağduyu gereği görevim olduğunu düşünerek oracıkta ayrılalım diye ısrar ettiysem de kendisi ayrılık kelimesini bile duymak istemedi, asla ayrılmayacağını, benim sevgime sahip olduğu sürece annesinin öfkesine aldırmadığını, geleceğimizin pek parlak olmadığını, ama beklemek ve en iyisini umut etmek zorunda olduğumuzu söyledi; yakında rahiplik belgesini alacak ve eğer kendisini verecek bir kilisesi olan birine tavsiye etme imkanınız olursa eminim bizi unutmazsınız; eminim Mrs Jennings de Sir John’a ya da Mr Palmer’a ya da bize yardımcı olabilecek herhangi bir dosta hakkımızda iyi şeyler söylen -Zavallı Anne yaptığı şeyden ötürü çok suçlu, ama ne yaptıysa iyi niyetle yaptı, o yüzden bir şey söylemiyorum; umarım Mrs Jennings sabahları bu tarafa yolu düşerse bizi ziyaret etmekten yüksünmez; büyük nezaket göstermiş olur, kuzenlerim de kendisini tanımaktan onur duyarlar -Kağıdın sonuna gelirken, kendisine, onları görme şansınız olduğu zaman Sir John’a, Lady Middleton’a ve sevgili çocuklara selamlarımı, Miss Marianne’e de sevgilerimi iletmenizi bütün hürmet ve minnet duygularımla rica ederim.</p>

  <p class="calibre4">Saygılar vs. vs.</p>

  <p class="calibre4">Elinor okumayı bitirir bitirmez yazarın gerçek amacı olduğuna inandığı şeyi yaptı ve mektubu Mrs Jennings’in ellerine bıraktı; Mrs Jennings mektubu memnuniyet ve övgü dolu yorumlar katarak yüksek sesle okudu.</p>

  <p class="calibre4">"Çok iyi gerçekten! -ne kadar da güzel yazıyor! -delikanlıyı serbest bırakmak istemesi iyi olmuş. Lucy’ye yakışmış. -Zavallıcık! Keşke delikanlıya bir yer bulabilsem, ne kadar isterim. -Bana sevgili Mrs Jennings diyor, görüyor musun. Pek iyi kalpli bir kız. -Çok iyi hakikaten. Şu cümle çok güzel kurulmuş. Tabii, tabii, gider görürüm onu. Ne kadar da dikkatli yavrucak, herkesi düşünmüş! -Teşekkür ederim, şekerim, mektubu bana gösterdiğin için. Hayatımda gördüğüm en güzel mektuplardan biri; insanı Lucy’nin aklına da, kalbine de hayran bırakıyor."</p>

  <p class="calibre4"><span class="calibre2">Miss Dashvvoodlar</span> <span class="calibre2">şehre geleli iki aydan fazla olmuştu ve Marianne'in geri dönme konusundaki sabırsızlığı</span> <span class="calibre2">her gün artıyordu. Köyün havasını, özgürlüğünü, sakinliğini özlüyordu; ona huzur verebilecek bir yer varsa oranın Barton olması</span> <span class="calibre2">gerektiğini düşünüyordu. Elinor da gitmeyi en az onun kadar istiyordu, sadece hemen gitmeye pek yanaşmıyordu, çünkü o kadar uzun bir yolculuğun zorluklarını</span> <span class="calibre2">da, bu zorlukları</span> <span class="calibre2">Marianne'in kabul etmek istemeyeceğini de biliyordu. Bununla beraber, aklını</span> <span class="calibre2">ciddi ciddi geri dönüş</span> <span class="calibre2">planına verdi; düşüncesini nazik ev sahiplerine söylediğinde Mrs Jennings iyi niyetinin bütün tatlı</span> <span class="calibre2">dilliliğiyle itiraz etti; onları</span> <span class="calibre2">evlerinden yine birkaç hafta daha uzak tutacak bir plan önerince bu Elinor'a diğer ihtimallerden çok daha makul geldi. Palmerlar mart sonunda Paskalya tatilleri için Cleveland'a gideceklerdi; Mrs Jennings her iki arkadaşıyla birlikte onlara eşlik etmesi için Charlotte'dan sıcak bir davet aldı. Bu davet aslında Miss Dashwood'un aklına yatmazdı; -ama bizzat Mr Palmer öyle sahici bir kibarlıkla</span> <span class="calibre2">ısrar etti ki, kızkardeşinin mutsuzluğu öğrenileli beri onlara karşı</span> <span class="calibre2">büyük değişiklik gösteren davranışlarıyla birleşince, daveti seve seve kabul ettirmeyi başardı.</span></p>

  <p class="calibre4"><span class="calibre2">Marianne'e bu olanları</span> <span class="calibre2">anlattığı</span> <span class="calibre2">zaman, gelgelelim, Marianne'in ilk cevabı</span> <span class="calibre2">fazla sevinçli olmadı.</span></p>

  <p class="calibre4"><span class="calibre2">"Cleveland!" -diye haykırdı, asabiyetle. "Hayır, Cleveland'a gidemem."-</span></p>

  <p class="calibre4"><span class="calibre2">"Orasının," dedi Elinor, nazikçe, "yani yerinin...</span> <span class="calibre2">şeyin civarında olmadığını</span> <span class="calibre2">biliyorsun."</span></p>

  <p class="calibre4"><span class="calibre2">"Ama Somersetshire'de. -Somersetshire'e gidemem. -Orası, hayalimde... Hayır Elinor, oraya gitmemi bekleyemezsin."</span></p>

  <p class="calibre4"><span class="calibre2">Elinor bu duyguların üstesinden gelmesi gerektiğini tartışmayacaktı; -sadece diğerlerini öne sürerek bunlara karşı</span> <span class="calibre2">koymaya çalıştı; sadece davetin çok özlediği sevgili annelerine diğer planlara göre daha derli toplu, daha rahat ve belki daha fazla ertelemeyecek bir</span> <span class="calibre2">şekilde geri dönmek için önlerinde net bir tarih olmasını</span> <span class="calibre2">sağlayan bir fırsat olduğunu savundu. Bristol'dan birkaç mil uzakta olan Cleveland'dan Barton'a olan mesafe bir günden uzun sürmezdi; annelerinin uşağı</span> <span class="calibre2">onlara eşlik etmek üzere oraya inebilirdi; Cleveland'da bir haftadan daha fazla kalmaları</span> <span class="calibre2">söz konusu olamayacağı</span> <span class="calibre2">için üç haftadan biraz fazla bir süre içinde evde olabilirlerdi. Marianne'in annesine duyduğu özlem gerçek olduğu için bu sözler biraz önce ortaya attığı</span> <span class="calibre2">hayali kötülüğe fazla zorlanmadan galip geldi.</span></p>

  <p class="calibre4"><span class="calibre2">Mrs Jennings misafirlerinden bıkmış</span> <span class="calibre2">olmaktan hayli uzaktı, o kadar ki Cleveland'dan onunla geri dönmeleri için epeyce</span> <span class="calibre2">ısrar etti. Elinor gösterdiği ilgiye minnettardı, ama bu ilgi planlarmı</span> <span class="calibre2">değiştiremezdi; annelerinin rızası</span> <span class="calibre2">da hazır alınmışken dönüşlerine ilişkin herşey olabildiğince ayarlandı; -Marianne onu daha Barton'dan ayrı</span> <span class="calibre2">tutacak olan saatleri sayarak avunmaya çalıştı.</span></p>

  <p class="calibre4"><span class="calibre2">"Ah Albay, Miss Dashvvoodlar olmadan sizle ben ne yapacağız;" -dedi Mrs Jennings, gidişleri kararlaştırıldıktan sonra Albay onu ilk ziyaret ettiğinde"Palmerlar'dan evlerine gitmeye gayet kararlılar; -ne kadar hüzünlü olacağız, döndüğüm zaman! -Tanrım! Oturur, iki kedi gibi sıkkın sıkkın birbirimize bakarız."</span></p>

  <p class="calibre4"><span class="calibre2">Belki Mrs Jennings gelecekteki can sıkıntılarını</span> <span class="calibre2">böyle sertçe tasvir ederek onu bu sıkıntıdan kaçma imkanı</span> <span class="calibre2">verebilecek bir teklif yapmaya kışkırtıyordu; -öyleyse, çok geçmeden amacına ulaştığını</span> <span class="calibre2">düşünmesi için iyi sebepleri oldu; çünkü Elinor arkadaşı</span> <span class="calibre2">için kopyalayacağı</span> <span class="calibre2">bir resmin boyutlarını</span> <span class="calibre2">daha çabuk almak için pencereye gittiği zaman o da anlamlı</span> <span class="calibre2">bir bakışla arkasından gitti ve onunla orada birkaç dakika konuştu. Konuşmasının genç hanım üzerindeki etkisi de gözünden kaçmadı; kulak kabartmayacak kadar soylu biri olduğu, hatta duymamak için yerinden bilhassa kalkıp Marianne'in çaldığı</span> <span class="calibre2">piyanonun yanındaki koltuğa geçtiği halde Elinor'un yüzündeki rengin değiştiğini, heyecanlandığını</span> <span class="calibre2">ve dediklerini işine devam edemeyecek kadar büyük bir dikkatle dinlediğini görmekten kendini alamadı. -Umutlarını</span> <span class="calibre2">daha da teyit eden</span> <span class="calibre2">şey, Marianne'in bir dersten diğerine geçerken verdiği arada, Albay'ın kaçınılmaz biçimde kulağına gelen bazı</span> <span class="calibre2">sözleri oldu: evinin kötülüğü için özür diliyordu. Bu, meseleyi</span> <span class="calibre2">şüphe edilmez duruma getirdi. Albay'ın böyle yapmayı</span> <span class="calibre2">gerekli bulmasına gerçekten</span> <span class="calibre2">şaşırdı; -ama usul böyle herhalde diye düşündü. Elinor'un ne cevap verdiğini işitemedi, ama dudaklarının hareketinden önemli bir itirazı</span> <span class="calibre2">olmadığını</span> <span class="calibre2">tahmin etti; -ve Mrs Jennings o kadar dürüst olduğu için Elinor'u içinden tebrik etti. Sonra birkaç dakika daha onun tek kelimesini yakalayamadığı</span> <span class="calibre2">bir</span> <span class="calibre2">şey konuştular, sonra Marianne'in müziğindeki bir başka hayırlı</span> <span class="calibre2">duraklama kulağına Albay'ın sakin sesiyle</span> <span class="calibre2">şu kelimeleri getirdi,</span></p>

  <p class="calibre4"><span class="calibre2">"Korkarım çok yakında olamaz."</span></p>

  <p class="calibre4"><span class="calibre2">Hiç de aşıkça olmayan böyle bir söze</span> <span class="calibre2">şaşırdı, bozuldu ve tam "Tanrım! Ne engel var!" diye yüksek sesle bağıracaktı</span> <span class="calibre2">ki kendini tuttu, tepkisini</span> <span class="calibre2">şu sessiz sözlerle sınırladı,</span></p>

  <p class="calibre4"><span class="calibre2">"Çok garip! -daha ne kadar yaşlanmayı</span> <span class="calibre2">bekliyor ki."-</span></p>

  <p class="calibre4"><span class="calibre2">Bununla beraber Albay'ın gecikmesi güzel arkadaşını</span> <span class="calibre2">hiç de gücendirmiş</span> <span class="calibre2">ya da üzmüşe benzemiyordu, çünkü az sonra görüşmeyi bitirip ayrıldıkları</span> <span class="calibre2">zaman Mrs Jennings, Elinor'un içtenlikli bir sesle</span> <span class="calibre2">şöyle dediğini net bir</span> <span class="calibre2">şekilde duydu,</span></p>

  <p class="calibre4"><span class="calibre2">"Kendimi size her zaman minnettar hissedeceğim."</span></p>

  <p class="calibre4"><span class="calibre2">Mrs Jennings, Elinor'un minnettarlığına memnun oldu ve böyle bir cümle duyduktan sonra Albay'ın gayet soğukkanlı</span> <span class="calibre2">bir</span> <span class="calibre2">şekilde onlardan hemen izin isteyip Elinor'a herhangi bir cevap vermeden çekip gidebilmesine</span> <span class="calibre2">şaşırmadan edemedi! -Eski dostunun böyle kayıtsız bir aşık olabileceği aklına gelmezdi.</span></p>

  <p class="calibre4"><span class="calibre2">İkisinin arasında geçen aslında</span> <span class="calibre2">şuydu.</span></p>

  <p class="calibre4"><span class="calibre2">"Arkadaşınız Mr Ferrars'a," dedi Albay, büyük bir acima duygusu içinde, "ailesinin yaptığı</span> <span class="calibre2">büyük haksızlığı</span> <span class="calibre2">duydum; meseleyi doğru anlamışsam, ailesi onu gayet makul bir genç hanıma verdiği sözde</span> <span class="calibre2">ısrar ettiği için tümden sokağa atmış. -Doğru mu duymuşum? -Öyle mi?"-</span></p>

  <p class="calibre4"><span class="calibre2">Elinor öyle olduğunu söyledi.</span></p>

  <p class="calibre4"><span class="calibre2">"Uzun zamandır birbirine bağlı</span> <span class="calibre2">olan iki genci," -dedi Albay, duygulanarak, "ayırmanın ya da ayırmaya kalkışmanın zalimliği, kör zalimliği korkunç bir</span> <span class="calibre2">şey -Mrs Ferrars ne yaptığını</span> <span class="calibre2">bilmiyor -oğlunu neye itiyor olabileceğini. Mr Edward Ferrars'ı</span> <span class="calibre2">Harley street'te iki üç kez gördüm ve kendisini çok beğendim.</span> <span class="calibre2">İnsanın kısa zamanda yakınlık kurabileceği bir delikanlı</span> <span class="calibre2">değil, ama iyiliğini temenni edebilecek kadar da tanıdım; hele sizin arkadaşınız olarak daha da fazlasını</span> <span class="calibre2">temenni ederim. Kiliseye girmek niyetinde olduğunu biliyorum. Nezaket gösterip ona söylebilir misiniz acaba, Delaford'daki kilise, ki yeni boşalmış, bugün gelen mektuptan öğrendim, onundur, eğer kabul etmeye değer görürse; -ama, belki,</span> <span class="calibre2">şu an zor durumda olduğu için bundan</span> <span class="calibre2">şüphe etmek saçma görünebilir; keşke daha değerli olsaydı. -Burası</span> <span class="calibre2">ufak bir kilise; merhum rahibin eline sanırım yılda iki yüz pounddan fazla geçmiyordu; artırılması</span> <span class="calibre2">elbette mümkünse de, korkarım ona çok rahat bir gelir sağlayacak kadar olmaz. Yine de orasını</span> <span class="calibre2">ona teklif etmek benim için büyük bir zevk. Lütfen bundan emin olsun."</span></p>

  <p class="calibre4"><span class="calibre2">Albay ona evlenme teklif etse Elinor'un</span> <span class="calibre2">şaşkınlığı</span> <span class="calibre2">bu görev karşısında duyduğundan daha büyük olamazdı. Daha iki gün önce Edward için umutsuz olduğunu düşündüğü iş</span> <span class="calibre2">imkanı, evlenebilsin diye</span> <span class="calibre2">şimdi ona sunuluyordu -ve dünyadaki tüm insanlar içinde o, bunu bahşetmek üzere seçiliyordu! -Öyle heyecanlanmıştı</span> <span class="calibre2">ki Mrs Jennings o halini çok farklı</span> <span class="calibre2">bir sebebe atfetmişti; -ama o heyecan içinde daha az saf, daha az hoş</span> <span class="calibre2">hangi küçük duygular pay sahibi olursa olsun, Albay Brandon'ı</span> <span class="calibre2">bu harekete iten genel yardımseverliğe duyduğu saygı</span> <span class="calibre2">ve bu özel dostluğa duyduğu minnet güçlü bir biçimde hissedildi ve sıcak bir biçimde ifade edildi. Ona bütün kalbiyle teşekkür etti, Edward'in ilkelerinden ve mizacından hakettiklerini bildiği o övgüyle söz etti; o kadar iyi bir görevi gerçekten bir başkasına vermek istiyorsa o görevi sevinçle yerine getireceğini söyledi. Ama öte yandan, başka hiç kimsenin o görevi Albay kadar iyi yapamayacağını</span> <span class="calibre2">düşünmeden edemiyordu. Sözün kısası, Edward'a</span> <span class="calibre2"><span class="italic">ondan</span></span> <span class="calibre2">iyilik kabul etme acısı</span> <span class="calibre2">vermek istemediği için, kendisi bu görevden affedilse çok sevinirdi; ama aynı</span> <span class="calibre2">ölçüde nazik sebeplerle bunu reddeden Albay Brandon teklifin onun aracılığıyla yapılmasını</span> <span class="calibre2">hala öyle çok istiyor gibiydi ki Elinor hiçbir nedenle daha fazla itiraz edemedi. Edward'm hala</span> <span class="calibre2">şehirde olduğunu düşünüyordu ve neyse ki adresini Miss Steele'den duymuştu. Böylece o gün içinde ona haber vermeyi becerebilirdi. Bu karar verildikten sonra Albay Brandon öyle saygın ve iyi bir komşusu olacağı</span> <span class="calibre2">için kendisinin ne kadar</span> <span class="calibre2">şanslı</span> <span class="calibre2">olduğundan bahsetmeye başladı,</span> <span class="calibre2"><span class="italic">sonra,</span></span> <span class="calibre2">üzüntüyle ekledi, evin ufak ve sıradan olduğunu -Elinor bu olumsuzluğu, Mrs Jennings'in tahmin ettiği gibi, hiç önemsemedi, en azından evin ölçüleri bakımından.</span></p>

  <p class="calibre4"><span class="calibre2">"Evin ufak olmasının," dedi Elinor, "onlar için sorun çıkaracağını</span> <span class="calibre2">sanmıyorum, çünkü aileleri ve gelirleriyle orantılı</span> <span class="calibre2">olacak."</span></p>

  <p class="calibre4"><span class="calibre2">Bunun üzerine Albay, Elinor'un, evleneceklerini teklifin kesin sonucu olarak düşündüğünü</span> <span class="calibre2">şaşkınlıkla gördü; çünkü Delaford'daki kilisenin o yaşam tarzına sahip insanlar için geçinebilecekleri kadar bir gelir getirebileceğini düşünmüyordu -ve öyle dedi.</span></p>

  <p class="calibre4"><span class="calibre2">"Bu küçük rahip lojmanı</span> <span class="calibre2">Mr Ferrars'ın bekar olaral rahat etmesinden fazlasını</span> <span class="calibre2">sağlayamaz; evlenmesine imkan veremez. Üzülerek söylüyorum ki benim patronluğum bu kadarla biter. Yine de eğer hesapta olmayan bir fırsat çıkaı</span> <span class="calibre2">da ona daha fazla yardım etmek elimden gelirse onu</span> <span class="calibre2">şimdi düşündüğümden daha farklı</span> <span class="calibre2">düşünürüm, ona o zaman da</span> <span class="calibre2">şimdi içtenlikle olmak istediğim kadar faydalı</span> <span class="calibre2">olmaya hazır mıyım, değil miyim diye.</span> <span class="calibre2">Şimdi yaptığım gerçekten hiçbir</span> <span class="calibre2">şey değil, çünkü asıl, tek mutluluk nesnesi yolunda onu pek az ilerletebilir. Evliliği uzak bir plan olarak kalır; -en azından, korkarım o kadar çabuk gerçekleşemez."-</span></p>

  <p class="calibre4"><span class="calibre2">Buydu o cümle, yanlış</span> <span class="calibre2">anlaşıldığında Mrs Jennings'in hassas duygularını</span> <span class="calibre2">haklı</span> <span class="calibre2">olarak inciten; ama pencerenin önünde durdukları</span> <span class="calibre2">sıra Albay Brandon'la Elinor arasında geçenlerin bu hikayesinden sonra, ayrılırlarken Elinor'un ifade ettiği minnettarlığın evlilik teklifi karşısında söylenebilecek olandan daha yersiz bir heyecanla, daha az</span> <span class="calibre2">şık kelimelerle dile getirilmiş</span> <span class="calibre2">olmadığı</span> <span class="calibre2">belki herkesçe görülebilir.</span></p>

  <p class="calibre4"><span class="calibre2">"Pekala, Miss Dashwood," dedi Mrs Jennings, beyefendi gider gitmez bilmiş</span> <span class="calibre2">bilmiş</span> <span class="calibre2">gülümseyerek, "sana Albay'ın ne dediğini sormuyorum; çünkü gerçekten işitmemeye çalıştıysam da derdini anlayacak kadarının kulağıma gelmesini engelleyemedim. Seni temin ederim hayatta bu kadar sevinmemiştim; sana bütün kalbimle mutluluk dilerim."</span></p>

  <p class="calibre4"><span class="calibre2">"Teşekkür ederim efendim," dedi Elinor. "Beni çok mutlu eden bir olay; Albay Brandon'ın iyi kalpliliğini alabildiğine hissettim. Onun yaptığı</span> <span class="calibre2">şeyi yapacak fazla insan yoktur. Pek az kişi böyle sevecen bir kalbe sahiptir! Hayatımda hiç bu kadar</span> <span class="calibre2">şaşırmamıştım."</span></p>

  <p class="calibre4"><span class="calibre2">"Tanrım! Pek de mütevazisin! Ben hiç mi hiç</span> <span class="calibre2">şaşırmadım çünkü son zamanlarda sık sık düşündüm, olması</span> <span class="calibre2">bundan daha muhtemel bir</span> <span class="calibre2">şey yoktu."</span></p>

  <p class="calibre4"><span class="calibre2">"Albay'ın genel iyilikseverliğini bildiğiniz için öyle düşündünüz; ama en azından bu fırsatın bu kadar çabuk söz konusu olabileceğini tahmin edemezdiniz."</span></p>

  <p class="calibre4"><span class="calibre2">"Fırsat mı!" diye tekrarladı</span> <span class="calibre2">Mrs Jennings "Ha! Ama bir erkek böyle bir</span> <span class="calibre2">şeye bir kere karar verince öyle ya da böyle mutlaka fırsatını</span> <span class="calibre2">bulur. Pekala</span> <span class="calibre2">şekerim, sana tekrar tekrar mutluluklar dilerim; eğer dünyada mutlu bir çift varsa yakında onları</span> <span class="calibre2">nerede aramamız gerektiğini artık biliyorum."</span></p>

  <p class="calibre4"><span class="calibre2">"Onların arkasından Delaford'a gitmeyi kastediyorsunuz sanırım," dedi Elinor belli belirsiz bir gülümsemeyle.</span></p>

  <p class="calibre4"><span class="calibre2">"Öyle tabii</span> <span class="calibre2">şekerim, öyle. Ev kötü derken Albay ne demek istedi bilmiyorum, bence gördüğüm en düzgün evlerden biri."</span></p>

  <p class="calibre4"><span class="calibre2">"Tamirat istediğinden bahsetti."</span></p>

  <p class="calibre4"><span class="calibre2">"Öyleyse kim suçu? Tamir ettirsin! -ondan başka kim yapacak?"</span></p>

  <p class="calibre4"><span class="calibre2">Uşağın içeriye girip arabanm kapıda olduğunu haber vermesiyle konuşmaları</span> <span class="calibre2">sona erdi; Mrs Jennings hemen gitmeye hazırlandı</span> <span class="calibre2">ve</span> <span class="calibre2">şöyle dedi-</span></p>

  <p class="calibre4"><span class="calibre2">"Neyse, konuşacaklarımın yarısını</span> <span class="calibre2">bile konuşamadım ama gitmem lazım. Mamafih, akşamleyin hepsini konuşabiliriz, çünkü yalnız olacağız. Benimle gelmeni istemiyorum, zaten herhalde aklın gezmeyi düşünemeyecek kadar meseleyle meşguldür; hem daha kızkardeşine de anlatmak için sabırsızlanıyor olmalısın."</span></p>

  <p class="calibre4"><span class="calibre2">Marianne konuşma başlamadan önce odadan çıkmıştı.</span></p>

  <p class="calibre4"><span class="calibre2">"Elbette efendim, Marianne'e anlatacağım; ama</span> <span class="calibre2">şimdilik başka hiç kimseye bahsetmeyeceğim."</span></p>

  <p class="calibre4"><span class="calibre2">"Ya, peki," dedi Mrs Jennings, biraz</span> <span class="calibre2">şaşırarak. "O zaman Lucy'ye söylememi istemezsin, çünkü bugün Holborn'a kadar giderim diyordum."</span></p>

  <p class="calibre4"><span class="calibre2">"Hayır efendim, Lucy'ye söylemeyin, mümkünse. Bir günlük gecikme çok önemli olmaz; ben Mr Ferrars'a yazana kadar sanırım başka kimseye söylenmemeli. Bunu da doğrudan ben yapacağım. Onunla ilgili olarak zaman kaybetmemek önemli, çünkü tayiniyle ilgili uğraşacak çok</span> <span class="calibre2">şey olacak."</span></p>

  <p class="calibre4"><span class="calibre2">Bu sözler Mrs Jennings'i önce çok</span> <span class="calibre2">şaşırttı. Neden Mr Ferrars'a bu konuda alelacele yazılsın, hemen kavrayamadı. Birkaç saniye düşündükten sonra aklına gayet iyi bir fikir geldi ve heyecanla</span> <span class="calibre2">şöyle dedi:-</span></p>

  <p class="calibre4"><span class="calibre2">"Ahha! -seni anlıyorum. Mr Ferrars sağdıç olacak.</span> <span class="calibre2">İyi, ona yakışır. Keşke hemen belgesini alsa; aranızda işlerin bu kadar hızlı</span> <span class="calibre2">yürümesine memnun oldum. Ama tatlım, bu kadan da biraz karaktersiz olmuyor mu? Albay kendi yazsa daha iyi olmaz mı? -doğru kişi kesinlikle o."</span></p>

  <p class="calibre4"><span class="calibre2">Elinor, Mrs Jennings'in konuşmasının başlangıcını</span> <span class="calibre2">tam anlamadı; soruşturmaya da değer görmedi; o yüzden konuşmanın son bölümünü cevapladı.</span></p>

  <p class="calibre4"><span class="calibre2">"Albay Brandon öyle nazik bir adam ki, düşüncesini Mr Ferrars'a kendisi söylemesin de kim söylerse söylesin istedi."</span></p>

  <p class="calibre4"><span class="calibre2">"Sen de söylemek zorunda kaldın. Valla, tuhaf bir nezaket! Neyse, seni rahatsız etmeyeyim (mektup yazmaya hazırlandığını</span> <span class="calibre2">görünce). Ne yapacağını</span> <span class="calibre2">en iyi sen bilirsin. Hoşçakal tatlım. Charlotte kucağıma verildiğinden beri beni bu kadar sevindiren bir</span> <span class="calibre2">şey duymamıştım."</span></p>

  <p class="calibre4"><span class="calibre2">Gitti; ama hemen sonra geri döndü,</span></p>

  <p class="calibre4"><span class="calibre2">"Betty'nin kızkardeşini düşünüyordum, tatlım. Ona iyi bir hanım bulmak beni mutlu eder. Ama bir hanımın özel hizmetçisi olabilir mi, emin değilim. Ev işlerinde çok iyidir, dikiş</span> <span class="calibre2">nakış</span> <span class="calibre2">da bilir. Mamafih bunları</span> <span class="calibre2">boş</span> <span class="calibre2">bir zamanında düşünürsün."</span></p>

  <p class="calibre4"><span class="calibre2">"Elbette efendim," diye cevapladı</span> <span class="calibre2">Elinor, dediklerinin çoğunu işitmeden; söz konusu hanım olmaktan çok yalnız kalmak istiyordu.</span></p>

  <p class="calibre4"><span class="calibre2">Nasıl başlasın, Edward'a yazacağı</span> <span class="calibre2">mektupta kendini nasıl ifade etsin -şimdi bütün derdi buydu. Aralarındaki özel durum başkalarına dünyanın en kolay</span> <span class="calibre2">şeyi gelecek bir hareketi zorlaştırıyordu ama çok fazla ya da çok az</span> <span class="calibre2">şey söylemekten de eşit derecede korkuyordu; kağıdın başına oturup düşündü, kalem elinde, ta ki Edward'in gelişi onu durdurana kadar.</span></p>

  <p class="calibre4"><span class="calibre2">Edward veda kartını</span> <span class="calibre2">bırakmak üzere gelirken, arabasına gitmekte olan Mrs Jennings'e kapıda rastlamıştı; Mrs Jennings kendisi de geri dönemediği için özür dilemiş, Miss Dashwood'un yukarıda olduğunu, onunla çok önemli bir meseleyi konuşmak istediğini söyleyerek ona girmesi için</span> <span class="calibre2">ısrar etmişti.</span></p>

  <p class="calibre4"><span class="calibre2">Elinor, bütün kararsızlığı</span> <span class="calibre2">içinde, kendini mektupla ifade etmek zor olsa da hiç olmazsa haberi yüz yüze vermekten iyidir diye tam kendini avutuyordu ki misafir içeri girdi, onu tüm çabaların bu en büyüğüne zorlamak üzere. Böyle aniden ortaya çıkması</span> <span class="calibre2">karşısındaki</span> <span class="calibre2">şaşkınlığı, sarsıntısı</span> <span class="calibre2">büyük oldu. Sözlülüğü duyulduğundan, dolayısıyla Edward onun bunu öğrendiğini bildiğinden beri onu görmemişti; bu da ne düşünmekte olduğunu, ona ne söylemek zorunda olduğunu bildiği için birkaç dakika onu gayet rahatsız etti. Edward da gayet sıkıntılıydı; beklenti dolu bir rahatsızlık içinde oturdular. Edward, odaya ilk girdiğinde rahatsız ettiği için ondan özür dilemiş</span> <span class="calibre2">miydi, hatırlayamadı; ama garanti olsun diye, bir iskemleye oturduktan sonra bir</span> <span class="calibre2">şey söyleyebilecek hale gelir gelmez usulünce özür diledi.</span></p>

  <p class="calibre4"><span class="calibre2">"Mrs Jennings benimle konuşmak istediğinizi söyledi," dedi, "ya da ben öyle anladım -yoksa sizi bu</span> <span class="calibre2">şekilde rahatsız etmek istemezdim; gerçi tabii, sizi ve kızkardeşinizi görmeden Londra'dan ayrılmak beni son derece üzecekti; üstelik muhtemelen uzun bir süre -sizi yakın zamanda tekrar görme zevkine erişebilmem mümkün görünmüyor. Yarın Oxford'a gidiyorum."</span></p>

  <p class="calibre4"><span class="calibre2">"Yine de," dedi Elinor, kendini toparlayarak, onu korkutan meseleyi bir an önce halletmeye kararlı</span> <span class="calibre2">bir</span> <span class="calibre2">şekilde, "bizim iyi dileklerimizi almadan gitmezdiniz, yüz yüze görüşemesek bile. Mrs Jennings'in söylediği doğru. Size söyleyeceğim önemli bir</span> <span class="calibre2">şey var, ben de tam size mektup yazmak üzereydim. Bana çok hoş</span> <span class="calibre2">bir görev verildi, (konuşurken normalden biraz daha hızlı</span> <span class="calibre2">nefes alıyordu.) Albay Brandon daha on dakika önce buradaydı, kiliseye girmek niyetinde olduğunuzu bildiği için benden</span> <span class="calibre2">şunu söylememi istedi, kendisi size henüz boşalmış</span> <span class="calibre2">olan Delaford'daki kiliseyi teklif etmekten büyük mutluluk duyuyor, keşke daha değerli olsaydı</span> <span class="calibre2">diyor. Böyle saygın ve anlayışlı</span> <span class="calibre2">bir dostunuz olduğu için sizi kutlamama ve onun dileğine katılmama izin verin; hakikaten keşke kilise -yıllık iki yüz civarında getiriyorçok daha büyük olsaydı</span> <span class="calibre2">ve size daha fazla imkan sağlasaydı</span> <span class="calibre2">-kendiniz için geçici bir konaklamadan daha fazlası</span> <span class="calibre2">için -yani tüm mutluluk düşüncenizi gerçekleştirebileceğiniz</span> <span class="calibre2">şekilde."</span></p>

  <p class="calibre4"><span class="calibre2">Edvvard'ın neler hissettiğini kimsenin onun adına söylemesi beklenemez, kendisi de söyleyemeyeceği için. Böyle beklenmedik, böyle akla gelmedik bir haberin doğal olarak verebileceği bütün</span> <span class="calibre2">şaşkınlıkla baktı; ama sadece</span> <span class="calibre2">şu iki kelimeyi söyledi,</span></p>

  <p class="calibre4"><span class="calibre2">"Albay Brandon!"-</span></p>

  <p class="calibre4"><span class="calibre2">"Evet," diye devam etti Elinor, daha bir kararlılıkla, en kötü kısmı</span> <span class="calibre2">atlattığı</span> <span class="calibre2">için; "Albay Brandon bunu son olaylar yüzünden duyduğu ilginin bir kanıtı</span> <span class="calibre2">olarak düşünüyor -ailenizin haksız davranışının sizi düşürdüğü acımasız durum nedeniylebu ilgiyi eminim Marianne, ben ve tüm dostlarınız paylaşıyor; aynı</span> <span class="calibre2">şekilde karakterinize olan büyük saygısının ve o durumdaki davranışınızı</span> <span class="calibre2">onaylamasının bir işareti."</span></p>

  <p class="calibre4"><span class="calibre2">"Albay Brandon bana bir kilise veriyor! -Bu mümkün olabilir mi?"</span></p>

  <p class="calibre4"><span class="calibre2">"Kendi akrabalarınızın acımasızlığı</span> <span class="calibre2">yüzünden dostluğu başka yerde bulmak sizi</span> <span class="calibre2">şaşırtıyor."</span></p>

  <p class="calibre4"><span class="calibre2">"Hayır," diye cevapladı</span> <span class="calibre2">Edward, aniden kendine gelerek, "dostluğu</span> <span class="calibre2"><span class="italic">sizde</span></span> <span class="calibre2">bulmak değil; çünkü hepsini size, sizin iyiliğinize borçlu olduğumu bilmemem imkansız. -Bunu hissediyorum -elimden gelse ifade ederdim -ama bildiğiniz gibi, iyi bir konuşmacı</span> <span class="calibre2">değilim."</span></p>

  <p class="calibre4"><span class="calibre2">"Çok yanılıyorsunuz. Sizi temin ederim bunu tümüyle kendi meziyetlerinize ve Albay Brandon'ın bu meziyetleri takdir etmesine borçlusunuz. Benim hiçbir etkim olmadı. Düşüncesini öğreninceye kadar kilisenin boş</span> <span class="calibre2">olduğunu bile bilmiyordum; imkanları</span> <span class="calibre2">arasında öyle bir kilise olduğunu bile bilmiyordum. Benim, ailemin bir dostu olarak, belki orayı</span> <span class="calibre2">vermekten daha da büyük sevinç duymuştur -hatta duyduğunu biliyordum; -ama inanın benim müdahaleme hiçbir</span> <span class="calibre2">şey borçlu değilsiniz."</span></p>

  <p class="calibre4"><span class="calibre2">Gerçek onu harekette ufak bir payı</span> <span class="calibre2">olduğunu kabul etmeye zorluyordu, ama aynı</span> <span class="calibre2">zamanda Edward'in hamisi gibi görünmekte öyle isteksizdi ki bunu tereddütle kabul etti; böylece muhtemelen Edward'in aklına gelen o</span> <span class="calibre2">şüpheyi giderdi. Elinor sustuktan sonra Edward kısa bir süre düşünceli bir halde oturdu; -sonunda ve sanki güçlükle,</span> <span class="calibre2">şöyle dedi,</span></p>

  <p class="calibre4"><span class="calibre2">"Albay Brandon değerli ve saygın bir insana benziyor. Ondan her zaman böyle bahsedildiğini duymuşumdur; ağabeyiniz de ona hayli saygı</span> <span class="calibre2">duyuyor.</span> <span class="calibre2">Şüphesiz düzgün bir adam; davranışları</span> <span class="calibre2">tam bir beyefendi gibi."</span></p>

  <p class="calibre4"><span class="calibre2">"Onu daha iyi tanıyınca," diye cevapladı</span> <span class="calibre2">Elinor, "inanıyorum ki hakkında duyduğunuz herşeyin doğru olduğunu göreceksiniz; ayrıca yakın komşu olacağınız için (çünkü anladığım kadarıyla rahip lojmanı</span> <span class="calibre2">konağa çok yakın,) bütün bu özelliklere sahip biri olması</span> <span class="calibre2">bilhassa önemli."</span></p>

  <p class="calibre4"><span class="calibre2">Edward cevap vermedi; ama Elinor başını</span> <span class="calibre2">çevirdiği zaman ona öyle ciddi, öyle duygulu, öyle kederli bir bakış</span> <span class="calibre2">attı</span> <span class="calibre2">ki, keşke lojmanla konak arasındaki mesafe çok daha fazla olsaydı</span> <span class="calibre2">diyor gibiydi.</span></p>

  <p class="calibre4"><span class="calibre2">"Albay Brandon, sanırım, St James street'te kalıyor" dedi, hemen sonra, iskemlesinden kalkarak.</span></p>

  <p class="calibre4"><span class="calibre2">Elinor ona evin numarasını</span> <span class="calibre2">söyledi.</span></p>

  <p class="calibre4"><span class="calibre2">"Öyleyse acele edeyim de size etmeme izin vermediğiniz teşekkürü ona edeyim; beni çok -son derece mutlu ettiğini ifade edeyim."</span></p>

  <p class="calibre4"><span class="calibre2">Elinor onu alıkoymaya çalışmadı; ayrıldılar; Elinor yaşayabileceği her durum değişikliği için ona sonsuz iyi dileklerini dile getirdi; o da aynı</span> <span class="calibre2">iyi dileklerle karşılık vermeye çalıştı, dile getirecek gücü olmasa da.</span></p>

  <p class="calibre4"><span class="calibre2">"Onu bir dahaki görüşümde," dedi Elinor kendi kendine, kapı</span> <span class="calibre2">arkasından kapandığı</span> <span class="calibre2">zaman, "Lucy'nin kocası</span> <span class="calibre2">olarak göreceğim."</span></p>

  <p class="calibre4"><span class="calibre2">Ve bu keyifli beklenti içinde oturdu, geçmişi düşündü, Edward'ın konuşmalarını</span> <span class="calibre2">hatırladı</span> <span class="calibre2">ve tüm duygularını</span> <span class="calibre2">kavramaya çalıştı</span> <span class="calibre2">ve tabii kendi mutsuzluğu üzerinde düşünmeye başladı.</span></p>

  <p class="calibre4"><span class="calibre2">Mrs Jennings eve döndüğü zaman, daha önce hiç görmediği, dolayısıyla haklarında anlatacak çok</span> <span class="calibre2">şeyi olduğu insanları</span> <span class="calibre2">görmekten dönüyor olsa da, aklı</span> <span class="calibre2">ona emanet edilmiş</span> <span class="calibre2">önemli bir sırla o kadar doluydu ki, Elinor ortaya çıkar çıkmaz yine hemen oraya döndü.</span></p>

  <p class="calibre4"><span class="calibre2">"Pekala tatlım," diye haykırdı, "sana delikanlıyı</span> <span class="calibre2">gönderdim. Doğru yapmadım mı? -Herhalde zorluk çekmemişsindir -Teklifini kabul etme konusunda isteksiz davranmadı</span> <span class="calibre2">ya?"</span></p>

  <p class="calibre4"><span class="calibre2">"Hayır efendim; bu pek mümkün değildi."</span></p>

  <p class="calibre4"><span class="calibre2">"Peki, ne zaman hazır olacak? -Çünkü herşey buna bağlı</span> <span class="calibre2">görünüyor."</span></p>

  <p class="calibre4"><span class="calibre2">"Aslında," dedi Elinor, "bu tür usulleri hiç bilmem, o yüzden zamanı</span> <span class="calibre2">ya da gerekli hazırlıkları</span> <span class="calibre2">tahmin bile edemiyorum; ama sanırım tayini iki üç ay içinde gerçekleşir."</span></p>

  <p class="calibre4"><span class="calibre2">"İki üç ay mı!" diye haykırdı</span> <span class="calibre2">Mrs Jennings; "Tanrım! Nasıl bu kadar sakin konuşabiliyorsun; Albay iki üç ay bekleyebilir mi! Başıma gelen! -Benim bile sabrım yetmez buna! -Tabii insan Mr Ferrars'ın nezaketi karşısında memnuniyet duyuyor, ama yani bence onun için iki üç ay beklemeye değmez. Aynı</span> <span class="calibre2">işi yapacak başka biri bulunabilir; zaten kilisede olan biri."</span></p>

  <p class="calibre4"><span class="calibre2">"Sevgili hanımefendi," dedi Elinor, "ne düşünüyorsunuz acaba? -çünkü Albay Brandon'ın tek amacı</span> <span class="calibre2">Mr Ferrars'a faydalı</span> <span class="calibre2">olabilmek."</span></p>

  <p class="calibre4"><span class="calibre2">"İyi artık! -şimdi beni Albay'ın seninle sadece Mr Ferrars'a üç beş</span> <span class="calibre2">kuruş</span> <span class="calibre2">kazandırmak için mi evlendiğini söylüyorsun!"</span></p>

  <p class="calibre4"><span class="calibre2">Oyun bundan sonra daha fazla devam edemezdi; hemen açıklama geldi ve ikisini de bir anda epeyce eğlendirdi, kimsenin keyfini fazla kaçırmadı, çünkü Mrs Jennings hemen bir neşe</span> <span class="calibre2">şeklinden diğerine geçiverdi, üstelik ilkiyle ilgili beklentisinden de vazgeçmedi.</span></p>

  <p class="calibre4"><span class="calibre2">"Öyle, öyle, lojman küçük," dedi,</span> <span class="calibre2">şaşkınlığın ve heyecanın ilk dalgası</span> <span class="calibre2">geçtikten sonra, "hatta harap vaziyette olması</span> <span class="calibre2">da gayet muhtemel; ama bir âdâmın zemin katında beş</span> <span class="calibre2">oturma odası</span> <span class="calibre2">olan, hatta kahyadan duyduğuma göre on beş</span> <span class="calibre2">yataklı</span> <span class="calibre2">bir ev için özür dilediğini düşününce! Hem sen de, sen ki Barton kulübesinde yaşardın! -Komik geldi yani. Ama hayatım, Albay'a çıtlatalım da lojman için bir</span> <span class="calibre2">şeyler yapsın, Lucy gitmeden daha bir konforlu hale getirsin."</span></p>

  <p class="calibre4"><span class="calibre2">"Ama Albay Brandon kilisenin evlenmelerine imkan verecek kadar büyük olduğunu düşünmüyor gibi."</span></p>

  <p class="calibre4"><span class="calibre2">"Albay mızmızdır, tatlım; kendisinin yılda iki bini var ya, kimse daha az parayla evlenemez sanıyor. Bak dediydi dersin, ömrüm yeterse Michaelmas'dan önce Delaford Kilisesi'ne gideceğim, ki Lucy orada diye gideceğim."</span></p>

  <p class="calibre4"><span class="calibre2">Artık hiçbir</span> <span class="calibre2">şey için daha fazla beklemeyecekleri konusunda Elinor da tümüyle onun gibi düşünüyordu.</span></p>

  <p class="calibre4"><span class="calibre2">Edward teşekkürlerini Albay Brandon'a ilettikten sonra o sevinçle Lucy'ye gitti; Bartlett Binaları'na ulaşana kadar sevinci öyle aşırı</span> <span class="calibre2">bir hale gelmişti ki, Lucy ertesi gün onu tebrik etmek için tekrar ziyaret eden Mrs Jennings'e Edward'i hayatında hiç o kadar mutlu görmediğini söyleyebilirdi.</span></p>

  <p class="calibre4"><span class="calibre2">Kendi mutluluğu, kendi neşesi de en az o kadar kesindi; Michaelmas'dan önce Delaford Kilisesi lojmanında hep birlikte mutlu olacakları</span> <span class="calibre2">konusunda Mrs Jennings'le aynı</span> <span class="calibre2">duygulan yürekten paylaşıyordu. Ayrıca Elinor'a Edward gibi hakkını</span> <span class="calibre2">teslim etme konusunda isteksiz olmaktan öyle uzaktı</span> <span class="calibre2">ki, Elinor'un ikisine gösterdiği dostluktan minnet dolu bir sıcaklıkla bahsetti, ona ne kadar borçlu olduklarını</span> <span class="calibre2">kabul etmeye hazırdı, hatta Miss Dashwood'un onların iyiliği için</span> <span class="calibre2">şimdi ya da geçmişte gösterdiği hiçbir çabanın onu</span> <span class="calibre2">şaşırtmayacağını, çünkü gerçekten değer verdiği insanlar için dünyada herşeyi yapabilecek biri olduğuna inandığını</span> <span class="calibre2">açıkça söyledi. Albay Brandon'a gelince, ona sadece bir aziz olarak tapmakla kalmıyor, ayrıca tüm dünyevi meselelerde de ona aziz gibi muamele edilmesi gerektiğine inanıyordu; hatta kiliseye ödediği vergilerin de en üst dilime çıkarılması</span> <span class="calibre2">gerektiğine inanıyordu; ve gizli gizli, Delaford'da onun uşaklarından, arabasından, ineklerinden ve tavuklarından mümkün mertebe istifade etmeyi kuruyordu.</span></p>

  <p class="calibre4"><span class="calibre2">John Dashwood Berkeley street'e uğrayalı</span> <span class="calibre2">bir haftadan fazla olmuştu; o zamandan beri karısının rahatsızlığı</span> <span class="calibre2">konusunda sözlü bir girişim dışında hiçbir bilgi almadıkları</span> <span class="calibre2">için Elinor onu ziyaret etmeyi gerekli görmeye başladı. -Gelgelelim bu sadece içinden gelmiyor değildi, aynı</span> <span class="calibre2">zamanda arkadaşlarından hiçbiri tarafından da desteklenmiyordu. Marianne sadece kendisi asla gitmemekle yetinmiyor, ablasının gitmesini de engellemeye çalışıyordu; arabası</span> <span class="calibre2">her zaman Elinor'un emrinde olsa da Mrs Jennings Mrs John Dashvvood'a öyle sinir oluyordu ki, son keşiften sonra nasıl göründüğünü görme merakı</span> <span class="calibre2">da, Edward'ın tarafmı</span> <span class="calibre2">tutarak onu kızdırma arzusu da tekrar onun meclisinde olma konusundaki isteksizliğinin üstesinden gelemedi. Sonuçta Elinor ziyareti kendi başma yapmaya karar verdi; bu ziyareti yapmak ve diğer ikisinin haklı</span> <span class="calibre2">olarak hazzetmedikleri bir kadınla baş</span> <span class="calibre2">başa sohbet etme riskine girmek için kimse ondan daha isteksiz olamazdı.</span></p>

  <p class="calibre4"><span class="calibre2">Mrs Dashvvood yok dendi; ama araba evden ayrılmazdan önce, kocası</span> <span class="calibre2">kazaen dışarı</span> <span class="calibre2">çıktı. Elinor'a rastladığı</span> <span class="calibre2">için çok sevindiğini söyledi; o da zaten Berkeley street'e ziyarete gelecekmiş; Fanny'nin onu görmekten çok mutlu olacağını</span> <span class="calibre2">söyleyerek onu içeri buyur etti.</span></p>

  <p class="calibre4"><span class="calibre2">Üst kata, oturma odasına çıktılar. -Orada kimse yoktu"Fanny kendi odasındadır herhalde," dedi; -"Hemen yanına gideyim, çünkü eminim seni görmeye asla itiraz etmez. -Alakası</span> <span class="calibre2">yok tabii. Hele</span> <span class="calibre2">şimdi asla -ama mamafih, sen ve Marianne her zaman onun gözdesi oldunuz. -Marianne neden gelmedi?"-</span></p>

  <p class="calibre4"><span class="calibre2">Elinor onun adına bir mazeret uydurdu.</span></p>

  <p class="calibre4"><span class="calibre2">"Seni yalnız gördüğüme üzülmedim," diye cevapladı, "çünkü sana söyleyeceğim çok</span> <span class="calibre2">şey var. Albay Brandon'ın kilisesi -bu doğru olabilir mi? -cidden Edvvard'a mı</span> <span class="calibre2">verdi? Dün raslantıyla öğrendim ve aslını</span> <span class="calibre2">sormak için sana geliyordum."</span></p>

  <p class="calibre4"><span class="calibre2">"Kesinlikle doğru. -Albay Brandon Delaford Kilisesi'ni Edward'a verdi."</span></p>

  <p class="calibre4"><span class="calibre2">"Cidden mi! -Çok</span> <span class="calibre2">şaşırtıcı</span> <span class="calibre2">doğrusu! -ne alaka ki! -aralarında hiçbir akrabalık yok! -artık kiliseler de epey para getiriyor! -bunun değeri neymiş?"</span></p>

  <p class="calibre4"><span class="calibre2">"Yılda iki yüz kadar."</span></p>

  <p class="calibre4"><span class="calibre2">"İyiymiş</span> <span class="calibre2">-o değerde bir kilisenin ikinci satışı</span> <span class="calibre2">için -eski rahibin ihtiyar ve hasta biri olduğunu ve kısa zamanda orayı</span> <span class="calibre2">boşaltacağı</span> <span class="calibre2">düşünülürse -eline bin dört yüz pound geçmiş</span> <span class="calibre2">olmalı. Sonra nasıl oldu da meseleyi bu kişinin ölümünden önce halletti? -Şimdi tabii artık çok geç orayı</span> <span class="calibre2">satmak için, hem de Albay Brandon kadar akıllı</span> <span class="calibre2">bir adam! Böyle olağan, böyle doğal bir mesele üzerinde böyle basiretsiz olmasına</span> <span class="calibre2">şaşıyorum! -Valla, hemen her insan karakterinde büyük bir tutarsızlık var bana kalırsa. Ama sanırım -aklıma geldi debelki olay</span> <span class="calibre2">şöyledir. Edward kiliseye Albay Brandon'ın satışı</span> <span class="calibre2">gerçekten yaptığı</span> <span class="calibre2">kişi orayı</span> <span class="calibre2">alacak yaşa gelinceye kadar sahip olacaktır. -Evet evet, böyledir, kesin."</span></p>

  <p class="calibre4"><span class="calibre2">Elinor buna gayet olumlu bir biçimde itiraz etti; teklifi Albay Brandon'dan Edward'a iletme görevinin kendisine verildiğini, dolayısıyla kilisenin verilme</span> <span class="calibre2">şartlarını</span> <span class="calibre2">bildiğini söyleyerek onu kendi yetkinliğine boyun eğmeye zorladı.</span></p>

  <p class="calibre4"><span class="calibre2">"Gerçekten</span> <span class="calibre2">şaşırtıcı!" -diye haykırdı</span> <span class="calibre2">John Dashwood, anlattıklarını</span> <span class="calibre2">duyunca -"Albay'ın ne gibi bir sebebi olabilir?"</span></p>

  <p class="calibre4"><span class="calibre2">"Çok basit bir sebep -Mr Ferrars'a faydalı</span> <span class="calibre2">olmak."</span></p>

  <p class="calibre4"><span class="calibre2">"Pekala, pekala; Albay Brandon nasıl biri olursa olsun Edward çok</span> <span class="calibre2">şanslı</span> <span class="calibre2">bir adam! -Meseleyi Fanny'ye anlatmayın, gerçi ben çıtlattım, o da gayet metanetle karşıladı, -ama fazla bahsedildiğini işitmek hoşuna gitmeyecektin"</span></p>

  <p class="calibre4"><span class="calibre2">Elinor'un burada, kardeşi onun ya da çocuğunun yoksullaşmasına yol açmayacak bir servet kazandığı</span> <span class="calibre2">için Fanny elbette metanet gösterir, diyesi geldi ama zor da olsa kendini tuttu.</span></p>

  <p class="calibre4"><span class="calibre2">"Mrs Ferrars," diye ekledi John Dashwood, sesini önemli bir konuya geçiyormuş</span> <span class="calibre2">gibi alçaltarak, "henüz bunları</span> <span class="calibre2">bilmiyor; bence en iyisi ondan olabildiğince saklamak. -Nikah kıyıldığı</span> <span class="calibre2">zaman, korkarım hepsini zaten öğrenmek zorunda kalacak."</span></p>

  <p class="calibre4"><span class="calibre2">"Ama bu kadar tedbirli olmak niye? -Oğlunun yaşayacak kadar para kazandığını</span> <span class="calibre2">bilmek onu zerrece memnun etmeyebilir, -bu besbelli söz konusu bile değil; -ama son davranışından sonra niye bir</span> <span class="calibre2">şey hissetsin ki? -oğlunu reddetti, ilelebet kaldırıp attı</span> <span class="calibre2">ve üzerlerinde etki sahibi olduğu insanları</span> <span class="calibre2">da aynı</span> <span class="calibre2">şeyi yapmaya zorladı. Bunları</span> <span class="calibre2">yaptıktan sonra onun adına üzüntü ya da neşe duyması</span> <span class="calibre2">elbette beklenemez -onun başına gelen hiçbir</span> <span class="calibre2">şey onu ilgilendiremez. Bir çocuğun bütün imkanlarını</span> <span class="calibre2">yok ettikten sonra hala bir annenin endişelerini taşıyacak kadar zayıf biri olamaz!"</span></p>

  <p class="calibre4"><span class="calibre2">"Ah Elinor," dedi John, "akıl yürütme</span> <span class="calibre2">şeklin pek iyi, ama insan doğası</span> <span class="calibre2">konusunda büyük bir cehalet üzerine kurulu. Edward'ın mutsuz evliliği gerçekleştiği zaman eminim annesi yine onu gözden çıkarmamış</span> <span class="calibre2">gibi duygulanacak; o yüzden o esef verici hadiseyi hızlandırabilecek her</span> <span class="calibre2">şey ondan olabildiğince saklanmak zorunda. Mrs Ferrars, Edvvard'ın oğlu olduğunu asla unutamaz."</span></p>

  <p class="calibre4"><span class="calibre2">"Beni</span> <span class="calibre2">şaşırtıyorsunuz;</span> <span class="calibre2">şimdiye kadar çoktan hafızasından silinmiştir diye düşünürdüm."</span></p>

  <p class="calibre4"><span class="calibre2">"Onu son derece yanlış</span> <span class="calibre2">tanıyorsun. -Mrs Ferrars dünyadaki en sevgi dolu annelerden biridir."</span></p>

  <p class="calibre4"><span class="calibre2">Elinor sustu.</span></p>

  <p class="calibre4"><span class="calibre2">"Biz</span> <span class="calibre2">şimdi," -dedi Mr Dashwood, kısa bir duraksamadan sonra,</span> <span class="calibre2"><span class="italic">"Robert'in</span></span> <span class="calibre2">Miss Morton'la evlenmesini düşünüyoruz."</span></p>

  <p class="calibre4"><span class="calibre2">Ağabeyinin ses tonundaki ciddi ve kesin önemlilik duygusuna gülümseyen Elinor sakince cevap verdi,</span></p>

  <p class="calibre4"><span class="calibre2">"Sanırım hanımefendinin bu konuda seçme</span> <span class="calibre2">şansı</span> <span class="calibre2">yok."</span></p>

  <p class="calibre4"><span class="calibre2">"Seçmek mi! -ne demek istiyorsun?"-</span></p>

  <p class="calibre4"><span class="calibre2">"Sadece</span> <span class="calibre2">şunu demek istiyorum, konuşma tarzınızdan anladığım kadarıyla Edvvard'la mı, yoksa Robert'le mi evlendiği Miss Morton için farketmez."</span></p>

  <p class="calibre4"><span class="calibre2">"Kesinlikle, ne fark olacak; Robert</span> <span class="calibre2">şimdi her bakımdan en büyük oğul sayılıyor; -başka açılardan, ikisi de gayet hoş</span> <span class="calibre2">delikanlılardır, bence biri diğerinden üstün değildir."</span></p>

  <p class="calibre4"><span class="calibre2">Elinor başka bir</span> <span class="calibre2">şey demedi; John da kısa bir süre sessiz kaldı. -Tespitleri</span> <span class="calibre2">şöyle sona erdi.</span></p>

  <p class="calibre4"><span class="calibre2">"Bir konuda, sevgili kardeşim," dedi elini tutarak ve müthiş</span> <span class="calibre2">bir fısıltıyla konuşarak, "seni temin edebilirim; -ve edeceğim, çünkü sana gurur vereceğini biliyorum. -Şunu düşünmek için iyi sebeplerim var -hatta en yetkili ağızdan duydum, yoksa tekrar etmezdim, çünkü aksi takdirde bu konuda bir</span> <span class="calibre2">şey söylemek çok yanlış</span> <span class="calibre2">olurdu -yo, Mrs Ferrars'ın kendisinin söylediğini duymuş</span> <span class="calibre2">değilim -ama kızı</span> <span class="calibre2">söyledi ve ben de ondan duydum -Yani</span> <span class="calibre2">şu, belli bir</span> <span class="calibre2">şeye karşı</span> <span class="calibre2">-belli bir beraberliğe karşı</span> <span class="calibre2">-beni anlıyorsun -nasıl itirazlar olursa olsun ona çok daha yeğ</span> <span class="calibre2">tutulurdu, bu işin verdiği üzüntünün yarısını</span> <span class="calibre2">vermezdi. Mrs Ferrars'ın konuyu bu</span> <span class="calibre2">ışık altında değerlendirdiğini işitmekten son derecek memnun oldum -hepimiz için gurur verici bir durum. 'Kıyas kabul etmez,' dedi, 'kötünün iyisi; daha beteri olmasın diye</span> <span class="calibre2">şimdi seve seve razı</span> <span class="calibre2">olur.' Ama mamafih, bunlar bahis mevzuu değil -ne düşünülüp ne sözü edilir -birleşmek yani -olamazdı</span> <span class="calibre2">-geçti gitti. Ama sana bunu anlatıvereyim dedim, çünkü ne kadar hoşuna gideceği biliyorum. Pişmanlık duyman için bir sebep yok, sevgili Elinor.</span> <span class="calibre2">Şüphesiz gayet iyi bir evlilik yapacaksın -o kadar iyi, hatta daha iyi, belki, etraflıca bakıldığında. Albay Brandon son zamanlarda seninle oldu mu?"</span></p>

  <p class="calibre4"><span class="calibre2">Elinor yeterince duymuştu, gururunu okşayacak, kendi gözündeki önemini artıracak kadar değilse de sinirlerini bozup aklına takılacak kadar; -o yüzden Mr Robert Ferrars'ın girişiyle doğru dürüst cevap verme mecburiyetinden de, ağabeyinden daha fazlasını</span> <span class="calibre2">işitme tehlikesinden de kurtulduğuna sevindi. Birkaç dakika lafladıktan sonra John Dashwood Fanny'nin kızkardeşinin orada olduğundan haberi olmadığını</span> <span class="calibre2">hatırlayıp onu aramak için odadan çıktı</span> <span class="calibre2">ve Elinor, Robert'le tanışıklığını</span> <span class="calibre2">ilerletmeye terkedildi; Robert davranışlarındaki neşeli umursamazlık ve mutlu rahatlıkla annesinin sevgisi ve cömertliğinden bedelini sürgün edilmiş</span> <span class="calibre2">ağabeyinin ödediği ve sadece kendi sefih hayat tarzı</span> <span class="calibre2">sayesinde haksız bir pay almanın keyfini çıkarırken Elinor'un onun aklı</span> <span class="calibre2">ve ruhu hakkındaki en olumsuz görüşlerini doğrulamaya devam etti.</span></p>

  <p class="calibre4"><span class="calibre2">Baş</span> <span class="calibre2">başa kalalı</span> <span class="calibre2">iki dakika olmuştu ki Robert, Edward'dan bahsetmeye başladı; kiliseyi o da duymuştu ve konuyu çok merak ediyordu. Elinor ayrıntıları</span> <span class="calibre2">John'a anlattığı</span> <span class="calibre2">gibi ona da tekrarladı; bunların Robert üzerindeki etkisi farklı</span> <span class="calibre2">olmakla birlikte, John üzerinde olduğundan daha az dikkat çekici olmadı. Hemen güldü. Edward'in din adamı</span> <span class="calibre2">olması</span> <span class="calibre2">ve küçük bir rahip lojmanında yaşaması</span> <span class="calibre2">fikri onu fazlasıyla eğlendirdi; -buna Edward'in beyaz bir cübbe içinde vaaz vermesi ve John Smith'le Mary Brown arasındaki evlilik ilamını</span> <span class="calibre2">yayınlaması</span> <span class="calibre2">görüntüsü de eklenince, dünyada bundan komik</span> <span class="calibre2">şey olmazmış.</span></p>

  <p class="calibre4"><span class="calibre2">Elinor sessizce ve ağır bir ciddiyetle bu ahmaklığın sona ermesini beklerken gözlerinin duyduğu bütün küçümsemeyi gösteren bir bakışla onun üzerinde sabitlenmesini engelleyemedi. Bununla beraber, gayet amacına ulaşan bir bakıştı, çünkü hem kendi içini rahatlattı</span> <span class="calibre2">hem de ona malzeme vermedi. Robert</span> <span class="calibre2">şakadan ciddiyete geçti, Elinor'un azarlayan bakışları</span> <span class="calibre2">sayesinde değil, kendi heyecanı</span> <span class="calibre2">sayesinde.</span></p>

  <p class="calibre4"><span class="calibre2">"Şaka tabii," dedi sonunda, o anın eşsiz neşesini bir hayli uzatan sahte kahkahasından toparlanıp -"ama gerçekten çok ciddi bir mesele. Zavallı</span> <span class="calibre2">Edward! Hayatı</span> <span class="calibre2">kaydı. Fevkalade üzgünüm -çünkü çok iyi huylu biri olduğunu biliyorum; son derece iyi niyetli bir insandır. Kısa tanışıklığınıza dayanarak yargılamayın onu, Miss Dashwood. -Zavallı</span> <span class="calibre2">Edward! -Davranış</span> <span class="calibre2">itibariyle dünyanın en mutlu kişisi değildir -Ama bilirsiniz hepimiz aynı</span> <span class="calibre2">yeteneklerle -aynı</span> <span class="calibre2">meziyetlerle doğmayız. -Zavallıcık! -onu yabancı</span> <span class="calibre2">insanlar arasında görünce! -cidden acınacak gibiydi! -ama gerçekten krallığın en iyi kalpli insanı</span> <span class="calibre2">olduğuna inanıyorum; size açıkça söylüyorum ki, hayatımda hiç bunlar ortaya çıktığı</span> <span class="calibre2">zamanki kadar</span> <span class="calibre2">şaşırmadım. -İnanamadım yani. -Bana ilk annem söyledi, ben de kendimi kararlılıkla hareket etmek mecburiyetinde hissedip ona hemen dedim ki, 'Sevgili hanımefendi, bu durum karşısından ne yapmak niyetindesiniz bilmiyorum, ama bana gelince, belirtmeliyim ki, eğer Edward bu genç kadınla evlenirse bir daha hayatta yüzüne bakmam.' Aynen böyle dedim o an, -yani cidden fevkalade</span> <span class="calibre2">şaşırmıştım! -Zavallı</span> <span class="calibre2">Edward! -kendini ilelebet bitirdi! -tüm düzgün insanlardan mahrum etti kendini! -ama anneme doğrudan söylediğim gibi, benim için hiç de sürpriz olmadı; onun eğitim tarzından böylesi beklenirdi yani. Zavallı</span> <span class="calibre2">annem neredeyse kendini kaybetti."</span></p>

  <p class="calibre4"><span class="calibre2">"Hanımı</span> <span class="calibre2">gördünüz mü?"</span></p>

  <p class="calibre4"><span class="calibre2">"Evet, bir kez, bu evde kalırken on dakikalığına bir uğramıştım; yeterince gördüm. En sıradan feci bir taşra kızı, stil yok, zarafet yok, doğru dürüst güzellik yok. -Onu gayet iyi hatırlıyorum. Tam zavallı</span> <span class="calibre2">Edward'i elde edebilir dediğim türden bir kız. Annem meseleyi bana anlatır anlatmaz hemen Edward'la kendim konuşmayı</span> <span class="calibre2">ve onu evlilikten vazgeçirmeye çalışmayı</span> <span class="calibre2">teklif ettim; ama artık bir</span> <span class="calibre2">şey yapmak için çok geç olduğunu öğrendim, çünkü maalesef ilk başta ortalarda değildim ve meseleyi öğrendiğimde zaten kopmuşlardı, o zaman da karışmak bana düşmezdi. Ama birkaç saat önce haberim olsaydı</span> <span class="calibre2">-muhtemelen bir sonuç alınabilirdi. Durumu Edward'a gayet net bir</span> <span class="calibre2">şekilde izah ederdim. 'Bak dostum,' derdim, 'ne yaptığını</span> <span class="calibre2">iyi düşün. Gayet yüz kızartıcı</span> <span class="calibre2">bir evlilik yapıyorsun ve ailen oy birliğiyle buna karşı.' Yani bir yol bulunurdu diye düşünmeden edemiyorum. Ama artık çok geç. Açlığa mahkum; -burası</span> <span class="calibre2">belli; kesin açlığa mahkum."</span></p>

  <p class="calibre4"><span class="calibre2">Bu noktayı</span> <span class="calibre2">büyük ciddiyetle açıklığa kavuşturmuştu ki, Mrs John Dashwood'un girişi konuya nokta koydu. Mrs Dashwood konuyu ailesinin dışında kimseyle konuşmuyorduysa da Elinor konunun onun üzerindeki etkisini görebiliyordu, odaya girdiği sırada yüzünde bulunan sıkıntı</span> <span class="calibre2">ifadesinden ve ona davranışındaki kibarlık çabasından. Elinor'la kızkardeşinin yakında</span> <span class="calibre2">şehirden ayrılacaklarını</span> <span class="calibre2">öğrendiğine üzülecek, çünkü onları</span> <span class="calibre2">daha çok görmeyi umduğunu söyleyecek kadar ileri götürdü ilgisini; -onu odaya getiren ve konuşmasını</span> <span class="calibre2">hayranlıkla izleyen kocası</span> <span class="calibre2">onun bu çabasının büyük bir sevecenlik ve zarafetle dolu olduğunu düşünüyor gibiydi.</span></p>

  <p class="calibre4"><span class="calibre2">Harley street'e kısa bir veda ziyareti daha yapıldı; bu ziyarette Elinor ta Barton'a kadar hiç masraf etmeden gittikleri, bir iki gün içinde Albay Brandon da arkalarından Cleveand'a gideceği için ağabeyinin tebriklerini kabul etti ve</span> <span class="calibre2">şehirdeki ağabey kardeş</span> <span class="calibre2">sohbetini tamamladı; -Fanny de ne zaman yolları</span> <span class="calibre2">düşerse, ki düşmesi mümkün değildi, Norland'a gelmeleri için belli belirsiz bir davet yaptı, John da Elinor'a daha sıcak ama daha alçak sesle onu çok yakında Delaford'da görmeye geleceği sözünü verdi ve böylece</span> <span class="calibre2">şehir dışındaki tüm görüşme ihtimalleri belirlenmiş</span> <span class="calibre2">oldu.</span></p>

  <p class="calibre4"><span class="calibre2">Tüm yakınlarının onu Delaford'a göndermeye kararlı</span> <span class="calibre2">olduğunu görmek Elinor'u eğlendirdi; -dünyada artık ziyaret etmeyi de, yerleşmeyi de en az isteyeceği yerdi; çünkü sadece ağabeyi ve Mrs Jennings tarafından gelecekteki evi olarak görülmekle kalmıyor, aynı</span> <span class="calibre2">zamanda Lucy bile ayrılırlarken onu</span> <span class="calibre2">ısrarla davet ediyordu orada misafiri olmaya.</span></p>

  <div class="mbppagebreak" id="calibre_pb_13"></div>
</body>
</html>
