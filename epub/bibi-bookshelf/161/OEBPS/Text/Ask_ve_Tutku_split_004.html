<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşk ve Tutku</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4">Kibarlığın o ana kadar engellediği yakınma ve ağıtlar o an herkesten sökün etti; hepsi öyle hayal kırıklığına uğratılmanın nasıl asap bozucu olduğunda tekrar tekrar fikir birliğine vardılar.</p>

  <p class="calibre4">"Mamafih," dedi Mrs Jennings, zafer duygusuyla, "işinin ne olduğunu tahmin edebiliyorum."</p>

  <p class="calibre4">"Öyle mi hanımefendi?" dedi hemen herkes.</p>

  <p class="calibre4">"Evet; Miss Williams'la ilgili olduğuna eminim."</p>

  <p class="calibre4">"Peki Miss Williams kim?" diye sordu Marianne.</p>

  <p class="calibre4">"Ne! Miss Williams'in kim olduğunu bilmiyor musunuz? Eminim daha önce duymuşsunuzdur. Albay'ın bir akrabası, şekerim; çok yakın bir akrabası. Genç hanımları şoke etmekten korktuğumuz için ne kadar yakın olduğunu söylemeyeceğiz." Sonra sesini bir parça alçaltıp, Elinor'a şöyle dedi, "Gayri meşru kızı."</p>

  <p class="calibre4">"Cidden mi!"</p>

  <p class="calibre4">"Ya evet; hem de hık demiş burnundan düşmüş. Tahminimce Albay bütün servetini ona bırakacak."</p>

  <p class="calibre4">Lady Middleton'ın zarafet duygusu yara aldı; gayri meşru bir kızın sözünün edilmesi gibi uygunsuz bir konuyu kapatmak için bizzat hava hakkında bir şeyler söyleme zahmetine katlandı.</p>

  <p class="calibre4">Sir John dönünce böyle talihsiz bir olayın yol açtığı genel üzüntüye bütün kalbiyle iştirak etti; ama hazır bir aradayken mutlu olmak için bir şeyler yapmaları gerektiğini söyleyerek sözlerini tamamladı; biraz fikir alışverişi yapıldıktan sonra mutluluk sadece Whitwell'de tadılabilecektiyse de kırda araba gezisi yaparak da makul bir iç huzuru bulabileceklerine karar verildi. Bunun üzerine arabalar emredildi; ilk Willoughby'ninki geldi; Marianne arabaya bindiği zaman hiç olmadığı kadar mutlu görünüyordu. Willoughby hızla parkı geçti ve az sonra gözden kayboldular; geri döndükleri zamana kadar onları bir daha gören olmadı; zaten geriye de herkesten sonra döndüler. İkisi de geziden keyif almış görünüyorlardı, ama diğerleri yamaçlardan inerken onlar sadece patikaları takip ettiklerini söylemekle yetindiler.</p>

  <p class="calibre4">Akşamleyin dans etmeye ve herkesin gün boyu son derece neşeli olmasına karar verildi. Careyler'den birkaç kişi daha yemeğe geldi ve masaya neredeyse on iki kişi oturmanın ayrıcalığını tattılar; Sir John masayı büyük tatmin duygusu içinde seyretti. Willoughby büyük Miss Dashwoodlar arasında her zamanki yerini aldı. Mrs Jennings, Elinor'un sağ tarafına oturdu; oturalı çok olmamıştı ki onunla Willoughby'nin arkasına eğildi ve Marianne'e ikisinin de duyabileceği kadar yüksek sesle şöyle dedi, "Tüm numaralarınıza rağmen sizi buldum. Sabahleyin neredeydiniz biliyorum."</p>

  <p class="calibre4">Marianne kızardı ve alelacele cevap verdi, " Nerede?"-</p>

  <p class="calibre4">"Bilmiyor muydunuz," dedi Willoughby, "arabamla uzaklaşmıştık."</p>

  <p class="calibre4">"Evet evet, Sayın Sahtekar, o kadarını gayet iyi biliyorum, ama <span class="italic">nereye</span> gittiğinizi de öğrenmeye kararlıydım. -Umarım evinizi beğendiniz, Miss Marianne. Çok büyük bir ev olduğunu biliyorum; sizi görmeye geldiğim zaman umarım yeniden dayayıp döşemiş olursunuz, çünkü altı yıl önce gittiğim zaman buna pek ihtiyacı vardı."</p>

  <p class="calibre4">Marianne müthiş bir sarsıntı içinde öte yana döndü. Mrs Jennings içten bir kahkaha attı; Elinor nerede olduklarını öğrenmeyi kafasına koyunca kendi hizmetçisine Mr Willoughby'nin uşağının ağzını arattığını, o şekilde Allenham'a gittiklerinden ve bahçede yürüyerek, evin her yanını gezerek epey zaman geçirdiklerinden haberdar olduğunu öğrendi.</p>

  <p class="calibre4">Elinor bunun doğru olduğuna inanamıyordu, çünkü Willoughby, Marianne'in en ufak bir tanışıklığı olmadığı Mrs Smith içerideyken eve girmeyi teklif etsin, Marianne de kabul etsin, olacak şey değildi.</p>

  <p class="calibre4">Yemek odasından çıktıkları zaman Elinor ona bunları sordu ve Mrs Jennings'in anlattığı her hadisenin tamamen doğru olduğunu büyük bir şaşkınlıkla öğrendi. Marianne bundan şüphe ettiği için ona çok kızdı.</p>

  <p class="calibre4">"Oraya gitmediğimizi, evi görmediğimizi neden düşünüyorsun Elinor? Bu senin de sık sık yapmak istediğin bir şey değil mi?"</p>

  <p class="calibre4">"Evet Marianne, ama Mrs Smith oradayken ve yanımdan Mr Willoughby'den başka arkadaş yokken gitmezdim."</p>

  <p class="calibre4">"Ama Mr Willoughby evi gösterme hakkına sahip tek kişi; üstü açık bir arabayla gittiğimiz için de yanımızda başka birinin olması imkansızdı. Hayatımda daha keyifli bir sabah geçirmedim."</p>

  <p class="calibre4">"Korkarım," diye cevapladı Elinor, "bir hareketin keyifli olması her zaman uygun olduğunu kanıtlamaz."</p>

  <p class="calibre4">"Aksine, başka herşeyden daha fazla kanıtlar Elinor; çünkü yaptığım şeyin gerçekten uygunsuz bir yanı olsaydı o zaman farkederdim, çünkü yanlış bir şey yaptığımızı her zaman anlarız ve öyle bir inançla asla keyif alamazdım."</p>

  <p class="calibre4">"Ama Marianneciğim, seni gayet küstah bazı sözlere maruz bıraktığı halde davranışının doğruluğundan hala şüphe etmiyor musun?"</p>

  <p class="calibre4">"Mrs Jennings'in küstah sözleri uygunsuz davranışların kanıtı olacaksa hepimiz hayatımızın her anında suç işliyoruz demektir. Onun tavsiyelerine de, tenkitlerine de değer vermiyorum. Mrs Smith'in bahçesinde yürümekle ya da evini gezmekle yanlış bir şey yaptığımı düşünmüyorum. Hepsi bir gün Willoughby'nin olacak ve... "</p>

  <p class="calibre4">" Bir gün sana ait olacaksa bile Marianne, hareketini haklı gösteremezsin."</p>

  <p class="calibre4">Marianne bu ima karşısında kızardı; ama görünür şekilde memnun da oldu; on dakikalık samimi bir düşünce arasından sonra tekrar ablasına geldi ve müthiş bir neşe içinde şöyle dedi; "Galiba Elinor Allenham'a gitmem pek yakışık almadı; ama Mr Willoughby ısrarla bana yeri göstermek istedi; inan çok güzel bir ev. -Üst katta enfes bir oturma odası var; genişliği tam gündelik kullanıma göre, modern mobilyayla harika olur. Köşe odası; iki yanda penceresi var. Bir yandan evin arkasındaki bowling çayırı üzerinden harikulade salkım saçak bir ormana bakıyorsun, öbür yandan da kilise ve köy manzaran var; daha ötede o hep hayran olduğumuz sarp tepeler. Aklıma yatmadı gerçi, çünkü hiçbir şey o mobilyadan daha sıkıcı olamaz -ama şöyle bir dayanıp döşense -Willoughby diyor ki birkaç yüz pounda İngiltere'nin en hoş yaz odalarından biri olurmuş."</p>

  <p class="calibre4">Elinor onu başkaları araya girmeden dinleyebilseydi evdeki her odayı aynı zevkle anlatacaktı.</p>

  <p class="calibre4">Albay Brandon'm Park ziyaretinin aniden sona ermesi, sebebini saklama kararlılığıyla birleşince, iki üç gün boyunca Mrs Jennings'in aklını doldurdu, merakını celbetti; kendisi büyük merakçıydı, tüm tanışlarının geldisine gittisine kıpır kıpır bir ilgi duyan herkesin olması gerektiği gibi. Durmadan merak etti sebebi ne olabilir diye; kesin kötü haberdi; o zaman başına gelmesi mümkün her derdi gözden geçirdi, hem de şansa yer bırakmayacak bir dirayetle.</p>

  <p class="calibre4">"Gayet kederli bir mesele olduğuna eminim," dedi. "Yüzünde gördüm yani. Zavallı adam! Durumu bozulmuş olabilir, korkarım. Delaford'daki mülk yılda iki binden fazla getirmiyordu; kardeşi de herşeyi acayip püsürlü bıraktı. Kanımca para meselesi yüzünden çağrıldı, çünkü başka ne olabilir ki? Acaba öyle mi. işin aslını bilmek için neler vermezdim. Belki de Miss Williams'la ilgilidir -hatta kesin öyledir, çünkü ben kızdan bahsedince pek utandı. Belki şehirde hastalanmıştır; bu çok mümkün, çünkü zaten hastalıklıcana bir kızdı diye biliyorum. Her iddiaya girerim, mesele Miss Williams. Albay'ın sıkıntılı durumda olması artık pek mümkün değil, çünkü çok tedbirli adamdır, şimdiye kadar mülkün borçlarını temizlemiştir. Ne olabilir acaba! Avignon'daki kızkardeşi kötüleşmiş de onu çağırmış olsa. O telaşla gitmesi gayet akla yatkın. Valla, bütün kalbimle dilerim ki dertleri bitsin, yanına da iyi bir eş kar kalsın."</p>

  <p class="calibre4">Böyle merak etti, böyle konuştu Mrs Jennings, aklına gelen her yeni ihtimalle fikri değişti ve aklına gelen her ihtimal aynı şekilde mümkün göründü. Albay Brandon'ın iyiliğini içtenlikle isteyen Elinor ansızın çekip gitmesine Mrs Jennings'in beklediği kadar merak duymadı; meselenin öyle büyük bir şaşkınlığı ya da türlü çeşit ihtimaller kovalamayı gerektirmediğini düşünmesine ek olarak, merakını asıl başka bir şey çekiyordu. Merakını çeken, kızkardeşiyle Willoughby'nin herkesin ilgiyle beklediğini biliyor olmaları gereken konudaki olağandışı sessizliğiydi. Bu sessizlik devam ettikçe durum her gün ikisinin mizacıyla daha çelişkili ve daha tuhaf göründü. Elinor birbirlerine olan gündelik davranışlarına bakılırsa, oldu denen şeyi neden annesine ve ona açıkça söylemediklerini anlayamıyordu.</p>

  <p class="calibre4">Evliliğe hemen kalkışamayacaklarını kolayca anlayabiliyordu; Willoughby bağımsız olsa da zengin olduğuna inanmak için bir neden yoktu. Sir John mülkünün yılda altı yedi yüz getirdiğini tahmin ediyordu; ama o gelirin pek karşılayamayacağı kadar masraflı bir hayat sürüyordu ve kendisi de yoksulluğundan sık sık yakınmıştı. Ama sözlenmeleri konusunda ikisinin sürdürdüğü ve aslında hiçbir şeyi örtemeyen bu tuhaf gizliliği Elinor anlayamıyordu; genel görüşlerine ve hareketlerine o kadar aykırıydı ki, Elinor bazen gerçekten sözlendiklerinden şüphe ediyor bu şüphe de Marianne'e meseleyi sormasına engel oluyordu.</p>

  <p class="calibre4">Yakınlıkları konusunda hiçbir şey Willoughby'nin davranışlarından daha fazla fikir veremezdi. Marianne'e bir aşığın kalbinin verebileceği en ayrıcalıklı sevecenliği gösteriyor <sup class="calibre5"><small class="calibre6"><span class="calibre7">a</span></small></sup>i~ lenin geri kalanına da bir oğulun ve ağabeyin sıcak ilgisiyle davranıyordu. Kulübeyi evi bellemiş ve seviyor gibiydi; vaktinin çoğunu Allenham yerine orada geçiriyordu; eğer herkes Park'ta toplanmamışsa sabah egzersizinin orada biteceği, günün geri kalanını Marianne'in yanında, en sevdiği puanterinin de Marianne'in ayaklarının dibinde geçireceği neredeyse kesindi.</p>

  <p class="calibre4">Hele bir akşam, Albay Brandon köyden ayrıldıktan bir hafta kadar sonra, kalbi etrafındaki nesnelere yakınlık duymaya olağandışı bir şekilde açılmış gibiydi; Mrs Dashwood'un ilkbaharda kulübeyi genişletme planından bahsedivermesi üzerine sevginin ona mükemmel gösterdiği bir yerde herhangi bir değişiklik yapılmasına hararetle itiraz etti.</p>

  <p class="calibre4">"Ne!" diye haykırdı"Bu güzelim kulübeyi genişletmek mi? Hayır. Buna asla razı olmam. Eğer benim duygularıma önem veriliyorsa tek bir taş ilave edilmemeli, tek bir karış büyütülmemeli."</p>

  <p class="calibre4">"Telaşlanmayın," dedi Miss Dashwood, "öyle bir şey olmayacak, çünkü annemin asla o kadar parası olmayacak."</p>

  <p class="calibre4">"Buna bütün kalbimle sevindim," diye haykırdı. "Eğer parasını daha başka şeylere harcamayacaksa hep yoksul kalsın."</p>

  <p class="calibre4">"Teşekkür ederim Willoughby. Sizin ya da sevdiğim herhangi birinin bir yere bağlılık duygusunu dünyadaki hiçbir tadilata feda etmeyeceğimden emin olabilirsiniz. Baharda hesaplarımı gördüğüm zaman ne meblağ kalırsa, sizi üzecek bir işe girişmektense boş boş bir kenarda yatsın isterim. Ama burayı kusurlarını görmeyecek kadar çok mu seviyorsunuz?"</p>

  <p class="calibre4">"Evet," dedi Willoughby. "Benim için kusursuz. Dahası, burayı mutluluğun mümkün olabildiği tek yer olarak görüyorum; yeterince zengin olsaydım Combe'u hemen yıkar, yerine bu kulübenin tıpatıp aynısını yapardım."</p>

  <p class="calibre4">"Karanlık, dar merdiveni ve dumana boğulan mutfağıyla herhalde," dedi Elinor.</p>

  <p class="calibre4">"Öyle," diye haykırdı Willoughby aynı hevesli sesle, "ona ait herşeyle hem de; -tek tek her konforu da, her konforsuzluğu da aynen yerinde olmalı. O zaman, sadece o zaman, öyle bir çatı altında olursa Combe'da da Barton'da olduğum kadar mutlu olabilirim."</p>

  <p class="calibre4">"Daha iyi odaların, daha geniş bir merdivenin olumsuzluğu altında bile," dedi Elinor, "bundan sonra kendi evinizi de burası kadar kusursuz bulacak olmanızdan gurur duyuyorum."</p>

  <p class="calibre4">"Elbette," dedi Willoughby, "orayı benim için çok kıymetli yapan belli durumlar var; ama burası kalbimde başka hiçbir yerin paylaşamayacağı bir öneme sahip."</p>

  <p class="calibre4">Mrs Dashwood keyifle Marianne'e baktı; Marianne'in güzel gözleri de öyle dolu dolu Willoughby'ye dikilmişti ki, onu ne kadar iyi anladığını açıkça ortaya koyuyordu.</p>

  <p class="calibre4">"Ne kadar çok istemişimdir," diye ekledi Willoughby, "bu yıl Allenham'dayken Barton kulübesinde yaşayanlar olsun diye! Konumuna hayran olmadan bir kez önünden geçtiğim ve içinde kimse yok diye hayıflanmadığım olmamıştır. Sonra hiç beklemiyordum köye sonraki gelişimde Mrs Smith'ten duyacağım ilk haberin Barton kulübesinin tutulduğu haberi olmasını: hadise beni birden öyle sevindirdi ve ilgilendirdi ki orada tadacağım mutluluk malum olmuş diyesim geliyor. Sence de öyle değil mi Marianne?" Bunu Marianne'e alçak bir sesle söyledi. Sonra önceki ses tonunda devam ederek şöyle dedi, "Bir daha kalkıp bu evi berbat edeceksiniz, öyle mi Mrs Dashwood? Hayalci tadilatlar yapıp evi sadeliğinden yoksun bırakacaksınız! Tanışıklığımızın ilk başladığı, o zamandan beri birlikte birçok mutlu saat geçirdiğimiz bu güzel odayı alelade bir hole çevireceksiniz ve şimdiye kadar dünyanın en geniş dairesinin verebileceğinden daha gerçek bir barınak ve konfor sunmuş bu odadan millet çabucak geçip gidecek."</p>

  <p class="calibre4">Mrs Dashwood hiçbir tadilata kalkışmayacağına onu tekrar temin etti.</p>

  <p class="calibre4">"Siz iyi bir kadınsınız," diye cevap verdi Willoughby. "Sözünüz içimi rahatlattı. Sözünüzü bir adım daha ileri götürün ve beni mutlu edin. Bana sadece evinizin aynı kalacağını değil, ama aynı zamanda sizi ve ailenizi de eviniz gibi hep aynı bulacağımı ve beni hep size ait olan herşeyi benim için öylesine kıymetli yapan nezaketinizle karşılayacağınızı söyleyin."</p>

  <p class="calibre4">Söz hemen verildi ve akşam boyunca Willoughby'nin davranışları sevgisini ve mutluluğunu yansıttı.</p>

  <p class="calibre4">"Yarın akşam sizi yemekte görecek miyiz?" dedi Mrs Dashvvood, Willoughby onlardan ayrılırken. "Sabahleyin gelmeniz ricasında bulunmuyorum, çünkü Lady Middleton'ı ziyaret etmek için Park'a yürüyeceğiz."</p>

  <p class="calibre4">Willoughby saat dörde doğru onlara katılmak için söz verdi.</p>

  <p class="calibre4">Mrs Dashwood'un Lady Middleton ziyareti ertesi gün gerçekleşti; kızlarından ikisi onunla gittiler; ama Marianne uydurma bir meşgale öne sürerek gruptan affını istedi; önceki gece Wilioughby'yle onlar yokken uğraması konusunda sözleştiği sonucuna varan annesi onun evde kalmasından ziyadesiyle memnun oldu.</p>

  <p class="calibre4">Park'tan dönüşlerinde Willoughby'nin arabasıyla uşağını kulübede bekliyor buldular; Mrs Dashwood düşüncesinde haklı olduğunu anladı. Şimdiye kadar herşey tahmin ettiği gibi gitmişti; ama eve girince hiçbir öngörünün ona beklemesini söylemediği bir durumla karşılaştı. Daha holdeydiler ki Marianne şiddetli bir üzüntü içinde aceleyle oturma odasından çıktı; mendili gözlerindeydi ve onlara dikkat etmeden üst kata koştu. Şaşırmış ve telaşlanmış bir halde doğruca onun çıktığı odaya girdiler ve odada sadece Willoughby'yi buldular; sırtı onlara dönük, şömineye yaslanmıştı. Onlar girince önüne döndü; yüzü Marianne'i altüst eden duyguyu güçlü bir biçimde paylaştığını gösteriyordu.</p>

  <p class="calibre4">"Marianne'in bir şeyi mi var?" diye haykırdı Mrs Dashwood içeri girerek"hasta mı?"</p>

  <p class="calibre4">"Umarım değildir," diye cevap verdi Willoughby, neşeli görünmeye çalışarak; ve zoraki bir gülümsemeyle hemen ekledi, "Asıl hasta olması gereken benim -çünkü şu an müthiş bir hayal kırıklığı içinde ızdırap çekiyorum!"</p>

  <p class="calibre4">"Hayal kırıklığı mı!"-</p>

  <p class="calibre4">"Evet, çünkü size verdiğim sözü tutamıyorum. Mrs Smith bu sabah beni iş için Londra'ya göndererek onun eline bakan yoksul bir kuzen üzerinde zenginliğinin gücünü kullandı. Emirlerimi henüz aldım ve Allenham'a veda ettim; neşelenmek bahanesiyle şimdi de size veda etmeye geldim."</p>

  <p class="calibre4">"Londra'ya mı? -peki bu sabah mı gidiyorsunuz?"</p>

  <p class="calibre4">"Hemen şu an."</p>

  <p class="calibre4">"Bu büyük talihsizlik. Ama Mrs Smith'in sözü dinlenmeli; -işler sizi bizden uzun süre ayırmaz umarım."</p>

  <p class="calibre4">Willoughby cevap verirken kızardı. "Çok naziksiniz, ama Devonshire'e hemen döneceğimi düşünmüyorum. Mrs Smith'e yaptığım ziyaretler bir yıl geçmeden yenilenmez."</p>

  <p class="calibre4">"E tek dostunuz Mrs Smith değil ya. Civarda buyur edileceğiniz tek yer Allenham mı? Çok ayıp Willoughby. Bizden davetiye mi bekleyeceksiniz?"</p>

  <p class="calibre4">Willoughby'nin rengi daha da kızardı; gözleri yere dikili halde, sadece şu cevabı verebildi, "Çok iyisiniz."</p>

  <p class="calibre4">Mrs Dashvvood şaşkınlık içinde Elinor'a baktı. Elinor da bir o kadar şaşkındı. Birkaç saniye herkes sessiz kaldı. Sonra Mrs Dashwood konuştu.</p>

  <p class="calibre4">"Tek söyleyebileceğim, sevgili Willoughby, Barton kulübesinde her zaman iyi karşılanacaksınız; size hemen buraya dönmeniz konusunda ısrar etmeyeceğim çünkü bunu Mrs Smith'in nasıl karşılayacağına sadece siz karar verebilirsiniz; o bakımdan kararınızı sorgulayacak olmadığım gibi isteğinizden de şüphe etmeyeceğim."</p>

  <p class="calibre4">"Mevcut sözlerim," diye cevapladı Willoughby kafası karışık bir halde, "öyle ki -kendimi layık göremediğim kadar"-</p>

  <p class="calibre4">Durdu. Mrs Dashwood konuşamayacak kadar şaşkındı; bir sessizlik daha geldi. Sessizliği Willoughby bozdu; hafif bir gülümsemeyle, "Bu şekilde uzatmak saçma. Varlıklarından şu an zevk almam imkansız olan dostlar arasında kalarak kendime daha fazla işkence etmeyeceğim," dedi.</p>

  <p class="calibre4">Sonra apar topar veda edip odadan çıktı. Arabasına bindiğini gördüler; araba bir anda gözden kayboldu.</p>

  <p class="calibre4">Mrs Dashvvood konuşamayacak kadar doluydu ve bu ani gidişin yol açtığı üzüntü ve korkuyla baş başa kalabilmek için hemen oturma odasından çıktı.</p>

  <p class="calibre4">Elinor da en az annesi kadar huzursuz olmuştu. Olanları endişe ve esefle düşünüyordu. Willoughby'nin onlara veda ederkenki davranışları, rahatsızlığı, neşeli görünme çabası, hepsinden çok annesinin davetini kabul etmekteki isteksizliği, bir aşığa yakışmayacak, ona yakışmayacak korkaklığı onu son derece tedirgin etti. Bir an Willoughby'nin hiçbir ciddi plan yapmamış olduğundan korktu, sonra onunla kızkardeşi arasında talihsiz bir kavga geçtiğinden; -Marianne'in odadan çıktığı sıradaki üzüntüsü ciddi bir kavganın sonucu olabilecek türdendi, ama Marianne'in ona duyduğu aşkı düşündüğü zaman herhangi bir kavga hemen hemen imkansız görünüyordu.</p>

  <p class="calibre4">Ama ayrılıklarının ayrıntıları ne olursa olsun kızkardeşinin üzüntüsü ortadaydı; Marianne'in sadece geçmeye bırakmamakla kalmayıp aynı zamanda vazife gibi beslediği ve büyüttüğü müthiş hüznü derin bir şefkatle düşündü.</p>

  <p class="calibre4">Yaklaşık yarım saat sonra annesi döndü; gözleri kızarmış olmakla birlikte hepten neşesiz de değildi.</p>

  <p class="calibre4">"Bizim sevgili Willoughby şimdi Barton'dan epeyce uzaktadır Elinor," dedi, işinin başına otururken, "kimbilir nasıl hüzünlü bir halde gidiyor."</p>

  <p class="calibre4">"Bütün bunlar çok tuhaf. Böyle aniden gitmek! Bir anlık bir işe benziyor. Dün gece bizimle pek mutluydu, pek neşeli, pek duyguluydu. Ama şimdi on dakika önce haber verip -geri dönmemesiye gitmek! -Bize anlatamadığı bir şeyler olmuş olmalı. Konuşması, davranışı alıştığımız gibi değildi. Farkı sen de benim kadar görmüşsündür. Ne olabilir? Kavga etmiş olabilirler mi? Senin davetini başka neden reddetsin ?" -</p>

  <p class="calibre4">"Eksik olan şey istek değildi Elinor; bunu açıkça görebiliyorum. Kabul edecek gücü yoktu. Etraflıca düşündüm ve başta bana da, sana da garip görünen herşeyin açıklamasını buldum."</p>

  <p class="calibre4">"Öyle mi?"</p>

  <p class="calibre4">"Evet. Bunları kendime tatmin edici bir şekilde açıkladım; -ama sen Elinor, sen ki her fırsatta herşeyden şüphe etmeyi seversinbiliyorum, bunu tatmin edici bulmayacaksın; ama konuşarak da bana fikrimi değiştirtemezsin. Kanaatim o ki Mrs Smith delikanlının Marianne'e ilgi duyduğundan şüpheleniyor bunu onaylamıyor; (belki delikanlı için başka planlan var) ve bu yüzden onu uzaklaştırmak istiyor; -onu koşturduğu iş gitsin diye uydurulmuş bir şey. Bence böyle oldu. Ayrıca ilişkiyi onaylamadığının delikanlı da farkında, dolayısıyla Marianne'le sözlendiğini itiraf etmeye henüz cesaret edemiyor; kadının eline baktığı için kendini planlarına boyun eğmeye mecbur hissediyor ve bir süreliğine Devonshire'den uzaklaşıyor. Biliyorum, bana bunlar olmuş da olabilir, olmamış da olabilir diyeceksin, ama meseleyi bunun kadar tatmin edici bir şekilde açıklayan başka bir anlama yöntemi bulamazsan itiraz dinlemeyeceğim. Şimdi, bunlara ne diyeceksin?"</p>

  <p class="calibre4">"Hiç, çünkü cevabımı tahmin ettin."</p>

  <p class="calibre4">"Demek ki olmuş da olabilir, olmamış da olabilir diyecektin. Ah Elinor, ne kadar anlaşılmaz duyguların var! Aklın herşeyi hep kötüye yoruyor. Marianne'e sefalet, Willoughby'ye de suç yakıştırırsın, oysa Willoughby için özür bulman gerekir. Bize her zamanki davranışlarından daha soğuk bir şekilde veda etti diye onu suçlu görmeye kararlısın. Çaresizliğe hiç mi pay vermeyeceksin, ya da taze bir hayal kırıklığının sarstığı bir ruh haline? Kesin değil diye hiçbir olasılık kabul edilmeyecek mi? Sevmemiz için ortada bunca neden olan, ama hakkında kötü düşünmemiz için hiçbir neden olmayan bir adama hiç mi hak tanımayacağız? Bir süreliğine mecburen gizli kalacak olsa da kendi başlarına izah edilemez dürtüler olması olasılığına? Hadi peki, onun nesinden şüphe ediyorsun?"</p>

  <p class="calibre4">"Bunu ben de pek bilmiyorum. -Ama hoş olmayan bir şeyden şüphelenmek onda az önce tanık olduğumuz böyle bir değişimin kaçınılmaz sonucu. Öte yandan, iyi yanlarının hakkını vermek gerektiğini söylemekte çok haklısın; herkes hakkındaki yargılarımda samimi olmak isterim. Willoughby'nin davranışı için gayet geçerli sebepleri olabilir kuşkusuz ve umarım vardır. Ama bunları hemen söylemek Willoughby'ye daha çok yakışırdı. Gizlilik gerekli olabilir; ama gizliliği onun uygulamasını hala kabul edemiyorum."</p>

  <p class="calibre4">"Yine de değişmeye mecbur olduğunda karakterinden saptığı için onu suçlama. Ama onu savunmak için söylediklerimin doğruluğunu gerçekten mi kabul ediyorsun? -Sevindimkendisi aklanmıştır."</p>

  <p class="calibre4">"Tam değil. Sözlendiklerini (tabii eğer gerçekten sözlendilerse) Mrs Smith'ten saklamak yerinde olabilir -durum öyleyse şu sıra Devonshire'de pek görünmemek Willoughby için akıllıca olur. Ama bu meseleyi bizden saklamaları için mazeret değil."</p>

  <p class="calibre4">"Bizden saklamak mı! Yavrucuğum, Willoughby'yle Marianne'i bir şey saklamakla mı suçluyorsun? Bu cidden çok tuhaf, çünkü gözlerin her gün onları tedbirsiz davrandıkları için kınayıp duruyordu."</p>

  <p class="calibre4">"Sevgilerinin değil," dedi Marianne, "sözlenmelerinin kanıtını istiyorum."</p>

  <p class="calibre4">"Ben her iki konuda da gayet tatmin olmuş durumdayım."</p>

  <p class="calibre4">"Ama meseleyle ilgili sana ikisi tarafından da tek kelime söylenmedi."</p>

  <p class="calibre4">"Hareketlerin o kadar açık konuştuğu bir yerde hiçbir kelimeye ihtiyacım yok. Marianne'e ve hepimize olan davranışı, hiç değilse son on beş gündüç onu sevdiğini ve müstakbel karısı olarak düşündüğünü, bize de en yakın akraba duyguları beslediğini göstermedi mi? Birbirimizi gayet iyi anlamadık mı? Bakışları, tavırları, ilgili ve sevecen hürmeti günbegün benim rızamı istemedi mi? Elinorcuğum, sözlendiklerinden şüphe etmek mümkün mü? Böyle bir düşünce nasıl aklına gelebilir? Kızkardeşinin sevgisinden emin olduktan sonra Willoughby'nin onu terketmesi ya da sevgisini ifade etmeden birkaç aylığına bile terketmesi düşünülebilir mi; -hatta birbirlerine güven vermeden ayrılmaları?"</p>

  <p class="calibre4">"İtiraf ederim ki," diye cevapladı Elinor, "bir şey hariç her halleri sözlendiklerini gösteriyor; ama o bir şey her ikisinin de meseleyle ilgili mutlak sessizliği ki, bu benim için başka herşeyden daha ağırlıklı."</p>

  <p class="calibre4">"Bu çok tuhaf! Yani aralarında açıkça olup biten herşeyden sonra aralarındaki yakınlığın doğasından şüphe edebiliyorsan Willoughby'nin alçağın teki olduğunu düşünüyor olmalısın. Bunca zamandır kızkardeşini kandırıyor muydu? Ona karşı aslında kayıtsız olduğunu mu düşünüyorsun?"</p>

  <p class="calibre4">"Hayır, bunu düşünemem. Onu seviyor olmalı ve eminim seviyor"</p>

  <p class="calibre4">"Ama böyle bir kayıtsızlıkla, geleceğe böyle bir aldırmazlıkla Marianne'i terkedebiliyorsa sevgisinde bir tuhaflık olmalı diyorsun."</p>

  <p class="calibre4">"Bu meseleyi hiçbir zaman kesin görmediğimi hatırlamalısın anneciğim. İtiraf ediyorum, şüphelerim vardı; ama öncekinden daha zayıf, hatta yakında hiç kalmayabilir. Mektuplaştıklarını öğrenirsek bütün korkularım geçer."</p>

  <p class="calibre4">"Müthiş bir itiraf cidden! Onları ancak sunakta görürsen evleneceklerine inanırsın. Zalim kız! Ama benim böyle bir kanıta ihtiyacım yok. Bana göre şüpheyi haklı çıkaracak hiçbir şey olmadı; gizliliğe kalkışılmadı; herşey baştan sona açık ve samimiydi. Kızkardeşinin isteklerinden şüphe edemezsin. Dolayısıyla Willoughby'den şüphe ediyor olmalısın. Ama neden? Namuslu, duygulu bir adam değil mi? Tedirgin edecek herhangi bir tutarsızlığı mı oldu? Yalancı olabilir mi?"</p>

  <p class="calibre4">"Umarım değildir, sanmam," diye haykırdı Elinor. "Willoughby'yi seviyorum, içtenlikle seviyorum; dürüstlüğünden şüphe etmek sana benden çok acı veremez. Kendiliğinden oluyor, bilerek yapmıyorum. Bu sabah hareketlerindeki değişimden şaşkına döndüğümü itiraf ediyorum; -başka biri gibi konuşuyordu ve senin nezaketin karşısında hiçbir minnet belirtisi göstermedi. Ama bütün bunlar işlerinin senin tahmin ettiğin durumda olmasıyla açıklanabilir. Kızkardeşimden henüz ayrılmıştı, büyük bir kederle yanından ayrıldığını görmüştü; Mrs Smith'i küstürme korkusuyla buraya yakında dönme isteğine karşı koymak zorundaydı belki, ama senin davetini reddederek, uzun bir süreliğine gittiğini söyleyerek ailemizin vefasız, şüpheli bir parçası gibi davranmayı göze aldıysa ondan pekala rahatsızlık duyulabilir. Böyle bir durumda zorluklarını açıkça ifade etse bence daha şerefli olurdu, karakterine de daha çok uyardı; -ama böyle hoşgörüsüz bir düşünceyle, benim yargılarımdan farklı diye ya da bana doğru ve tutarlı gelmiyor diye kimsenin davranışına itiraz edecek değilim."</p>

  <p class="calibre4">"Gayet güzel konuştun. Willoughby elbette şüphelenilmeyi haketmiyor. Onu tanıyalı uzun zaman olmadıysa da bu civarlar için yabancı değil; bir kişi onun aleyhinde bir söz söyledi mi? Bağımsız hareket edebilecek ve hemen evlenebilecek bir durumda olsaydı, herşeyi bana açıklamadan bizden ayrılması garip olurdu: ama durum öyle değil. Bazı bakımlardan imkansızlık içinde başlamış bir sözlenme bu; çünkü evlenmeleri hayli belirsiz bir gelecekte mümkün olabilir; hatta gözetilebildiği kadarıyla gizlilik bile artık gayet yerinde olabilin"</p>

  <p class="calibre4">Margaret'in girişiyle sustular; o zaman Elinor annesinin tahminleri üstünde düşünme, birçoğunun mümkün olduğunu kabul etme ve hepsinin haklı çıkmasını umut etme fırsatına sahip oldu.</p>

  <p class="calibre4">Akşam yemeğine kadar Marianne'i görmediler; o zaman da odaya girdi ve tek kelime etmeden masada yerini aldı. Gözleri kızarmış ve şişmişti; o sırada bile gözyaşlarını zor tutuyor gibiydi. Herkesin bakışından kaçındı, ne yiyebildi ne konuşabildi ve bir süre sonra annesinin elini şefkatle bastırması üzerine, son direnci de yıkıldı ve gözyaşlarına boğularak odadan çıktı.</p>

  <p class="calibre4">Bütün akşam derin bir keder içinde geçti. Zerrece gücü kalmamıştı, kendine söz geçirme isteği duymadığı için. Willoughby'yle ilgili herhangi bir şeyin en küçük iması bile onu bir anda altetti; ailesi onu rahat ettirmek için büyük bir hassasiyetle davrandıysa da konuştukları zaman ona Willoughby'yi hatırlatacak her konudan uzak durmaları mümkün olmadı.</p>

  <p class="calibre4">Marianne, Willoughby'den ayrıldıktan sonraki ilk gecesinde bir an bile uyuyabilseydi kendini affedilmez sayardı. Yataktan yattığı zamankinden daha fazla uyuma ihtiyacı içinde kalkmasaydı ertesi sabah ailesinin yüzüne bakmaya utanırdı. Ama böyle bir kararlılığı yüzkarası yapan duygular onu buna maruz kalma tehlikesi içinde bırakmadı. Bütün gece uyanıktı ve gecenin büyük bölümünde ağladı. Baş ağrısıyla uyandı, konuşacak hali yoktu, bir şey yemek istemiyordu; annesiyle kızkardeşlerine her an acı veriyor, onu teselli etme çabalarını yasaklıyordu. Sağduyusu gayet güçlüydü!</p>

  <p class="calibre4">Kahvaltı bittiği zaman kendi başına dışarı çıktı ve sabah boyunca Allenham köyü civarmda dolaştı, geçmişteki mutluluğuna dalıp giderek, bugünkü yıkımı için ağlayarak.</p>

  <p class="calibre4">Akşam da aynı duygu yoğunluğu içinde geçti. Willoughby'ye çaldığı her şarkıyı, seslerinin en sık birleştiği her türküyü tekrar çaldı ve Willoughby'nin onun için yazdığı müzik satırlarına gözleri dikili halde piyanonun başında oturdu, ta ki kalbi daha fazla kederi kaldıramayacak denli ağırlaşıncaya kadar; bu ızdırap gıdası her gün alındı. Bir şarkı söyleyerek, bir ağlayarak piyanoda uzun saatler geçirdi; sesi sık sık gözyaşlarınca tümden susturuldu. Müzikte olduğu gibi kitaplarda da geçmişle bugün arasındaki zıtlığın kolayca yarattığı ızdırabı aradı. Birlikte okudukları dışında hiçbir şey okumadı.</p>

  <p class="calibre4">Böyle şiddetli üzüntü elbette ilelebet sürdürülemezdi; birkaç gün içinde daha sakin bir hüzne dönüştü; ama her gün yeniden giriştiği bu meşgaleler, yalnız başına yürüyüşler ve sessiz düşünüşler yine arada bir her zamanki kadar canlı hüzün selleri yarattı.</p>

  <p class="calibre4">Willoughby'den mektup gelmedi; zaten Marianne de bekliyor gibi değildi. Annesi şaşırdı, Elinor tekrar rahatsız oldu. Ama Mrs Dashvvood ne zaman istese en azından kendini tatmin eden bir açıklama buluyor gibiydi.</p>

  <p class="calibre4">"Unutma Elinor," dedi, "Sir John postadan mektuplarımızı ne kadar sık getirip götürüyor. Gizliliğin gerekli olabileceğini zaten kabul ettik; mektupları Sir John'un elinden geçecekse gizliliğin konulamayacağını bilmeliyiz."</p>

  <p class="calibre4">Elinor bunun doğruluğunu inkar edemezdi ve bunu sessizlikleri için yeterli bir neden olarak görmeye çalıştı. Ama öyle doğrudan, öyle basit ve ona göre meselenin gerçek durumunu bilmeye, tüm gizemi hemen ortadan kaldırmaya öyle elverişli bir yöntem vardı ki bunu annesine söylemeden duramadı.</p>

  <p class="calibre4">"Niye hemen Marianne'e sormuyorsun," dedi, "Willoughby'yle sözlendi mi, sözlenmedi mi? Senden, annesinden, böyle sevecen, böyle ilgili bir anneden gelirse bu soru onu gücendiremez. Ona gösterdiğin sevginin doğal bir sonucu olur. Eskiden gizlisi saklısı olmazdı, hele senden hiç olmazdı."</p>

  <p class="calibre4">"Öyle bir soruyu dünyada sormam. Düşünsene, bir de sözlenmemişlerse nasıl canı sıkılır! Büyük vicdansızlık olur. Onu henüz herkesten saklanması gereken bir itirafa zorladıktan sonra bir daha asla güvenine layık olamam. Marianne'in içini bilirim: beni çok sevdiğini, şartlar açıklanmasına izin verdiğinde meselenin söyleneceği son kişi olmayacağımı biliyorum. Kimseye zorla sırrını söyletmeye kalkışmam; hele bir çocuğa asla; çünkü görev duygusu istese de inkar etmesini önleyebilir."</p>

  <p class="calibre4">Elinor kızkardeşinin gençliğini düşününce bu cömertliği aşırı buldu ve ısrar etti ama işe yaramadı; sağduyu, mantık, basiret, hepsi Mrs Dashvvood'un romantik hassasiyeti karşısında yenilgiye uğradı.</p>

  <p class="calibre4">Aile üyelerinden biri tarafından Marianne'in yanında Willoughby'nin adı anılıncaya kadar birkaç gün geçti; Sir John'la Mrs Jennings ise o kadar nazik değildiler; iğneli sözleri acılı saatlere yeni acılar ekledi; -ama bir akşam Mrs Dashvvood eline öylesine bir Shakespeare cildi alıp şöyle dedi,</p>

  <p class="calibre4">"Hamlet'i bitirmedik Marianne; biricik Willoughby'miz bitiremeden gitti. Onu geçelim de döndüğü zaman... Ama herhalde dönmesine daha aylar var."</p>

  <p class="calibre4">"Aylar mı!" diye haykırdı Marianne, güçlü bir şaşkınlıkla. "Hayır -haftalar bile yok."</p>

  <p class="calibre4">Mrs Dashvvood söylediğine üzüldü; ama Elinor memnun oldu çünkü Marianne'den Willoughby'ye duyduğu güveni ve Willoughby'nin niyetini bildiğini ifade eden bir cevap gelmesini sağlamıştı.</p>

  <p class="calibre4">Bir sabah Willoughby köyden ayrıldıktan bir hafta kadar sonra, Marianne bir başına dolaşmak yerine kızkardeşlerinin günlük yürüyüşlerine katılmaya ikna edildi. O zamana kadar gezintileri içinde her türlü arkadaşlıktan dikkatle kaçınmıştı. Kızkardeşleri yamaç yürüyüşü yapmak istiyorsa o doğruca patikalara yöneliyordu; onlar vadiden bahsediyorsa o hızla tepeye tırmanmaya gidiyordu ve onlar yola çıktığında ortada olmuyordu. Ama sonunda böyle sürekli bir kaçışı onaylamayan Elinor'un çabalarıyla ikna edildi. Vadi boyunca yürüdüler, pek konuşmadılar, Marianne'in aklı onlarda olmadığı için; ilerleme sağlamaktan memnun olan Elinor o sırada daha fazlası için gayret etmedi. Vadinin girişinin ötesinde, arazinin hala zengin de olsa daha az yabanıl ve daha açık olduğu yerde Barton'a ilk gelişlerinde geçtikleri yol önlerinde uzanıyordu; o noktaya ulaştıklarında durup etrafa baktılar ve kulübedeki manzaralarının ufkunu oluşturan btr görüntüyü daha önceki yürüyüşlerinde hiç gelmedikleri bir noktadan incelediler.</p>

  <p class="calibre4">Sahnedeki nesneler arasında çok geçmeden canlı bir şey keşfettiler; onlara doğru gelen bir atlıydı. Birkaç dakika içinde bir beyefendi olduğunu ayırt edebildiler ve bir an sonra Marianne kendinden geçercesine haykırdı,</p>

  <p class="calibre4">"Bu o; cidden o; -o olduğunu biliyorum!" Ve tam onu karşılamak üzere seğirtecekken Elinor müdahale etti,</p>

  <p class="calibre4">"Bence yanılıyorsun Marianne. Bu Willoughby değil. Onun kadar uzun boylu değil, onun havası da yok."</p>

  <p class="calibre4">"Var, var," diye haykırdı Marianne, "kesin var. Onun havası, onun paltosu, onun atı. Yakında geleceğini biliyordum."</p>

  <p class="calibre4">Konuşurken heyecanla yürüdü; gelenin Willoughby olmadığından hemen hemen emin olan Elinor Marianne'in göze batmasını önlemek için adımlarını hızlandırıp ona yetişti. Az sonra beyin otuz adım yakınındaydılar. Marianne tekrar baktı; kalbi söndü kaldı; tam sertçe arkasını dönüp geriye koşmaya başlamıştı ki, kızkardeşlerinin sesleri onu durdurmak için yükseldi ve neredeyse Willoughby'nin sesi kadar tanıdık bir üçüncü ses durmasını isteyen seslere katıldı; Marianne şaşırarak döndü ve Edward Ferrars'ı sevinçle gördü.</p>

  <p class="calibre4">O an dünyada Willoughby olmaması mazur görülebilecek tek kişi oydu; ondan gülücük alabilecek tek kişi; ona gülümsemek için gözyaşlarını sildi ve ablasının mutluluğu içinde bir an kendi hayal kırıklığını unuttu.</p>

  <p class="calibre4">Edward attan indi, atı uşağına verdi ve Barton'a onlarla birlikte yürüdü; oraya, onları ziyarete geliyordu zaten.</p>

  <p class="calibre4">Herkes onu büyük bir nezaketle karşıladı; bilhassa Marianne onu karşılarken Elinor'un kendisinden bile daha büyük bir sıcaklık gösterdi. Marianne için Edward'la ablasının karşılaşması Norland'da birbirlerine olan davranışlarında sık sık gözlemlediği izahı imkansız soğukluğun devamından başka bir şey değildi. Hele Edward tarafında bir aşığın öyle bir durumda araması ve söylemesi gereken herşey eksikti. Aklı karışıktı, onları görmekten zevk duyuyor gibi bir hali yoktu, keyifli ya da neşeli görünmüyordu, soru sorarak zorla ağzından alınanlar dışında pek bir şey söylemiyordu ve Elinor'a davranışında sevgi işareti taşıyan hiçbir farklılık yoktu. Marianne artan bir şaşkınlıkla izledi ve dinledi. Neredeyse Edward'dan soğumaya başladı; sonunda duygularının her zamanki seyrini takip ederek aklı yine Willoughby'ye gitti; Willoughby'nin davranışları muhtemel eniştesinin davranışları karşısında gayet çarpıcı bir zıtlık oluşturuyordu.</p>

  <p class="calibre4">Karşılaşmanın ilk şaşkınlığını ve sorularını takip eden kısa bir sessizlikten sonra Marianne Edward'a doğruca Londra'dan gelip gelmediğini sordu. Hayır, on beş gündür Devonshire'deydi.</p>

  <p class="calibre4">"On beş gün!" diye tekrarladı Marianne, o kadar uzun süre Elinor'la aynı vilayette olup da onu daha önce görmemesine şaşırarak.</p>

  <p class="calibre4">Edward, Plymouth'da birkaç arkadaşıyla birlikte kaldığını eklerken sıkılmış görünüyordu.</p>

  <p class="calibre4">"Son zamanlarda Sussex'de bulundunuz mu?" dedi Eli-</p>

  <p class="calibre4">nor.</p>

  <p class="calibre4">"Bir ay kadar önce Norland'daydım."</p>

  <p class="calibre4">"Peki o güzelim Norland ne durumda?" diye haykırdı Marianne.</p>

  <p class="calibre4">"Güzelim Norland," dedi Elinor, "muhtemelen yılın bu zamanı ne durumda oluyorsa o durumdadır. Ormanlar da, patikalar da ölü yapraklarla kaplıdır."</p>

  <p class="calibre4">"Ah!" diye haykırdı Marianne, "vaktiyle ne baş döndüren duygularla seyrederdim düşüşlerini! Nasıl mestolurdum yürürken rüzgarla etrafımda uçuşmalarına! Ne hayaller esinliyor o yapraklar, mevsim, hava el ele! Artık onları görecek kimse yok. Sadece dert görüyorlar onları, alelacele süpürüyorlar, olabildiğince göz önünden uzaklaştırıyorlar."</p>

  <p class="calibre4">"Herkeste," dedi Elinor, "ölü yapraklara karşı senin tutkun yok."</p>

  <p class="calibre4">"Yok; duygularımı pek paylaşan da yok, pek anlayan da. Ama bazen de oluyor." -Bunu söylerken birkaç saniyeliğine hülyalara daldı; -ama tekrar kendine gelip, "Hadi Edward," dedi, Edward'in dikkatini konuya çekerek, "Burası Barton vadisi. Etrafa bak ve mümkünse huzur bul. Şu tepelere bak! Benzerini gördün mü hiç? Solda Barton Park var, ormanların ve tarlaların arasında. Evin bir ucunu görebilirsin. Şurada, ihtişamla yükselen şu en uzaktaki tepenin altında kulübemiz var."</p>

  <p class="calibre4">"Etraf çok güzel," diye cevapladı Edward; "ama bu çukurluk yerler kışın çamur oluyordur."</p>

  <p class="calibre4">"Önünde böyle şeyler dururken nasıl çamuru düşünebilirsin?"</p>

  <p class="calibre4">"Çünkü," dedi Edward, gülümseyerek, "önümdeki diğer şeyler arasında gayet çamurlu bir yol görüyorum."</p>

  <p class="calibre4">"Ne kadar garip!" dedi Marianne kendi kendine, yürümeye devam ederken.</p>

  <p class="calibre4">"Iyi komşularınız var mı? Middletonlar hoş insanlar mı?"</p>

  <p class="calibre4">"Hayıı; hiç değil," diye cevap verdi Marianne, "daha talihsiz bir yere yerleşmiş olamazdık."</p>

  <p class="calibre4">"Marianne," diye haykırdı ablası, "nasıl böyle söyleyebiliyorsun? Nasıl böyle haksızlık edebiliyorsun? Çok saygın bir aile Mr Ferrars; bize de en dostane şekilde davranıyorlar. Unuttun mu Marianne, onlar sayesinde az mı güzel gün geçirdik?"</p>

  <p class="calibre4">"Hayır," dedi Marianne alçak sesle, "az ızdıraplı an geçirmediğimi de unutmadım."</p>

  <p class="calibre4">Elinor bunun üstünde durmadı; dikkatini misafirine vererek, şimdiki evlerinden, evin imkanlarından bahsederek, ondan arada biı; bir soru bir cevap alarak onunla sohbet etmeye çalıştı. Edward'in soğukluğu ve ölçülülüğü şiddetli biçimde canını sıktı; bunaldı ve kızmaya başladı; ama davranışlarını bugüne değil, geçmişe bakarak belirlemeye karar verip sıkkın ya da keyifsiz görünmekten kaçındı ve ona akrabalığın gerektirdiğini düşündüğü gibi davrandı.</p>

  <p class="calibre4">Mrs Dashwood onu görünce sadece bir an şaşırdı; Barton'a gelmesinin en doğal şey olduğunu düşünüyordu. Neşesi ve memnuniyet ifadeleri şaşkınlığından çok daha uzun sürdü. Edward onun tarafından en nazik şekilde karşılandı; utangaçlık, soğukluk, mesafelilik böyle bir karşılamaya direnemedi. Bunlar eve girmeden önce zayıflamaya başlamışlardı ve Mrs Dashwood'un cezbedici davranışları tarafından iyice yokedildiler. Gerçekten de bir erkek tutkusuna onu da dahil etmeden kızlarından herhangi birine aşık olamazdı; Elinor onun çok geçmeden kendisinden beklendiği gibi davrandığmı memnuniyetle gördü. Duygulan ailenin tümüne karşı canlanmış görünüyordu ve hallerine, hatırlarına olan ilgisi tekrar farkedilir hale geldi. Gelgelelim, neşeli değildi; evlerine iltifat etti, manzarasına hayran oldu, ilgili ve nazikti; ama yine de neşesi yoktu. Bütün aile bunu farketti; sebebin annesinin yasakçılığı olduğunu düşünen Mrs Dashwood tüm bencil anne babalara verip veriştirerek masaya oturdu.</p>

  <p class="calibre4">"Mrs Ferrars'ın sizinle ilgili mevcut planları nedir Edward?" dedi, yemek bitip de ateşin etrafında toplandıkları zaman; "Yine zorla büyük bir hatip mi oluyorsunuz?"</p>

  <p class="calibre4">"Haym Umarım annem politikaya girmek için sadece isteğim değil, yeteneğim de olmadığına inanmıştır."</p>

  <p class="calibre4">"Ama nasıl şöhret olacaksınız? Çünkü bütün ailenizi memnun etmek için şöhret olmak zorundasınız; yoksa harcama eğilimi olmadan, yabancılara sempati olmadan, meslek olmadan, güvence olmadan, zor yani."</p>

  <p class="calibre4">"Hiç öyle bir niyetim yok. Farklı olmak istemiyorum; olmayacağımı ummak için her sebebim var. Çok şükür! Zorla dahi ve hatip olacak değilim ya."</p>

  <p class="calibre4">"Hırslı olmadığınızı iyi biliyorum. İstekleriniz hep ılımlı olmuştur."</p>

  <p class="calibre4">"Çoğu insanın istekleri kadar ılımlı olduğunu düşünüyorum. Ben de herkes kadar mutlu olmak istiyorum; ama herkes kendi tarzında mutlu olun Büyüklük beni mutlu etmez."</p>

  <p class="calibre4">"Hiç eder mi!" diye haykırdı Marianne. "Zenginliğin, ihtişamın mutlulukla ne ilgisi var?"</p>

  <p class="calibre4">"İhtişamın pek ilgisi olmayabilir;" dedi Elinor, "ama zenginliğin çok ilgisi var."</p>

  <p class="calibre4">"Utan Elinor!" dedi Marianne; "para sadece mutluluk verecek başka bir şey olmadığı zaman mutluluk verebilir. Yeterli gelirin ötesinde insanın ruhu söz konusu olunca hiçbir şey gerçek tatmin veremez."</p>

  <p class="calibre4">"Belki," dedi Elinor gülümseyerek, "aynı nokta üstünde anlaşabiliriz. Senin yeterli gelirinle benim servetim çok benzerler galiba; dünyanın gidişatına bakılırsa onlar olmadan her tür dış konforun eksik olacağını ikimiz de kabul ederiz. Sadece senin fikirlerin benimkilerden daha asil. Peki, senin yeterli gelirin nedir?"</p>

  <p class="calibre4">"Yılda bin sekiz yüz, iki bin kadar; daha fazla değil."</p>

  <p class="calibre4">Elinor güldü, "Yılda iki bin! Benim için bin servet demektir! Böyle biteceğini biliyordum."</p>

  <p class="calibre4">"Ama yılda iki bin gayet sıradan bir gelirdir," dedi Marianne. "Bir aile daha azıyla yaşayamaz. İsteklerimin aşırı olmadığından eminim. Hizmetçiler, bir ya da iki araba ve av köpeklerinden oluşan makul bir düzen daha azıyla sürdürülemez."</p>

  <p class="calibre4">Elinor kızkardeşinin Combe Magna'da gelecekteki giderlerini böyle titizlikle saydığını duyunca tekrar gülümsedi.</p>

  <p class="calibre4">"Av köpekleri!" diye tekrarladı Edward"Ama niye av köpekleri olsun? Herkes avlanmaz ki."</p>

  <p class="calibre4">Marianne cevap verirken kızardı, "Ama bazıları avlanır"</p>

  <p class="calibre4">"Keşke," dedi Margaret yeni bir düşünce ortaya atarak, "biri çıkıp her birimize büyük bir servet verse!"</p>

  <p class="calibre4">"Ah keşke verse!" diye haykırdı Marianne, gözleri heyecanla ışıldayarak, yanakları böyle hayali bir mutluluğun keyfiyle yanarak.</p>

  <p class="calibre4">"Bu dilekte herhalde hepimiz hemfikiriz," dedi Elinor, "servetin yetersizliğine rağmen."</p>

  <p class="calibre4">"Ama hadi!" diye haykırdı Margaret, "ne kadar mutlu olurdum! Neler yapardım neler!"</p>

  <p class="calibre4">Marianne o konuda hiç şüphesi yokmuş gibi baktı.</p>

  <p class="calibre4">"Büyük bir serveti kendi başıma harcayacak olsam kafam karışırdı," dedi Mrs Dashwood, "bütün çocuklarım benim yardımım olmadan zengin olsalar bile."</p>

  <p class="calibre4">"Evin tadilatıyla başlarsın," dedi Elinor, "ve bütün sıkıntıların hemen geçer."</p>

  <p class="calibre4">"O durumda," dedi Edward, "bu aileden Londra'ya ne muazzam siparişler gider! Kitap, müzik ve resim dükkanları için ne mutlu bir gün! Siz, Miss Dashwood, her yeni güzel resim baskısının size gönderilmesi için genel sipariş verirsiniz -Marianne'e gelince, onun ruhunun büyüklüğünü biliyorum, Londra'da onu avutmaya yetecek kadar müzik yoktur. Ve kitaplar! -Thomson, Cowper, Scott; -hepsini tekrar tekrar alır; mevcut tüm kopyaları alır hatta, layık olmayan ellere düşmesinler diye; ona eski, eğri bir ağaca nasıl hayran olunacağını anlatan her kitabı alır. Almaz mısınız Marianne? Fazla alaycı olduysam beni bağışlayın. Ama eski ihtilaflarımızı unutmadığımı göstermek istedim."</p>

  <p class="calibre4">"Geçmişin hatırlatılması her zaman hoşuma gitmiştir Edward -ister kederli ister neşeli olsun, geçmişi hatırlamayı severim -eski zamanlardan bahsederek beni gücendirmezsiniz. Paramın nasıl harcanacağı konusunda çok haklısınız. Hiç olmazsa bir kısmı -serbest param elbette müzik ve kitap koleksiyonumu geliştirmeye giderdi."</p>

  <p class="calibre4">"Servetinizin çoğu da yazarlara ya da varislerine bağlanacak maaşlara gider."</p>

  <p class="calibre4">"Hayır Edward, başka bir şey yapardım."</p>

  <p class="calibre4">"Belki en sevdiğiniz özdeyiş için en iyi savunmayı yazan kişiye ödül olarak verirsiniz, yani, hayatta insan sadece bir kez aşık olur -bu konudaki fikriniz değişmemiştir sanırım."</p>

  <p class="calibre4">"Kuşkusuz. Benim yaşımda fikirler gayet sabit olur Şimdi fikrimi değiştirecek bir şey görmem ya da duymam mümkün değil."</p>

  <p class="calibre4">"Marianne her zamanki kadar kararlı, görüyorsunuz," dedi Elinor, "hiç değişmedi."</p>

  <p class="calibre4">"Sadece eskisinden az daha ciddileşmiş."</p>

  <p class="calibre4">"Aman Edward," dedi Marianne, "hiç beni kınamaya kalkmayın. Siz de pek neşeli sayılmazsınız."</p>

  <p class="calibre4">"Niye öyle düşünüyorsunuz?" diye cevapladı Edward, iç çekerek. "Neşe hiçbir zaman karakterimin bir parçası olmadı."</p>

  <p class="calibre4">"Bence Marianne'in de bir parçası değil," dedi Elinor; "ona pek öyle cıvıl cıvıl bir kız diyemem -yaptığı herşeyde çok, çok heyecanlı -bazen çok konuşuyor ve her zaman hararetle konuşuyor -ama genellikle gerçekten neşeli değil."</p>

  <p class="calibre4">"Galiba haklısınız," diye cevap verdi Edward, "yine de onu her zaman neşeli bir kız olarak düşünmüşümdür."</p>

  <p class="calibre4">"Bu tür hataları ben de kendimde sık sık tespit etmişimdir" dedi Elinor "bilhassa bir karakteri o ya da bu noktada yanlış tanımak bakımından: insanları olduklarından çok daha neşeli ya da ciddi, zeki ya da aptal sanmışımdır üstelik nedenini ya da yanılgının nereden geldiğini pek bilemem. Bazen insanların kendileri hakkında söyledikleri şeyler, sık sık da başkalarının o insanlar hakkında söyledikleri şeyler yanıltıcı oluyor insana düşünme ve karar verme fırsatı bırakmıyor."</p>

  <p class="calibre4">"Ama ben de Elinor," dedi Marianne, "tümüyle başka insanların görüşleri tarafından yönlendirilmenin doğru olduğunu düşünürdüm. Kendi yargılarımızın bize sadece komşularımızın yargılarına tabi olsun diye verildiğini düşünürdüm. Sen hep buna inandın, eminim."</p>

  <p class="calibre4">"Hayır Marianne, asla. Benim inancım asla aklın esaretini amaçlamadı. Etkilemeye çalıştığım şey sadece davranışlar oldu. Sözlerimin anlamını bulandırmamalısın. Ahbaplarımızın yanında daha dikkatli davranmanı sıkça içimden geçirmiş olmaktan suçlu olduğumu itiraf ediyorum; ama ne zaman onların duygularını benimsemeni ya da ciddi meselelerde onların yargılarına uymanı tavsiye ettim?"</p>

  <p class="calibre4">"Kızkardeşinizi henüz genel adap planınıza ikna edememişsiniz," dedi Edward Elinor'a. "Hiç mi ilerleme sağlayamadınız?"</p>

  <p class="calibre4">"Tam tersine," diye cevapladı Elinor, Marianne'e anlamlı anlamlı bakarak.</p>

  <p class="calibre4">"Bu konuda," diye devam etti Edward, "benim düşüncem sizden yana; ama korkarım hareketlerim daha çok kızkardeşinizden yana. Kimseyi gücendirmek istemem, ama öyle aptal bir utangaçlığım var ki sık sık ihmalkar görünürüm, oysa sadece doğal çekingenliğim beni engelliyordun Sık sık, herhalde doğa beni mütevazi topluluklar için yarattı diye düşünmüşümdür; zenginlerin arasında hiç rahat edemiyorum."</p>

  <p class="calibre4">"Marianne'in dikkatsizliğini mazur gösterecek utangaçlık gibi bir özrü yok," dedi Elinor.</p>

  <p class="calibre4">"Kendi değerini yanlış bir utanca kapılmayacak kadar iyi biliyor," diye cevapladı Edward. "Utangaçlık o ya da bu şekilde aşağılık kompleksinin bir etkisidir. Davranışlarımın gayet rahat ve zarif olduğuna kendimi inandırabilsem utangaç olmam."</p>

  <p class="calibre4">"Ama yine mesafeli olurdunuz," dedi Marianne, "bu daha kötü."</p>

  <p class="calibre4">Edward dik dik baktı"Mesafeli! Mesafeli miyim Marianne?"</p>

  <p class="calibre4">"Evet, bir hayli."</p>

  <p class="calibre4">"Sizi anlamıyorum," diye cevapladı Edward, yüzü kızararak. "Mesafeli ha! Nasıl -hangi şekilde? Size ne söyleyeyim? Nasıl böyle düşünebilirsiniz?"</p>

  <p class="calibre4">Elinor onun etkilenmesine şaşırdı, ama meseleyi gülerek geçiştirmeye çalıştı ve şöyle dedi, "Kızkardeşimi ne demek istediğini anlayacak kadar iyi tanımıyor musunuz? Kendisi kadar hızlı konuşmayan, hayran olduğuna kendisi gibi çılgınca hayran olmayan herkese mesafeli dediğini bilmiyor musunuz?"</p>

  <p class="calibre4">Edward cevap vermedi. Ciddiyeti ve düşünceliliği geri gelip olanca ağırlıklarıyla üstüne yerleştiler -bir süre sessiz ve sıkkın bir halde öylece oturdu.</p>

  <p class="calibre4">Elinor arkadaşının keyifsizliğini büyük bir rahatsızlık içinde gördü. Ziyareti ona çok sınırlı bir memnuniyet vermişti ve arkadaşı da bu ziyaretten pek hoşnut kalmışa benzemiyordu. Mutsuz olduğu açıktı; Elinor eskiden onda uyandırdığından emin olduğu aynı duygularla kendisini hala önemsediğini farkettirsin istiyordu; ama şimdiye kadar ilgisinin devam edip etmediği gayet belirsiz görünüyordu; ona olan davranışlarındaki mesafelilik bir önceki an daha duygulu bir bakışın söyler gibi olduğu şeyi ertesi an yalanlıyordu.</p>

  <p class="calibre4">Edward ertesi sabah diğerleri inmeden önce kahvaltı odasında ona ve Marianne'e katıldı; ikisinin mutluluğunu elinden geldiğince artırmaya her zaman özen gösteren Marianne az sonra onları baş başa bıraktı. Ama merdivenin daha yarısını çıkmamıştı ki salon kapısının açıldığını duydu ve dönünce Edward'in dışarı çıktığını şaşkınlıkla gördü.</p>

  <p class="calibre4">"Atlarıma bakmaya köye gidiyorum," dedi, "nasılsa kahvaltı daha hazır değil; hemen dönerim."</p>

  <p class="calibre4">Edward yöreye hayran olma heyecanı içinde geri döndü; köye yaptığı yürüyüşte vadinin birçok kısmını görmüştü; kulübeden çok daha yüksek bir konumda olan köyün kendisi de civarın genel bir manzarasını veriyordu ve manzara son derece hoşuna gitmişti. Marianne'in ilgisinin kesin ol-</p>

  <p class="calibre4">duğu bir konuydu bu; o görüntülere kendi duyduğu hayranlığı ifade etmeye ve özellikle dikkatini çeken ayrıntılar konusunda onu sorguya çekmeye başlıyordu ki Edward sözünü kesti, "Fazla soru sormamaksın Marianne -unutma, resim bilgim yoktur; ayrıntılara girersek cahilliğimle ve zevksizliğimle seni küstürürüm. Ben tepelere bayır derim, oysa sarp olmalı; yüzeylere tuhaf ve kaba derim, oysa düzensiz ve vahşi olmalı; uzak nesnelere göz görmüyor derim, oysa sadece puslu bir atmosferin yumuşak filtresi içinden belli belirsiz denmeli. Dürüstçe yapabileceğim şöyle bir tarifle yetinmelisin. Bence burası gayet güzel bir yöre -tepeler bayır, ormanlar güzel ağaçlarla dolu görünüyor, vadi sakin ve rahata benziyor -zengin çayırlar ve oraya buraya serpilmiş düzgün köy evleri var. Benim güzel yöre anlayışıma tastamam uyuyor -hatta kanımca resimsel de, çünkü sen hayran olmuşsun; kayalar ve burunlarla, eski yosunlar ve fundalarla dolu olduğuna eminim, ama ben bunlara dikkat edemedim. Resimden anlamam."</p>

  <p class="calibre4">"Korkarım bu çok doğru," dedi Marianne, "ama neden bununla övünüyorsun?"</p>

  <p class="calibre4">"Galiba," dedi Elinor, "Edward bir tür özentililikten kaçınayım derken başka bir türe düşüyor. Çoğu insanın doğanın güzelliklerine gerçekte duyduklarından daha fazla hayranlık duyuyormuş gibi yaptıklarına inandığı ve bu şişinmeden nefret ettiği için bu güzelliklere karşı gerçekte olduğundan daha büyük kayıtsızlık ve daha az ilgi duyuyormuş gibi yapıyor. inatçı ya, illa kendine ait bir özentisi olacak."</p>

  <p class="calibre4">"Manzara hayranlığının," dedi Marianne, "sadece jargon olup çıktığı doğru. Herkes resimsel güzelliği ilk tanımlayan kişinin zevki ve zarafetine sahipmiş gibi yapıp öyle tarif etmeye çalışıyor onu. Ben her türlü jargondan nefret ederim; sık sık duygularımı kendime saklamak zorunda kalmışımdır, çünkü doğayı tarif edecek bir dil bulamamışımdır aşınmış ve tüm heyecan ve anlamını yitirmiş ifadelerden başka."</p>

  <p class="calibre4">"İnancım o ki," dedi Edward, "güzel bir manzaradaki tüm hazzı gerçekten hissediyorsun söylediğin gibi. Ama bunun karşılığında ablan söylediğimden daha fazlasını hissetmediğimi kabul etmeli. Hoş bir manzarayı severim, ama resimsel ilkelerle değil. Eğri büğrü, göçmüş ağaçları sevmem. Uzun, dik ve sıhhatlilerse daha çok hayran olurum. Harap olmuş, döküntü kulübeleri sevmem. Isırganlara, devedikenlerine ya da kır çiçeklerine ilgim yoktur. Sıcak bir köy evi gözlem kulesinden daha çok hoşuma gider —derli toplu, keyifli köylüler alayı beni dünyadaki en şık haydutlardan daha çok mutlu eder."</p>

  <p class="calibre4">Marianne, Edward'a hayranlıkla, ablasma acımayla baktı. Elinor gülmekle yetindi.</p>

  <p class="calibre4">Konu daha ileri götürülmedi; Marianne düşünceli bir sessizlik içinde kaldı, ta ki yeni bir nesne ansızın dikkatini çekene kadar. Edward'in yanında oturuyordu; Edward Mrs Dashwood'dan çayını alırken eli öyle yakınından geçti ki parmaklarından birinde ortasında bir tutam saç bulunan bir yüzük çok dikkat çekici göründü.</p>

  <p class="calibre4">"Daha önce yüzük taktığınızı görmedim Edward," diye haykırdı. "Bu Fanny'nin saçı mı? Size saç sözü verdiğini hatırlıyorum. Ama onun saçı daha koyu sanırdım."</p>

  <p class="calibre4">Marianne gerçekten aklına geleni pervasızca söylüyordu -ama Edward'i ne kadar tedirgin ettiğini görünce düşüncesizliği yüzünden duyduğu sıkıntı onunkini geçti. Edward kıpkırmızı olmuştu; Elinor'a bir anlık bir bakış atıp şöyle cevap verdi, "Evet, ablamın saçı. Bilirsiniz, montürü her zaman farklı bir ton verir."</p>

  <p class="calibre4">Elinor onunla göz göze geldi; o da utanmış görünüyordu. Saçın onun kendi saçı olduğunu o an o da Marianne kadar kesin bir biçimde hissetti; ulaştıkları sonuçlar arasındaki tek fark şuydu, Marianne saçın ablasının verdiği bir armağan olduğunu düşünüyordu, Elinor ise saçın ondan habersiz aşırılmış ya da bir numarayla elde edilmiş olması gerektiğini biliyordu. Öte yandan, buna gücenecek ruh halinde değildi; olan bitene dikkat etmemiş gibi yaparak, hemen başka bir şeyden bahsetmeye başlayarak saça bakmak ve kendi saçının tonu olduğundan emin olmak için her fırsatı değerlendirmeye koyuldu.</p>

  <p class="calibre4">Edvvard'ın rahatsızlığı bir süre devam etti ve daha derin bir dalgınlık içinde sona erdi. Bütün sabah hayli ciddi davrandı. Marianne söyledikleri için kendini şiddetle azarladı; ama ablasını ne kadar az gücendirdiğini bilse kendini daha çabuk affederdi.</p>

  <p class="calibre4">Öğlenden önce Sir John'la Mrs Jennings ziyaretlerine geldi; kulübeye bir beyefendinin geldiğini duymuş, gidip misafire bir bakalım demişlerdi. Kayınvalidesinin yardımıyla Sir John çabucak keşfetti Ferrars adının F'yle başladığını; bu da sadık Elinor'a karşı zengin bir takılma madeni hazırladı ki, Edward'la tanışıklıklarının yeni olması dışında hiçbir şey hemen işletilmesini önleyemezdi. Ama yine de Mrs Jennings, Margaret'in verilerine dayanarak bazı gayet anlamlı bakışlardan nereye kadar nüfuz ettiklerini anlayıverdi.</p>

  <p class="calibre4">Sir John'un Dashvvoodlar'a gelip de onları ertesi gün Park'a yemeğe ya da o akşam çaya davet etmeden gittiği vaki değildi. Şimdi de misafirlerini daha iyi ağırlamalarına katkısı olsun diye onları hem yemeğe hem çaya davet etti.</p>

  <p class="calibre4">"Bu gece mutlaka bize çaya gelmelisiniz," dedi, "çünkü yapayalnız olacağız -yarın da kesinlikle bize yemeğe gelmelisiniz, çünkü geniş bir grup olacağız."</p>

  <p class="calibre4">Mrs Jennings mecburiyeti artırdı. "Hem kimbilir belki dans edersiniz," dedi. "Bu sizi baştan çıkaracaktır, Miss Marianne."</p>

  <p class="calibre4">"Dans!" diye haykırdı Marianne. "İmkansız! Kim dans edecek?"</p>

  <p class="calibre4">"Kim mi! Sizler tabii, Careyler, Whitakerlar. Ne yani, ismi lazım değil biri gitti diye kimse dans edemez mi sandınız!"</p>

  <p class="calibre4">"Keşke," diye haykırdı Sir John, "Willoughby yine aramızda olsa."</p>

  <p class="calibre4">Bu ve Marianne'in yüzündeki kızarıklık Edward'da yeni şüpheler uyandırdı. "Willoughby kim?" dedi alçak sesle, yanında oturan Miss Dashwood'a.</p>

  <p class="calibre4">Miss Dashwood ona kısa bir cevap verdi. Marianne'in yüz ifadesi daha çok şey anlatıyordu. Edward sadece başkalarının imasını değil, Marianne'in daha önce aklını karıştırmış bu tür ifadelerini de kavrayacak kadar deneyimliydi; misafirleri gittiği zaman hemen yanına gidip fısıltıyla şöyle dedi, "Tahminde bulunuyordum. Tahminimi söyleyeyim mi?"</p>

  <p class="calibre4">"Ne demek istiyorsunuz?"</p>

  <p class="calibre4">"Söyleyeyim mi?"</p>

  <p class="calibre4">"Elbette."</p>

  <p class="calibre4">"Pekala; tahminimce Mr Willoughby avcı."</p>

  <p class="calibre4">Marianne şaşırdı, bocaladı; yine de davranışının sakin cilveliliği karşısında gülümsemeden edemedi ve bir anlık sessizlikten sonra şöyle dedi,</p>

  <p class="calibre4">"Ah Edward! Nasıl olur? -Ama zamanı gelince umarım... eminim ondan hoşlanacaksınız."</p>

  <p class="calibre4">"Şüphem yok," diye cevapladı Edward, Marianne'in hevesliliğine ve sıcaklığına biraz şaşırıp; çünkü bunun sadece Mr Willoughby'yle Marianne arasında olan ya da olmayan bir şey üzerine dayalı arkadaşça bir şaka olmasını düşünmemiş olsa sözünü etmeye kalkmazdı.</p>

  <p class="calibre4">Edward kulübede bir hafta kaldı; Mrs Dashwood daha uzun kalması için içtenlikle ısrar etti; ama işi gücü kendine eziyet etmekmiş gibi, arkadaşları arasındaki mutluluğu doruktayken gitmeye karar verdi. Son iki üç gün boyunca ruh hali yine epeyce istikrarsız olmakla birlikte bir hayli ilerleme kaydetmişti -eve ve civarına daha da yakınlık duyuyordu -gitmekten bahsederken her defasında iç geçiriyordu -yarınının bomboş olduğunu ilan ediyordu -hatta onlardan ayrıldığı zaman nereye gideceğinden bile emin olmadığını -ama yine de gitmesi gerektiğini söylüyordu. Hayatında hiçbir hafta o kadar hızlı geçmemişti -bittiğine inanamıyordu.</p>

  <p class="calibre4">Böyle söyledi tekrar tekrar; başka şeyler de söyledi, duygularmdaki değişimi gösteren ve hareketlerini yalanlayan. Norland'da mutlu olamıyordu; şehirde olmaktan nefret ediyordu; ama ya Norland'a ya da Londra'ya gitmek zorundaydı. Gösterdikleri yakınlığa herşeyden çok değer veriyordu, en büyük mutluluğu onlarla birlikte olmaktı. Yine de hafta sonu onlardan ayrılmak zorundaydı, o da onlar da hiç istemese de, herhangi bir mecburiyeti olmasa da.</p>

  <p class="calibre4">Elinor bu tür şaşırtıcı davranışlarını annesine yordu; karakterini pek az bildiği bir annesi olması Elinor'un işine geliyordu, çünkü annesi oğlunun her tuhaflığının genel özrü oluyordu. Öte yandan, kendisine karşı olan güvensiz davranış-</p>

  <p class="calibre4">larına üzülse, sıkılsa, bazen kızsa da hareketlerini esasen samimi hoşgörüsü ve cömert anlayışıyla değerlendirme eğilimindeydi ki, aynı tutumu Willoughby için de göstersin diye annesi akla karayı seçmişti. Edward'in neşe, açıklık ve istikrar zafiyeti genel olarak bağımsız olmamasına ve Mrs Ferrars'ın tercih ve tasarılarını iyi bilmesine bağlanıyordu. Ziyaretinin kısalığı, onlardan ayrılma amacının kesinliği yine o tutsak edici eğilimden, yine annesinin suyuna gitme mecburiyetinden kaynaklanıyordu. Şu eski, sarsılmaz vazife duygusu, evlatlık göreviydi hepsinin sebebi. Elinor bu zorlukların ne zaman biteceğini, bu muhalefetin ne zaman ortadan kalkacağını bilmeyi çok isterdi, Mrs Ferrars'ın ne zaman değişeceğini ve oğlunun ne zaman mutlu olma özgürlüğüne sahip olacağını. Ama bu boş dilekleri bırakıp rahatlamak için Edward'in sevgisine duyduğu güveni tazelemeye yönelmek, Barton'da bulunduğu süre içinde bakışlarında, sözlerinde beliren her sevgi işaretini hatırlamaya, en çok da sürekli parmağında taşıdığı o iltifat dolu kanıta yönelmek zorunda kaldı.</p>

  <p class="calibre4">"Bence Edward," dedi Mrs Dashwood, son sabahlarında kahvaltı ederlerken, "zamanını dolduracak, planlarına, hareketlerine anlam katacak bir mesleğin olsa daha mutlu bir adam olursun. Bazı arkadaşların bundan elbette şikayetçi olabilirler -ne de olsa onlara o kadar zaman ayıramazsın. Ama (gülümseyerek) hiç olmazsa bir konuda ciddi bir kazancın olurdu. Arkadaşlarından ayrıldığın zaman nereye gideceğini bilirdin."</p>

  <p class="calibre4">"Emin olun," diye cevapladı Edward, "sizin gibi ben de bu hususu uzun uzun düşündüm. Beni meşgul edecek bir işimin, bana yön verecek ya da bağımsız olmamı sağlayacak bir mesleğimin olmaması benim için ağır bir talihsizlik oldu, halen öyle ve muhtemelen hep öyle olacak. Ama maalesef rahata düşkünlüğüm ve ailemin rahata düşkünlüğü beni böyle yaptı, yani aylak, çaresiz biri. Meslek seçimimizde hiçbir zaman fikir birliğine varmadık. Ben hep kiliseyi istedim, hala da öyle. Ama bu aileme yeterince parlak gelmedi. Onlar orduyu tavsiye ettiler. Bu da benim için fazla parlaktı. Hukukun yeterince kibar işi olduğu kabul edildi; Adliye'de bürosu olan birçok genç yüksek çevrelerde gayet iyi çıkışlar yaptılar pek bilge nutuklar atarak şehirde dolaştılar. Ama hukuka meylim yoktu, ailemin tasvip ettiği bu daha az karışık tahsile bile. Donanmaya gelince, pek modaydı ama, konu oraya geldiğinde benim yaşım epey ilerlemişti -sonunda, illa bir işe girme mecburiyetim olmadığından, sırtımda kırmızı urba olmadan da şık ve pahalı yaşayabileceğim için, aylaklık neticede en rahat ve en saygın yol olarak göründü; zaten on sekiz yaşında bir delikanlı işe girmeye arkadaşlarının hiçbir şey yapmaması tavsiyelerine karşı koyacak kadar hevesli değildir. Bir daha Oxford'a girdim; o gün bugün bir güzel aylaklık ediyorum."</p>

  <p class="calibre4">"Bunun neticesinde de, herhalde," dedi Mrs Dashwood, "aylaklık sizi mutlu etmediğine göre, oğullarınızı Columella'nın oğulları gibi işe güce boğarak yetiştirirsiniz."</p>

  <p class="calibre4">"Oğullarım," dedi ciddi bir vurguyla, "benden olabildiğince farklı yetiştirilecekler. Duygu, davranış, konum bakımından, her bakımdan."</p>

  <p class="calibre4">"Hadi ama canım; bunlar sadece şu anki keyifsizliğin etkisi Edward. Hüzünlü bir ruh halindesiniz ve size benzemeyen herkesin mutlu olduğunu sanıyorsunuz. Unutmayın, dostlardan ayrılmanın acısını zaman zaman herkes hisseder, eğitimleri ya da mevkileri ne olursa olsun. Kendi mutluluğunuzu tanıyın. Sabırdan başka hiçbir şeye ihtiyacınız yok -ya da daha hoş bir isim verelim, umut diyelim. Anneniz zamanı gelince özlem duyduğunuz bağımsızlığınızı temin edecektir; onu görevi bu; bütün gençliğinizin keder içinde heba olmasını önlemek çok geçmeden onun en büyük mutluluğu olacaktır. Birkaç ayda neler olmaz ki?"</p>

  <p class="calibre4">"Bana öyle geliyor ki," diye cevapladı Edward, "aylar da geçse bana bir faydası olmayacak."</p>

  <p class="calibre4">Bu ümitsiz ruh hali, Mrs Dashwood'a izah edilemediyse de, az sonra gerçekleşen vedalaşma sırasında hepsini daha da üzdü ve bilhassa Elinor'un duygulan üzerinde atlatılması zaman ve çaba isteyecek rahatsız bir iz bıraktı. Ama Elinor bunu atlatmaya ve Edward'm gidişinin bütün ailesine verdiği kederden daha fazla acı çekiyor görünmemeye kararlı olduğu için benzer durumda Marianne'in hüznünü büyütmek ve sabitlemek için sarıldığı sessizlik, yalnızlık ve avarelik arama yöntemini benimsemedi. İkisinin araçları da hedefleri kadar farklıydı ve her birinin hayatta alacağı yola eşit ölçüde uygundu.</p>

  <p class="calibre4">Edward evden çıkar çıkmaz Elinor çizim masasına oturdu, bütün gün kendini meşgul etti; onun ne adını anmaya çalıştı ne de adını anmaktan kaçındı; olağan aile meseleleriyle her zamanki kadar ilgili göründü ve eğer bu davranışıyla kendi acısını azaltmadıysa da, hiç olmazsa gereksiz yere artırmadı; annesiyle kızkardeşleri de onunla uğraşmak zorunda kalmadılar.</p>

  <p class="calibre4">Kendi davranışının tam tersi olan bu davranış Marianne'e kendi davranışının hatalı geldiğinden daha meziyetli gelmedi. Kendine hakim olma işini gayet kolay halletmişti -güçlü duygular olsa bu imkansız olurdu, sakin duygular olunca da zaten meziyet sayılmazdı. Ablasının duygularının sakin olduklarını inkar etmeye kalkışmıyordu, ama bunu kabul etmek yüzünü kızartıyordu; kendi duygularının gücü konusunda ise bu can sıkıcı inanca rağmen o ablayı hala severek ve ona saygı duyarak çok çarpıcı bir kanıt sunuyordu.</p>

  <p class="calibre4">Ailesinden kaçıp kendini odaya kapatmadan ya da onlardan kaçınmak için kararlı bir yalnızlık içinde evi terketmeden, ya da kederlere dalmak için bütün gece uyanık yatmadan, Elinor her günün ona Edward'i ve Edward'm davranışını hem de farklı zamanlarda farklı ruh hallerinin yarattığı her muhtemel çeşitlilik içinde -sevecenlikle, acımayla, onaylamayla, kınamayla ve kuşkuyla düşünmek için yeterince boş zaman verdiğini gördü. Annesiyle kızkardeşinin yokluğu sayesinde değil de, en azından meşguliyetlerinin doğası sayesinde aralarında konuşma mümkün olmayıp her türlü yalnızlık etkisi yaratıldığında bol bol zamanı oldu. Aklı kaçınılmaz biçimde serbestti; düşünceleri başka hiçbir yere zincirlenemiyordu; geçmiş ve gelecek, böyle ilgi çekici bir konuda onun önüne gelmiş, dikkatini zorlamış, belleğini, düşünüşünü ve hayalgücünü altetmiş olmalı.</p>

  <p class="calibre4">Çizim masasında otururken bu tür bir hülyadan Edward'ın onlardan ayrılmasından hemen sonra bir sabah misafirlerin gelişiyle uyandı. Yapayalnız olduğu bir andı. Evin önündeki yeşil avlunun girişindeki küçük kapının kapanışı gözlerini pencereye çekti ve geniş bir grubun kapıya yürümekte olduğunu gördü. Aralarında Sir John, Lady Middleton ve Mrs Jennings vardı, ama başka iki kişi daha vardı, bir hanımla bir bey, ikisini de tanımıyordu. Pencereye yakın oturuyordu; Sir John onu görür görmez diğerlerini kapı çalma törenine bırakıp çimenliği geçti ve onu konuşmak için pencereyi açmaya mecbur etti, pencereyle kapı arasındaki mesafe birinde konuşulunca diğerinde işitilmemeyi imkansız kılacak kadar kısa olduğu halde.</p>

  <p class="calibre4">"Bak," dedi, "sana yabancı birilerini getirdim. Beğendin mi onları?"</p>

  <p class="calibre4">"Susun! Sizi duyacaklar."</p>

  <p class="calibre4">"Duysunlar. Palmerlar işte canım. Charlotte çok tatlıdır, emin ol. Bu yana bakarsan onu görebilirsin."</p>

  <p class="calibre4">Elinor o imkanı kullanmadan da onu birkaç dakika içinde göreceğinden emin olduğu için mazur görülmeyi rica etti.</p>

  <p class="calibre4">"Marianne nerede? Biz geliyoruz diye kaçtı mı? Piyanosunun açık olduğunu görüyorum."</p>

  <p class="calibre4">"Yürüyüş yapıyor, galiba."</p>

  <p class="calibre4">Hemen yanlarına Mrs Jennings geldi; kendi hikayesini anlatmak için kapı açılıncaya kadar bekleyecek sabrı yoktu. Bir telaş pencereye geldi, "Nasılsın, şekerim? Mrs Dashwood nasıl? Kardeşlerin nerede? Ne! Bir başına mısın! Yanında arkadaş olması hoşuna gider öyleyse. Öbür damadımla kızımı seni görmeye getirdim. Nasıl da aniden geldiler! Dün gece araba sesi duydum zannettim, oturmuş çay içiyorduk, ama onlar olabileceği hiç aklıma gelmedi. Albay Brandon'ın dönüp dönmediğinden başka şey düşünemiyordum; bir daha John'a dedim ki, galiba araba sesi duydum; belki Albay Brandon dönmüştür"-</p>

  <p class="calibre4">Elinor hikayesinin ortasında başını ondan başka yana çevirmek zorunda kaldı, grubun geri kalanını karşılamak için; Lady Middleton iki yabancıyı tanıştırdı; Mrs Dashvvood'la Margaret aynı anda merdivenden indiler ve hep birlikte oturup birbirlerine baktılar; o sırada Mrs Jennings Sir John eşliğinde holden salona yürürken hikayesine devam etti.</p>

  <p class="calibre4">Mrs Palmer Lady Middleton'dan birkaç yaş daha gençti ve her bakımdan ondan çok farklıydı. Kısa ve şişkoydu, çok güzel bir yüzü ve yüzünde mümkün olabilecek en hoş iyi niyet ifadesi vardı. Davranışları ablasınınki kadar zarif değildi, ama çok daha samimiydi. Gülümseyerek içeri girdi, ziyaret boyunca gülümsedi, güldüğü zamanlar hariç, ve giderken hala gülümsüyordu. Kocası yirmi beş, yirmi altı yaşında ciddi görünüşlü bir adamdı, yola yordama karısından daha fazla dikkat ediyor ama memnun olmaya ve memnun etmeye daha az istekli gibi bir havası vardı. Odaya kendine önem veren bir görünümle girdi, hanımlara hafifçe eğilerek tek kelime etmeden selam verdi, onları ve daireyi kısaca gözden geçirdikten sonra masadan gazete alıp oturduğu sürece gazete okudu.</p>

  <p class="calibre4">Mrs Palmer ise, aksine, kibar ve hoşnut olma eğilimiyle donanmış biri olarak salona ve içindeki herşeye hayranlığını yağdırmaktan neredeyse fırsat bulup yerine oturamadı.</p>

  <p class="calibre4">"Ya ne keyifli bir oda bu! Bu kadar güzel bir şey görmemiştim! Hatırlasana anne, son geldiğimden beri nasıl değişmiş! Her zaman buranın çok tatlı bir yer olduğunu düşünmüşümdür hanımefendi! (Mrs Dashvvood'a dönüp) Ama siz burayı son derece güzel yapmışsınız! Bak abla, herşey nasıl da keyifli! Ben de böyle bir evim olsun ne kadar isterim! Siz de istemez misiniz Mr Palmer?"</p>

  <p class="calibre4">Mr Palmer cevap vermedi, hatta gözlerini gazeteden kaldırmadı bile.</p>

  <p class="calibre4">"Mr Palmer beni duymuyor," dedi gülerek, "bazen duymaz işte. Çok komik!"</p>

  <p class="calibre4">Bu Mrs Dashvvood için yepyeni bir fikirdi, herhangi birinin dikkatsizliğinde zeka pırıltısı bulmaya alışkın değildi ve her ikisine de biraz şaşkınca bakmadan edemedi.</p>

  <p class="calibre4">Mrs Jennings bu arada elinden geldiğince yüksek sesle konuşuyor, önceki akşam kızıyla damadını görünce ne kadar şaşırdıklarını anlatmaya devam ediyordu ve herşey anlatılana kadar da durmaya niyeti yoktu. Mrs Palmer şaşkınlıklarının hatırlanmasına yürekten gülüyordu; herkes gayet hoş bir sürpriz olduğunu arka arkaya iki üç kez kabul etti.</p>

  <p class="calibre4">"Onları gördüğümüze hepimiz ne kadar sevindik tahmin edebilirsiniz," diye ekledi Mrs Jennings, öne, Elinor'a doğru eğilerek ve başka hiç kimse tarafından duyulsun istemiyormuş gibi alçak bir sesle konuşarak, oysa odanın farklı yanlarında oturuyorlardı; "ama yine de keşke o kadar hızlı gelmeselerdi, o kadar uzun seyahat etmeselerdi demeden edemiyorum, çünkü iş sebebiyle Londra üzerinden dolaşıp gelmişler, çünkü biliyorsun (anlamlı anlamlı başını sallayarak ve kızına işaret ederek) onun durumunda yanlış. Bu sabah evde kalsın, istirahat etsin istedim, ama bizimle gelmekte ısrar etti; sizleri görmeyi çok arzu etti!"</p>

  <p class="calibre4">Mrs Palmer güldü ve bunun ona zarar vermeyeceğini söyledi.</p>

  <p class="calibre4">"Şubatta doğum bekliyor" diye devam etti Mrs Jennings.</p>

  <p class="calibre4">Lady Middleton böyle bir sohbete daha fazla dayanamadı ve öne çıkıp Mr Palmer'a gazetede herhangi bir haber var mı diye sordu.</p>

  <p class="calibre4">"Hayır hiçbir şey yok," diye cevap verdi Mr Palmer ve okumaya devam etti.</p>

  <p class="calibre4">"İşte Marianne geliyor" diye haykırdı Sir John. "Hadi Palmer, feci tatlı bir kız göreceksin."</p>

  <p class="calibre4">Hemen hole gitti, ön kapıyı açtı ve onu içeri kendisi buyur etti. Mrs Jennings ortaya çıkar çıkmaz ona Allenham'a gidip gitmediğini sordu; Mrs Palmer soruya öyle yürekten güldü ki, anladığını gösterdi. Mr Palmer onun odaya girmesi üzerine başını kaldırdı, birkaç saniye ona baktı, sonra gazetesine döndü. Mrs Palmer'ın gözleri o sırada odanın duvarlarında asılı resimlere takıldı. Resimleri incelemek için kalktı.</p>

  <p class="calibre4">"Oo! Aman ne güzel şeyler bunlar! Vay! Ne keyifli! Baksana, anne, ne tatlı! Bence çok güzeller; ilelebet bakabilirim bunlara." Sonra tekrar oturdu ve çok geçmeden odada öyle şeyler olduğunu unuttu.</p>

  <p class="calibre4">Lady Middleton gitmek için kalktığında Mr Palmer da kalktı, gazeteyi yerine koydu, gerindi ve etrafındakilere baktı.</p>

  <p class="calibre4">"Sevgilim, uyuyor muydun?" dedi karısı gülerek.</p>

  <p class="calibre4">Mr Palmer cevap vermedi; sadece odayı tekrar inceleyerek çok alçak tavanlı olduğunu, tavanın da eğri olduğunu gözlemlemekle yetindi. Sonra eğilerek selam verip diğerleriyle birlikte çıktı.</p>

  <p class="calibre4">Sir John ertesi günü hep beraber Park'ta geçirmek konusunda çok ısrar etti. Onlarla kulübede yediğinden daha sık akşam yemeği yemek istemeyen Mrs Dashvvood teklifi kendi adına kesinlikle reddetti; kızları diledikleri gibi yapabilirlerdi. Ama onlar da Mr ve Mrs Palmer'ın akşam yemeklerini nasıl yediklerini merak etmiyorlar, ayrıca onlardan başka herhangi bir keyif beklemiyorlardı. O yüzden aynı şekilde mazeret beyan etmeye çalıştılar; hava kararsızdı ve iyi olacağa benzemiyordu. Ama Sir John kabul etmedi -onlara araba gönderilecekti, onlar da geleceklerdi. Lady Middleton da annelerine ısrar etmediyse bile onlara ısrar etti. Mrs Jennings'le Mrs Palmer onların ricalarına katıldılar; hepsi de aile toplantısından kaçınmak istiyor gibiydiler; genç hanımlar peki demek durumunda kaldılar.</p>

  <p class="calibre4">"Niye bizi istesinler ki?" dedi Marianne, onlar gider gitmez. "Bu kulübenin kirasının düşük olduğu söyleniyor; ama onlara ya da bize her misafir geldiğinde Park'ta yemek yiyeceksek burayı çok ağır şartlarla tutmuşuz demektir."</p>

  <p class="calibre4">"Bu sık davetlerle bize karşı kibar ve nazik olmaktan başka amaçlan yok," dedi Elinor; "onlardan birkaç hafta önce aldığımız davetler nasılsa bunlar da öyle. Arkadaşlıklan sıkıcı ve donuk olduysa onlar değiştiklerinden değil. Değişimi başka yerde aramamız lazım."</p>

  <p class="calibre4">Ertesi gün Miss Dashwoodlar Park'm oturma odasına bir kapıdan girerlerken bir diğer kapıdan Mrs Palmer koşarak girdi, önceki gibi iyi niyetli ve neşeli görünerek. Hepsini şefkatle ellerinden tuttu ve onları tekrar gördüğü için çok mutlu olduğunu ifade etti.</p>

  <p class="calibre4">"Sizleri gördüğüme çok sevindim!" dedi, Elinor'la Marianne'in arasına oturarak, "çok kötü bir gün olduğu için gelemeyebilirsiniz diye korktum, ki gelmeseniz korkunç bir şey olurdu çünkü yarın yine gidiyoruz. Gitmek zorundayız, çünkü Westonlar önümüzdeki hafta bize geliyorlar, biliyorsunuz. Gelmemiz pek ani bir şey oldu; araba kapıya yanaşıncaya kadar benim de haberim yoktu, sonra da Mr Palmer onunla Barton'a gider miyim diye sordu. Öyle tuhaf biri ki! Bana hiçbir şey söylediği yok! Daha fazla kalamadığımız için üzgünüm; mamafih çok yakında şehirde yine görüşürüz, umarım."</p>

  <p class="calibre4">Böyle bir umuda son verme ihtiyacı duydular.</p>

  <p class="calibre4">"Şehre gitmiyor musunuz!" diye haykırdı Mrs Palmer gülerek, "gitmezseniz feci hayal kırıklığına uğrarım. Sizin için dünyanın en güzel evini tutarım, Hanover-square'de bizim evin bitişiğinde. Gerçekten gelmelisiniz. Mrs Dashvvood insan içine çıkmak istemezse doğuma kadar size her vakit eşlik etmekten mutluluk duyacağıma eminim."</p>

  <p class="calibre4">Ona teşekkür ettiler; ama tüm ısrarlarına direnmek zorunda kaldılar.</p>

  <p class="calibre4">"Ah, sevgilim," diye haykırdı Mrs Palmer o sırada odaya giren kocasına"Miss Dashvvoodlar'ı bu kış şehre gelmeye ikna etmeme yardım etmelisin."</p>

  <p class="calibre4">Sevgilisi cevap vermedi; hanımlara hafifçe selam verdikten sonra havadan yakınmaya başladı.</p>

  <p class="calibre4">"Ne korkunç şey bu böyle!" dedi. "Bu hava herşeyi ve herkesi iğrenç yapıyor Yağmur yüzünden içerisi de dışarısı kadar sıkıcı oluyor İnsanı tanıdıklarından bile nefret ettiriyor Sir John da ne demeye evine bilardo odası yaptırmaz ki? Ne kadar az insan konfordan anlıyor! Sir John da hava kadar aptal."</p>

  <p class="calibre4">Grubun geri kalanı da az sonra içeri damladı.</p>

  <p class="calibre4">"Korkarım Miss Marianne," dedi Sir John, "bugün Allenham'a olağan yürüyüşünüzü yapmadınız."</p>

  <p class="calibre4">Marianne çok ciddi göründü ve bir şey demedi.</p>

  <p class="calibre4">"Hadi, bizim önümüzde böyle huysuzluk yapmayın," dedi Mrs Palmer; "herşeyi biliyoruz çünkü, inanın; zevkinize de ziyadesiyle hayranım, çünkü ben de onu çok yakışıklı buluyorum. Köydeki yerimiz ondan çok uzak değil, biliyor musunuz. En fazla on mildir herhalde."</p>

  <p class="calibre4">"Otuza yakın," dedi kocası.</p>

  <p class="calibre4">"Neyse işte, aynı şey. Evine hiç gitmedim; ama tatlı güzel bir yer diyorlar."</p>

  <p class="calibre4">"Hayatımda gördüğüm en berbat yer," dedi Mr Palmer.</p>

  <p class="calibre4">Marianne sessiz kaldı, yüzü söylenenlere ilgi duyduğunu ele verse de.</p>

  <p class="calibre4">"O kadar kötü mü?" diye devam etti Mrs Palmer"öyleyse o kadar tatlı olan yer başka bir yerdir herhalde."</p>

  <p class="calibre4">Yemek odasında oturdukları zaman Sir John topu topu sekiz kişi olmalarına hayıflandı.</p>

  <p class="calibre4">"Hayatım," dedi eşine, "bu kadar az olmamız gayet kışkırtıcı. Niye Gilbertlar'a bugün bize gelmelerini söylemedin?"</p>

  <p class="calibre4">"Size söylemedim mi, Sir John, daha önce sözünü ettiğiniz zaman, olmaz diye? Daha dün bizdeydiler."</p>

  <p class="calibre4">"Siz ve ben, Sir John," dedi Mrs Jennings, "böyle törenlere hiç gelemiyoruz."</p>

  <p class="calibre4">"O zaman çok görgüsüzsünüz," diye haykırdı Mr Palmer.</p>

  <p class="calibre4">"Sevgilim, sen de herkesle çekişiyorsun," -dedi karısı her zamanki gülüşüyle. "Çok kaba olduğunu biliyor musun?"</p>

  <p class="calibre4">"Annene görgüsüz diyerek kimseyle çekiştiğimi sanmıyorum."</p>

  <p class="calibre4">"Olsun, beni dilediğin gibi taciz edebilirsin," dedi iyi huylu ihtiyar hanım, "Charlotte'u bir kere elimden aldın, bir daha da geri veremezsin ya. O yüzden senden daha iyi durumdayım."</p>

  <p class="calibre4">Charlotte kocasının ondan kurtulamayacak olması düşüncesine yürekten güldü ve kendinden geçercesine, birlikte yaşamak zorunda oldukları için kocasının ona karşı ne kadar aksi olduğuna aldırmadığını söyledi. Kimsenin Mrs Palmer'dan daha mülayim, mutlu olmaya daha kararlı olmasına imkan yoktu. Kocasının çalışılmış kayıtsızlığı, kabalığı ve hoşnutsuzluğu ona acı vermiyordu: onu azarladığı ya da taciz ettiği zaman o dikkatini başka yere çeviriyordu.</p>

  <p class="calibre4">"Mr Palmer çok tuhaftır!" dedi Elinor'a, fısıltıyla. "Her zaman keyifsizdir."</p>

  <p class="calibre4">Elinor küçük bir gözlemden sonra adamın görünmek istediği kadar sahici ve tabii bir şekilde kötü huylu ya da densiz olduğunu kabul etmeye yanaşmadı. Türünün birçok başka örneği gibi güzellik lehine açıklanamaz bir tercih yüzünden çok aptal bir kadının kocası oluverdiğini farketmek mizacını acılaştırmış olabilirdi, -ama Elinor bu tür bir hatanın hiçbir makûl erkeğe ilelebet ızdırap vermeyecek kadar yaygın olduğunu biliyordu. Herkese yönelik küçümseyen davranışlarına ve önündeki herşeyi hor görmesine yol açan şeyin daha çok bir ayrıcalık dileği olduğunu düşündü. Başkalarından üstün görünme arzusuydu bu. Bu arzu da o kadar yaygındı ki şaşılacak yanı yoktu; ama densiz olmaktaki üstünlüğünü sağlamaya yarıyorlarsa da, kullandığı araçlar karısından başka kimseyi ona yakınlaştıracağa benzemiyordu.</p>

  <p class="calibre4">"Ah sevgili Miss Dashvvood," dedi Mrs Palmer az sonra, "sizden ve kardeşinizden büyük bir iyilik isteyeceğim. Bu Christmas'da Cleveland'a gelip biraz kalır mısınız? Hadi n'olur gelin, -hem de Westonlar bizimleyken gelin. -Nasıl mutlu olurum bilemezsiniz! Fevkalade keyifli olur! -Sevgilim," kocasına dönüp, "Miss Dashvvoodlar Cleveland'a gelsinler istemez misin?"</p>

  <p class="calibre4">"Elbette," -diye cevapladı kocası burun kıvırarak"Devonshire'e gelirken tek amacım buydu."</p>

  <p class="calibre4">"İşte bakın" -dedi karısı, "görüyorsunuz, Mr Palmer da sizi bekliyor; o yüzden gelmeyi reddedemezsiniz."</p>

  <p class="calibre4">İkisi de hararetle ve kararlılıkla davetini geri çevirdiler.</p>

  <p class="calibre4">"Ama gayet tabii gelmelisiniz ve geleceksiniz. Eminim orayı çok seveceksiniz. -Westonlar bizimle olacak ve pek keyifli olacak. Cleveland'ın ne tatlı bir yer olduğunu tahmin edemezsiniz; artık çok neşeliyiz, çünkü Mr Palmer seçim gezileri için sürekli köyleri dolaşıyor; daha önce hiç görmediğim o kadar çok insan yemeğe geliyor ki gayet güzel oluyor! Ama zavallı adamcağız! Onun için çok yorucu! Herkese kendini sevdirmeye çalışıyor çünkü."</p>

  <p class="calibre4">Elinor böyle bir vazifenin zorluğunu kabul ederken gülmemek için kendisiyle mücadele ediyordu.</p>

  <div class="mbppagebreak" id="calibre_pb_6"></div>
</body>
</html>
