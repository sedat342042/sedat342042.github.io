<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşk ve Tutku</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><span class="calibre2">"O noktaya acı</span> <span class="calibre2">çekmeden bakabildiğim için</span> <span class="calibre2">şükrediyorum! -o konudan hiç bahsedecek miyiz Elinor?" -bunu tereddüt içinde söyledi. -"Yoksa yanlış</span> <span class="calibre2">mı</span> <span class="calibre2">olur? -Ben artık gerektiği gibi konuşabilirim sanırım."-</span></p>

  <p class="calibre4"><span class="calibre2">Elinor sevecen bir</span> <span class="calibre2">şekilde onu açık olmaya davet etti.</span></p>

  <p class="calibre4"><span class="calibre2">"Onunla ilgili olarak," dedi Marianne, "artık üzüntü duymuyorum. Sana onun için ne hissetmiştim, bunu anlatmayacağım; onun için</span> <span class="calibre2">şimdi ne hissediyorum, bunu anlatacağım. -Şu an, eğer bir noktadan emin olabilsem, eğer inanabilsem ki baştan sona rol yapıyor değildi, baştan sona beni aldatıyor değildi; -ama en önemlisi, bazen sandığım kadar alçak biri değildi, hani</span> <span class="calibre2">şu talihsiz kız hikayesinden sonra-"</span></p>

  <p class="calibre4"><span class="calibre2">Durdu. -Elinor cevap verirken onun sözlerini sevinçle önemsedi.</span></p>

  <p class="calibre4"><span class="calibre2">"Bundan emin olabilsen için rahat edecek."</span></p>

  <p class="calibre4"><span class="calibre2">"Evet.</span> <span class="calibre2">İç huzurum iki bakımdan buna bağlı; -çünkü bir yandan benim için böyle önemli olmuş</span> <span class="calibre2">birinden öyle planlar nedeniyle</span> <span class="calibre2">şüphelenmek korkunç bir</span> <span class="calibre2">şey, -ama bir yandan da</span></p>

  <p class="calibre4"><span class="calibre2">ben kendi gözümde ne duruma düşerim? -Benimki gibi bir durumda, yüz kızartıcı</span> <span class="calibre2">bir</span> <span class="calibre2">şekilde ölçüsüz bir sevgi beni nelere maruz bırakabilirdi ""O halde," diye sordu ablası, "davranışını</span> <span class="calibre2">nasıl açıklıyorsun?"</span></p>

  <p class="calibre4"><span class="calibre2">"Bana kalırsa -ah, bana kalsa nasıl kolay olurdu, sadece maymun iştahlıydı, çok, çok maymun iştahlı."</span></p>

  <p class="calibre4"><span class="calibre2">Elinor başka bir</span> <span class="calibre2">şey demedi. Hikayesine hemen başlaması</span> <span class="calibre2">uygun olur mu, yoksa Marianne'in sağlığı</span> <span class="calibre2">iyice düzelene kadar beklesin mi, kendi içinde bunu tartışıyordu; -birkaç dakika sessizce ağır ağır yürüdüler.</span></p>

  <p class="calibre4"><span class="calibre2">"Onun için iyi</span> <span class="calibre2">şeyler dileyemiyorum," dedi Marianne sonunda, iç çekerek, "yeter ki gizli düşünceleri benimkilerden daha sevimsiz olmasın. Onların içinde yeterince acı</span> <span class="calibre2">çekecek."</span></p>

  <p class="calibre4"><span class="calibre2">"Senin davranışını</span> <span class="calibre2">onunkiyle mi karşılaştırıyorsun?"</span></p>

  <p class="calibre4"><span class="calibre2">"Hayır. Olması</span> <span class="calibre2">gerekenle karşılaştırıyorum; seninkiyle karşılaştırıyorum."</span></p>

  <p class="calibre4"><span class="calibre2">"Durumlarımız birbirine pek benzemiyordu."</span></p>

  <p class="calibre4"><span class="calibre2">"Sadece davranışlarımız benzemiyordu. -İnceliğin aklının kınadığı</span> <span class="calibre2">şeyi savunmasın, sevgili Elinon Hastalığım düşünmemi sağladı</span> <span class="calibre2">-ciddi ciddi düşünmek için zaman ve dinginlik verdi. Konuşacak kadar iyileşmeden çok önce düşünebilecek kadar iyileşmiştim. Geçmişi düşündüm; geçen güz onunla tanışıklığımızın başından beri olan davranışlarımda kendime karşı</span> <span class="calibre2">bir dizi sağduyusuzluk, başkalarına karşı</span> <span class="calibre2">da nezaketsizlik dışında hiçbir</span> <span class="calibre2">şey görmedim. Kendi duygularımın kendi acılarımı</span> <span class="calibre2">hazırladığını, acılar karşısındaki dayanıksızlığımın beni neredeyse mezara götürdüğünü gördüm. Hastalığımı</span> <span class="calibre2">tümüyle kendi başıma kendimin açtığını</span> <span class="calibre2">anladım, çünkü kendi sağlığımı</span> <span class="calibre2">ihmal etmiştim, ki bunun yanlış</span> <span class="calibre2">olduğunu o zaman bile hissediyordum. Ölseydim, -kendi canıma kıymış</span> <span class="calibre2">olacaktım. Tehlike geçene kadar tehlikenin büyüklüğünü bilmiyordum; ama bu düşüncelerin bana verdiği</span></p>

  <p class="calibre4"><span class="calibre2">duygularla, iyileşmeme</span> <span class="calibre2">şaşıyorum, -Tanrı'ma ve sizlere kendimi affettirme fırsatım olsun diye duyduğum yaşama arzusunun büyüklüğü beni nasıl hemen öldürmedi,</span> <span class="calibre2">şaşıyorum. Ölseydim, -seni, hemşiremi, dostumu, ablamı</span> <span class="calibre2">ne ağır bir sefalet içinde bırakırdım! -Sen ki son günlerimin bütün nefret verici bencilliğini gördün; kalbimin tüm mırıltılarını</span> <span class="calibre2">dinledin! -Hafızanda nasıl yaşardım! -Ya annem! Onu nasıl teselli edebilirdin! -Kendimi nasıl hor gördüğümü anlatamam. -Ne zaman geçmişe doğru baksam bir görevin ihmal edildiğini ya da bir zaafa dalıp gidildiğini görüyorum. Herkesi yaralamışım gibi geliyor. Mrs Jennings'in iyiliğine, koşulsuz iyiliğire nankör bir küçümsemeyle karşılık vermişim. Middletonlar'a, Palmerlar'a, Steeleler'e, en sıradan tanıdığımıza karşı</span> <span class="calibre2">bile küstahlık ve haksızlık etmişim, hem de onların meziyetlerine karşı</span> <span class="calibre2">sertleşmiş</span> <span class="calibre2">bir kalple, onlarm ilgisinden rahatsız olan bir ruhla. -John'a, Fanny'ye, -evet, onlara bile, pek haketmeseler de, hakettiklerinden daha azını</span> <span class="calibre2">vermişim. Ama sen, -en çok da sen, annemden çok sen, benden kötü muamele gördün. Ben, sadece ben biliyordum senin kalbini ve hüznünü; ama beni etkiledi mi? -sana ya da bana faydası</span> <span class="calibre2">olacak hiçbir</span> <span class="calibre2">şefkat duygusu uyandırmadı. -Senin örneğin önümdeydi: ama ne işe yaradı? -Senin ve mutluluğun için daha fazla hassasiyet gösterdim mi? Senin metanetini taklit ettim mi ya da</span> <span class="calibre2">şimdiye kadar tek başına yerine getirmeye terkedildiğin o gündelik görevleri ya da özel yükümlülükleri paylaşarak yükünü azalttım mı? -Hayır -mutsuz olduğunu bildiğim zaman bile yapmadım rahat olduğuna inandığım zaınan zaten yapmadığım gibi; her türlü görev ya da dostluk çabasından kaçtım; benden başka kimseye hüzünlenme hakkı</span> <span class="calibre2">tanımadım, sadece beni terkeden, beni aldatan o kalbin ardından üzüldüm ve sınırsız bir sevgi beslediğim seni benim yüzümden sefil olmaya terkettim."</span></p>

  <p class="calibre4"><span class="calibre2">Kendini eleştiren aklının hızlı</span> <span class="calibre2">akışı</span> <span class="calibre2">burada kesildi; ona iltifat edemeyecek kadar dürüst olsa da onu yatıştırmak</span></p>

  <p class="calibre4"><span class="calibre2">için sabırsızlanan Elinor ona içtenliğinin ve pişmanlığının fazlasıyla hakettiği övgüyü ve desteği hemen verdi. Marianne elini sıktı</span> <span class="calibre2">ve</span> <span class="calibre2">şöyle dedi,</span></p>

  <p class="calibre4"><span class="calibre2">"Çok iyisin. -Gelecek kanıtım olacak. Planımı</span> <span class="calibre2">yaptım ve eğer uygulamayı</span> <span class="calibre2">başarabilirsem -duygularımı</span> <span class="calibre2">kontrol edecek, kişiliğimi geliştireceğim. Artık başkalarını</span> <span class="calibre2">üzmeyecek, kendime işkence etmeyeceğim. Artık sadece ailem için yaşayacağım. Sen, annem ve Margaret bundan böyle bütün dünyam olacaksınız; sevgimi tümüyle aranızda paylaşacaksınız. Sizden, evimden ayrılmak için bir daha en ufak bir dürtüye kapılmayacağım; başka insanlarm arasına karışırsam bu sadece artık alçakgönüllü olduğumu, ruhumun iyileştiğini, medeniyetin gereklerini, hayatın küçük vazifelerini nezaketle, metanetle yerine getirebildiğimi göstermek için olacak. Willoughby'ye gelince, -onu yakında unutacağımı</span> <span class="calibre2">ya da asla unutmayacağımı</span> <span class="calibre2">söylemek boşuna olur.</span> <span class="calibre2">Şartların ya da düşüncelerin değişmesiyle onun anısı</span> <span class="calibre2">unutulamaz. Ama dinin, aklın, sürekli meşguliyetin gereklerine göre idare edilip dizginlenecek."</span></p>

  <p class="calibre4"><span class="calibre2">Durdu -ve daha alçak bir sesle ekledi, "Onun gerçek durumunu bilebilseydim herşey daha kolay olurdu."</span></p>

  <p class="calibre4"><span class="calibre2">Bir süredir hikayesini çabucak anlatmanın uygun olup olmadığı</span> <span class="calibre2">üzerinde düşünmekte olan ve ikisine de karar veremeyen Elinor bunu duyunca tereddüt etmenin işe yaramadığını, kararlı</span> <span class="calibre2">olmak gerektiğini kavrayarak kendini gerçeği anlatırken buldu.</span></p>

  <p class="calibre4"><span class="calibre2">Hikayeyi, umduğu gibi, usturuplu bir</span> <span class="calibre2">şekilde anlattı; meraklı</span> <span class="calibre2">dinleyicisini ihtimamla hazırladı; Willoughby'nin özrüne temel aldığı</span> <span class="calibre2">ana noktaları</span> <span class="calibre2">basitçe ve dürüstçe anlattı; pişmanlığına itibar etti ve sadece</span> <span class="calibre2">şimdiki durumuyla ilgili hoşnutsuz ifadelerini yumuşattı. Marianne tek kelime söylemedi. -Titredi, gözleri yere dikildi kaldı, dudakları</span> <span class="calibre2">hastalığın bıraktığından daha fazla beyazladı.</span> <span class="calibre2">İçinde binlerce soru doğdu, ama hiçbirini ortaya çıkarmaya cesaret edemedi. Soluksuz bir merakla her heceyi yakaladı; eli farkında olmadan ablasının elini sıktı</span> <span class="calibre2">ve yanaklarını</span> <span class="calibre2">gözyaşları</span> <span class="calibre2">kapladı.</span></p>

  <p class="calibre4"><span class="calibre2">Yorulmasından korkan Elinor onu eve yöneltti; kulübenin kapısına ulaşana kadar, soru sormaya yeltenmiyor olsa da ne kadar merak içinde olması</span> <span class="calibre2">gerektiğini kolayca tahmin ederek sadece Willoughby'den ve onunla yaptığı</span> <span class="calibre2">görüşmeden bahsetti; sözlerinin ve görünümünün her ayrıntısına titizlik gösterdi, ayrıntı</span> <span class="calibre2">titizliğinin tehlikesiz olduğu yerlerde. Eve girer girmez Marianne bir minnet öpücüğü ve gözyaşlarının arasından zar zor söyleyebildiği</span> <span class="calibre2">şu iki kelimeyle, "Anneme anlat," ablasından ayrıldı</span> <span class="calibre2">ve yavaşça merdivenden yukarı</span> <span class="calibre2">çıktı. Elinor</span> <span class="calibre2">şimdi ihtiyacı</span> <span class="calibre2">olan bu kadar makul bir yalnızlığı</span> <span class="calibre2">bozmaya kalkışmadı; sonucu endişeyle baştan ayarlamaya çalışarak, olur da Marianne ihmal ederse konuyu tekrar açma kararıyla, ayrılış</span> <span class="calibre2">anındaki vaadini yerine getirmek için oturma odasına yöneldi.</span></p>

  <p class="calibre9"><span class="calibre10">&nbsp;</span></p>

  <p class="calibre4"><span class="calibre2">Mrs Dashwood eski gözdesinin savunmasını</span> <span class="calibre2">duygulanarak dinledi. Ona atfedilen suçun bir kısmından aklanmasına sevindi; -onun için üzüldü; -mutlu olmasını</span> <span class="calibre2">diledi. Ama geçmişin duyguları</span> <span class="calibre2">geri gelmiyordu. Hiçbir</span> <span class="calibre2">şey onu Marianne'e kırılmamış</span> <span class="calibre2">bir inançla -lekelenmemiş</span> <span class="calibre2">bir karakterle tekrar kavuşturamazdı. Onun yüzünden Marianne'in neler çektiğini hiçbir</span> <span class="calibre2">şey ona unutturamaz, Eliza'ya davranışındaki suçu hiçbir</span> <span class="calibre2">şey azaltamazdı. Hiçbir</span> <span class="calibre2">şey onu gözündeki eski yerine oturtamadığı</span> <span class="calibre2">gibi Albay Brandon'ın itibarını</span> <span class="calibre2">da zedeleyemezdi.</span></p>

  <p class="calibre4"><span class="calibre2">Mrs Dashvvood kızı</span> <span class="calibre2">gibi Willoughby'nin hikayesini kendisinden dinlemiş</span> <span class="calibre2">olsaydı</span> <span class="calibre2">-perişanlığına tanık olmuş, yüzünün ve davranışının etkisi altına girmiş</span> <span class="calibre2">olsaydı</span> <span class="calibre2">duyduğu acıma muhtemelen daha büyük olurdu. Ama dolaylı</span> <span class="calibre2">anlatımıyla başka birinde kendisinde uyanmış</span> <span class="calibre2">bu duyguları</span> <span class="calibre2">uyandırmak Elinor'un ne elinden gelirdi ne de içinden. Düşünmek yargılarına sakinlik vermiş, Willoughby'nin layığı</span> <span class="calibre2">konusundaki kendi görüşlerini daha ayık bir hale getirmişti; -o yüzden sadece basit gerçeği açıklamak, hayalgücünü alıp götürebilecek duygusal süsler katmadan karakterine gerçekten uygun olan ayrıntıları</span> <span class="calibre2">ortaya koymak istiyordu.</span></p>

  <p class="calibre4"><span class="calibre2">Akşamleyin hepsi bir araya geldikleri zaman Marianne kendi isteğiyle yine ondan bahsetmeye başladı; -ama bunu kolay yapamadığını</span> <span class="calibre2">bir süredir içinde oturmakta olduğu rahatsız, huzursuz dalgınlığı</span> <span class="calibre2">-konuşurken kızaran yüzü -ve titreyen sesi açıkça gösteriyordu.</span></p>

  <p class="calibre4"><span class="calibre2">"Emin olmanızı</span> <span class="calibre2">istiyorum," dedi, "herşeyi görmemi istediğiniz gibi görüyorum."</span></p>

  <p class="calibre4"><span class="calibre2">Mrs Dashvvood hemen olanca</span> <span class="calibre2">şefkatiyle onu susturacaktı</span> <span class="calibre2">ama kızkardeşinin tarafsız görüşünü gerçekten duymak isteyen Elinor</span> <span class="calibre2">ısrarlı</span> <span class="calibre2">bir işaretle onu susturdu. Marianne yavaşça devam etti-</span></p>

  <p class="calibre4"><span class="calibre2">"Beni çok rahatlattı</span> <span class="calibre2">-Elinor'un bana bu sabah anlattıkları</span> <span class="calibre2">-tam duymak istediğim</span> <span class="calibre2">şeyleri duydum." -Birkaç saniye sesi kayboldu; ama kendini toparlayarak öncekinden daha büyük bir sakinlikle ekledi -"Şimdi son derece tatmin olmuş</span> <span class="calibre2">bulunuyorum. Hiçbir</span> <span class="calibre2">şeyin farklı</span> <span class="calibre2">olmasını</span> <span class="calibre2">istemezdim. Bütün bunları</span> <span class="calibre2">öğrendikten sonra, zaten er geç öğrenecektim, onunla asla mutlu olamazdım. -Ona güvenemez, saygı</span> <span class="calibre2">duyamazdım. -Hiçbir</span> <span class="calibre2">şey bunları</span> <span class="calibre2">bana unutturamazdı."</span></p>

  <p class="calibre4"><span class="calibre2">"Biliyorum -biliyorum," diye haykırdı</span> <span class="calibre2">annesi. "Sefih yaşantıları</span> <span class="calibre2">olan bir adamla mutlu olunur mu! -En sevgili dostumuzu, dünyanın en iyi insanını</span> <span class="calibre2">böyle perişan eden biri! -Hayır -benim Marianne'imin böyle bir adam tarafından mutlu edilecek kalbi olmaz! Kocasının çekmiş</span> <span class="calibre2">olması</span> <span class="calibre2">gereken bütün vicdan azabını</span> <span class="calibre2">onun vicdanı, onun o hassas vicdanı</span> <span class="calibre2">çekerdi."</span></p>

  <p class="calibre4"><span class="calibre2">Marianne içini çekti ve tekrar etti -"Hiçbir</span> <span class="calibre2">şeyin farklı</span> <span class="calibre2">olmasmı</span> <span class="calibre2">istemezdim."</span></p>

  <p class="calibre4"><span class="calibre2">"Meseleyi," dedi Elinor<sup class="calibre14"><small class="calibre6"><span class="calibre15">A</span></small></sup></span> <span class="calibre2">"kesinlikle sağlıklı</span> <span class="calibre2">bir ruhun ve sağlam bir aklın düşünmesi gerektiği gibi düşünüyorsun; tahmin ediyorum sen de benim kadar iyi görüyorsun, sadece bu olayda değil, başka birçok durumda da evliliğinin seni pek çok derde ve sıkıntıya sokacağına, o zaman onun sevgisinin seni ayakta tutmaya yetmeyeceğine inanmak için yeterli sebep var. Evlenseydin her zaman yoksul olacaktın. Uçarılığını</span> <span class="calibre2">kendisi de kabul ediyor; her davranışı</span> <span class="calibre2">ölçülülüğün onun tarafından bilinmeyen bir kelime olduğunu gösteriyor. Küçük, çok küçük bir gelirle onun talepleri ve senin deneyimsizliğin birleşince daha önce hiç bilmediğin, düşünmediğin için daha az acı</span> <span class="calibre2">verici olmayacak sıkıntılar yaşatırdı</span> <span class="calibre2">sana. Senin namus ve</span> <span class="calibre2">şeref anlayışın, biliyorum, durumunun farkına vardığın zaman, seni mümkün gördüğün her</span> <span class="calibre2">şekilde iktisat etmeye yöneltirdi; tutumluluğun sadece kendi rahatından feragat ettiğin sürece belki makul olurdu, ama bunun ötesinde -hem tek başına idare etsen bile ne faydası</span> <span class="calibre2">olurdu ki sen evlenmeden önce başlamış</span> <span class="calibre2">bir iflası</span> <span class="calibre2">durdurmaya? -Bunun ötesinde, onun zevklerinden biraz kesintiye gitmeye kalksan, bunu kabul edemeyecek kadar bencil duyguları</span> <span class="calibre2">ikna etmek yerine onun kalbi üzerindeki etkinin azalmasından ve onu bu sıkıntılara sokan evlilikten pişmanlık duymasından korkmak gerekmez miydi?"</span></p>

  <p class="calibre4"><span class="calibre2">Marianne'in dudakları</span> <span class="calibre2">titredi ve "gerçekten bencil olduğunu mu düşünüyorsun?" demeye çalışan bir sesle "Bencil?" kelimesini tekrarladı.</span></p>

  <p class="calibre4"><span class="calibre2">"Baştan sona," diye cevapladı</span> <span class="calibre2">Elinor, "bütün davranışı</span> <span class="calibre2">bencillik üzerine kuruluydu. Önce senin duygularınla oynaması</span> <span class="calibre2">bencillikten ötürüydü; sonra aşık olduğu zaman aynı</span> <span class="calibre2">nedenle itirafını</span> <span class="calibre2">geciktirdi, sonunda da Barton'dan gitti. Kendi zevki, kendi rahatı</span> <span class="calibre2">her ayrıntıda onun temel ilkesiydi."</span></p>

  <p class="calibre4"><span class="calibre2">"Bu doğru. Benim mutluluğumu hiç önemsemedi."</span></p>

  <p class="calibre4"><span class="calibre2">"Şimdi de," diye devam etti Elinor, "yaptığından pişman. Peki niye pişman? -Çünkü beklediğini bulamadığını</span> <span class="calibre2">gördü. Bu onu mutlu etmedi.</span> <span class="calibre2">Şimdi koşulları</span> <span class="calibre2">rahat -o tür bir sıkıntısı</span> <span class="calibre2">yok; sadece senden daha az sevimli bir kadınla evlendiğini düşünüyor. Ama bundan seninle evlenseydi mutlu olurdu sonucu mu çıkıyor? -Rahatsızlıklar farklı</span> <span class="calibre2">olurdu sadece. O zaman da geçim sıkıntısından muzdarip olurdu, ama</span> <span class="calibre2">şimdi geçim sıkıntısı</span> <span class="calibre2">yok ya, önemli değilmiş</span> <span class="calibre2">gibi yapıyor. Kişiliğinden</span> <span class="calibre2">şikayet etmeyeceği bir karısı</span> <span class="calibre2">olurdu, ama her zaman parasızlık çekerdi -her zaman yoksul olurdu ve muhtemelen temiz bir servetin ve iyi bir gelirin sayısız ayrıcalığını</span> <span class="calibre2">evdeki mutluluktan, karısının kişiliğinden daha üstün tutmayı</span> <span class="calibre2">çabucak öğrenmiş</span> <span class="calibre2">olurdu."</span></p>

  <p class="calibre4"><span class="calibre2">"Bundan</span> <span class="calibre2">şüphem yok," dedi Marianne; "üzüldüğüm bir</span> <span class="calibre2">şey de yok -kendi</span> <span class="calibre2">şapşallığım dışında."</span></p>

  <p class="calibre4"><span class="calibre2">"Daha ziyade annenin dikkatsizliği de, yavrum," dedi Mrs Dashwood; "annenin hesap vermesi lazım."</span></p>

  <p class="calibre4"><span class="calibre2">Marianne devam etmesine izin vermedi; -her ikisinin de kendi hatalarını</span> <span class="calibre2">farkettiklerini gören Elinor kızkardeşinin canını</span> <span class="calibre2">sıkabilecek geçmiş</span> <span class="calibre2">muhasebesinden kaçınmak istedi; o yüzden ilk konuya dönerek hemen sözlerine devam etti,</span></p>

  <p class="calibre4"><span class="calibre2">"Bütün hikayeden, sanırım, tek bir sonuç çıkarılabilir -Willoughby'nin tüm sıkıntıları</span> <span class="calibre2">Eliza Williams'a olan davranışında işlediği namus suçundan kaynaklanıyor. Bu suç daha küçük diğer suçların ve</span> <span class="calibre2">şimdiki mutsuzluğunun kaynağı</span> <span class="calibre2">oldu."</span></p>

  <p class="calibre4"><span class="calibre2">Marianne bu görüşe içtenlikle katıldı; annesi buradan lafı</span> <span class="calibre2">alıp Albay Brandon'ın acılarının ve meziyetlerinin tespitine getirdi, dostluk ve tasarının el ele yarattığı</span> <span class="calibre2">bir sıcaklıkla. Gelgelelim, kızı</span> <span class="calibre2">söylediklerinin çoğunu duymuş</span> <span class="calibre2">gibi görünmedi.</span></p>

  <p class="calibre4"><span class="calibre2">Elinor umduğunun aksine sonraki iki üç günde Marianne'in eskisi gibi güç kazanmaya devam etmediğini gördü; ama kararlılığı</span> <span class="calibre2">azalmadığı, hala neşeli ve rahat görünmeye çalıştığı</span> <span class="calibre2">için ablası</span> <span class="calibre2">zamanın sağlığı</span> <span class="calibre2">üzerindeki etkisine güvenmeye devam edebilirdi.</span></p>

  <p class="calibre4"><span class="calibre2">Margaret geri döndü ve bütün aile tekrar birbirine kavuştu, tekrar sakince kulübeye yerleşti; olağan işlerine Barton'a ilk geldikleri zamanki gayretle sarılmadılarsa da en azından gelecekte daha büyük bir gayretle sarılma planları</span> <span class="calibre2">yaptılar.</span></p>

  <p class="calibre4"><span class="calibre2">Elinor, Edward'dan haber almak için sabırsızlanıyordu. Londra'dan ayrıldığından beri onunla ilgili bir</span> <span class="calibre2">şey duymamıştı, ne planlarına dair yeni bir</span> <span class="calibre2">şey, ne de</span> <span class="calibre2">şimdiki evine dair. Marianne'in hastalığı</span> <span class="calibre2">dolayısıyla ağabeyiyle mektuplaşmıştı; John'un ilk mektubunda</span> <span class="calibre2">şöyle bir cümle vardı: -"Talihsiz Edward hakkında hiçbir</span> <span class="calibre2">şey bilmiyoruz, böyle yasak bir konuda soru da soramıyoruz, ama hala Oxford'da olduğunu tahmin ediyoruz;" mektuplardan Edward hakkında tüm öğrenebildiği buydu; sonraki mektuplarda adı</span> <span class="calibre2">bile geçmiyordu. Bununla beraber, Elinor onun ne yaptığı</span> <span class="calibre2">konusunda uzun süre bilgisiz kalmaya mahkum değildi.</span></p>

  <p class="calibre4"><span class="calibre2">Bir sabah uşaklarını</span> <span class="calibre2">iş</span> <span class="calibre2">için Exeter'e göndermişlerdi; uşak masanın yanında dikilmiş</span> <span class="calibre2">hanımının yolculukla ilgili sorularına cevap verirken kendiliğinden</span> <span class="calibre2">şunu da söyleyiverdi-</span></p>

  <p class="calibre4"><span class="calibre2">"Herhalde duymuşunuzdur hanımefendi, IvL</span> <span class="calibre2">ı'errars evlenmiş."</span></p>

  <p class="calibre4"><span class="calibre2">Marianne bir anda irkildi, gözlerini Elinor'a dikti, onun sarardığını</span> <span class="calibre2">gördü ve isteri krizi içinde sandalyesine yığıldı. Uşağın sorusuna cevap verirken gözleri sezgisel olarak aynı</span> <span class="calibre2">yöne dönmüş</span> <span class="calibre2">olan Mrs Dashwood, Elinor'un yüzünden ne kadar acı</span> <span class="calibre2">çektiğini görünce sarsıldı, hemen arkasından Marianne'in durumuna</span> <span class="calibre2">şaşırdı</span> <span class="calibre2">ve ilk ilgiyi hangi çocuğuna göstersin, bilmedi.</span></p>

  <p class="calibre4"><span class="calibre2">Sadece Miss Marianne'in hasta düştüğünü gören uşak akıllıca davranıp hizmetçilerden birini çağırdı; hizmetçi Mrs Dashwood'un yardımıyla koluna girerek onu dieer odaya götürdü. O zamana kadar Marianne biraz kendine gelmişti ve annesi onu Margaret'le hizmetçiye emanet edip Elinor'a döndü; Elinor hala darmadağın olsa da aklını</span> <span class="calibre2">ve sesini kullanabilecek kadar düzelmiş, Thomas'a bilgi kaynağı</span> <span class="calibre2">konusunda soru sormaya başlamıştı. Mrs Dashwood hemen bütün o işi üstüne aldı, Elinor da soru sormakla yorulmadan cevap almanın rahatlığını</span> <span class="calibre2">tattı.</span></p>

  <p class="calibre4"><span class="calibre2">"Mr Ferrars'ın evlendiğini sana kim söyledi Thomas?"</span></p>

  <p class="calibre4"><span class="calibre2">"Bu sabah Exeter'de Mr Ferrars'ı</span> <span class="calibre2">kendim gördüm efendim, hatta hanımını</span> <span class="calibre2">da, Miss Steele'i yani. New Lincoln Hanı'nın kapısında bir arabadaydılar, ben de Park'taki Sally'den postacı</span> <span class="calibre2">ağabeyine haber götürmek için oraya gittiydim. Arabanın yanından geçerken başımı</span> <span class="calibre2">kaldıracak oldum, bir de ne göreyim, küçük Miss Steele; bir daha</span> <span class="calibre2">şapkamı</span> <span class="calibre2">çıkardım, o da beni tanıdı, bana seslendi, sizi ve genç hanımları</span> <span class="calibre2">sordu efendim, bilhassa Miss Marianne'i, ve size kendisinin ve Mr Ferrars'ın en içten selamlarını</span> <span class="calibre2">söylememi istedi, gelip sizi görecek zamanları</span> <span class="calibre2">olmadığı</span> <span class="calibre2">için üzgünlermiş, çok aceleleri varmış, çünkü gidecek biraz daha yollan varmış, ama döndükleri zaman elbette gelip sizi göreceklermiş."</span></p>

  <p class="calibre4"><span class="calibre2">"Ama sana evlendiğini söyledi mi Thomas?"</span></p>

  <p class="calibre4"><span class="calibre2">"Evet efendim. Gülümsedi, oralara son geldiğinden beri ismini değiştirdiğini söyledi. Kendisi her zaman çok sıcakkanlı</span> <span class="calibre2">ve açık sözlü bir genç hanım olmuştur ve çok medeni davranmıştır. O yüzden ben de ona mutluluklar dileme hakkını</span> <span class="calibre2">kendimde gördüm."</span></p>

  <p class="calibre4"><span class="calibre2">"Mr Ferrars arabada onunla mıydı?"</span></p>

  <p class="calibre4"><span class="calibre2">"Evet efendim, tam arkasına yaslanırken gördüm ama o başını</span> <span class="calibre2">kaldırmadı; -zaten hiçbir zaman fazla konuşkan bir bey değildi."</span></p>

  <p class="calibre4"><span class="calibre2">Elinor neden kendini öne çıkarmadığını</span> <span class="calibre2">anlayabiliyordu; Mrs Dashvvood da muhtemelen aym açıklamayı</span> <span class="calibre2">buldu.</span></p>

  <p class="calibre4"><span class="calibre2">"Arabada başka kimse yok muydu?"</span></p>

  <p class="calibre4"><span class="calibre2">"Hayır efendim, yalnız ikisi."</span></p>

  <p class="calibre4"><span class="calibre2">"Nereden geldiklerini biliyor musun?"</span></p>

  <p class="calibre4"><span class="calibre2">"Doğruca</span> <span class="calibre2">şehirden geliyorlarmış, Miss Lucy -yani Mrs Ferrars öyle dedi."</span></p>

  <p class="calibre4"><span class="calibre2">"Epeyce batıya mı</span> <span class="calibre2">gidiyorlarmış?"</span></p>

  <p class="calibre4"><span class="calibre2">"Evet efendim -ama uzun kalmayacaklarmış. Yakında dönecekler, o zaman elbette buraya uğrarlar."</span></p>

  <p class="calibre4"><span class="calibre2">Mrs Dashvvood kızına baktı; ama Elinor onların beklediğinden daha iyi durumdaydı. Mesajda hakiki Lucy'yi teşhis etti; Edvvard'ın bir daha asla yanlarına gelmeyeceğini biliyordu. Alçak bir sesle annesine muhtemelen Plymouth civarına, Mr Pratt'in yanına gittiklerini söyledi.</span></p>

  <p class="calibre4"><span class="calibre2">Thomas'ın istihbaratı</span> <span class="calibre2">bitmiş</span> <span class="calibre2">gibiydi. Elinor bir</span> <span class="calibre2">şeyler daha duymak istiyormuş</span> <span class="calibre2">gibi baktı.</span></p>

  <p class="calibre4"><span class="calibre2">"Yola çıktıklarını</span> <span class="calibre2">gördün mü, sen gelmeden önce?"</span></p>

  <p class="calibre4"><span class="calibre2">"Hayır efendim -atlar ancak çıkıyordu, ama daha fazla kalamazdım; geç kalmaktan korktum."</span></p>

  <p class="calibre4"><span class="calibre2">"Mrs Ferrars iyi görünüyor muydu?"</span></p>

  <p class="calibre4"><span class="calibre2">"Evet efendim, çok iyi olduğunu söyledi; bence de her zaman çok güzel bir genç bayan olmuştur -ve bir hayli mutlu görünüyordu."</span></p>

  <p class="calibre4"><span class="calibre2">Mrs Dashvvood'un aklına başka soru gelmedi ve</span> <span class="calibre2">şimdi aynı</span> <span class="calibre2">şekilde gereksiz olan Thomas da masa örtüsü de dışarı</span> <span class="calibre2">çıkarıldılar. Marianne daha fazla yemeyeceğini haber verdi; Mrs Dashwood'la Elinor'un da iştahları</span> <span class="calibre2">kaçmıştı; Margaret ise kendini</span> <span class="calibre2">şanslı</span> <span class="calibre2">sayabilirdi, çünkü ablaları</span> <span class="calibre2">son zamanlarda öyle çok rahatsızlık geçirdiği, yemeği önemsememek için öyle çok sebepleri olduğu halde o daha önce hiç yemek yemeden masadan kalkmak zorunda kalmamıştı.</span></p>

  <p class="calibre4"><span class="calibre2">Tatlı</span> <span class="calibre2">ve</span> <span class="calibre2">şarap getirildiği ve Mrs Dashwood'la Elinor baş</span> <span class="calibre2">başa kaldıkları</span> <span class="calibre2">zaman birlikte uzun süre aynı</span> <span class="calibre2">düşünceli sessizlik içinde oturdular. Mrs Dashwood herhangi bir</span> <span class="calibre2">şey söylemeye çekindi, onu teselli etmeye kalkışmadı. Elinor'un dışarıya verdiği görüntüye güvenmekle hata ettiğini</span> <span class="calibre2">şimdi anlıyordu; o daha fazla mutsuz olmasın, Marianne'den sonra bir de onun için acı</span> <span class="calibre2">çekmesin diye zamanında herşeyin açıkça yumuşatıldığını</span> <span class="calibre2">farkediyordu. Kızının dikkatli, titiz özeni tarafından, bir zamanlar öyle iyi anladığı</span> <span class="calibre2">ilişkinin gerçekte inanmak istediğinden ya da</span> <span class="calibre2">şimdi ortaya çıktığından çok daha zayıf olduğunu düşünmek üzere yanıltıldığını</span> <span class="calibre2">görüyordu. Bu inanç içinde Elinor'una karşı</span> <span class="calibre2">haksız, dikkatsiz, hatta nezaketsiz davrandığından korkuyordu; -Marianne'in derdinin daha çok konuşulduğu, daha ortada olduğu için</span> <span class="calibre2">şefkatinden çokça pay aldığından ve ona, Elinor'un</span> <span class="calibre2">şahsında bir o kadar acı</span> <span class="calibre2">çeken, ama kendini daha az kapıp koyveren ve çok daha metanetli bir kızı</span> <span class="calibre2">olduğunu unutturduğundan korkuyordu.</span></p>

  <p class="calibre4"><span class="calibre2">Elinor artık üzücü bir olayın, akıl ne kadar olacak derse desin, beklentisiyle gerçekleşmesi arasındaki farkı</span> <span class="calibre2">biliyordu.</span> <span class="calibre2">İstemeden de olsa, her zaman, Edward bekar kaldığı</span> <span class="calibre2">sürece Lucy'yle evlenmesini engelleyecek bir</span> <span class="calibre2">şey olacağını, belki kendi kararıyla, belki yakınlarının araya girmesiyle ya da hanım için daha makbul bir evlilik fırsatının çıkmasıyla herkesi mutlu edecek bir</span> <span class="calibre2">şey olacağını</span> <span class="calibre2">umut ettiğini artık biliyordu. Ama</span> <span class="calibre2">şimdi evlenmişti ve Elinor içindeki acıyı</span> <span class="calibre2">alabildiğine artıran o sinsi iyimserlik için kendine kızıyordu.</span></p>

  <p class="calibre4"><span class="calibre2">Yetki belgesini almadan (tahminine göre), dolayısıyla kiliseye tayin edilmeden, bu kadar çabuk evlenmesi onu önce biraz</span> <span class="calibre2">şaşırttı. Ama çok geçmeden Lucy'nin becerikli idaresiyle, ona imzayı</span> <span class="calibre2">attırma acelesiyle gecikme riskine girmeden herşeyi halletmiş</span> <span class="calibre2">olmasının ne kadar mümkün olduğunu gördü. Evlendiler</span> <span class="calibre2">şehirde evlendiler,</span> <span class="calibre2">şimdi de alelacele dayısının oraya gidiyorlar. Barton'ın dört mil yakınından geçerken, annesinin uşağını</span> <span class="calibre2">görünce, Lucy'nin mesajını</span> <span class="calibre2">duyunca Edward ne hissetmişti acaba!</span></p>

  <p class="calibre4"><span class="calibre2">Yakında Delaford'a yerleşeceklerini umuyordu. -Delaford, -onu ilgilendirmesi için çokça planın yapıldığı</span> <span class="calibre2">yer; hem tanımak hem de kaçınmak istediği yer. Bir an onları</span> <span class="calibre2">rahip lojmanında gördü; Lucy'de faal, çekip çeviren yöneticiyi gördü,</span> <span class="calibre2">şık görünme arzusuyla tutumluluğu birleştirmiş, ama mali çalışmalarının bir yarısı</span> <span class="calibre2">nedeniyle</span> <span class="calibre2">şüphe edilmekten</span></p>

  <p class="calibre4"><span class="calibre2">utanıyor; -aklı</span> <span class="calibre2">her an çıkar peşinde, Albay Brandon'ın, Mrs Jennings'in ve her varlıklı</span> <span class="calibre2">tanıdığın gözüne girmek için numaralar yapıyor. Edward'da ise, -ne gördüğünü ya da ne görmek istediğini bilmiyordu; -mutlu mu mutsuz mu, —hiçbir</span> <span class="calibre2">şey hoşuna gitmiyordu; -onun her türlü resmini reddetti.</span></p>

  <p class="calibre4"><span class="calibre2">Elinor Londra'daki tanıdıklardan biri onlara yazarak olayı</span> <span class="calibre2">haber verir; ayrıntıları</span> <span class="calibre2">anlatır düşüncesiyle kendini oyaladı, -ama günler geçti, ne mektup geldi ne haber. Kimi suçlayacağına karar veremeden her ihmalkar tanıdığı</span> <span class="calibre2">suçladı. Hepsi düşüncesiz ve tembeldi.</span></p>

  <p class="calibre4"><span class="calibre2">"Albay Brandon'a ne zaman yazacaksın, anne?" diye sordu, bir</span> <span class="calibre2">şeyler olsun diye sabırsızlandığı</span> <span class="calibre2">için.</span></p>

  <p class="calibre4"><span class="calibre2">"Geçen hafta yazdım, bir tanem; haber almaktan ziyade kendisini görmeyi umuyorum. Mektubumda bize gelsin diye</span> <span class="calibre2">ısrar ettim; bugün yarın kapıdan giriverirse</span> <span class="calibre2">şaşırma."</span></p>

  <p class="calibre4"><span class="calibre2">Bu bir kazançtı, bekleyecek bir</span> <span class="calibre2">şey olmuştu. Albay Brandon'ın verecek haberleri olmalıydı.</span></p>

  <p class="calibre4"><span class="calibre2">Buna daha ancak karar vermişti ki, at üstündeki bir adamın görüntüsü gözlerini pencereye çekti. Adam onların kapısında durdu. Bir beydi, Albay Brandon'ın kendisiydi. Artık daha fazla</span> <span class="calibre2">şey öğrenecekti; -bu beklenti içinde titredi. Ama -Albay Brandon değildi bu -onun havası</span> <span class="calibre2">yoktu -onun boyunda değildi. Mümkün olsaydı</span> <span class="calibre2">Edward olması</span> <span class="calibre2">gerektiğini söylerdi. Tekrar baktı. Adam atından henüz inmişti; -yanılıyor olamazdı; -bu Edward'di. Elinor pencereden uzaklaşıp oturdu. "Mr Pratt'ın oradan bizi görmeye geliyor. Sakin olacağım; kendime hakim olacağım."</span></p>

  <p class="calibre4"><span class="calibre2">Bir an sonra diğerlerinin de aynı</span> <span class="calibre2">şekilde hatayı</span> <span class="calibre2">farkettiklerini anladı. Annesinin ve Marianne'in renklerinin değiştiğini gördü; ona baktıklarını</span> <span class="calibre2">ve birbirlerine birkaç cümle fısıldadıklarını</span> <span class="calibre2">gördü. Konuşabilmek için dünyayı</span> <span class="calibre2">verirdi -ona karşı</span> <span class="calibre2">davranışlarında hiçbir soğukluk, hiçbir öfke görülmeyeceğini umduğunu anlamaları</span> <span class="calibre2">için; -ama ağzını</span> <span class="calibre2">açamadı</span> <span class="calibre2">ve herkesi kendi haline bırakmak zorunda kaldı.</span></p>

  <p class="calibre4"><span class="calibre2">Yüksek sesli tek kelime edilmedi. Hepsi sessizce misafirlerinin ortaya çıkmasını</span> <span class="calibre2">beklediler. Çakıl taşlı</span> <span class="calibre2">patika boyunca ayak sesleri duyuldu; az sonra holdeydi; ve bir an sonra karşılarındaydı.</span></p>

  <p class="calibre4"><span class="calibre2">Odaya girerken bakışları</span> <span class="calibre2">pek mutlu değildi, Elinor için bile. Yüzü heyecandan bembeyazdı</span> <span class="calibre2">ve nasıl karşılanacağından korkuyor gibiydi, nazik bir karşılama görmeyi haketmediğini bildiği için. Yine de Mrs Dashwood artık her konuda kılavuzluğuna güvendiği kızının dileklerine uygun davranarak onu iğreti bir memnuniyetle karşıladı, elini uzattı</span> <span class="calibre2">ve mutluluklar diledi.</span></p>

  <p class="calibre4"><span class="calibre2">Edward renkten renge girdi ve anlaşılmaz bir cevap mırıldandı. Elinor'un dudakları</span> <span class="calibre2">annesiyle birlikte hareket etmişti ve hareket anı</span> <span class="calibre2">bittiğinde onunla da el sıkışmış</span> <span class="calibre2">olmasını</span> <span class="calibre2">diledi. Ama artık çok geçti ve olumlu bir yüz ifadesiyle tekrar oturup havadan bahsetmeye başladı.</span></p>

  <p class="calibre4"><span class="calibre2">Marianne hoşnutsuzluğunu saklamak için olabildiğince gözden uzağa çekilmişti; durumun tamamını</span> <span class="calibre2">değilse de bir kısmını</span> <span class="calibre2">anlayan Margaret ağırbaşlı</span> <span class="calibre2">olması</span> <span class="calibre2">gerektiğini kavrayıp ondan olabildiğince uzağa oturdu ve sımsıkı</span> <span class="calibre2">sustu.</span></p>

  <p class="calibre4"><span class="calibre2">Elinor mevsimin yağmursuz geçmesinden mutluluk duymayı</span> <span class="calibre2">bitirince korkunç bir sessizlik oldu. Sessizliği, kendini Mrs Ferrars'ın ayrıldıkları</span> <span class="calibre2">sırada gayet afiyette olduğunu umut etmeye mecbur hisseden Mrs Dashwood bozdu. Edward aceleci bir tavırla olumlu cevap verdi.</span></p>

  <p class="calibre4"><span class="calibre2">Bir sessizlik daha oldu.</span></p>

  <p class="calibre4"><span class="calibre2">Kendini zorlamaya karar veren Elinor kendi sesinin tınısından korksa da</span> <span class="calibre2">şöyle dedi,</span></p>

  <p class="calibre4"><span class="calibre2">"Mrs Ferrars Longstaple'da mı?"</span></p>

  <p class="calibre4"><span class="calibre2">"Longstaple!" -diye cevapladı</span> <span class="calibre2">Edward,</span> <span class="calibre2">şaşırarak -"Hayır, annem</span> <span class="calibre2">şehirde."</span></p>

  <p class="calibre4"><span class="calibre2">"Şey," dedi Elinor, masadan bir elişi alarak, "Mrs Edward Ferrars'ı</span> <span class="calibre2">sormak istemiştim."</span></p>

  <p class="calibre4"><span class="calibre2">Elinor başını</span> <span class="calibre2">kaldırmaya cesaret edemedi; -ama annesi de, Marianne de gözlerini ona çevirdiler. Edward'in rengi değişti, kafası</span> <span class="calibre2">karışmış</span> <span class="calibre2">gibi göründü, kararsızca baktı</span> <span class="calibre2">ve biraz tereddütten sonra sonra</span> <span class="calibre2">şöyle dedi,</span></p>

  <p class="calibre4"><span class="calibre2">"Belki</span> <span class="calibre2">şeyi kastediyorsunuz -kardeşimi -yani Mrs -Mrs</span> <span class="calibre2"><span class="italic">Robert</span></span> <span class="calibre2">Ferrars'ı."</span></p>

  <p class="calibre4"><span class="calibre2">"Mrs Robert Ferrars!" -diye tekrar edildi Marianne ve annesi tarafından, müthiş</span> <span class="calibre2">bir</span> <span class="calibre2">şaşkınlık vurgusuyla; -Elinor konuşamadıysa da gözleri sabırsız bir hayret içinde ona dikildi. Edward koltuğundan kalkıp pencereye yürüdü, herhalde ne yapacağını</span> <span class="calibre2">bilemediği için; orada duran bir makası</span> <span class="calibre2">aldı</span> <span class="calibre2">ve konuşurken makasın kılıfını</span> <span class="calibre2">keserek aceleci bir sesle</span> <span class="calibre2">şöyle dedi,</span></p>

  <p class="calibre4"><span class="calibre2">"Belki biliyorsunuz -duymamış</span> <span class="calibre2">olabilirsiniz, kardeşim geçenlerde -şeyle evlendi -Miss Lucy Steele'le."</span></p>

  <p class="calibre4"><span class="calibre2">Sözleri Elinor dışında herkesten anlatılmaz bir</span> <span class="calibre2">şaşkınlık ifadesiyle yankılandı; başı</span> <span class="calibre2">elindeki işe eğilmiş</span> <span class="calibre2">oturan Elinor öyle bir heyecana kapılmıştı</span> <span class="calibre2">ki artık nerede olduğunu bile bilmiyordu.</span></p>

  <p class="calibre4"><span class="calibre2">"Evet," dedi Edward, "geçen hafta evlendiler,</span> <span class="calibre2">şimdi de Dawlish'teler."</span></p>

  <p class="calibre4"><span class="calibre2">Elinor daha fazla oturamadı. Neredeyse koşarak odadan çıktı</span> <span class="calibre2">ve kapı</span> <span class="calibre2">kapanır kapanmaz hiç bitmeyecek sandığı</span> <span class="calibre2">sevinç gözyaşlarına boğuldu. O ana kadar ondan başka her yana bakmış</span> <span class="calibre2">olan Edward onun aceleyle çıktığını</span> <span class="calibre2">gördü, belki heyecanını</span> <span class="calibre2">da gördü -hatta duydu; çünkü hemen arkasından öyle bir hülyaya daldı</span> <span class="calibre2">ki, Mrs Dashwood'un hiçbir sözü, hiçbir sorusu, hiçbir nazik hitabı</span> <span class="calibre2">kendini işittiremedi; sonunda tek kelime etmeden odadan çıktı</span> <span class="calibre2">ve köye doğru yürüdü; -diğerlerini durumundaki böyle ani, böyle harika değişiklikle ilgili müthiş</span> <span class="calibre2">bir</span> <span class="calibre2">şaşkınlık ve kafa karışıklığı</span> <span class="calibre2">içinde bırakarak; -ve bu karışıklığı</span> <span class="calibre2">gidermek için kendi tahminleri dışında hiçbir imkanları</span> <span class="calibre2">olmadan.</span></p>

  <p class="calibre4"><span class="calibre2">Serbest kalışının</span> <span class="calibre2">şartları</span> <span class="calibre2">bütün aile için bir muamma olarak kalsa da Edward'ın artık serbest olduğu kesindi; bu serbestliğin hangi amaçla kullanılacağı</span> <span class="calibre2">ise herkesçe kolaylıkla tahmin edilebiliyordu; -çünkü annesinin onayını</span> <span class="calibre2">almadan girdiği ve dört yıldan fazla bir süredir yürütmekte olduğu bir akılsız beraberliğin nimetlerini tattıktan ve başarısızlığa uğradıktan sonra, ondan hemen bu tür bir başka beraberliğe girmekten daha azı</span> <span class="calibre2">beklenemezdi.</span></p>

  <p class="calibre4"><span class="calibre2">Barton'a yaptığı</span> <span class="calibre2">ziyaret aslında basit bir ziyaretti. Sadece Elinor'a evlenme teklif etmek içindi; -bu teklifi yapma konusunda hiç de deneyimsiz sayılamayacağı</span> <span class="calibre2">düşünülürse o sırada bu kadar rahatsız olması, cesarete ve temiz havaya filan ihtiyaç duyması</span> <span class="calibre2">tuhaf görünebilir.</span></p>

  <p class="calibre4"><span class="calibre2">Yürüye yürüye gerekli kararlılığa ulaşması</span> <span class="calibre2">ne kadar çabuk oldu, bu kararlılığı</span> <span class="calibre2">hayata geçirme fırsatı</span> <span class="calibre2">ne kadar çabuk doğdu ve kendini hangi</span> <span class="calibre2">şekilde ifade etti, nasıl karşılandı, bunların uzun uzun anlatılmasına gerek yok. Sadece</span> <span class="calibre2">şunun anlatılması</span> <span class="calibre2">gerekli; -gelişinden üç saat kadar sonra hep birlikte yemeğe oturdukları</span> <span class="calibre2">zaman eşini ikna etmiş, annesinden izin koparmış, sadece aşk sarhoşu değil, ama haklı</span> <span class="calibre2">olarak ve resmen de dünyanın en mutlu erkeklerinden biriydi. Durumu gerçekten olağanüstü neşe doluydu. Kalbine mutluluk, ruhuna neşe verecek sıradan aşkın olağan zaferinden çok daha fazlasını</span> <span class="calibre2">hissediyordu. Uzun süredir onu sefil eden</span></p>

  <p class="calibre4"><span class="calibre2">ilişkiden, uzun süredir sevgi duymadığı</span> <span class="calibre2">bir kadından kendisinin herhangi bir kusuru olmaksızın kurtulmuş, özgürlüğüne kavuşmuştu; -ve arzuyla düşünmeye başlar başlamaz umutsuzlukla düşünmek zorunda kaldığı</span> <span class="calibre2">bir başkasıyla o bağlılık düzeyine yükselmişti. Kuşkudan ya da kararsızlıktan değil, perişanlıktan gelmişti bu mutluluğa; -ve değişim, dostlarının onda daha önce hiç görmedikleri kadar hakiki, akıcı, olgun bir neşelilik içinde açıkça dile geliyordu.</span></p>

  <p class="calibre4"><span class="calibre2">Kalbi artık Elinor'a açıktı, bütün zayıflıkları, bütün hataları</span> <span class="calibre2">itiraf edilmiş</span> <span class="calibre2">ve Lucy'ye olan ilk delikanlıca bağlılığı</span> <span class="calibre2">yirmi dört yaşın tüm felsefi dinginliğiyle ele alınmış</span> <span class="calibre2">olarak.</span></p>

  <p class="calibre4"><span class="calibre2">"Benim açımdan aptalca, sersemce bir eğilimdi," dedi, "dünyayı</span> <span class="calibre2">tanımamanın -meşgale yokluğunun sonucuydu. On sekiz yaşında Mr Pratt'in gözetiminden çıktığım zaman annem bana faal bir meslek vermiş</span> <span class="calibre2">olsaydı, herhalde -yo, eminim, bunlar olmazdı; Longstaple'ı</span> <span class="calibre2">yeğenine duyduğum ve o sıralar vazgeçilmez sandığım bir ilgiyle terketmiş</span> <span class="calibre2">olsam bile yine de bir uğraşım olsa, zamanımı</span> <span class="calibre2">vereceğim ve beni ondan birkaç ay uzak tutacak bir hedefim olsa o hayali aşkı</span> <span class="calibre2">çok çabuk unuturdum, bilhassa hayata daha fazla karışsam, ki o durumda öyle yapmalıydım. Ama yapacak bir</span> <span class="calibre2">şeyim olması</span> <span class="calibre2">yerine, benim için bir meslek seçilmesi ya da bana seçim yapma izni verilmesi yerine büsbütün aylaklık etmek üzere eve döndüm; sonraki ilk on iki ay boyunca üniversiteye ait olmanın bana vereceği normal bir uğraşım bile yoktu, çünkü on dokuz yaşına gelene kadar Oxford'a gönderilmedim. O yüzden hayatta yapacak hiçbir</span> <span class="calibre2">şeyim yoktu, kendimi aşık sanmaktan başka; annem de evimi rahat bir hale getirmediği, kardeşim bana dost ya da arkadaş</span> <span class="calibre2">olmadığı, yeni insanlarla tanışmaktan da hoşlanmadığım için sık sık Longstaple'a gitmek benim için olağandışı</span> <span class="calibre2">değildi; orada kendimi evimde hissediyordum ve her zaman iyi karşılanacağımı</span> <span class="calibre2">biliyordum; dolayısıyla on sekizimden on dokuzuma kadar zamanımın büyük bölümünü orada geçirdim: Lucy son derece sevimli ve nazik görünüyordu. Güzeldi de -en azından o zaman öyle geliyordu; zaten pek başka kadın da görmediğim için karşılaştırma yapamıyor, kusurları</span> <span class="calibre2">göremiyordum. Herşey düşünüldüğünde, öyle umuyorum ki, aptalca bir ilişki de olsa, o zamandan beri her bakımdan aptalca olduğu ortaya çıkmış</span> <span class="calibre2">da olsa, o zaman olağandışı</span> <span class="calibre2">ya da affedilmez bir aptallık örneği değildi."</span></p>

  <p class="calibre4"><span class="calibre2">Birkaç saatin Dashwoodlar'm akıllarında ve mutluluklarında yarattığı</span> <span class="calibre2">değişim öyleydi ki -öyle büyüktü ki, hepsine uykusuz bir gecenin sevincini vaadediyordu. Yerinde duramayacak kadar mutlu olan Mrs Dashwood, Edward'a nasıl sevgi göstersin, Elinor'u nasıl methetsin, Edward itibarını</span> <span class="calibre2">zedelemeden serbest kaldığı</span> <span class="calibre2">için nasıl</span> <span class="calibre2">şükretsin, rahat rahat konuşmaları</span> <span class="calibre2">için onları</span> <span class="calibre2">nasıl yalnız bıraksın, ama aynı</span> <span class="calibre2">zamanda da ikisini doya doya seyretmekten nasıl mahrum kalmasın bilemiyordu.</span></p>

  <p class="calibre4"><span class="calibre2">Marianne mutluluğunu sadece gözyaşlarıyla ifade edebiliyordu. Karşılaştırmalar yapıldı</span> <span class="calibre2">-üzüntüler ortaya çıktı; -ablasına duyduğu sevgi kadar hakiki olan sevinci onu ne</span> <span class="calibre2">şenlendirecek ne de konuşturacak türdendi.</span></p>

  <p class="calibre4"><span class="calibre2">Ama Elinor -Onun duyguları</span> <span class="calibre2">nasıl anlatılmalı? -Lucy'nin başka biriyle evlendiğini, Edward'in serbest olduğunu duyduğu andan o anı</span> <span class="calibre2">hemen izleyen umutların haklı</span> <span class="calibre2">çıktığı</span> <span class="calibre2">ana kadar sakin olmak dışında her hali yaşadı. Ama ikinci an geçtiği zaman, her</span> <span class="calibre2">şüphenin, her endişenin ortadan kalktığını</span> <span class="calibre2">anladığı</span> <span class="calibre2">zaman durumunu son zamanlardaki durumuyla karşılaştırdı, -eski ilişkisinden saygın bir</span> <span class="calibre2">şekilde kurtulmuş, serbest kalmış</span> <span class="calibre2">olduğunu gördü, bu serbestliği hemen değerlendirdiğini gördü, ona yaklaştığını</span> <span class="calibre2">ve hep tahmin ettiği kadar narin ve güçlü bir sevgiyle evlenme teklif ettiğini gördü, -mutluluktan boğulup yıkılır gibi oldu; -insan aklı</span> <span class="calibre2">iyi yönde değişimleri kolay kabullenmeye hazırsa da, ruhunun yatışması, içine belli bir sakinliğin gelmesi için birkaç saat geçmesi gerekti.</span></p>

  <p class="calibre4"><span class="calibre2">Edward'in en az bir hafta kulübede kalması</span> <span class="calibre2">kararlaştırıldı; -ondan herşey istenebilirdi, ama Elinor'la özlem gidermesi için ya da geçmişe, bugüne ve geleceğe dair konuşulacak</span> <span class="calibre2">şeylerin yarısını</span> <span class="calibre2">olsun konuşabilmesi için bir haftadan az bir zaman verilmesi imkansızdı; -gayretli ve aralıksız konuşmayla geçen sadece birkaç saat bile iki aklı</span> <span class="calibre2">başında insan arasında gerçekten ortak olabilecek olandan daha fazla konu gerektirirse de aşıklarda durum farklıdır. Onlar arasında hiçbir konu bitirilmez, hatta hiçbir anlaşmaya da varılmaz aynı</span> <span class="calibre2">şeyi en az yirmi kere yeni baştan konuşmadan.</span></p>

  <p class="calibre4"><span class="calibre2">Bunlarm arasındaki en bitmek bilmez ve makul hayret konusu olan Lucy'nin evliliği elbette aşıkların ilk sohbetlerinden birini teşkil etti; -Elinor'un her iki tarafı</span> <span class="calibre2">da tanıyor olması</span> <span class="calibre2">meseleyi duyduğu en olağanüstü ve en açıklanamaz olaylardan biri olarak her açıdan görebilmesini sağladı. Nasıl oldu da bir araya gelebildileı; hangi çekim gücüyle Robert güzel bulmadığını</span> <span class="calibre2">söylediği bir kızla evlenme düşüncesine kapıldı, -hem de ağabeyiyle sözlü olan, ağabeyinin ailesinden atılma sebebi olan bir kızla, -anlayabilmek onun kavrayış</span> <span class="calibre2">gücünü aşıyordu. Kendisi için elbette sevinç verici bir hadiseydi, hayalgücü için gülünç bir hadise, ama aklı, sağduyusu için tam bir bilmeceydi.</span></p>

  <p class="calibre4"><span class="calibre2">Edward sadece</span> <span class="calibre2">şöyle bir tahminde bulunabiliyordu; belki raslantıyla karşılaşmışlar, birinin kibri ötekinin iltifatlarına öyle kanmıştı</span> <span class="calibre2">ki gerisi azar azar gelmişti. Elinor, Robert'in ona Harley street'te söylediği kardeşinin işlerine zamanında karışmasının neler başarabileceğine dair görüşünü hatırladı. Bunu Edward'a söyledi.</span></p>

  <p class="calibre4"><span class="calibre2">"Tam Robert'tan beklenecek söz," -oldu Edward'm ilk tepkisi. "Belki de," diye ekledi arkasından, "ilk tanıştıkları</span> <span class="calibre2">zaman aklında bu vardı. Lucy de belki önce onun bana faydalı</span> <span class="calibre2">olmasını</span> <span class="calibre2">sağlamayı</span> <span class="calibre2">düşünüyordu. Öbür tasarılar sonradan çıkmış</span> <span class="calibre2">olabilir."</span></p>

  <p class="calibre4"><span class="calibre2">Gelgeldim, aralarındaki ilişki ne kadar zamandır devam ediyordu, kendisi de çıkaramıyordu; Londra'dan ayrıldıktan sonra kalmayı</span> <span class="calibre2">tercih ettiği Oxford'da Lucy hakkında kendi söyledikleri dışında hiçbir haber alamıyordu; en sonuncuya kadar mektuplarının ne sıklığı</span> <span class="calibre2">azalmıştı</span> <span class="calibre2">ne de her zamanki sıcaklığı. Onu olacaklara hazırlayacak en küçük bir</span> <span class="calibre2">şüphe uyanmamıştı; -sonunda Lucy'den gelen bir mektupla hadise patlak verdiğinde bir süre böyle bir kurtuluşun hayreti, dehşeti ve neşesi arasında yarı</span> <span class="calibre2">aptala döndüğünü düşünüyordu. Mektubu Elinor'un eline bıraktı.</span></p>

  <p class="calibre4"><span class="calibre2">"Sayın Beyefendi,</span></p>

  <p class="calibre4"><span class="calibre2">Uzun süredir sevginizi kaybettiğimden emin olduğum için kendi sevgimi başka birine vermekte kendimi özgür hissettim; onunla bir zamanlar sizinle olabileceğimi sandığım kadar mutlu olacağımdan</span> <span class="calibre2">şüphem yok; ama kalbim başkasına aitken bana yapılan evlilik teklifini kabul etmeyi kendime yakıştırmam. Bütün içtenliğimle size seçiminizde mutluluklar dilerim; yakın akrabalığımızın gerektirdiği gibi her zaman iyi dost olarak kalamazsak bu benim suçum olamayacak;</span> <span class="calibre2">şunu rahatlıkla söyleyebilirim ki size hiçbir dargınlık beslemiyorum ve eminim siz de bize fenalık yapamayacak kadar asilsiniz. Kardeşiniz bütün sevgimi kazanmış</span> <span class="calibre2">bulunuyor; birbirimizsiz yaşayamayacak olduğumuz için rahibin huzurundan henüz döndük ve birkaç haftalığına Dawlish'e doğru yola çıktık; sevgili kardeşiniz orayı</span> <span class="calibre2">çok merak ediyor, ama önce birkaç satırla sizi rahatsız etmeyi uygun gördü,</span></p>

  <p class="calibre4"><span class="calibre2">Her zaman duacınız, dostunuz ve yengeniz olan Lucy Ferrars</span></p>

  <p class="calibre4"><span class="calibre2">Bütün mektuplarınızı</span> <span class="calibre2">yaktım, ilk fırsatta resminizi de göndereceğim. Lütfen yazdıklarımı</span> <span class="calibre2">imha ediniz -ama saçımı</span> <span class="calibre2">taşıyan yüzük elbette ki sizde kalabilir."</span></p>

  <p class="calibre4"><span class="calibre2">Elinor okudu ve yorum yapmadan geri verdi.</span></p>

  <p class="calibre4"><span class="calibre2">"Sana kompozisyon olarak nasıl buldun diye sormayacağım," dedi Edward. -"Eskiden dünyaları</span> <span class="calibre2">verseler onun mektubunu görmeni istemezdim. Bir yenge için yeterince kötü, ama bir eş</span> <span class="calibre2">için! -yazdıklarını</span> <span class="calibre2">okurken nasıl yüzüm kızarırdı! -Hatta diyebilirim ki bizim aptal</span> <span class="calibre2">şeyimizin -işimizin ilk altı</span> <span class="calibre2">ayından beri bu ondan aldığım, konusu benim açımdan üslup kusurlarını</span> <span class="calibre2">affettiren tek mektup oldu."</span></p>

  <p class="calibre4"><span class="calibre2">"Nasıl olmuşsa olmuş," dedi Elinor, az sonra -"evlendikleri kesin. Annen kendine gayet uygun bir ceza vermiş</span> <span class="calibre2">oldu. Sana gücendiği için Robert'a verdiği bağımsızlık onu kendi seçimini yapma</span> <span class="calibre2">şansına kavuşturdu; aslında bir oğluna yılda bin pound rüşvet veriyordu ötekinin yapmaya kalktığı</span> <span class="calibre2">için mirastan mahrum bırakıldığı</span> <span class="calibre2">şeyleri yapsm diye. Bana kalırsa Robert'in Lucy'yle evlenmesi seninle evlenmesinden daha az yaralayacak onu."</span></p>

  <p class="calibre4"><span class="calibre2">"Daha çok yaralayacak, çünkü Robert her zaman onun gözdesi oldu. -Daha çok yaralayacak ve aynı</span> <span class="calibre2">nedenle onu daha çabuk affedecek."</span></p>

  <p class="calibre4"><span class="calibre2">Mesele aralarında halen ne durumda bulunuyordu, Edward bilmiyordu, çünkü henüz ailesinden kimseyle görüşmeye kalkışmamıştı. Lucy'nin mektubu geldikten yirmi dört saat sonra Oxford'dan ayrılmıştı; aklında tek bir hedef vardı, Barton'a giden en yakın yol; ve bu yolla yakın ilişkisi bulunmayan herhangi bir davranış</span> <span class="calibre2">planı</span> <span class="calibre2">çıkaracak zamanı</span> <span class="calibre2">da yoktu. Miss Dashwood'la kaderinden emin oluncaya kadar hiçbir</span> <span class="calibre2">şey yapamazdı; o kaderi ararken hızlı</span> <span class="calibre2">davranarak bir zamanlar Albay Brandon'ı</span> <span class="calibre2">düşündüğü kıskançlığa rağmen, kendi değerini biçtiği alçakgönüllülüğe ve</span> <span class="calibre2">şüphelerinden bahsettiği kibarlığa rağmen çok da zalim bir karşılama beklemiyordu. Bununla beraber, beklediğini söylemek onun işiydi ve gayet tatlı</span> <span class="calibre2">bir</span> <span class="calibre2">şekilde söyledi. Konu hakkında bir sene sonra ne söyleyebileceği ise karı-kocaların hayalgücüne bırakılmalı.</span></p>

  <p class="calibre4"><span class="calibre2">Lucy'nin Thomas'la gönderdiği mesajla onları</span> <span class="calibre2">kandırmaya çalıştığı, Edward'a giderayak son bir kötülük yapmak niyetinde olduğu Elinor'a gayet açık görünüyordu; Lucy'nin gerçek yüzünü</span> <span class="calibre2">şimdi iyice görmüş</span> <span class="calibre2">olan Edward ise artık onun her türlü bayağılığı</span> <span class="calibre2">yapabilecek biri olduğuna inanıyordu. Onun cehaletini ve bazı</span> <span class="calibre2">hallerindeki seviyesizliği uzun süre önce, daha Elinor'la tanışmadan önce görmeye başlamış</span> <span class="calibre2">olsa da bunları</span> <span class="calibre2">onun eğitimsizliğine vermişti; mektubu eline geçene kadar onun hep iyi huylu, iyi kalpli ve kendisine son derece bağlı</span> <span class="calibre2">bir kız olduğuna inanmıştı. Böyle bir inançtan başka hiçbir</span> <span class="calibre2">şey, öğrenilip de onu annesinin</span> <span class="calibre2">şimşeklerine maruz bırakmazdan çok önce onun için sürekli bir huzursuzluk ve üzüntü olan bir beraberliğe son vermesini engelleyemezdi.</span></p>

  <p class="calibre4"><span class="calibre2">"Duygularımdan ayrı</span> <span class="calibre2">olarak," dedi, "annem beni reddettiği ve dünyada beni destekleyecek tek bir yakınım kalmadığı</span> <span class="calibre2">zaman beraberliğe devam etme ya da etmeme tercihini ona bırakmanın görevim olduğunu düşündüm. Böyle bir durumda, yani yaşayan birinin açgözlülüğünü ya da hırsını</span> <span class="calibre2">kışkırtacak hiçbir</span> <span class="calibre2">şey kalmamışken, o kadar</span> <span class="calibre2">ısrarla, o kadar hararetle kaderimi paylaşmak isteyince, ne olursa olsun, sebebinin çıkarsız bir sevgi olmadığını</span> <span class="calibre2">nasıl düşünebilirdim?</span> <span class="calibre2">Şimdi bile, en küçük bir sevgi duymadığı</span> <span class="calibre2">ve dünyada sadece iki bin poundu olan bir adama bağlanırken hangi dürtüyle hareket etti, ne elde edeceğini düşündü, anlayamıyorum. Albay Brandon'ın bana bir kilise vereceğini tahmin edemezdi."</span></p>

  <p class="calibre4"><span class="calibre2">"Hayır, ama senin lehine bir</span> <span class="calibre2">şeyler olacağını, ailenin zamanla ikna olacağını</span> <span class="calibre2">tahmin edebilirdi. Her durumda beraberliğe devam etmekle bir</span> <span class="calibre2">şey kaybetmezdi, çünkü ne eğilimlerini ne de hareketlerini sınırlamış</span> <span class="calibre2">gibi görünüyor. Evlilik elbette saygın bir durumdu ve muhtemelen arkadaşları</span> <span class="calibre2">arasındaki önemini artırdı; daha faydalı</span> <span class="calibre2">bir</span> <span class="calibre2">şey çıkmasaydı</span> <span class="calibre2">seninle evlenmek bekar kalmaktan iyi olacaktı."</span></p>

  <p class="calibre4"><span class="calibre2">Edward hiçbir</span> <span class="calibre2">şeyin Lucy'nin davranışından daha doğal, arkasındaki dürtüden daha aşikar olamayacağına elbette hemen ikna oldu.</span></p>

  <p class="calibre4"><span class="calibre2">Elinor onu azarladı, Norland'da onlarla o kadar zaman geçirip de kendini sadakatsiz hissetmediği için, hanımların kendilerine iltifat eden hataları</span> <span class="calibre2">her zaman azarladıkları</span> <span class="calibre2">sertlikle.</span></p>

  <p class="calibre4"><span class="calibre2">"Davranışın açıkça hatalıydı," dedi, "çünkü -benim düşüncelerimi bir yana bırak, bütün akrabalarım hayal kurup o zamanki durumuna göre asla olamayacak bir</span> <span class="calibre2">şeyi beklemeye başladılar."</span></p>

  <p class="calibre4"><span class="calibre2">Edward'in tek savunması</span> <span class="calibre2">kendi kalbini tanımaması</span> <span class="calibre2">ve beraberliğinin gücüne yanlış</span> <span class="calibre2">bir güven duyması</span> <span class="calibre2">oldu.</span></p>

  <p class="calibre4"><span class="calibre2">"O kadar saftım ki sadakatim başka birine ait olduğu için seninle beraber olmamda herhangi bir tehlike olamaz diye düşünüyordum; beraberliğimi bilmek kalbimi de</span> <span class="calibre2">şerefim gibi güvende ve dokunulmaz tutar diye. Seni beğendiğimi hissediyordum, ama kendime bunun sadece arkadaşlık olduğunu söylüyordum ve seninle Lucy arasında karşılaştırma yapmaya başlayıncaya kadar ne kadar ilerlemiş</span> <span class="calibre2">olduğumu bilmiyordum. Bundan sonra, sanırım, Sussex'de fazla kalmakla hata ettim ve bunun uygunluğu konusunda kendime yaptığım açıklamalar</span> <span class="calibre2">şunlardan daha iyi değildi: -Tehlike bana ait; kendimden başka kimseye zarar vermiyorum."</span></p>

  <p class="calibre4"><span class="calibre2">Elinor gülümsedi, başını</span> <span class="calibre2">salladı.</span></p>

  <p class="calibre4"><span class="calibre2">Edward, Albay Brandon'ın Kulübe'ye beklendiğini sevinçle öğrendi; hem onu daha iyi tanımak istiyor, hem de Delaford'daki kiliseyi verdiği için artık ona dargın olmadığına onu inandırmak istiyordu -"Halihazırda," dedi, "benimki kadar nankörce ifade edilmiş</span> <span class="calibre2">bir minnettarlıktan sonra teklif için onu affetmediğimi düşünüyor olmalı."</span></p>

  <p class="calibre4"><span class="calibre2">Henüz oraya gitmemiş</span> <span class="calibre2">olmasına</span> <span class="calibre2"><span class="italic">şimdi</span></span> <span class="calibre2">şaşırıyordu. Ama meseleye öyle az ilgi duymuştu ki ev, bahçe ve çevre, köyün sınırları, arazinin durumu ve vergi oranlarıyla ilgili tüm bildiklerini Elinor'dan öğrenmişti. Elinor da bunları</span> <span class="calibre2">Albay Brandon'dan öğrenmiş</span> <span class="calibre2">ve anlattıklarını</span> <span class="calibre2">konuya iyice hakim olacak kadar dikkatle dinlemişti.</span></p>

  <p class="calibre4"><span class="calibre2">Bundan sonra aralarında kararlaştırılmamış</span> <span class="calibre2">tek bir sorun kalıyordu, üstesinden gelinecek tek güçlük. Sevgileri onları</span> <span class="calibre2">bir araya getirmişti, yakınlarının hararetli destekleri ve birbirlerini iyi tanımaları</span> <span class="calibre2">mutluluklarını</span> <span class="calibre2">kesinleştiriyor gibiydi -şimdi sadece neyle yaşayacaklarını</span> <span class="calibre2">bilmiyorlardı. Edvvard'ın iki bin poundu vardı, Elinor'un bin; bu da Delaford'daki kiliseyle birlikte kendilerinin diyebilecekleri tüm kaynaklarıydı; Mrs Dashwood'un onlara destek vermesi imkansızdı</span> <span class="calibre2">ve ikisi de yılda üç yüz elli poundun onları</span> <span class="calibre2">rahat yaşatacağını</span> <span class="calibre2">düşünecek kadar aşık değildiler.</span></p>

  <p class="calibre4"><span class="calibre2">Edward annesinde ona karşı</span> <span class="calibre2">iyi yönde bir değişim olacağından umudunu büsbütün kesmemişti ve gelirlerinin gerisi için buna güveniyordu. Ama Elinor böyle bir güven duymuyordu, çünkü Edward yine Miss Morton'la evlenemeyeceği ve kendisini seçmesi Mrs Ferrars'ın iltifatkar lisanında Lucy Steele'nin yanında kötünün iyisi olarak anıldığı</span> <span class="calibre2">için Robert'in işlediği suçun Fanny'yi zengin etmekten başka işe yaramayacağını</span> <span class="calibre2">düşünüyordu.</span></p>

  <p class="calibre4"><span class="calibre2">Edward'in gelişinden dört gün kadar sonra Albay Brandon göründü, Mrs Dashwood'un keyfine keyfine kattı</span> <span class="calibre2">ve ona Barton'da yaşamaya başladığından beri ilk kez evinde evin alacağından daha fazla misafir ağırlama gururu verdi. Edward'in ilk gelen olma ayrıcalığını</span> <span class="calibre2">korumasına izin verildi, dolayısıyla Albay Brandon da her gece Park'taki eski karargahına yürüdü, her sabah genellikle oradan döndü aşıkların kahvaltıdan önceki ilk sohbetini bölecek kadar erkenden.</span></p>

  <p class="calibre4"><span class="calibre2">En azından akşam saatlerinde otuz altıyla on yedi arasındaki orantısızlığı</span> <span class="calibre2">hesaplamaktan başka yapacak pek bir</span> <span class="calibre2">şeyi olmadan Delaford'da geçen üç haftalık bir konaklama onu Barton'a, neşelenmek için Marianne'in görünümündeki tüm ilerlemeye, onu karşılayışındaki tüm sıcaklığa ve annesinin sözlerinin tüm desteğine muhtaç halde getirmişti. Ama böyle dostlar ve bunca iltifat arasında keyfi yerine geldi. Lucy'nin evliliği hakkında henüz kulağına hiçbir söylenti gelmemişti; -olanları</span> <span class="calibre2">bilmiyordu; ziyaretinin ilk saatleri o yüzden dinleyerek ve hayret ederek geçti. Mrs Dashwood ona herşeyi anlattı, o da Mr Ferrars için yaptığı</span> <span class="calibre2">harekette yeni bir sevinç vesilesi buldu, çünkü durum Elinor'a yarıyordu.</span></p>

  <p class="calibre4"><span class="calibre2">Beylerin birbirleri hakkında olumlu</span> <span class="calibre2">şeyler düşündüklerini söylemeye gerek yok; tanışıklıkları</span> <span class="calibre2">ilerledi ki zaten başka türlü olamazdı.</span> <span class="calibre2">İlke ve sağduyu, mizaç ve düşünce</span> <span class="calibre2">şekli benzerlikleri başka bir çekim olmadan da onları</span> <span class="calibre2">arkadaş</span> <span class="calibre2">yapmaya muhtemelen yeterli olurdu, ama iki kızkardeşe aşık olmaları</span> <span class="calibre2">ve iki kızkardeşin birbirlerine düşkün olmaları</span> <span class="calibre2">başka türlü zamanın ve yargıların etkisini bekleyebilecek bu ortak saygıyı</span> <span class="calibre2">kaçınılmaz yaptı, hızlandırdı.</span></p>

  <p class="calibre4"><span class="calibre2">Şehirden gelen ve birkaç gün önce olsa Elinor'un sinirlerini ayağa kaldıracak mektuplar</span> <span class="calibre2">şimdi heyecanla değil</span> <span class="calibre2">şenlikle okunuyordu. Mrs Jennings mektubunda o harika hikayeyi anlatıyor düzenbaz kıza verip veriştiriyor ve zavallı</span> <span class="calibre2">Mr Edward'a acuna duygularını</span> <span class="calibre2">boca ediyordu; ona kalırsa Mr Edward o beş</span> <span class="calibre2">para etmez aşüfteye çok aşıktı</span> <span class="calibre2">ve</span> <span class="calibre2">şimdi kalbi kırık bir halde Oxford'da bulunuyordu. -"Herhalde," diye devam ediyordu, "adiliğin bu kadarı</span> <span class="calibre2">görülmemiştir; daha iki gün önce Lucy bana uğradı, benimle birkaç saat oturdu. Tek bir kişi bile bir</span> <span class="calibre2">şeyden</span> <span class="calibre2">şüphelenmedi, hatta Nancy bile, zavallıcık! çünkü Nancy ertesi gün ağlaya ağlaya bana geldi, Mrs Ferrars'ın</span> <span class="calibre2">şerrinden dehşete düşmüş</span> <span class="calibre2">halde, bir de Plymouth'a nasıl gideceğini bilememekten, çünkü öyle görünüyor ki Lucy evlenmeye gitmeden onun bütün parasını</span> <span class="calibre2">ödünç almış, herhalde gösteriş</span> <span class="calibre2">yapmak için; zavallı</span> <span class="calibre2">Nancy de hayatta beş</span> <span class="calibre2">parasız kalmış; -ben de ona seve seve beş</span> <span class="calibre2">gine verdim, onu Exeter'e kadar götürsün diye, orada üç dört hafta Mrs Burgess'la kalmayı</span> <span class="calibre2">düşünüyor, tabii umudu, ki ben de ona öyle dedim, doktorla tekrar arayı</span> <span class="calibre2">yapmak. Söylemeliyim ki Lucy'nin onu arabayla yanlarında götürmemesi nankörlüğün en kötüsü. Zavallı</span> <span class="calibre2">Mr Edward! onu aklımdan çıkaramıyorum, ama onu Barton'a davet etmelisin, Miss Marianne de onu teselli etmeli."</span></p>

  <p class="calibre4"><span class="calibre2">Mr Dashwood'un üzüntüsü daha ağırbaşlıydı. Mrs Ferrars en talihsiz bir kadındı</span> <span class="calibre2">-zavallı</span> <span class="calibre2">Fanny sinir krizleri geçirmişti -kendisine gelince, her ikisinin de böyle bir darbeye rağmen hala hayatta olmalarını</span> <span class="calibre2">şükran dolu bir hayretle izliyordu. Robert'in hakareti affedilmezdi, ama Lucy'ninki besbeterdi. Mrs Ferrars bir daha ikisinin de adını</span> <span class="calibre2">ağzına almayacaktı; hatta olur da ileride oğlunu affetmeye kalkarsa o zaman da karısı</span> <span class="calibre2">bir daha asla onun kızı</span> <span class="calibre2">olarak anılmayacak, yanında görünmesine izin verilmeyecekti. Herşeyi aralarında hallettikleri gizlilik suçu son derece büyütüyordu, çünkü başkaları</span> <span class="calibre2">şüphe etmiş</span> <span class="calibre2">olsa evliliği önlemek için gerekli önlemler alınırdı; ayrıca Elinor'u Lucy'nin aile içinde rezaleti yaydıkça yaymasındansa Edward'la evlenmiş</span> <span class="calibre2">olmamasına onunla birlikte üzülmeye davet ediyordu. -Ve</span> <span class="calibre2">şunları</span> <span class="calibre2">ekliyordu.</span></p>

  <p class="calibre4"><span class="calibre2">"Mrs Ferrars henüz Edward'in adını</span> <span class="calibre2">anmadı, bu bizi</span> <span class="calibre2">şaşırtmıyor; ama büyük bir</span> <span class="calibre2">şaşkınlıkla gördük ki konuyla ilgili kendisinden tek bir satır alınmadı. Ama belki gücendirme korkusuyla sessiz kalıyordur; o yüzden Oxford'a yazarak ona</span> <span class="calibre2">şunu çıtlatacağım, ablası</span> <span class="calibre2">da ben de belki Fanny'ye hitaben yazılmış</span> <span class="calibre2">ve Fanny tarafından annesine gösterilecek usturuplu bir özür mektubunun yersiz olmayabileceğini düşünüyoruz; çünkü Mrs Ferrars'ın ne</span> <span class="calibre2">şefkatli bir kalbi vardır, çocuklarıyla nasıl da uyum içinde olmak ister, hepimiz biliyoruz."</span></p>

  <p class="calibre4"><span class="calibre2">Bu paragraf Edward'in umutlan ve davranışı</span> <span class="calibre2">açısından önemliydi. Onu barışma girişiminde bulunmaya çağırıyordu, tam eniştesiyle ablasının gösterdiği</span> <span class="calibre2">şekilde değilse de.</span></p>

  <p class="calibre4"><span class="calibre2">"Usturuplu bir özür mektubu!" diye tekrarladı; "Robert'in ona yaptığı</span> <span class="calibre2">nankörlük ve bana yaptığı</span> <span class="calibre2">hainlik için annemden af dilememi mi istiyorlar? -Hiçbir</span> <span class="calibre2">şey dilemem. -Olanlar beni ne küçülttü ne de pişman ettirdi. -Çok mutlu biri oldum, ama bu onları</span> <span class="calibre2">ilgilendirmez. -Benim için usturuplu olacak bir özür yolu bilmiyorum."</span></p>

  <p class="calibre4"><span class="calibre2">"Elbette affedilmek isteyebilirsin," dedi Elinor, "çünkü gücendirdin; -hatta bence artık anneni kızdıran sözlerime için üzüntünü ifade etmeyi de deneyebilirsin."</span></p>

  <p class="calibre4"><span class="calibre2">Edward deneyebileceğini kabul etti.</span></p>

  <p class="calibre4"><span class="calibre2">"Ve seni affettiği zaman belki bir parça alttan almak yerinde olur, onun gözünde ilki kadar uygunsuz olan ikinci bir kızla sözlendiğini söylerken."</span></p>

  <p class="calibre4"><span class="calibre2">Edward buna itiraz etmedi, ama yine de usturuplu bir özür mektubu fikrine karşı</span> <span class="calibre2">koydu; o yüzden, meseleyi kolaylaştırmak amacıyla, çünkü vereceği bayağı</span> <span class="calibre2">tavizleri mektuba yazmaktansa ağzıyla söylemeyi tercih ederdi, Fanny'ye yazmak yerine Londra'ya gitmesi ve onun namına hayırsever bir girişimde bulunmasını</span> <span class="calibre2">bizzat istemesi kararlaştırıldı. -"Eğer sizi barıştırmakla gerçekten ilgilenirlerse," dedi Marianne yeni bir açık sözlülük içinde, "o zaman John'la Fanny'nin o kadar da değersiz olmadıklarını</span> <span class="calibre2">düşünmeye başlayacağım."</span></p>

  <p class="calibre4"><span class="calibre2">Albay Brandon sadece üç dört gün kaldı</span> <span class="calibre2">ve iki bey Barton'dan birlikte ayrıldılar. -Edward gelecekteki evini kendisi görsün, gerekli tamiratlara karar verme konusunda patronuna ve dostuna yardım etsin diye doğruca Delaford'a gittiler; birkaç gece orada kaldıktan sonra Edward</span> <span class="calibre2">şehre doğru yoluna devam etti.</span></p>

  <p class="calibre4"><span class="calibre2">Mrs Ferrars usturuplu bir direnişten sonra, yani başına gelmesinden her zaman korktuğu ayıptan, fazla yumuşak kalpli olma ayıbından onu koruyacak kadar</span> <span class="calibre2">şiddetli ve</span> <span class="calibre2">ısrarlı</span> <span class="calibre2">bir direnişten sonra Edvvard'ı</span> <span class="calibre2">huzuruna kabul etti ve onun tekrar oğlu olduğunu duyurdu.</span></p>

  <p class="calibre4"><span class="calibre2">Ailesi son zamanlarda epeyce dalgalanmaktaydı. Hayatının büyük kısmında iki oğlu olmuştu; ama birkaç hafta önce Edvvard'ın suçu ve asiliği onu bir oğuldan etmişti; Robert'in benzer asiliği ise on beş</span> <span class="calibre2">gün boyunca onu hepten oğulsuz bırakmıştı;</span> <span class="calibre2">şimdi Edward'in dirilişiyle tekrar bir oğlu olmuştu.</span></p>

  <p class="calibre4"><span class="calibre2">Gelgelelim, bir kez daha yaşamasına izin verilmekle Edward hayatının güvende olduğunu hissedemezdi, ta ki yine sözlendiğini açıklayana kadar; o gerçeğin açıklanması</span> <span class="calibre2">ise durumunda ani bir değişiklik yaratabilir ve onu geldiği gibi geri götürür diye korkuyordu. O yüzden gayet tedbirlice açıkladı</span> <span class="calibre2">ve beklenmedik bir sakinlikle dinlendi. Mrs Ferrars önce haliyle, elindeki tüm imkanlarla, onu Miss Dashwood'la evlenmekten vazgeçirmeye çalıştı; -ona Miss Morton'da daha yüksek mevki ve daha büyük servet sahibi bir kadın bulacağını</span> <span class="calibre2">söyledi; -Miss Morton'ın otuz bin poundluk bir soylunun kızı, ötekininse sadece</span> <span class="calibre2"><span class="italic">üç'ü</span></span> <span class="calibre2">olan serbest bir adamın kızı</span> <span class="calibre2">olduğunu belirterek iddiasını</span> <span class="calibre2">güçlendirdi; ama Ed-</span></p>

  <p class="calibre4"><span class="calibre2">ward'in, gerçekliğini kabul etmekle birlikte düşüncelerini kabul etmeye yanaşmadığını</span> <span class="calibre2">görünce, geçmiş</span> <span class="calibre2">tecrübeye bakarak en akıllıcasının boyun eğmek olduğuna karar verdi -böylece gururuna borçlu olduğu ve herhangi bir iyi niyet</span> <span class="calibre2">şüphesine mahal vermeyen böyle bir inatçı</span> <span class="calibre2">gecikmeden sonra Edward'la Elinor'un evlenmesini tasdik etti.</span></p>

  <p class="calibre4"><span class="calibre2">Sıradaki düşünülecek</span> <span class="calibre2">şey gelirlerini artırma konusunda ne yapacaklarıydı; burada, Edward'in tek oğlu olsa da en büyük oğlu olmadığı</span> <span class="calibre2">açık bir</span> <span class="calibre2">şekilde ortaya çıktı; Robert'e kaçınılmaz olarak yılda bin pound verilirken Edward'm çok çok iki yüz elli uğruna kiliseye girmesine hiç itiraz edilmedi; Fanny'ye verilmiş</span> <span class="calibre2">on bin poundun dışında</span> <span class="calibre2">şimdi ya da gelecek için herhangi bir söz de verilmedi.</span></p>

  <p class="calibre4"><span class="calibre2">Yine de bu Edward'la Elinor'un arzu ettiğinden az değil, beklediğinden fazlaydı; karışık mazeretlerine bakılırsa Mrs Ferrars'ın kendisi daha fazla vermediği için</span> <span class="calibre2">şaşırmış</span> <span class="calibre2">görünen tek kişiydi.</span></p>

  <p class="calibre4"><span class="calibre2">Onları</span> <span class="calibre2">rahat rahat geçindirecek bir geliri böylece sağlama aldıktan sonra yapacak tek</span> <span class="calibre2">şey Edward kilisenin başına geçinceye kadar beklemekti, ama Albay Brandon, Elinor rahat etsin diye evde bir heves tamirata girişmişti ve bunların bitmesini bekledikten sonra, her zamanki gibi işçilerin akıl almaz dikkatsizliğinden kaynaklanan binlerce aksilik ve gecikmeden sonra Elinor herşey hazır olana kadar evlenmeme</span> <span class="calibre2">şeklindeki ilk kararından caydı</span> <span class="calibre2">ve tören sonbahar başlarında Barton kilisesinde gerçekleşti.</span></p>

  <p class="calibre4"><span class="calibre2">Nikahtan sonraki ilk ayı</span> <span class="calibre2">Konak'ta arkadaşlarıyla geçirdiler; oradan lojmanın ilerlemesini denetleyebiliyor; herşeyi diledikleri gibi yerinde yönetebiliyorlardı; -duvar kağıtlarını</span> <span class="calibre2">seçebiliyor, fundalıkları</span> <span class="calibre2">çizebiliyor, kıvrımlı</span> <span class="calibre2">bir yol icat edebiliyorlardı. Mrs Jennings'in kehanetleri, biraz birbirine karışmış</span> <span class="calibre2">olsa da esas itibariyle gerçekleşmiş</span> <span class="calibre2">oldu; çünkü Michaelmas'a kadar Edward'la karısını</span> <span class="calibre2">lojmanlarında ziyaret edebiliyordu, Elinor'la kocasını</span> <span class="calibre2">da dünyanın en mutlu çifti görüyordu, hem de tüm içtenliğiyle. Gerçekten de hiçbir eksikleri yoktu, Albay Brandon'la Marianne'in evlenmesi ve inekleri için daha iyi bir otlak ihtiyacı</span> <span class="calibre2">dışında.</span></p>

  <p class="calibre4"><span class="calibre2">Evlerine yerleştikleri zaman hemen tüm akrabaları</span> <span class="calibre2">ve arkadaşları</span> <span class="calibre2">ziyaretlerine geldi. Mrs Ferrars tasdik etmiş</span> <span class="calibre2">olmaktan neredeyse utanç duyduğu mutluluğu tespit etmeye geldi; Dashvvoodlar bile paraya kıyıp ta Sussex'den kalkıp geldiler onları</span> <span class="calibre2">onurlandırmak için.</span></p>

  <p class="calibre4"><span class="calibre2">"Hayal kırıklığına uğradım diyemeyeceğim, sevgili hemşirem," dedi John, bir sabah Delaford House'un kapıları</span> <span class="calibre2">önünde birlikte yürürlerken, "bu kadarı</span> <span class="calibre2">çok fazla olurdu, çünkü belli yani, halihazırda dünyadaki en</span> <span class="calibre2">şanslı</span> <span class="calibre2">genç kadınlardan birisin. Ama itiraf ederim, Albay Brandon'a enişte demek beni çok memnun edecek. Buradaki mülkü, arazisi, evi barkı, herşey gayet saygın ve mükemmel durumda! -hele ormanı! -Dorsetshire'in hiçbir yerinde</span> <span class="calibre2">şu an Delaford Bayırı'ndakiler kadar odun görmedim! -Her ne kadar Marianne onu cezbedecek ideal kişi gibi görünmüyorsa da -yine de sanırım sık sık burada, senin yanında kalmalarını</span> <span class="calibre2">sağlaman akıllıca olabilir; çünkü Albay Brandon çoğu zaman evinde oluyor neler olabileceğini kim bilebilir -çünkü insanlar sık sık bir araya gelip de başkalarını</span> <span class="calibre2">az görmeye başlayınca -onu avantajlı</span> <span class="calibre2">duruma geçirmek senin elinde olur yani; -sözün kısası, ona bir</span> <span class="calibre2">şans verebilirsin pekala -Beni anlıyorsun ya."-</span></p>

  <p class="calibre4"><span class="calibre2">Ama Mrs Ferrars onları</span> <span class="calibre2">görmeye geldiyse de onlara her zaman sahte bir sevgiyle davrandı; asla onun gerçek ilgisine ve tercihine mazhar olmadılar. -Bu, Robert'in ahmaklığından ve karısının kurnazlığından ötürüydü; birkaç ay geçmeden bunu elde ettiler. Karısının Robert'in önce başını</span> <span class="calibre2">belaya sokan bencil zekası</span> <span class="calibre2">sonra Robert'i o beladan kurtaran esas araç oldu; karısının saygılı</span> <span class="calibre2">uysallığı, yorulmak bilmez ilgisi ve sonsuz iltifatları, bunları</span> <span class="calibre2">tatbik edecek en ufak bir fırsat tanındığında Mrs Ferrars'ın Robert'in seçimini kabul etmesini ve Robert'in yine onun gözdesi olmasını</span> <span class="calibre2">sağladı.</span></p>

  <p class="calibre4"><span class="calibre2">Lucy'nin meseledeki bütün tavrı</span> <span class="calibre2">ve bu tavrı</span> <span class="calibre2">taçlandıran zaferi</span> <span class="calibre2">ısrarlı, sürekli bir dikkatle ikbal peşinde koşmanın zaman zaman yol engelli görünse de, zaman ve vicdan dışında hiçbir</span> <span class="calibre2">şeyi feda etmeden servet elde etmek konusunda neler başarılabileceğinin gayet cesaret verici bir örneği olarak görülebilir. Robert onunla ilk tanışmak istediği ve Bartlett Binası'nda onu gizlice ziyaret ettiği zaman amacı</span> <span class="calibre2">sadece ağabeyiyle ilgiliydi. Sadece Lucy'yi beraberliği bitirmeye ikna etmek düşüncesindeydi; ikisinin sevgisi dışında aşılacak bir engel olmadığı</span> <span class="calibre2">için haliyle bir iki görüşmede meseleyi halletmeyi umuyordu. Gelgelelim, o noktada, ve sadece o noktada yanıldı; -çünkü Lucy ona hitap yeteneğinin onu</span> <span class="calibre2"><span class="italic">zamanla</span></span> <span class="calibre2">ikna edeceği umudunu verdiyse de her seferinde o iknaya ulaşmak için bir görüşme daha ister oldu. Ayrıldıkları</span> <span class="calibre2">zaman hep aklında bazı</span> <span class="calibre2">şüpheler kalmış</span> <span class="calibre2">oluyordu ki, bunları</span> <span class="calibre2">onunla bir yarım saat daha bizzat konuşursa giderebilirdi. Gelmesi böylece sağlama alındı</span> <span class="calibre2">ve gerisi usul usul geldi. Edward'dan bahsetmek yerine gitgide sadece Robert'ten bahseder oldulaı; -ki bu da Robert'in hayatta bahsetmekten en hoşlandığı</span> <span class="calibre2">konuydu ve çok geçmeden Lucy de bu konuyla onun kadar ilgilendiğini belli etti; kısaca ikisi de hızla anladılar, Robert ağabeyinin yerini almıştı.</span> <span class="calibre2">Şimdi fethinden gurur duyuyordu, ağabeyini faka bastırmaktan gurur duyuyordu ve annesinin rızası</span> <span class="calibre2">olmadan gizlice evlenmekten çok gurur duyuyordu. Arkasından gelenler malum. Davvlish'de büyük mutluluk içinde birkaç ay geçirdiler; çünkü Lucy'nin hava atacağı</span> <span class="calibre2">birçok akrabası</span> <span class="calibre2">ve eski tanıdığı</span> <span class="calibre2">vardı</span> <span class="calibre2">-Robert de muhteşem kulübe planları</span> <span class="calibre2">çizdi; -oradan</span> <span class="calibre2">şehre dönerken Mrs Ferrars'm gönlünü aldılar, hem de Lucy'nin teşvikiyle benimsedikleri, sadece istemek gibi basit bir çabayla. Af, tabii önce sadece Robert'i kapsıyordu; Lucy kayınvalidesine karşı</span> <span class="calibre2">hiçbir görevi olmadığı</span> <span class="calibre2">için hiçbirini suistimal etmiş</span> <span class="calibre2">olamayacağı</span> <span class="calibre2">halde birkaç hafta daha af dışı</span> <span class="calibre2">kaldı. Ama davranış</span> <span class="calibre2">ve ifade uysallığı, Robert'in kusuru için kendini suçlama ve kötü muamele karşısında minnettar olma konusunda sebat etmek zamanla küstah bir ilgi görmesini sağladı</span> <span class="calibre2">ki, bu ilgi önce cömertliğiyle onu mestetti ve hemen sonra hızlı</span> <span class="calibre2">hızlı</span> <span class="calibre2">en yüksek sevgi ve nüfuz mertebesine erişti. Lucy, Mrs Ferrars için Robert ve Fanny kadar vazgeçilmez oldu; oysa Edward bir zamanlar onunla evlenmek istediği için asla doğru dürüst affedilmedi; Elinor da Lucy'den hem servet hem de mevki bakımından daha üstün olduğu halde her zaman bir yabancı</span> <span class="calibre2">olarak görüldü; ama Lucy her konuda düşünüldü ve her zaman açıkça en sevilen gelin olarak anıldı.</span> <span class="calibre2">Şehre yerleştiler; Mrs Ferrars'dan cömert bir yardım aldılar; Dashwoodlar'la hayal edilebilir en iyi ilişki içinde oldular; Fanny'yle Lucy arasında hiç eksik olmayan ve tabii kocalarının da katıldıkları</span> <span class="calibre2">kıskançlık ve düşmanlık, bir de Robert'le Lucy'nin kendi aralarında sıkça ettikleri aile kavgaları</span> <span class="calibre2">bir yana bırakılırsa hiçbir</span> <span class="calibre2">şey hep birlikte yaşadıkları</span> <span class="calibre2">mutluluktan daha büyük olamazdı.</span></p>

  <p class="calibre4"><span class="calibre2">Edward'in en büyük oğul hakkından nasıl feragat ettiğini öğrenmek birçok kişiyi</span> <span class="calibre2">şaşırtabilir; o unvanı</span> <span class="calibre2">Robert'in nasıl aldığını</span> <span class="calibre2">öğrenmekse daha çok</span> <span class="calibre2">şaşırtabilir. Ne var ki sebepleriyle değilse de sonuçlarıyla haklı</span> <span class="calibre2">çıkan bir ayarlama oldu; çünkü Robert'in yaşama ya da konuşma tarzında gelir düzeyinden üzüntü duyduğu</span> <span class="calibre2">şüphesi uyandıracak hiçbir</span> <span class="calibre2">şey görülmedi, ne ağabeyine çok az bıraktığı, ne de kendine çok fazla aldığı</span> <span class="calibre2">şeklinde; -Edward'in ise görevlerini her ayrıntısıyla can-ı</span> <span class="calibre2">gönülden yerine getirmesine, karısına ve evine artan bağlılığına, düzenli neşesine bakılırsa halinden hiç de</span> <span class="calibre2">şikayetçi olmadığı, onunla yer değiştirmeyi hiç de istemediği tahmin edilebilir</span></p>

  <p class="calibre4"><span class="calibre2">Annesiyle kızkardeşleri zamanlarının yarısını</span> <span class="calibre2">onunla geçirdikleri için Elinor'un evliliği onu ailesinden olabileceği kadar az ayırdı, ama Barton'daki kulübe de büsbütün boşalmadı. Mrs Dashwood Delaford'a yaptığı</span> <span class="calibre2">ziyaretlerin sıklığında zevki düşündüğü kadar planlarını</span> <span class="calibre2">da gözetiyordu;</span></p>

  <p class="calibre4"><span class="calibre2">Marianne'le Albay Brandon'ı</span> <span class="calibre2">bir araya getirmek isteği hiç azalmamıştı, John'un ifade ettiğinden biraz daha aşikar bir hal alsa da.</span> <span class="calibre2">Şimdi onun en sevdiği konuydu bu. Kızının yanında olması</span> <span class="calibre2">elbette onu mutlu ediyordu ama, o mutluluktan değerli arkadaşı</span> <span class="calibre2">lehine ilelebet feragat etmeyi herşeyden çok istiyordu; Marianne'in konağa yerleştiğini görmek aynı</span> <span class="calibre2">şekilde Edvvard'la Elinor'un da dileğiydi. Albay Brandon'ın hüznünü ve kendi yükümlülüklerini her biri hissediyordu ve Marianne herkesin ortak görüşüyle bütün bunların ödülü olacaktı.</span></p>

  <p class="calibre4"><span class="calibre2">Kendisine karşı</span> <span class="calibre2">böyle bir çete kurulunca -Albay Brandon'ın iyi kalpliliğini kendisi de yakinen bilirken -herkes uzun süre apaçık gördükten sonra nihayet o da kendisine aşık olduğunu anlayınca -başka ne yapabilirdi?</span></p>

  <p class="calibre4"><span class="calibre2">Marianne Dashvvood olağanüstü bir kaderle doğmuş. Kendi görüşlerinin yanlışlığını</span> <span class="calibre2">görmek ve en sevdiği özdeyişleri davranışlarıyla geçersiz kılmak üzere doğmuş. Hayatın on yedi gibi pek ileri bir yaşında tutulduğu aşkı</span> <span class="calibre2">yenmek ve güçlü bir saygı</span> <span class="calibre2">ve neşeli bir dostluktan üstün olmayan duygularla ve kendi rızasıyla elini başka birine vermek üzere doğmuş! -ve o başka biri, eski bir beraberliğinden ötürü en az onun kadar acı</span> <span class="calibre2">çekmiş, iki yıl önce evlenilemeyecek kadar yaşlı</span> <span class="calibre2">bulduğu, -ve sağlığı</span> <span class="calibre2">için hala yün fanilaların güvenini arayan bir adam!</span></p>

  <p class="calibre4"><span class="calibre2">Ama öyleydi. Bir zamanlar</span> <span class="calibre2">ısrarlı</span> <span class="calibre2">bir gururla hayal ettiği gibi, karşı</span> <span class="calibre2">konulmaz bir tutkuya kurban gitmek yerine, -hatta daha sonra, daha aklı</span> <span class="calibre2">başında olduğu günlerde karar verdiği gibi, ilelebet annesiyle kalmak ve yegane mutluluğu içine kapanmakta ve okumakta bulmak yerine -on dokuz yaşında kendini yeni bağlılıklara bırakırken, yeni görevler üstlenirken, yeni bir eve yerleşir, eş</span> <span class="calibre2">olurken, bir ailenin hanımı</span> <span class="calibre2">ve bir köyün patroniçesi olurken buldu.</span></p>

  <p class="calibre4"><span class="calibre2">Albay Brandon artık onu çok seven herkesin layık olduğuna inandığı</span> <span class="calibre2">kadar mutlu bir adamdı; -Marianne'de tüm geçmiş</span> <span class="calibre2">dertleri için teselli buldu; -Marianne'in ilgisi ve arkadaşlığı</span> <span class="calibre2">onu canlandırdı, neşelendirdi; onları</span> <span class="calibre2">gözlemleyen yakınları</span> <span class="calibre2">Marianne'in mutluluğu onu mutlu etmekte bulduğunu gördüler. Marianne yarım sevemezdi; zamanla bütün kalbi kocasına adandı, tıpkı</span> <span class="calibre2">bir zamanlar Willoughby'yle olduğu gibi.</span></p>

  <p class="calibre4"><span class="calibre2">Willoughby onun evlendiğini acı</span> <span class="calibre2">içinde öğrendi; çok geçmeden Mrs Smith'in onu kendiliğinden affetmesiyle cezasını</span> <span class="calibre2">tam buldu; düzgün bir kadınla evlenmesini bağışlama sebebi olarak belirtiyordu ki, bu da Willoughby'nin Marianne'e karşı</span> <span class="calibre2">şerefli davranmış</span> <span class="calibre2">olsa hem mutlu hem de zengin olacağını</span> <span class="calibre2">anlamasına neden oldu. Kendi cezasını</span> <span class="calibre2">bu</span> <span class="calibre2">şekilde bulan davranışı</span> <span class="calibre2">için samimi bir pişmanlık duyduğundan</span> <span class="calibre2">şüphe edilmemeli; -uzun süredir Albay Brandon'ı</span> <span class="calibre2">kıskançlıkla, Marianne'i de pişmanlıkla düşündüğünden de öyle. Ama ilelebet teselli bulamadığına, insanlardan kaçtığına, hayata küstüğüne, hatta aşk acısından öldüğüne itibar edilmemeli -çünkü hiçbiri olmadı. Kendini toparladı, sık sık keyfine baktı. Karısı</span> <span class="calibre2">hepten suratsız bir kadın olmadığı</span> <span class="calibre2">gibi, evi de aman aman huzursuz bir yer değildi; at ve köpek yetiştirerek, her</span> <span class="calibre2">şekilde avlanarak hiç de küçümsenmeyecek ölçüde bir aile mutluluğu buldu.</span></p>

  <p class="calibre4"><span class="calibre2">Marianne için, gelgelelim -onu kaybettikten sonra yaşamaya devam ederek gösterdiği nezaketsizliğe rağmenMarianne'in başına gelen herşeyde onu ilgilendiren o kararlı</span> <span class="calibre2">sevgiyi hep muhafaza etti ve onu kadın mükemmelliği konusundaki gizli standardı</span> <span class="calibre2">haline getirdi; -sonraki zamanlarda birçok yeni yetişen güzeli Mrs Brandon'la mukayese kabul etmezler diye hor gördü.</span></p>

  <p class="calibre4"><span class="calibre2">Mrs Dashwood kulübede kalacak kadar sağduyu sahibiydi; Delaford'a taşınmaya kalkışmadı; Marianne ellerinden alındığı</span> <span class="calibre2">zaman Sir John'la Mrs Jennings için neyse ki Margaret dans etmeye uygun bir yaşa gelmişti ve bir aşığı</span> <span class="calibre2">olabileceğini düşünmemek için hiçbir sebep yoktu.</span></p>

  <p class="calibre4"><span class="calibre2">Barton'la Delaford arasında güçlü aile bağlarının doğal olarak yarattığı</span> <span class="calibre2">o sürekli gidip gelme vardı; -Elinor'la Marianne'in ayrıcalıkları</span> <span class="calibre2">ve mutlulukları</span> <span class="calibre2">arasında, kardeş</span> <span class="calibre2">olsalar ve birbirlerinin gözü önünde yaşasalar bile, kendi aralarında anlaşmazlığa düşmeden ya da kocaları</span> <span class="calibre2">arasında soğukluğa neden olmadan yaşayabilmenin hiç de küçük bir yer tuttuğu sanılmasın.</span></p>

  <p class="calibre4"><span class="calibre2">SON</span></p>

  <div class="mbppagebreak" id="calibre_pb_15"></div>
</body>
</html>
