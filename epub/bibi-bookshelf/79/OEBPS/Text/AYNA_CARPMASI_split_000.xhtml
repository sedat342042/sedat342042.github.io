<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>AYNA_CARPMASI.xhtml</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="ayna-carpmasi">
    <div class="calibre1">
      <h2 class="bolum-ad-tek-sat-r" id="toc-anchor" xml:lang="tr"><span class="kitap-ismi1"><span class="kobospan" id="kobo.1.1">Ayna Çarpması</span></span></h2>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.3.1">Ablam sözcük sözcük, diline tespih etmişti annemi.</span> <span class="kobospan" id="kobo.3.2">“Anne çok hasta, herkesi karıştırmaya başladı.”</span> <span class="kobospan" id="kobo.3.3">Bütün bildiği ve söylediği buydu bana her telefon açışında.</span> <span class="kobospan" id="kobo.3.4">Bense dönmek istemiyordum bir daha oraya.</span> <span class="kobospan" id="kobo.3.5">Ora.</span> <span class="kobospan" id="kobo.3.6">Çocukluğuma.</span> <span class="kobospan" id="kobo.3.7">Başımda okunan dualara, boynuma kesilen gümüş paralara… Üç numara tıraşıma, trahomlu gözlerime, sahasında hep kaleci olduğum o arsaya.</span> <span class="kobospan" id="kobo.3.8">Hele hele on yedi yaşıma, hiç mi hiç dönmek istemiyordum.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.5.1">– Daldın gene abi, dedi berber.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.7.1">– Biraz yorgunum, dedim.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.9.1">Berber kapıları yalnız bir kez açılır bana.</span> <span class="kobospan" id="kobo.9.2">Aynı berbere ikinci defa gitmem.</span> <span class="kobospan" id="kobo.9.3">Tahammül edemem.</span> <span class="kobospan" id="kobo.9.4">Bu berber de öbürleri gibi konuştukça konuşacak galiba.</span> <span class="kobospan" id="kobo.9.5">Bu akşam ablam zorlamasa “Anne seni bile tanımayabilir” demese, gelmeyecektim buraya.</span> <span class="kobospan" id="kobo.9.6">Hangisine gittiysem hepsi aynı.</span> <span class="kobospan" id="kobo.9.7">Al birini vur ötekine, pişti.</span> <span class="kobospan" id="kobo.9.8">Bu konuşma merakları da olmasa, kepenk indirecekler sanki.</span> <span class="kobospan" id="kobo.9.9">Oysa ben bütün söyleyeceklerimi, sakalımı tıraş edeceği zamana ayırmıştım:</span> <span class="kobospan" id="kobo.9.10">İşler nasıl, ne olacak bu memleketin hali, Galatasaray bu yıl kupayı alır mı dersin?</span> <span class="kobospan" id="kobo.9.11">Hatta kimi sözlerine yanıtlarım bile hazır:</span> <span class="kobospan" id="kobo.9.12">Öldü esnaflık, öldü.</span> <span class="kobospan" id="kobo.9.13">Bitirdiler küçük esnafı.</span> <span class="kobospan" id="kobo.9.14">Eski mahallemin yeni berberine, berber Razi Dayı vardı, yaşıyor mu hâlâ, diye sorabilirim mesela.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.11.1">– Abi gene daldın.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.13.1">– Yok yok, iyiyim, dedim.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.15.1">Makas şıkırtılarından öte, derin bir sessizlik kaplayacaktı ki ortalığı, berber kısık sesli bir öksürükten sonra,</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.17.1">– Abi ayıptır sorması ne iş yaparsın sen, dedi.</span> <span class="kobospan" id="kobo.17.2">(SEN!</span> <span class="kobospan" id="kobo.17.3">Ne demek sen?</span><span class="kobospan" id="kobo.17.4">)</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.19.1">– Niye ayıp olsun, yapıyorum işte bi işler, dedim.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.21.1">Bu “Yapıyorum işte bi işler” cümlesi de onun sus payı.</span> <span class="kobospan" id="kobo.21.2">Biliyorum ben sizi, hem kekeme hem gevezesiniz siz.</span> <span class="kobospan" id="kobo.21.3">Aklınca benimle muhabbet edip samimi olacak, buraya bağlayacak beni.</span> <span class="kobospan" id="kobo.21.4">Daimi müşterisi olacağım.</span> <span class="kobospan" id="kobo.21.5">Gördü gününü işte.</span> <span class="kobospan" id="kobo.21.6">Bu cümleden sonra kolay kolay soru da soramaz artık.</span> <span class="kobospan" id="kobo.21.7">Ara ara soracağı “Abi önden biraz daha kısaltayım mı, favoriler uzun mu kalsın, kirli sakalı da alalım mı?”</span> <span class="kobospan" id="kobo.21.8">soruları, yeter de artar bile ona.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.23.1">Saçlarıma aklar düşmüş.</span> <span class="kobospan" id="kobo.23.2">Şakaklarımda belirgin bir kırlaşma var artık.</span> <span class="kobospan" id="kobo.23.3">Oysa lise ikideyken böyle miydim ben?</span> <span class="kobospan" id="kobo.23.4">Lise iki, sevgili on yedi yaşım!</span> <span class="kobospan" id="kobo.23.5">Hem, her şey o yıl olmadı mı?</span> <span class="kobospan" id="kobo.23.6">Şimdi biri çıksa ve on yedi yaşın güzel bir yaş olduğunu söylese, onun ayaklarına her türlü kötülüğü yapabilirim.</span> <span class="kobospan" id="kobo.23.7">Görsün bakalım acı ne demekmiş.</span> <span class="kobospan" id="kobo.23.8">On yedisine kadar her şey yolundaydı.</span> <span class="kobospan" id="kobo.23.9">Her şeyi yapabilirim duygusu vardı bende.</span> <span class="kobospan" id="kobo.23.10">Bütün mümkünlerin kıyısındaydım ben o yaşta.</span> <span class="kobospan" id="kobo.23.11">Bağlama çalabilir, İngilizce öğrenebilir, uzak, büyük bir şehre gidebilir, sol ayağımla fiyakalı röveşata bir gol atabilir, babamı öldürebilirdim mesela.</span> <span class="kobospan" id="kobo.23.12">Ama olmadı işte, hem de hiçbiri olmadı.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.25.1">Babamı bile dört omuzla götürdüler bir çukura.</span> <span class="kobospan" id="kobo.25.2">Ağladım.</span> <span class="kobospan" id="kobo.25.3">Gizli gizli.</span> <span class="kobospan" id="kobo.25.4">Babamın bana tekme tokat giriştiği, yanaklarımda şaklayan seslerden sonra ağladığım gibi.</span> <span class="kobospan" id="kobo.25.5">Hüngür hüngür.</span> <span class="kobospan" id="kobo.25.6">Kesik kesik.</span> <span class="kobospan" id="kobo.25.7">İnlerdim.</span> <span class="kobospan" id="kobo.25.8">İniltilerim avludan dünyaya yayılırdı, kimse duymazdı.</span> <span class="kobospan" id="kobo.25.9">Annem de duymazdı beni.</span> <span class="kobospan" id="kobo.25.10">Babam, babamız bizi pis sevdi.</span> <span class="kobospan" id="kobo.25.11">Bizi çok pis büyüttü.</span> <span class="kobospan" id="kobo.25.12">Abim de onun yüzünden kaçmadı mı evden… Babamın kadehi tutuşu gibi tutuyor berber elindeki makası.</span> <span class="kobospan" id="kobo.25.13">Evde en çok babam sustu.</span> <span class="kobospan" id="kobo.25.14">En çok rakı içerken güzelleşti babam.</span> <span class="kobospan" id="kobo.25.15">Güzelleşince saçlarımda dolaştı elleri, okşandıkça yüzüm gözüm, babam benim babamdır dedim.</span> <span class="kobospan" id="kobo.25.16">Ama annemi döverken, duyduğum öfkeyi başka bir zaman yaşamadım.</span> <span class="kobospan" id="kobo.25.17">Beni tekme tokat, hortum kemer döverken bile böyle bir öfkeye rastlamadım kendimde.</span> <span class="kobospan" id="kobo.25.18">Avludan sokağa, sokaktan bir öbür sokağa taşan iniltilerimi kesip, ellerimi yumruk yapıp, bir gün öldüreceğim onu, derdim.</span> <span class="kobospan" id="kobo.25.19">Öldüreceğimden korkmadan.</span> <span class="kobospan" id="kobo.25.20">Yastığı yüzüne gömüp boğmayı düşünürdüm.</span> <span class="kobospan" id="kobo.25.21">Olmazdı.</span> <span class="kobospan" id="kobo.25.22">Benden daha güçlüydü o.</span> <span class="kobospan" id="kobo.25.23">Uykudayken o, paslı bıçağı kalbine sokmayı hayal eder, kalbim daha hızlı çarpar, avuçlarımın içi terlerdi.</span> <span class="kobospan" id="kobo.25.24">Ama olmadı işte.</span> <span class="kobospan" id="kobo.25.25">Onu da beceremedim.</span> <span class="kobospan" id="kobo.25.26">Tabutuna omuz bile olamadım.</span> <span class="kobospan" id="kobo.25.27">Geriye, kulaklarıma dolan sala sesi ve tütün kokan azarlamaları kaldı.</span> <span class="kobospan" id="kobo.25.28">Ondan bana kalan tek miras ise Samsun 216 sigarası.</span> <span class="kobospan" id="kobo.25.29">Ben de onun gibi Samsun 216 içiyorum şimdi.</span> <span class="kobospan" id="kobo.25.30">Sigarayı onun gibi tutuyor, dumanı onun gibi içime çekip azar azar bırakıyorum.</span> <span class="kobospan" id="kobo.25.31">Ellerim onunki gibi şimdi, duman sarısı, tütün kokuyor.</span> <span class="kobospan" id="kobo.25.32">Uzayan külüme küllük istiyorum berberden.</span> <span class="kobospan" id="kobo.25.33">Yüzüm de ona benziyor galiba.</span> <span class="kobospan" id="kobo.25.34">Görenler ona benzetiyor beni.</span> <span class="kobospan" id="kobo.25.35">Kaç kere denedim de değiştiremedim sigaramı.</span> <span class="kobospan" id="kobo.25.36">Öbürleri hep öksürttü beni.</span> <span class="kobospan" id="kobo.25.37">Babam öksürünce, bir sigara daha yakar, “İyi gelir” derdi.</span> <span class="kobospan" id="kobo.25.38">Öksürüğüm babamın öksürüğü gibi; kesik kesik, tutuk tutuk, sonra birden kesilmemecesine.</span> <span class="kobospan" id="kobo.25.39">Ölürcesine.</span> <span class="kobospan" id="kobo.25.40">Ne çok korktum öksürürken ölecek diye, ne çok sevindim.</span> <span class="kobospan" id="kobo.25.41">O boğulurmuş gibi öksürmeyegörsün, benim kalbim küt küt.</span> <span class="kobospan" id="kobo.25.42">Sanki ben öldürmüşüm gibi bir duygu.</span> <span class="kobospan" id="kobo.25.43">Korkardım.</span> <span class="kobospan" id="kobo.25.44">Olmadı.</span> <span class="kobospan" id="kobo.25.45">O da olmadı işte.</span> <span class="kobospan" id="kobo.25.46">Eceliyle gitti sonunda.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.27.1">– Abi gene daldın, dikkat et, dedi berber.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.29.1">Babam öksürdükçe, annem bir tas su olurdu ona.</span> <span class="kobospan" id="kobo.29.2">Sonra sırtını sıvazlar “Helal helal” derdi.</span> <span class="kobospan" id="kobo.29.3">Benimse gözlerimde öfkelerden bin öfke.</span> <span class="kobospan" id="kobo.29.4">Bir şey diyebilir miydim?</span> <span class="kobospan" id="kobo.29.5">El bile kaldıramazdım.</span> <span class="kobospan" id="kobo.29.6">Lise ikideydim, “Ayna olsam sana çok kırılırdım” derdi edebiyat hocam yazdığım kompozisyonlardan sonra.</span> <span class="kobospan" id="kobo.29.7">Ben de, ben de sana çok kırılırdım baba.</span> <span class="kobospan" id="kobo.29.8">Paramparça kırılırdım.</span> <span class="kobospan" id="kobo.29.9">Çok kırıldım sana baba, çok.</span> <span class="kobospan" id="kobo.29.10">En çok ben kırıldım.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.31.1">Mırıldanır gibi:</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.33.1">– Koltuktan kayıyorsun, biraz dikkat et, dedi berber.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.35.1">– İyiyim iyi, sen işine bak, dedim.</span> <span class="kobospan" id="kobo.35.2">Bir sigara daha yaktım.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.37.1">– Aynaya fazla bakma da, dedi.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.39.1">Annem de “Aynaya fazla bakma” derdi.</span> <span class="kobospan" id="kobo.39.2">“Cin var aynada, delirirsin” derdi.</span> <span class="kobospan" id="kobo.39.3">Ayna camdır anne, can alır.</span> <span class="kobospan" id="kobo.39.4">Babama su oldun da, ne oldu!</span> <span class="kobospan" id="kobo.39.5">Biliyor musun anne, ben de her perşembe geldim oraya.</span> <span class="kobospan" id="kobo.39.6">O dikili taşa, babamın mezarına.</span> <span class="kobospan" id="kobo.39.7">Babamla yarım kalmış hesabı görmeye.</span> <span class="kobospan" id="kobo.39.8">Sen, mezarı başında Yasin okutur giderdin.</span> <span class="kobospan" id="kobo.39.9">Seni gözlerdim uzaktan uzağa.</span> <span class="kobospan" id="kobo.39.10">Sen gittikten sonra, ben ağır aksak gelir, senin yerine otururdum.</span> <span class="kobospan" id="kobo.39.11">Babamın toprağında hâlâ senin ellerinin izi.</span> <span class="kobospan" id="kobo.39.12">Bir üçüncü el olurdum size.</span> <span class="kobospan" id="kobo.39.13">El gibi.</span> <span class="kobospan" id="kobo.39.14">Sahi anne, hiç el ele tutuştunuz mu babamla!</span> <span class="kobospan" id="kobo.39.15">Ancak o öldükten sonra olabildi bu, değil mi?</span> <span class="kobospan" id="kobo.39.16">Babam öldükten sonraydı.</span> <span class="kobospan" id="kobo.39.17">Senin dilinden dökülen feryat, hâlâ kulaklarımda:</span> <span class="kobospan" id="kobo.39.18">“Kapım kilitli kaldı, kapım kilitli kaldı, kapım kilitli kaldı…” Senin dokunduğun toprağa dokunurken, kimi zaman boğazlayacağımdan korktum onu.</span> <span class="kobospan" id="kobo.39.19">Ama ölmüştü işte, öldüremezdim onu bir daha.</span> <span class="kobospan" id="kobo.39.20">Hem karşımda öyle bir susuyordu ki, evdeki gibi değil anne, başka başka, bağıra bağıra susuyordu sanki.</span> <span class="kobospan" id="kobo.39.21">O sustukça güç kazanıyor, ben küfrettikçe, kahroldukça ben, o durmadan büyüyor, elleri kocaman kocaman oluyordu.</span> <span class="kobospan" id="kobo.39.22">Büyüdükçe babamın gözleri, topal ayağımdaki sızı canlanıyordu birden.</span> <span class="kobospan" id="kobo.39.23">Tekme tokat dövdü beni anne, beni topal bıraktı babam.</span> <span class="kobospan" id="kobo.39.24">Beni kaleci yaptı mahalleye.</span> <span class="kobospan" id="kobo.39.25">Babam, benim babamdı, zayi oldu.</span> <span class="kobospan" id="kobo.39.26">Birazdan geleceğim anne.</span> <span class="kobospan" id="kobo.39.27">Bunları bunları konuşmayacağız.</span> <span class="kobospan" id="kobo.39.28">Anlatacağımız bir dün yok.</span> <span class="kobospan" id="kobo.39.29">Biz yarından konuşalım anne.</span> <span class="kobospan" id="kobo.39.30">N’olur anne.</span> <span class="kobospan" id="kobo.39.31">Beni tanıyacaksın değil mi?</span> <span class="kobospan" id="kobo.39.32">Bak, yüzüm gözüm ortaya çıksın diye tıraş oluyorum şimdi, sana daha güzel gelmek için.</span> <span class="kobospan" id="kobo.39.33">Sen topal ayağımdan mı hatırlayacaksın beni!</span> <span class="kobospan" id="kobo.39.34">Yapma, bana bunu yapma.</span> <span class="kobospan" id="kobo.39.35">Tüm bunlara tanıksın sen anne…</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.41.1">Kapı açıldı usulca.</span> <span class="kobospan" id="kobo.41.2">Dışarının soğuğunu kulaklarımda hissettim birden.</span> <span class="kobospan" id="kobo.41.3">Keskin.</span> <span class="kobospan" id="kobo.41.4">Kar havası.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.43.1">– Selim Abi gel, dedi berber.</span> <span class="kobospan" id="kobo.43.2">Bu abinin tıraşı var, sırada başka kimse yok.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.45.1">“Tamam, birazdan gelirim” sesi, kulaklarımı ısıttı.</span> <span class="kobospan" id="kobo.45.2">Aynadan görünmüyor kim olduğu.</span> <span class="kobospan" id="kobo.45.3">Kapıya döndüm.</span> <span class="kobospan" id="kobo.45.4">Benim dönmemle, kapıdan çıkması bir oldu.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.47.1">– Kimdi o, dedim.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.49.1">– Selim Abi mi?</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.51.1">– Hı hı, az önce içeri giren.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.53.1">– Yan tarafımda kuşçu dükkânı var.</span> <span class="kobospan" id="kobo.53.2">Komşuyuz.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.55.1">– Sesi tanıdık geldi de.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.57.1">– Güzel bi abimizdir, dedi.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.59.1">Topal ayağım zorlamasa beni, basacaktım tekmeyi.</span> <span class="kobospan" id="kobo.59.2">Babamın bana geçirdiği gibi.</span> <span class="kobospan" id="kobo.59.3">Babamın mezarına geçirmek istediğim gibi.</span> <span class="kobospan" id="kobo.59.4">Gereksiz bir soru sorarsın, uzun paragraflı bir yanıt olurlar sana.</span> <span class="kobospan" id="kobo.59.5">Merak eder bir şey sorarsın; kesik kesik, yarım bırakırlar her şeyi:</span> <span class="kobospan" id="kobo.59.6">“Güzel bi abimiz”miş!</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.61.1">Saçlar birer birer dökülüyor.</span> <span class="kobospan" id="kobo.61.2">Yok mu bir çaresi diye sorsam, “İrsi” der geçer.</span> <span class="kobospan" id="kobo.61.3">Babam da keldi, doğru.</span> <span class="kobospan" id="kobo.61.4">En iyisi sormamak.</span> <span class="kobospan" id="kobo.61.5">Telefonum çalıyor.</span> <span class="kobospan" id="kobo.61.6">İyice kaymışım koltuktan.</span> <span class="kobospan" id="kobo.61.7">Berber haklı.</span> <span class="kobospan" id="kobo.61.8">Topal ayağımı düzeltip, “Bi saniye” diyorum berbere.</span> <span class="kobospan" id="kobo.61.9">Arayan ablam.</span> <span class="kobospan" id="kobo.61.10">“Gelecek misin?”</span> <span class="kobospan" id="kobo.61.11">diyor.</span> <span class="kobospan" id="kobo.61.12">“Gelecem gelecem, birazdan ordayım” diyorum.</span> <span class="kobospan" id="kobo.61.13">“Tamam” diyor.</span> <span class="kobospan" id="kobo.61.14">“Tamam” diyorum ben de telefonu kapatırken.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.63.1">Kaykıldım.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.65.1">Berber koltukları oldum olası canımı çok sıkar.</span> <span class="kobospan" id="kobo.65.2">Yedisinde üç numara tıraşa gönderildiğimde de böyleydi bu, şimdi de.</span> <span class="kobospan" id="kobo.65.3">Hele sakalımı keserken, jilet gırtlağıma dayanmayagörsün, ödüm kopar berberden.</span> <span class="kobospan" id="kobo.65.4">Berberle en koyu muhabbete o zaman dalarım.</span> <span class="kobospan" id="kobo.65.5">Dalgınlığına gelir de keser bir tarafımı diye korkarım.</span> <span class="kobospan" id="kobo.65.6">Jiletten değil, berberden korkarım ben.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.67.1">– Ustam, jileti değiştirdin mi?</span> <span class="kobospan" id="kobo.67.2">(USTAM!</span> <span class="kobospan" id="kobo.67.3">Jilet gırtlağıma dayanmasa, böyle bir iltifat sözcüğü çıkmayacak ağzımdan.</span><span class="kobospan" id="kobo.67.4">)</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.69.1">– Abi yeni bi kural getirdiler şimdi.</span> <span class="kobospan" id="kobo.69.2">Bundan böyle herkese ayrı jilet, ayrı havlu.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.71.1">– Nedenmiş o?</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.73.1">– Avrupa Birliği’ne girecez ya.</span> <span class="kobospan" id="kobo.73.2">Havlular tek kullanımlık.</span> <span class="kobospan" id="kobo.73.3">Geçen gün verdim siparişlerini.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.75.1">– İyi olur, böylesi daha sağlıklı olur, dedim.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.77.1">– Bende hilaf yoktur abi, bu gelecek havluları herkese kullanmam.</span> <span class="kobospan" id="kobo.77.2">Sözüm meclisten dışarı; iti var, çakalı var…</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.79.1">Jilet boynuma yaklaştıkça, konuşturmaya çalışıyorum onu.</span> <span class="kobospan" id="kobo.79.2">Dalgınlığına gelir de… Gözüm duvardaki Yılmaz Güney posterine takılıyor:</span> <span class="kobospan" id="kobo.79.3">İt oturuşuyla, elinde sigarası, alnı paramparça.</span> <span class="kobospan" id="kobo.79.4">Babam da çok severdi onu.</span> <span class="kobospan" id="kobo.79.5">Ben doğduğumda “Cesi” koymak istemiş adımı.</span> <span class="kobospan" id="kobo.79.6">Sonra nasıl olmuşsa vazgeçmiş.</span> <span class="kobospan" id="kobo.79.7">“Dünyanın en güzel ağlayan adamı” derdi babam ona, içerken.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.81.1">– Çirkin Kral da öldü, dedim.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.83.1">İç çekti.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.85.1">– Baba adamdı.</span> <span class="kobospan" id="kobo.85.2">Bu dünya kimseye kalmaz, dedi.</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.87.1">Eve gitsem.</span> <span class="kobospan" id="kobo.87.2">Elini öpsem annemin.</span> <span class="kobospan" id="kobo.87.3">Boynuna sarılsam.</span> <span class="kobospan" id="kobo.87.4">Bir güzel ağlasak.</span> <span class="kobospan" id="kobo.87.5">Kirpiklerimizde tuz biriktirsek.</span> <span class="kobospan" id="kobo.87.6">Kaç yıl oldu gelmeyeli bu mahalleye!</span> <span class="kobospan" id="kobo.87.7">Ablamın dediği doğru çıksa.</span> <span class="kobospan" id="kobo.87.8">“Sen kimin oğlusun?”</span> <span class="kobospan" id="kobo.87.9">diye sorsa annem, işte en çok bundan, bundan korkuyorum.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.89.1">– Abi daldın gene, dikkat et.</span> <span class="kobospan" id="kobo.89.2">Kaç defadır dalma diyorum ya, kusuruma bakma, dedi.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.91.1">– Yok yok, önemli değil canım.</span> <span class="kobospan" id="kobo.91.2">(CANIM!</span> <span class="kobospan" id="kobo.91.3">Kusuruma bakma, deyişine karşılık.</span><span class="kobospan" id="kobo.91.4">)</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.93.1">– Abi kusuruma bakma, dedi yine berber.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.95.1">Sesimi çıkarmadım.</span> <span class="kobospan" id="kobo.95.2">Artık, jilet boynumda, gırtlağımda gezinmeye başlamıştı ki, hiç gerek yokken:</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.97.1">– On sene önceydi, dedi berber.</span> <span class="kobospan" id="kobo.97.2">Adamın birini tıraş ediyorum, baktım yavaş yavaş kaymaya başladı koltuktan.</span> <span class="kobospan" id="kobo.97.3">Kustu.</span> <span class="kobospan" id="kobo.97.4">Neyse ki Razi Dayı vardı, benim ustam.</span> <span class="kobospan" id="kobo.97.5">Aceleyle kaldırdık, su döktük başına.</span> <span class="kobospan" id="kobo.97.6">Dışarıda hava aldırdık biraz.</span> <span class="kobospan" id="kobo.97.7">“Ayna çarpması”dır dedi Razi Dayı.</span> <span class="kobospan" id="kobo.97.8">Oluyormuş bi kısmında.</span> <span class="kobospan" id="kobo.97.9">Aynaya fazla bakınca ayna çarpıyormuş bazı insanları.</span> <span class="kobospan" id="kobo.97.10">Sen de az önce daldın, hafiften kaymaya başladın ya, elim ayağım birbirine girdi abi.</span> <span class="kobospan" id="kobo.97.11">Korktum abi.</span> <span class="kobospan" id="kobo.97.12">Ayna mı çarptı, dedim kendi kendime.</span> <span class="kobospan" id="kobo.97.13">Onun için abi, kusuruma bakma.</span></span></p>

      <p class="ikon" xml:lang="tr"><span class="kobospan"><img alt="icon.jpg" class="generated-style" src="../Images/icon_fmt.jpeg" /></span></p>

      <h2 class="bolum-ad-tek-sat-r" id="toc-anchor-1" xml:lang="tr"><span class="kitap-ismi1"><span class="kobospan" id="kobo.102.1">İtiraf</span></span></h2>

      <p class="duz-yaz-sagdan-blok-yak-n" xml:lang="tr"><span class="duz-yaz"><span class="kobospan" id="kobo.104.1">Herkes birikmiş bizi seyrediyor.</span> <span class="kobospan" id="kobo.104.2">Dağılın!</span></span></p>

      <p class="duz-yaz-sagdan-blok-yak-n" xml:lang="tr"><span class="duz-yaz"><span class="kobospan" id="kobo.106.1">Kukla oynatmıyoruz burada.</span> <span class="kobospan" id="kobo.106.2">Acı çekiyoruz.</span></span></p>

      <p class="duz-yaz-sagdan-blok-yak-n" xml:lang="tr"><span class="italik-yaz"><span class="kobospan" id="kobo.108.1">Tutunamayanlar’dan</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.110.1">Bu anlatacağımın Selim Işık’la ilgisi yok.</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.112.1">Bu Selim’le aynı koğuştaydık, cezaevinde.</span> <span class="kobospan" id="kobo.112.2">Üst katımda yatar, geceleri homurdar, horuldardı.</span> <span class="kobospan" id="kobo.112.3">Ben topal olduğum için alt katı vermişlerdi bana.</span> <span class="kobospan" id="kobo.112.4">Selim’in horultusundan uyku tutmazdı beni.</span> <span class="kobospan" id="kobo.112.5">O böyle horuldayınca, geceleri suya uyanır gibi, ben uykuların en güzelinden uyanırdım.</span> <span class="kobospan" id="kobo.112.6">Uyanır uyanmaz da “içeri”nin ağırlığı bir karabasan gibi üstüme çökerdi.</span> <span class="kobospan" id="kobo.112.7">Ben böyle olur olmaz, gider “dışarı”ya sığınırdım.</span> <span class="kobospan" id="kobo.112.8">Sığınırdım sığınmasına da, birden yatağımda bulurdum kendimi.</span> <span class="kobospan" id="kobo.112.9">Biraz toparlanayım desem, kafamı ranzanın demirine toslardım.</span> <span class="kobospan" id="kobo.112.10">Aklımı başıma toplar, mezarından çıkmaya çalışan ölü gibi, içeride olduğumu hatırlar, döner, yastığımı ıslak bulurdum yine.</span> <span class="kobospan" id="kobo.112.11">Sonra Selim’in horultusunu tekrar duyar, bu horultu beni alır dışarıya tekrar gönderir, eskilere gider gelir, beynime kazınır, ona takılıp kalırdım.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.114.1">Böyle uykuyla uyanıklık arasında gidip gelirken ben, duvarlarda onun görüntüsü büyür, büyüdükçe bu görüntü, ben un ufak olur, erirdim.</span> <span class="kobospan" id="kobo.114.2">Ben eriyedurayım, uğrun uğrun bir uğultu gelip kalbime sızar, vücudumu zangır zangır titretirdi.</span> <span class="kobospan" id="kobo.114.3">Derken, hep aynı şarkıyı çalan bozuk bir teyp gibi, bakışlarımı bu görüntüden alamaz, gözlerine takılıp kalırdım.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.116.1">Ben böyle takılıp kalırken, bu duvardaki görüntüyle sevişedururken, bozuk teybin önce cızırtılar çıkarıp sonra da aniden pat diye durması gibi, ben de dışarı ile içerinin birbirine karıştığı o görüntüler arasında, bir an önce çıksa da kurtulsam Selim’in horultusundan, bu beni dışarıya gönderip gönderip dönmemelerimden, diye düşünürdüm.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.118.1">Ama Selim de siyasiydi.</span> <span class="kobospan" id="kobo.118.2">Hem, ağırdı.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.120.1">125’ten.</span> <span class="kobospan" id="kobo.120.2">Müebbet.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.122.1">Yerimi değiştirin desem, şu kalorifer peteğinin yanına, o hiç olmaz.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.124.1">Arkadaşlar anlattılardı geçende, Selim’in refiki:</span> <span class="kobospan" id="kobo.124.2">“Dağda yakalamışlar bunu, hain bir pusuda, üzerinde kalaşnikovuyla.</span> <span class="kobospan" id="kobo.124.3">Önce gözaltı, sonra apar topar buraya.”</span> <span class="kobospan" id="kobo.124.4">Zorlamışlar önce, zorlamaz olurlar mı, ama Selim gitmemiş itiraf koğuşuna.</span> <span class="kobospan" id="kobo.124.5">Kendi içinde net, tutarlıymış.</span> <span class="kobospan" id="kobo.124.6">İhanet etmezmiş.</span> <span class="kobospan" id="kobo.124.7">Edemezmiş.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.126.1">Koğuşa geldiğim ilk günü hatırlıyorum da şimdi.</span> <span class="kobospan" id="kobo.126.2">Aman Allahım yüzüm gözüm şiş, tuzla buz!</span> <span class="kobospan" id="kobo.126.3">Topal ayağımı daha mı bir sürtüyorum, ne.</span> <span class="kobospan" id="kobo.126.4">Başıma üşüştüler.</span> <span class="kobospan" id="kobo.126.5">Bir sorgu da burada.</span> <span class="kobospan" id="kobo.126.6">Kimseyi okumuş muyum, hangi bilgileri verdim, yazılı olarak bir rapor ver, dediler.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.128.1">İşte o an gözüme ilişti Selim:</span> <span class="kobospan" id="kobo.128.2">İnce, uzun.</span> <span class="kobospan" id="kobo.128.3">Sigaradan bir nefes alışı var ki, beni bile rahatlatıyor.</span> <span class="kobospan" id="kobo.128.4">Köşeye çekilmiş, uzaktan bakıyor.</span> <span class="kobospan" id="kobo.128.5">Elleri alnında.</span> <span class="kobospan" id="kobo.128.6">Ara ara yüzündeki sivilceyle oynuyor.</span> <span class="kobospan" id="kobo.128.7">Sonraki gündü galiba, ağzından bir çift laftı dökülen:</span> <span class="kobospan" id="kobo.128.8">“Geçmiş olsun!”</span> <span class="kobospan" id="kobo.128.9">Duyduğum bu sesle kalakaldım çok zaman.</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.130.1">Kaç zaman oldu, hâlâ alışamadım buraya.</span> <span class="kobospan" id="kobo.130.2">Buranın kasvetine.</span> <span class="kobospan" id="kobo.130.3">Selim’le iki çift laf edeyim desem, Selim konuşmaz, ötekiler “Ahbap çavuş ilişkileri yok arkadaş” derler.</span> <span class="kobospan" id="kobo.130.4">Dışarıyı düşünsem, boynumu ellerimden uzak tutmalıyım.</span> <span class="kobospan" id="kobo.130.5">Çünkü boynum ve ellerim iki üvey kardeş gibi şimdi.</span> <span class="kobospan" id="kobo.130.6">Hangi birini diğerine uzatsam, yüzüme gözüme bulaştıracağımdan korkuyorum.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.132.1">Beni burada biraz da yaşatan Selim galiba.</span> <span class="kobospan" id="kobo.132.2">Onun bir sır gibi susması.</span> <span class="kobospan" id="kobo.132.3">Ben de kendime sussam biraz, oldu olacak.</span> <span class="kobospan" id="kobo.132.4">Her tarafımdan kelimeler dökülüyor; mutsuz, kara harflerden oluşan kelimeler.</span> <span class="kobospan" id="kobo.132.5">Öteye beriye karışıyor.</span> <span class="kobospan" id="kobo.132.6">Topal ayağımla eziyorum da kelimeleri, olmuyor, olmuyor, yine olmuyor.</span> <span class="kobospan" id="kobo.132.7">Sıkılıp Selim’i gözler buluyorum kendimi yine.</span> <span class="kobospan" id="kobo.132.8">Bu aralar Selim biraz tuhaf.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.134.1">Tuhaf dedim ya, bu sıralar garip bir şeyler oldu Selim’e.</span> <span class="kobospan" id="kobo.134.2">İlkin kimse bir anlam veremedi.</span> <span class="kobospan" id="kobo.134.3">Havalandırmada birkaç volta attıktan sonra gidip köşesine, özel köşesine çekilmeye başladı.</span> <span class="kobospan" id="kobo.134.4">Ben yoruluncaya kadar volta atar, erken düşerdim.</span> <span class="kobospan" id="kobo.134.5">Hoş görürlerdi.</span> <span class="kobospan" id="kobo.134.6">Günlerce böyle oldu bu.</span> <span class="kobospan" id="kobo.134.7">Selim’in attığı voltaların sayısı günbegün azalmaya başladı.</span> <span class="kobospan" id="kobo.134.8">Hatta bazı günler volta bile atmadığı oldu.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.136.1">Havalandırma açılır açılmaz, Selim her zamanki köşesine çekilir, gözleri karşı mavi apartmanın son balkonunda gezer, dolaşırdı.</span> <span class="kobospan" id="kobo.136.2">Sonra o yorulmak bilmeyen gözlerini bir an için balkondan alır, o an yanında oturan bana, gözlerime dikerdi.</span> <span class="kobospan" id="kobo.136.3">Ne var lan, der gibi.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.138.1">Galiba bazılarını hayat erken büyütüyor.</span> <span class="kobospan" id="kobo.138.2">Selim de onlardan biri.</span> <span class="kobospan" id="kobo.138.3">Hayatın en erken ve en önce büyüttüklerinden.</span> <span class="kobospan" id="kobo.138.4">Hayata hep geç kalanlardan.</span> <span class="kobospan" id="kobo.138.5">Selim hiç kuşkusuz bunlardan biri.</span> <span class="kobospan" id="kobo.138.6">Gecikmeli yaşayanlardan…</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.140.1">Ama Selim konuşmazdı.</span> <span class="kobospan" id="kobo.140.2">Ben sorardım, o anlatmazdı.</span> <span class="kobospan" id="kobo.140.3">İki parmağını dudağına götürüp sigara isterdi.</span> <span class="kobospan" id="kobo.140.4">Verirdim.</span> <span class="kobospan" id="kobo.140.5">Yeni sorulara boğardım onu.</span> <span class="kobospan" id="kobo.140.6">O inatla susardı.</span> <span class="kobospan" id="kobo.140.7">O böyle durmadan susunca, gırtlağımda bir harf, gider bildiğim en eski küfre dönüşür, o yine hiçbir şey anlatmazdı.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.142.1">Sonra sonra, gizli gizli, kulaktan kulağa bir sır gibi dolaştı:</span> <span class="kobospan" id="kobo.142.2">Selim âşık olmuş, dediler.</span> <span class="kobospan" id="kobo.142.3">Mavi apartmandakine.</span> <span class="kobospan" id="kobo.142.4">Dediler de herkes inandı.</span> <span class="kobospan" id="kobo.142.5">Şehre yeni gelmiş bir film gibi, ortalığı bir şenliktir aldı.</span> <span class="kobospan" id="kobo.142.6">Uzun sürmedi.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.144.1">İdareden bir haber geldi.</span> <span class="kobospan" id="kobo.144.2">Bu haber bir uğultu halinde koğuşta yayıldıkça yayıldı.</span> <span class="kobospan" id="kobo.144.3">Hatta yayılmakla kalmayıp herkesin yüzüne gözüne sindi.</span> <span class="kobospan" id="kobo.144.4">Duvarlarda bu ses yankılandıkça, herkesi bir ürpermedir tuttu.</span> <span class="kobospan" id="kobo.144.5">Kimi cılız bir sesle, ”Bizi öldürsünler bari!”</span> <span class="kobospan" id="kobo.144.6">dedi.</span> <span class="kobospan" id="kobo.144.7">Sonra yüksek sesle, bir marşa eşlik eder gibi, herkesten, “Bu kadarı da fazla.</span> <span class="kobospan" id="kobo.144.8">Bizi öldürsünler bari!”</span> <span class="kobospan" id="kobo.144.9">homurtuları yükseldi.</span> <span class="kobospan" id="kobo.144.10">Birden sigaralar yakıldı.</span> <span class="kobospan" id="kobo.144.11">İlk nefeste öksürük tuttu birkaç kişiyi.</span> <span class="kobospan" id="kobo.144.12">Döndüm Selim’e baktım.</span> <span class="kobospan" id="kobo.144.13">Üzgün buldum.</span> <span class="kobospan" id="kobo.144.14">Benim Selim’e bakmamla koğuş sorumlumuz ikili konuşmaları susturdu.</span> <span class="kobospan" id="kobo.144.15">Ağzı bir silah da kurşundan sözler dökülüyor.</span> <span class="kobospan" id="kobo.144.16">“Direneceğiz.</span> <span class="kobospan" id="kobo.144.17">Yarından itibaren dönüşümlü açlık grevini başlatıyoruz.”</span> <span class="kobospan" id="kobo.144.18">O böyle, “…….</span> <span class="kobospan" id="kobo.144.19">yapılacak …….</span> <span class="kobospan" id="kobo.144.20">uyulacak…….</span> <span class="kobospan" id="kobo.144.21">Bu bir karardır…….</span> <span class="kobospan" id="kobo.144.22">Aksi takdirde…….”</span> <span class="kobospan" id="kobo.144.23">derken, ben döndüm gene Selim’e baktım.</span> <span class="kobospan" id="kobo.144.24">Daha da üzgün buldum.</span> <span class="kobospan" id="kobo.144.25">Sanki içine doğmuş garibimin.</span> <span class="kobospan" id="kobo.144.26">Yüzü sapsarı kesilmiş.</span> <span class="kobospan" id="kobo.144.27">Elleriyle, parmaklarıyla oynuyor.</span> <span class="kobospan" id="kobo.144.28">Tırnaklarını kemiriyor.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.146.1">Bizim koğuşu ikiye böleceklermiş.</span> <span class="kobospan" id="kobo.146.2">Öteki koğuşa geçeceklerin isimleri er geç belli olurmuş.</span> <span class="kobospan" id="kobo.146.3">Yakın bir zamanda da yeni bir sisteme geçilecekmiş.</span> <span class="kobospan" id="kobo.146.4">Bu yeni sistemden şimdilik anladığımız; ikişer üçer kişilik odalarda kalacağımız.</span> <span class="kobospan" id="kobo.146.5">Yani içerinin de içerisi bir yer.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.148.1">O gün köşesinden hiç kalkmadı Selim.</span> <span class="kobospan" id="kobo.148.2">Havalandırmada yine yanına çömeldim.</span> <span class="kobospan" id="kobo.148.3">Parmaklarını dudaklarına götürmeden, çıkarıp sigara verdim.</span> <span class="kobospan" id="kobo.148.4">Ben de yaktım bir tane.</span> <span class="kobospan" id="kobo.148.5">Gözlerimi Selim’den aldım.</span> <span class="kobospan" id="kobo.148.6">Kız çamaşır asıyordu balkonda.</span> <span class="kobospan" id="kobo.148.7">Selim’in gözleri onda.</span> <span class="kobospan" id="kobo.148.8">Fark edilmeyecek gibi değil.</span> <span class="kobospan" id="kobo.148.9">Yok, olacak gibi değil, Selim bir türlü konuşmaz.</span> <span class="kobospan" id="kobo.148.10">Kalp çarpıntılarını duyacağım neredeyse.</span> <span class="kobospan" id="kobo.148.11">Birden benim de içim doldu.</span> <span class="kobospan" id="kobo.148.12">Ağladım ağlayacağım.</span> <span class="kobospan" id="kobo.148.13">Selim’in gitmesine mi, balkonu artık görememesine mi, kendi halime mi, bilmiyorum.</span> <span class="kobospan" id="kobo.148.14">Bildiğim şu ki, buradayken birkaç kez çıktım dışarıya, yani mahkemeye.</span> <span class="kobospan" id="kobo.148.15">Ring aracındayken, gelip geçenleri görürdüm.</span> <span class="kobospan" id="kobo.148.16">Beklerdim, o gelip geçenlerden biri de beni görsün diye.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.150.1">Olan oldu, çok geçmedi.</span> <span class="kobospan" id="kobo.150.2">Akşama isimler okundu, öteki koğuşa geçeceklerin isimleri:</span> <span class="kobospan" id="kobo.150.3">…….</span> <span class="kobospan" id="kobo.150.4">Selim Işık; 1974/Lice…….</span> <span class="kobospan" id="kobo.150.5">Neyse ki benim adım yok.</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.152.1">Üç gündür üst katım boş.</span> <span class="kobospan" id="kobo.152.2">Yine uyuyamıyorum.</span> <span class="kobospan" id="kobo.152.3">Yok, Selim’in gidişine değil.</span> <span class="kobospan" id="kobo.152.4">Dışarısı beni sarıp sarmalıyor.</span> <span class="kobospan" id="kobo.152.5">Görüşe de gelmez oldu şu aklımdan çıkmayan:</span> <span class="kobospan" id="kobo.152.6">O.</span> <span class="kobospan" id="kobo.152.7">Evet, büyük O.</span> <span class="kobospan" id="kobo.152.8">Başka nasıl yazılabilir ki!</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.154.1">Yoksa başka biri mi?</span><span class="kobospan" id="kobo.154.2">.</span><span class="kobospan" id="kobo.154.3">.</span> <span class="kobospan" id="kobo.154.4">Dayanmalıyım.</span> <span class="kobospan" id="kobo.154.5">Gidip tıraş olmalı, yüzüme gözüme daha özenle bakmalıyım.</span> <span class="kobospan" id="kobo.154.6">Bakıyorum.</span> <span class="kobospan" id="kobo.154.7">Çaresiz buluyorum yüzümü.</span> <span class="kobospan" id="kobo.154.8">Bekliyorum, biri gelsin ve beni kurtarsın ya da ondan bir haber getirsin.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.156.1">Dayanamıyorum.</span> <span class="kobospan" id="kobo.156.2">İçim içimi yiyor.</span> <span class="kobospan" id="kobo.156.3">Annemlere de soramam ne oldu diye!</span> <span class="kobospan" id="kobo.156.4">Zaten kaç görüştür, onların da bana bir şey söylediği yok.</span> <span class="kobospan" id="kobo.156.5">Eve ziyarete gelen bir iki arkadaştan haber veriyorlar, getirdikleri dolmaları ve yeşil soğanı yedim mi yiyemedim mi, bir ihtiyacım var mı yok mu, diye soruyorlar.</span> <span class="kobospan" id="kobo.156.6">Ben lafı evirip çevirip O’na getirmeye çalışsam da, uzun bir suskunluğun üzerine dökülmüş kelimeler gibi, bir türlü anlamıyorlar.</span> <span class="kobospan" id="kobo.156.7">Anlamıyorlar.</span> <span class="kobospan" id="kobo.156.8">Dayanmalıyım.</span> <span class="kobospan" id="kobo.156.9">Dayanmalıyım.</span> <span class="kobospan" id="kobo.156.10">Evet, iki kere.</span> <span class="kobospan" id="kobo.156.11">En iyisi oturup şöyle uzun bir mektup yazmalıyım, tek cümlelik:</span> <span class="kobospan" id="kobo.156.12">Beni unut!</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.158.1">Oysa unutmak isteyip de O’nu hatırlayan hep ben!</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.160.1">Dördüncü günün sabahı çıkageldi Selim.</span> <span class="kobospan" id="kobo.160.2">Gelir gelmez de havalandırmaya attı kendini.</span> <span class="kobospan" id="kobo.160.3">Dilekçe vermiş idareye.</span> <span class="kobospan" id="kobo.160.4">Bizim koğuşa geçmek için.</span> <span class="kobospan" id="kobo.160.5">Bizimkiler şüphelendi tabii.</span> <span class="kobospan" id="kobo.160.6">İşbirliği falan.</span> <span class="kobospan" id="kobo.160.7">Öyle kolay değilmiş bir dilekçeyle koğuş değiştirmek… Kulak asmadım.</span> <span class="kobospan" id="kobo.160.8">Ben sevindim gelmesine.</span> <span class="kobospan" id="kobo.160.9">Hiç olmazsa bir umudu var onun:</span> <span class="kobospan" id="kobo.160.10">Karşı mavi balkon.</span> <span class="kobospan" id="kobo.160.11">Ya zavallı ben, benimse dilimde uzadıkça uzayan şu tek ve uzun cümle:</span> <span class="kobospan" id="kobo.160.12">Beni unut!</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.162.1">Korktuğumuz başımıza geldi.</span> <span class="kobospan" id="kobo.162.2">Hayır hayır, Selim intihar etmedi, ben de… İdareden yeni bir haber geldi.</span> <span class="kobospan" id="kobo.162.3">Bu haber, duvarları çatlatacaktı neredeyse.</span> <span class="kobospan" id="kobo.162.4">İkişer üçer kişilik odalarda kalacakmışız artık.</span> <span class="kobospan" id="kobo.162.5">Koğuş yok!</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.164.1">Tuvalete giderken gördüm.</span> <span class="kobospan" id="kobo.164.2">Selim gardiyanlarla hoş sohbet.</span> <span class="kobospan" id="kobo.164.3">Soruyor:</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.166.1">– Karşı mavi apartmanın sekizinci katını hangi oda görür?</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.168.1">Kulağımda çınlayan son cümle:</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.170.1">– İtirafçı koğuşu.</span></span></p>

      <h2 class="bolum-ad-tek-sat-r" id="toc-anchor-2" xml:lang="tr"><span class="kitap-ismi1"><span class="kobospan" id="kobo.172.1">Gece silgisi</span></span></h2>

      <p class="basl-k" xml:lang="tr"><span class="k-nye-kitap-ad"><span class="kobospan" id="kobo.174.1">Kokulu silgi</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.176.1">Geldiler.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.178.1">Öyle çoktular ki, teker teker geldiler.</span> <span class="kobospan" id="kobo.178.2">Alınları ter, gözleri kin, kocaman kocaman ayaklarıyla geldiler.</span> <span class="kobospan" id="kobo.178.3">Sıra sıra dizdiler, ellerimiz havada, duvara dayadılar bizi önce.</span> <span class="kobospan" id="kobo.178.4">Neden sonra, duvara çarpan dualar döküldü annemin ağzından; şeyh, pir ve evliyalara…</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.180.1">Ne yalan söyleyeyim; kara kara, uzun uzun silahlarını görmüştüm daha çok önce.</span> <span class="kobospan" id="kobo.180.2">Bir keresinde kaleye yediğim golden, topu getirmeye giderken karşılaşmıştım onlarla.</span> <span class="kobospan" id="kobo.180.3">Yanaklarıma yediğim tokadın sızısı bendedir hâlâ.</span> <span class="kobospan" id="kobo.180.4">Anlatmamıştım anneme, hâlâ bilmez.</span> <span class="kobospan" id="kobo.180.5">Bilse, gider kafalarını kırardı herhalde.</span> <span class="kobospan" id="kobo.180.6">Hiç kimseye abinden bahsetme demişti annem, bir keresinde.</span> <span class="kobospan" id="kobo.180.7">“O İstanbul’a çalışmaya gitti, tamam mı?”</span> <span class="kobospan" id="kobo.180.8">Tamamdı.</span> <span class="kobospan" id="kobo.180.9">Ben de zaten hiç görmemiştim onu.</span> <span class="kobospan" id="kobo.180.10">Duvarlarda asılı fotoğrafları olurdu.</span> <span class="kobospan" id="kobo.180.11">Annem bakar bakar, dudaklarında dualar biriktirirdi.</span> <span class="kobospan" id="kobo.180.12">Sahi, annem neden hep dua ederdi?</span> <span class="kobospan" id="kobo.180.13">Ne zaman hatırlasam onu; lahavle, suphanallah ve Allahuekber… Sevgiyle bahsederlerdi abimden; özlemle, hasretle… Yaşıyor mu diye telaşlanmıyor da değildiler hani.</span> <span class="kobospan" id="kobo.180.14">Kaç kez öldü dediler; duvarlardaki fotoğraflara kara örtüler atıldı.</span> <span class="kobospan" id="kobo.180.15">Ondan söz açılınca, annem neden hep ağlardı?</span> <span class="kobospan" id="kobo.180.16">Bunca ah ve bu tespih çekmeler kimeydi?</span> <span class="kobospan" id="kobo.180.17">Yas evi denirdi bu eve.</span> <span class="kobospan" id="kobo.180.18">Abim; cesurmuş, gururuna düşkünmüş, onun için gitmişmiş.</span> <span class="kobospan" id="kobo.180.19">Konu komşularımız beni benzetmezdiler ona.</span> <span class="kobospan" id="kobo.180.20">Beş parmağın beşi bir değilmiş işte.</span> <span class="kobospan" id="kobo.180.21">Bilmem kime çekmiş bu derlerdi.</span> <span class="kobospan" id="kobo.180.22">Zoruma giderdi.</span> <span class="kobospan" id="kobo.180.23">Ama annem, severdi beni.</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.182.1">Abimi ilk görüşüm.</span> <span class="kobospan" id="kobo.182.2">Bu bize ilk gelişi.</span> <span class="kobospan" id="kobo.182.3">Ama o, hatırlıyor beni.</span> <span class="kobospan" id="kobo.182.4">Baktım benden uzun.</span> <span class="kobospan" id="kobo.182.5">Üstelik yakışıklı mı yakışıklı.</span> <span class="kobospan" id="kobo.182.6">Annem az bile anlatmış.</span> <span class="kobospan" id="kobo.182.7">Benim gibi topal değil.</span> <span class="kobospan" id="kobo.182.8">Diğerleri ona komutanım demekte.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.184.1">Abimdi.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.186.1">Dönersek güzel bir maç yapalım, dedi yanındaki:</span> <span class="kobospan" id="kobo.186.2">“Bu kez sizi yeneceğiz, üstelik öyle kafa golleri de atamayacaksınız.”</span> <span class="kobospan" id="kobo.186.3">Annem, o eskiden de hep top oynardı, dedi.</span> <span class="kobospan" id="kobo.186.4">Abim:</span> <span class="kobospan" id="kobo.186.5">“Beni takımlarına almak için kavga ederlerdi; hep ileride oynar, gollerin çoğunu ben atardım” dedi.</span> <span class="kobospan" id="kobo.186.6">Sonra beni gösterip, “Dışarıda görsem tanıyamazdım” dedi.</span> <span class="kobospan" id="kobo.186.7">Anne baksana, bana benziyor demişti galiba.</span> <span class="kobospan" id="kobo.186.8">Ya da ben öyle sanmıştım.</span> <span class="kobospan" id="kobo.186.9">Öyle desin istemiştim; ama o demedi.</span> <span class="kobospan" id="kobo.186.10">Ben ne yapayım?</span> <span class="kobospan" id="kobo.186.11">Silahına dokununca, kaşlarını çatmıştı bana.</span> <span class="kobospan" id="kobo.186.12">Annem onu daha mı çok seviyordu, ne!</span> <span class="kobospan" id="kobo.186.13">Yıllar yılı başına bağladığı kara yazmasını ve fotoğraflardaki örtüleri atmış, rengârenk elbiseler giymiş, sanırsın eve yeni gelin gelmişti.</span> <span class="kobospan" id="kobo.186.14">Kaç kez başındaki yazmayı çıkar diye ağlamış, sızlamış, tepinmiştim.</span> <span class="kobospan" id="kobo.186.15">Ama o, çıkarmamıştı işte.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.188.1">Ben o yaşta, annemden utanırdım o zaman:</span> <span class="kobospan" id="kobo.188.2">Başındaki yazmasından, altın dişlerinden, alnındaki dövmeden, en çok en çok da Türkçe bilmeyişinden, öyle çok utanırdım.</span> <span class="kobospan" id="kobo.188.3">Sırf bu yüzden; annemin okula gelmesini istemez, sınıf arkadaşlarımdan hiçbirini evimize götürmez, sokağımızın yakınından bile geçirmezdim.</span> <span class="kobospan" id="kobo.188.4">Öğretmenimizin ünite dergisinde gösterdiği anneler, neden farklıydı benim annemden?</span> <span class="kobospan" id="kobo.188.5">Benim annem, neden şişman ve hep siyahtı?</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.190.1">Niye öyle çoktular, saydım saydım bitmediler.</span> <span class="kobospan" id="kobo.190.2">“Aramaya başlayın” dedi, en büyük ve en sert ses.</span> <span class="kobospan" id="kobo.190.3">Sıra bende.</span> <span class="kobospan" id="kobo.190.4">Titreyen dizlerim.</span> <span class="kobospan" id="kobo.190.5">Sanırsın misafir odasındaki vazoyu kırmışım.</span> <span class="kobospan" id="kobo.190.6">Hiç ummazdım, ama beni geçtiler, annemi de… Odalara dağıldılar sonra, kiler ve banyoya.</span> <span class="kobospan" id="kobo.190.7">Soba borusu deliğine, odunluğa bakmayı unutmadılar.</span> <span class="kobospan" id="kobo.190.8">“Yukarıda Allah, yerde biziz” dediler.</span> <span class="kobospan" id="kobo.190.9">Kimimiz, kimsemiz yok, derdi annem.</span> <span class="kobospan" id="kobo.190.10">O an inandım.</span> <span class="kobospan" id="kobo.190.11">“Hiç kimse yok” dedi boğuk bir ses.</span> <span class="kobospan" id="kobo.190.12">Nefes alıp verişini duydum, annemin çok şükür diyen sesini.</span> <span class="kobospan" id="kobo.190.13">Döndüm, göz göze geldik onunla.</span> <span class="kobospan" id="kobo.190.14">O mavi gözlü olanıyla.</span> <span class="kobospan" id="kobo.190.15">Göz kırptı, cebinden şeker çıkardı, başımı okşadı.</span> <span class="kobospan" id="kobo.190.16">“Oğluma almıştım, sanaymış kısmet” dedi.</span> <span class="kobospan" id="kobo.190.17">Anneme döndüm.</span> <span class="kobospan" id="kobo.190.18">Sandım ki bana bakmıyor.</span> <span class="kobospan" id="kobo.190.19">Şekeri aldım.</span> <span class="kobospan" id="kobo.190.20">Büyüyünce ben de onun gibi olacağım, dedim.</span> <span class="kobospan" id="kobo.190.21">Silahlarım olacak; beni hep kaleye koyan takım kaptanını korkutacağım.</span> <span class="kobospan" id="kobo.190.22">Sanki bir tek abimin mi var, benim de olacak.</span> <span class="kobospan" id="kobo.190.23">Haki elbiselerim olacak; sağ elimi alnıma götürüp diyecektim ki:</span> <span class="kobospan" id="kobo.190.24">Merhaba!</span> <span class="kobospan" id="kobo.190.25">Kocaman kocaman ayaklarımı düşündüm sonra.</span> <span class="kobospan" id="kobo.190.26">Sakalımı uzatacaktım upuzun… Annem duymasın, sonra çok kızar.</span> <span class="kobospan" id="kobo.190.27">Onların kötü olduğunu anlatmıştı bir bir, çok zaman önce.</span> <span class="kobospan" id="kobo.190.28">Unutma demişti, e mi!</span> <span class="kobospan" id="kobo.190.29">Nasıl hatırlamam…</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.192.1">Annemden duydum:</span> <span class="kobospan" id="kobo.192.2">Abimi bulmak için karakol kuracaklarmış bu evde.</span> <span class="kobospan" id="kobo.192.3">“Rahat olun ve beni iyi dinleyin, gitmemiz de gitmememiz de size bağlı” dedi en tanıdık ses.</span> <span class="kobospan" id="kobo.192.4">Bense korkardım bu sesten.</span> <span class="kobospan" id="kobo.192.5">Gözlerim büyür büyür de öyle bakardım ona.</span> <span class="kobospan" id="kobo.192.6">Belli, daha çok kalacağız burada, dediler.</span> <span class="kobospan" id="kobo.192.7">Annemin eteklerine tutundum.</span> <span class="kobospan" id="kobo.192.8">Bitmeyen dualarıyla annem, sanki unutmuştu beni.</span> <span class="kobospan" id="kobo.192.9">“Korkma, büyüyünce unutursun” demişti içlerinden bir diğeri.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.194.1">Unutmadım.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.196.1">Perdeler çekildi.</span> <span class="kobospan" id="kobo.196.2">Annem durmadan sustu.</span> <span class="kobospan" id="kobo.196.3">“Demek nereye gittiklerini öğrenemeyeceğiz” dedi, en korktuğum ses.</span> <span class="kobospan" id="kobo.196.4">Öyle çok beklediler.</span> <span class="kobospan" id="kobo.196.5">Annem sanki lal.</span> <span class="kobospan" id="kobo.196.6">İçinden dualar okuduğu belli, gözleri yukarıda, elleri tespihinde.</span> <span class="kobospan" id="kobo.196.7">Yine göz göze geldik onunla.</span> <span class="kobospan" id="kobo.196.8">Yine göz kırptı, mavi gözlü olanı.</span> <span class="kobospan" id="kobo.196.9">“Hangi takımı tutuyorsun” diye sordu.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.198.1">– Galatasaray, dedim.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.200.1">– Ben de, dedi.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.202.1">Evet evet, onun gibi olacağım; silahlarım olacak, haki elbiselerim, yere basan kocaman kocaman ayaklarım… Elini boynuma dolayıp yanaklarımı okşadı.</span> <span class="kobospan" id="kobo.202.2">Sonunda ter dökeceğim bir sınavdan geçeceğimi sonra sonra anladığım, o uzun soruyu sordu:</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.204.1">– Abinler nere…</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.206.1">– …….</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.208.1">Sanki bugüne dek, üzerime titreyen, uyuyayım diye dizlerini bana bağışlayan o değilmiş gibi… Ben o gözleri bir kez olsun, daha öyle görmedimdi.</span> <span class="kobospan" id="kobo.208.2">Yıllar yılı, biriktirmiş biriktirmiş de, nice sonra sorabilmişti annem:</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.210.1">– Ben oğlumu bir şekere mi büyüttüm?</span></span></p>

      <p class="basl-k" xml:lang="tr"><span class="k-nye-kitap-ad"><span class="kobospan" id="kobo.212.1">Yoklama defteri</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.214.1">– Oğuz!</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.216.1">“Ben buradayım, siz neredesiniz?”</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.218.1">– Yusuf!</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.220.1">“Kaldırım ve sinemalardan sonra; evet evet, buradayım.”</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.222.1">– Sevim!</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.224.1">“Görmediniz beni; bakın, ben de buradayım.”</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.226.1">– Ferit!</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.228.1">“Oradaydım.</span> <span class="kobospan" id="kobo.228.2">Düşteydim.</span> <span class="kobospan" id="kobo.228.3">Buradayım.”</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.230.1">– O!</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.232.1">“Dost’a gittim,</span></span> <span class="italik-yaz"><span class="kobospan" id="kobo.233.1">evdeydiler.</span></span> <span class="duz-yaz"><span class="kobospan" id="kobo.234.1">Buradayım.”</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.236.1">– Onat!</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.238.1">“Kahvede dördüncü arıyorlardı.</span> <span class="kobospan" id="kobo.238.2">Gittim, almadılar.</span> <span class="kobospan" id="kobo.238.3">Buradayım.”</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.240.1">– Sait!</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.242.1">“Biri hişt hişt dedi sandım.</span> <span class="kobospan" id="kobo.242.2">Hep buradayım.”</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.244.1">– Hamdi!</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.246.1">“Zaman zaman buradayım.”</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.248.1">– Ziya!</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.250.1">“Fotoğraf çektirmeye gitmiştim, yeni geldim, mazur görün.</span> <span class="kobospan" id="kobo.250.2">Buradayım.”</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.252.1">– Haldun!</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.254.1">“Saatlerin tik taklarına daldım, geciktim.</span> <span class="kobospan" id="kobo.254.2">Ama buradayım.”</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.256.1">– Hasan Ali!</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.258.1">“Hangi zaman derseniz, ben nasılsa buradayım.”</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.260.1">– Kahraman!</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.262.1">– …….</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.264.1">– Kahraman!</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.266.1">“Hocam onu yok yazın.</span> <span class="kobospan" id="kobo.266.2">O, abisinin yerine gitti, dediler.”</span></span></p>

      <h2 class="bolum-ad-tek-sat-r" id="toc-anchor-3" xml:lang="tr"><span class="kitap-ismi1"><span class="kobospan" id="kobo.268.1">Karşılıksız Fotoğraflar</span></span></h2>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.270.1">Bak burada:</span> <span class="kobospan" id="kobo.270.2">Günlerdir aramasını bekliyorum.</span> <span class="kobospan" id="kobo.270.3">Öyle ya da böyle değil.</span> <span class="kobospan" id="kobo.270.4">Nasıl, ama nasıl bekliyorum!</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.272.1">Evden çıkmayışımın, daha doğrusu bu odadan ayrılmayışımın kaçıncı günü, bilmiyorum.</span> <span class="kobospan" id="kobo.272.2">Bu odada ben ne yapıyorum, sorma, onu da bilmiyorum.</span> <span class="kobospan" id="kobo.272.3">Bilsem gelir miydim buraya?</span> <span class="kobospan" id="kobo.272.4">Bu odaya, bu kapkara mezara.</span> <span class="kobospan" id="kobo.272.5">Ev hiç bu kadar oda, oda hiç bu kadar ev olmamıştı.</span> <span class="kobospan" id="kobo.272.6">Üstüme üstüme geliyor bütün duvarlar.</span> <span class="kobospan" id="kobo.272.7">Ezilsem, altında kalsam, sevineceğim neredeyse.</span> <span class="kobospan" id="kobo.272.8">Bak, bu leke gibi, odaya dağılan benim.</span> <span class="kobospan" id="kobo.272.9">Geldim ve kararttım burayı.</span> <span class="kobospan" id="kobo.272.10">Çokça canını sıktım odanın.</span> <span class="kobospan" id="kobo.272.11">Çok sıkıldım.</span> <span class="kobospan" id="kobo.272.12">Bunaldım ve sonunda bir aynaya oturdum.</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.274.1">Sorduğum sorulardan ilki bu oldu:</span> <span class="kobospan" id="kobo.274.2">Sanki niye ayrıldık, şimdi bunun sırası mıydı, durup dururken neden bırakıp gitti?</span> <span class="kobospan" id="kobo.274.3">Bunun bir sebebi olmalı değil mi, ama o hiçbir şey söylemedi.</span> <span class="kobospan" id="kobo.274.4">Çekip gitti.</span> <span class="kobospan" id="kobo.274.5">Ellerim ve bu uzun alnımla kalakaldım, baş başa.</span> <span class="kobospan" id="kobo.274.6">Ellerimden korktum, onları saklayacak yer aradım, bulamadım.</span> <span class="kobospan" id="kobo.274.7">Alnıma döndüm.</span> <span class="kobospan" id="kobo.274.8">En az bir akşam kadar orada kaldım.</span> <span class="kobospan" id="kobo.274.9">Sandım ki soluklanacağım.</span> <span class="kobospan" id="kobo.274.10">Yutkundum.</span> <span class="kobospan" id="kobo.274.11">Boğazıma tuttum ellerimi, uygun geldi parmaklarım, uzunca öyle kaldım.</span> <span class="kobospan" id="kobo.274.12">Bak, deliler gibi onun aramasını bekliyorum.</span> <span class="kobospan" id="kobo.274.13">Görüyorsun değil mi?</span> <span class="kobospan" id="kobo.274.14">Şunu bir yere yaz:</span> <span class="kobospan" id="kobo.274.15">İçimdeki bir diğer</span></span> <span class="italik-yaz"><span class="kobospan" id="kobo.275.1">ben,</span></span> <span class="duz-yaz"><span class="kobospan" id="kobo.276.1">bekle diyor; telefon açacak, seni üzdüm, incittim, pişmanım, diyecek.</span> <span class="kobospan" id="kobo.276.2">Ya da çat kapı:</span> <span class="kobospan" id="kobo.276.3">İşte döndüm, seninim, diyecek.</span> <span class="kobospan" id="kobo.276.4">Yok yok, bu uzun ayrılışımız bir törenle, mesela bir akşam yemeğinde konuşulacak.</span> <span class="kobospan" id="kobo.276.5">Karşılıklı iltifatlar ve yeminlerle, düne dair pişmanlıklarla sonlanacak bu akşam yemeği.</span></span></p>

      <p class="al-nt-aa-ilk-paragraf" xml:lang="tr"><span class="dar-paragraf-italik"><span class="kobospan" id="kobo.278.1">Bak şurada:</span> <span class="kobospan" id="kobo.278.2">Kaç zamandır karşı apartmandan beni seyreden –durmadan dikizleyen, bir pencereden ötekine koşan, koşup koşup yorulmayan, gözlerini üzerime üzerime diken kadın– intihar edeceğim diye bekliyor.</span> <span class="kobospan" id="kobo.278.3">Ev içindeki hallerimden yaptığı çıkarsama bu.</span> <span class="kobospan" id="kobo.278.4">Üstelik bunu bana da belli ediyor.</span> <span class="kobospan" id="kobo.278.5">Odamın penceresini açıyorum, o da yapıyor bunu.</span> <span class="kobospan" id="kobo.278.6">Camdan belime kadar sarkıyorum, o vazgeçiyor.</span> <span class="kobospan" id="kobo.278.7">Ben de…</span></span></p>

      <p class="al-nt-aa-ilk-paragraf" xml:lang="tr"><span class="dar-paragraf-italik"><span class="kobospan" id="kobo.280.1">Ayrılmasaydık evin içinde böyle sersem sersem dolaşmaz, saçma sapan davranışlarda bulunmaz, karşı apartmandaki kadın da intihar edeceğim yargısına varmazdı.</span> <span class="kobospan" id="kobo.280.2">Aslında böyle bir yargıya varması için hiçbir şey yapmadım.</span> <span class="kobospan" id="kobo.280.3">Odada iple dolaşmadım mesela, evin içinde ilaç kutularıyla gezinmedim, karşıdan görünecek bir sehpa da yok ortalıkta.</span> <span class="kobospan" id="kobo.280.4">Tüpü açık bırakmış olsam, odanın penceresini açmazdım.</span> <span class="kobospan" id="kobo.280.5">Bunları düşünmeyecek kadar salak mı bu kadın!</span> <span class="kobospan" id="kobo.280.6">Bir kez bıçakla girdim odaya, meyveleri kesmek için, yiyemediğimi gördü üstelik.</span> <span class="kobospan" id="kobo.280.7">Birkaç kez de camdan belime kadar sarktım, sırf o istediği için, ama bu yeterli bir sebep değil kanımca.</span> <span class="kobospan" id="kobo.280.8">Sadece bu odada günlerdir gezinmem, yalnız kaldığımı anlayayım diye televizyonu kapalı tutuşum, geceleri odanın ışıklarının açık oluşu –çünkü ışıkları kapatsam saatin tik tak tik takları başlayacak– böyle bir yargıya, intihar edeceğim yargısına vardırdı kadını.</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.282.1">Bak burada hâlâ bekliyorum.</span> <span class="kobospan" id="kobo.282.2">Dinliyorsun değil mi?</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.284.1">Bu saatte uyanmış, makyajını yapıyordur, diye düşünüyorum.</span> <span class="kobospan" id="kobo.284.2">İşyerine yine gecikecek.</span> <span class="kobospan" id="kobo.284.3">Saatini evden çıkış zamanına göre kurardı.</span> <span class="kobospan" id="kobo.284.4">Hep yanılırdı.</span> <span class="kobospan" id="kobo.284.5">Saatin o iğrenç sesi duyulmadan uyanıp, saatin çalışıyla ayakkabılarını giymiş, evin kapısında olmayı planlardı.</span> <span class="kobospan" id="kobo.284.6">Nedense hep gecikirdi.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.286.1">Bana da gecikmese ya!</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.288.1">Otobüste ona sürtünen adamları yakalarsam, parçalayacağım onları.</span> <span class="kobospan" id="kobo.288.2">İşte bir sebep daha, beni araması için özel bir neden.</span> <span class="kobospan" id="kobo.288.3">Bekliyorum.</span> <span class="kobospan" id="kobo.288.4">İşyerine yetişir yetişmez beni arayacak, bana sığınacak biliyorum.</span> <span class="kobospan" id="kobo.288.5">Çünkü ben olsam arardım.</span> <span class="kobospan" id="kobo.288.6">Şimdi o da beni düşünüyordur.</span> <span class="kobospan" id="kobo.288.7">Nasıl merak ediyordur, hayatımda başka birileri var mıdır diye.</span> <span class="kobospan" id="kobo.288.8">Aslına bakarsan beni pek fazla kıskanmazdı.</span> <span class="kobospan" id="kobo.288.9">Onu çok fazla sevdiğimden miydi neydi, böyle bir duyguya rastlamadım onda.</span> <span class="kobospan" id="kobo.288.10">Bense ayrıldıktan sonra, tutamadım kendimi.</span> <span class="kobospan" id="kobo.288.11">Birkaç kez takip ettim onu.</span> <span class="kobospan" id="kobo.288.12">Daha önce gittiğimiz yerlerde buldum kendimi:</span> <span class="kobospan" id="kobo.288.13">lokantalar, kafeler ve restoranlar… Sinema salonlarına ve uzun yürüyüşler yaptığımız; adına aşk yolu dediğimiz o uzun yollarda bulup bulup yitirdim kendimi.</span> <span class="kobospan" id="kobo.288.14">Belki onlarla karşılaşırım diye.</span></span> <span class="italik-yaz"><span class="kobospan" id="kobo.289.1">Başka biri düşüncesi</span></span> <span class="duz-yaz"><span class="kobospan" id="kobo.290.1">içimi kemiriyordu.</span> <span class="kobospan" id="kobo.290.2">Baktım yok, başka kimseler yok hayatında.</span> <span class="kobospan" id="kobo.290.3">Cesaret edip gidemedim yanına.</span> <span class="kobospan" id="kobo.290.4">Sonra pişman oldum, ama ne fayda!</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.292.1">Henüz aramadı.</span> <span class="kobospan" id="kobo.292.2">Ararsa, ben de özür dileyeceğim.</span> <span class="kobospan" id="kobo.292.3">N’olmuş ki!</span> <span class="kobospan" id="kobo.292.4">Ama niçin özür dileyeceğim, ben ne yaptım ki?</span> <span class="kobospan" id="kobo.292.5">Olsun.</span> <span class="kobospan" id="kobo.292.6">Ben yine de özür dilerim.</span> <span class="kobospan" id="kobo.292.7">Hatta affet, bağışla, oldu bi kere, derim.</span> <span class="kobospan" id="kobo.292.8">Söylerim bunları, n’olmuş ki!</span> <span class="kobospan" id="kobo.292.9">Arayacak.</span> <span class="kobospan" id="kobo.292.10">Arayacak biliyorum.</span> <span class="kobospan" id="kobo.292.11">Hele bu otobüs olayından sonra mutlaka.</span> <span class="kobospan" id="kobo.292.12">Şüphem yok.</span></span></p>

      <p class="al-nt-aa-ilk-paragraf" xml:lang="tr"><span class="dar-paragraf-italik"><span class="kobospan" id="kobo.294.1">Şunu göstermiş miydim:</span> <span class="kobospan" id="kobo.294.2">Kadın hâlâ bekliyor.</span></span></p>

      <p class="al-nt-aa-ilk-paragraf" xml:lang="tr"><span class="dar-paragraf-italik"><span class="kobospan" id="kobo.296.1">Kadının, “Hadi atla, ne bekliyorsun?”</span> <span class="kobospan" id="kobo.296.2">diyen gözleri var.</span> <span class="kobospan" id="kobo.296.3">Deli mi ne, sabırsızlanıyor.</span> <span class="kobospan" id="kobo.296.4">Aslında el kol hareketleriyle işaret ettiği falan yok.</span> <span class="kobospan" id="kobo.296.5">Sadece durmuş, öylece bakıyor.</span> <span class="kobospan" id="kobo.296.6">Uzunca bakışıyoruz.</span> <span class="kobospan" id="kobo.296.7">Daha önce ona söz vermişim de, sözümü tutmuyormuşum gibi bakıyor.</span> <span class="kobospan" id="kobo.296.8">İhanet ettim, gerekeni yapmadım sanki.</span> <span class="kobospan" id="kobo.296.9">Günlerdir onu boşuna bekletiyormuşum, yapacak başka işleri var sanki.</span> <span class="kobospan" id="kobo.296.10">Ben olmasam gidip başkalarını izleyecekmiş.</span> <span class="kobospan" id="kobo.296.11">Başkaları daha becerikliymiş gibi.</span> <span class="kobospan" id="kobo.296.12">Bu bakışma uzun geldi bana.</span> <span class="kobospan" id="kobo.296.13">Beni aşağı fırlatacak gözleri var.</span> <span class="kobospan" id="kobo.296.14">Gözleri var, sevinecek.</span> <span class="kobospan" id="kobo.296.15">Aslında atlasam fena da olmaz.</span> <span class="kobospan" id="kobo.296.16">Ben de istemiyor değilim.</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.298.1">Ama ya ararsa!</span></span></p>

      <p class="al-nt-aa-ilk-paragraf" xml:lang="tr"><span class="dar-paragraf-italik"><span class="kobospan" id="kobo.300.1">Yoruldum.</span></span></p>

      <p class="al-nt-aa-ilk-paragraf" xml:lang="tr"><span class="dar-paragraf-italik"><span class="kobospan" id="kobo.302.1">Gözlerini kaçıran ben oluyorum.</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.304.1">Şunu görmüş müydün:</span> <span class="kobospan" id="kobo.304.2">Kahvaltıyı işyerindeki arkadaşlarıyla yapardı.</span> <span class="kobospan" id="kobo.304.3">Şimdi müsait değil.</span> <span class="kobospan" id="kobo.304.4">Dayanamaz o kadar.</span> <span class="kobospan" id="kobo.304.5">Birazdan.</span> <span class="kobospan" id="kobo.304.6">Kahvaltıdan sonra kesin arayacak dediğim fotoğraf bu.</span></span></p>

      <p class="al-nt-aa-ilk-paragraf" xml:lang="tr"><span class="dar-paragraf-italik"><span class="kobospan" id="kobo.306.1">Bak bunda daha net görünüyor.</span></span></p>

      <p class="al-nt-aa-ilk-paragraf" xml:lang="tr"><span class="dar-paragraf-italik"><span class="kobospan" id="kobo.308.1">Kadının gözleri yeşil.</span> <span class="kobospan" id="kobo.308.2">Zehir yeşili.</span> <span class="kobospan" id="kobo.308.3">Hâlâ atlamamı bekliyor.</span> <span class="kobospan" id="kobo.308.4">Gözlerinin söylediği bu.</span> <span class="kobospan" id="kobo.308.5">Her şey bu ve bu kadar.</span> <span class="kobospan" id="kobo.308.6">Aşağı atlasam, gövdem parçalansa, alnımdaki ateş soğusa, en büyük parçam kulağım olsa mesela; ben ölmüş olacağım, o kurtulacak.</span> <span class="kobospan" id="kobo.308.7">Tanrım bir çift göz ancak bu kadar parlayabilir.</span> <span class="kobospan" id="kobo.308.8">Pencereye yanaştığımı görünce, için için seviniyor.</span> <span class="kobospan" id="kobo.308.9">Kadının sevinci kursağında kalsın diye odaya dönüyor, odanın içinde aerobik hareketleri yapmaya başlıyorum.</span> <span class="kobospan" id="kobo.308.10">Kadının dudaklarından bir çift “nırç” sesi gelip kulaklarımı buluyor.</span> <span class="kobospan" id="kobo.308.11">Pencereye yanaşıyorum tekrar.</span> <span class="kobospan" id="kobo.308.12">Belime kadar sarkıyorum.</span> <span class="kobospan" id="kobo.308.13">İçimde bir boşluk.</span> <span class="kobospan" id="kobo.308.14">Derin bir sızı, dinmez bir yara.</span> <span class="kobospan" id="kobo.308.15">Kulağım telefonda.</span> <span class="kobospan" id="kobo.308.16">Ses yok.</span> <span class="kobospan" id="kobo.308.17">Yine sevindi.</span> <span class="kobospan" id="kobo.308.18">Hissediyorum.</span> <span class="kobospan" id="kobo.308.19">Kamburlaşmış sırtımı dışarıdan içeriye alıyorum.</span> <span class="kobospan" id="kobo.308.20">Yine olmadı, yine beceremedin der gibi bakıyor.</span> <span class="kobospan" id="kobo.308.21">Telaşlı ve kızgın.</span> <span class="kobospan" id="kobo.308.22">Hayır, gitmesini istemiyorum.</span> <span class="kobospan" id="kobo.308.23">Pencereye yanaşıyorum tekrar, o yok!</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.310.1">Şimdi, patronu önüne bir yığın belge bırakmış, tüm bu belgelerin gözden geçirilip gerekli yerlere gönderilmesi gerekiyordur.</span> <span class="kobospan" id="kobo.310.2">Sabahları yaptıkları ilk iş bu.</span> <span class="kobospan" id="kobo.310.3">Sıkılıyordur.</span> <span class="kobospan" id="kobo.310.4">Beni aramak için fırsat kolluyor.</span> <span class="kobospan" id="kobo.310.5">Bekleyeceğim onu, diye düşünüyorum burada.</span></span></p>

      <p class="al-nt-aa-ilk-paragraf" xml:lang="tr"><span class="dar-paragraf-italik"><span class="kobospan" id="kobo.312.1">Bak, bunu mutlaka görmelisin.</span></span></p>

      <p class="al-nt-aa-ilk-paragraf" xml:lang="tr"><span class="dar-paragraf-italik"><span class="kobospan" id="kobo.314.1">Kadın pek yaşlı sayılmaz.</span> <span class="kobospan" id="kobo.314.2">Güzel.</span> <span class="kobospan" id="kobo.314.3">Genç.</span> <span class="kobospan" id="kobo.314.4">Benim yaşlarımda.</span> <span class="kobospan" id="kobo.314.5">Zaten ne zaman kiminle konuşsam, biraz iç döksem, o kimseler “Daha çok gençsin!”</span> <span class="kobospan" id="kobo.314.6">diyorlar.</span> <span class="kobospan" id="kobo.314.7">Zamanla anlarsın, diyorlar.</span> <span class="kobospan" id="kobo.314.8">Çekip gitmek çözüm değilmiş.</span> <span class="kobospan" id="kobo.314.9">Daha önce göçmüş, uzak ya da yakın akrabalarından söz ediyorlar.</span> <span class="kobospan" id="kobo.314.10">Onlar da senin yaşlarındaydı, diyorlar.</span> <span class="kobospan" id="kobo.314.11">Ne oldu, ne değişti diye soruyorlar.</span> <span class="kobospan" id="kobo.314.12">Olan onlara oldu, diyorlar.</span> <span class="kobospan" id="kobo.314.13">Nedense, cümlelerin sonunu koyu bir “Yazık” ünlemiyle bitiriyorlar.</span> <span class="kobospan" id="kobo.314.14">İnanmış görünüyorum onlara.</span> <span class="kobospan" id="kobo.314.15">Seviniyorlar.</span> <span class="kobospan" id="kobo.314.16">Sevinsinler.</span> <span class="kobospan" id="kobo.314.17">Yaşamam bir kandil oluyor onlara.</span> <span class="kobospan" id="kobo.314.18">Ama bu kadın onlar gibi değil.</span> <span class="kobospan" id="kobo.314.19">Ölmeme en çok o sevinecek.</span> <span class="kobospan" id="kobo.314.20">Kendisi beceremiyor da onun adına benden bekliyor bu davranışı.</span> <span class="kobospan" id="kobo.314.21">Tuhaftır, ben de öyle hissetmeye başladım.</span> <span class="kobospan" id="kobo.314.22">Daha doğrusu, günlerdir beni sabırsızca izleyişi, sevgilimin bunca zamandır beni aramayışı, öyle düşünmeme, aşağı atlamam gerektiği düşüncesine neden oldu.</span> <span class="kobospan" id="kobo.314.23">Yapmazsam, kötü hissedeceğim kendimi.</span> <span class="kobospan" id="kobo.314.24">Onun bana bir kötülük edeceği yok, öyle birine benzemiyor.</span> <span class="kobospan" id="kobo.314.25">Biraz çaresiz görünüyor, o kadar.</span> <span class="kobospan" id="kobo.314.26">Sanki benim bütün kapılarım açıkmış gibi!</span> <span class="kobospan" id="kobo.314.27">Görmüyor mu beni!</span> <span class="kobospan" id="kobo.314.28">Görüyor.</span> <span class="kobospan" id="kobo.314.29">Pencereden atlasam; mutlu olacak, kurtulacak.</span> <span class="kobospan" id="kobo.314.30">Bu duyguyu yaşatmalıyım ona.</span> <span class="kobospan" id="kobo.314.31">Onu kurtarmalıyım bu pencereden.</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.316.1">İşte bu:</span> <span class="kobospan" id="kobo.316.2">Odama dönüyorum, yine duvarlara.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.318.1">Nicedir, duvara asılı bir resim duruyor odamda.</span> <span class="kobospan" id="kobo.318.2">Kimin yaptığını bilmiyorum.</span> <span class="kobospan" id="kobo.318.3">Sevdim.</span> <span class="kobospan" id="kobo.318.4">Duvarıma astım.</span> <span class="kobospan" id="kobo.318.5">Gözümün önünde olsun istedim.</span> <span class="kobospan" id="kobo.318.6">Resim şöyle:</span> <span class="kobospan" id="kobo.318.7">Bir ağaç, yalnız.</span> <span class="kobospan" id="kobo.318.8">İnsanın ağaca sarılası geliyor.</span> <span class="kobospan" id="kobo.318.9">Ağacın gittikçe uzayan ve yere doğru kıvrılan dalları var.</span> <span class="kobospan" id="kobo.318.10">Bu kıvrılan dallardan çıkan daha ince, daha kısa dallar var sonra.</span> <span class="kobospan" id="kobo.318.11">Bu daha ince dalların her birine kendini asmış serçeler var.</span> <span class="kobospan" id="kobo.318.12">Uzaktan bakınca resme, bu serçelerin her biri dalların yaprakları gibi görünüyor.</span> <span class="kobospan" id="kobo.318.13">Resme yaklaştıkça, bu yapraklar intihar etmiş serçelere dönüşüyor tekrar.</span> <span class="kobospan" id="kobo.318.14">İntihar edememiş bir ressamın kaleminden çıkmış gibi bu resim.</span></span></p>

      <p class="al-nt-aa-ilk-paragraf" xml:lang="tr"><span class="dar-paragraf-italik"><span class="kobospan" id="kobo.320.1">Bu kadın resim yapıyor mu acaba?</span> <span class="kobospan" id="kobo.320.2">Yapmıyordur.</span> <span class="kobospan" id="kobo.320.3">Yapsaydı, beni izlemez, bana sığınmazdı.</span> <span class="kobospan" id="kobo.320.4">Kaç kez rüyamda gördümdü bu resmi, kimseye anlatamadım.</span> <span class="kobospan" id="kobo.320.5">Anlatsam, “Daha çok gençsin!”</span> <span class="kobospan" id="kobo.320.6">derler…</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.322.1">İşte burada; yine ve tekrar:</span> <span class="kobospan" id="kobo.322.2">Beni terk eden sevgilim aradığında konuşacaklarımızı düşünüyorum.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.324.1">Tam ben seni arayacaktım, diyeceğim.</span> <span class="kobospan" id="kobo.324.2">Hayır, sesim titrek değil.</span> <span class="kobospan" id="kobo.324.3">Ne güzel tesadüf değil mi?</span> <span class="kobospan" id="kobo.324.4">Hep böyle olur… diyeceğim.</span> <span class="kobospan" id="kobo.324.5">Öğle yemeğine davet edecek beni.</span> <span class="kobospan" id="kobo.324.6">Daha önce birkaç kez söz vermişti, bir gün öğle yemeğine birlikte çıkalım, demişti.</span> <span class="kobospan" id="kobo.324.7">O bir gün neden bugün olmasın!</span> <span class="kobospan" id="kobo.324.8">Evet, bugün olabilir, ben de uygunum.</span> <span class="kobospan" id="kobo.324.9">Fırsatını bulsa arayacak.</span> <span class="kobospan" id="kobo.324.10">İşi başından aşkın.</span></span></p>

      <p class="al-nt-aa-ilk-paragraf" xml:lang="tr"><span class="dar-paragraf-italik"><span class="kobospan" id="kobo.326.1">Bak şunda:</span> <span class="kobospan" id="kobo.326.2">Bütün çaresizlikler bende deneniyor.</span></span></p>

      <p class="al-nt-aa-ilk-paragraf" xml:lang="tr"><span class="dar-paragraf-italik"><span class="kobospan" id="kobo.328.1">Kül tablasını boşaltmam gerekiyor.</span> <span class="kobospan" id="kobo.328.2">Bu kadın öldürtmezse beni, sigaradan öleceğim.</span> <span class="kobospan" id="kobo.328.3">Balkona çıksam, biraz hava alsam.</span> <span class="kobospan" id="kobo.328.4">Sevgilim arar da ben telefona yetişemem diye vazgeçiyorum.</span> <span class="kobospan" id="kobo.328.5">Kül tablasını pencereden boşaltayım diyorum.</span> <span class="kobospan" id="kobo.328.6">Pencereye yöneldiğim anda, karşı apartmandaki kadın perdesini aralıyor.</span> <span class="kobospan" id="kobo.328.7">Demek, perdenin arkasından beni seyrediyordu.</span> <span class="kobospan" id="kobo.328.8">Güvenmiyorum ona.</span> <span class="kobospan" id="kobo.328.9">Üstelik söz möz de vermedim ben.</span> <span class="kobospan" id="kobo.328.10">Tanışmıyoruz bile.</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.330.1">Hayaller kurduğum fotoğraf bu.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.332.1">Evlenseydik, düğünümüzde gelen altınları bozdurup bir araba alacaktık.</span> <span class="kobospan" id="kobo.332.2">İşyerine arabayla gider gelirdi.</span> <span class="kobospan" id="kobo.332.3">Kırmızı olsun demişti bi ara.</span> <span class="kobospan" id="kobo.332.4">Kabul, hiçbir itirazım yok.</span> <span class="kobospan" id="kobo.332.5">Ben de gri olsun demiştim, ama şimdi ne önemi var Allah aşkına!</span> <span class="kobospan" id="kobo.332.6">Hem böylece otobüslerdeki sapıklarla da uğraşmazdık o zaman.</span></span></p>

      <p class="al-nt-aa-ilk-paragraf" xml:lang="tr"><span class="dar-paragraf-italik"><span class="kobospan" id="kobo.334.1">Şuna mutlaka bak ve unutma!</span></span></p>

      <p class="al-nt-aa-ilk-paragraf" xml:lang="tr"><span class="dar-paragraf-italik"><span class="kobospan" id="kobo.336.1">Yine göründü karşı apartmandaki.</span> <span class="kobospan" id="kobo.336.2">Bu kez sadece gözlerini değil; ellerini, kollarını harekete geçirmiş.</span> <span class="kobospan" id="kobo.336.3">Sağ elini kaldırmış, bekle diyor galiba.</span> <span class="kobospan" id="kobo.336.4">Bekliyorum.</span> <span class="kobospan" id="kobo.336.5">Sevgilimin beni aramasını bekler gibi bekliyorum.</span> <span class="kobospan" id="kobo.336.6">Beyaz bir kartona, siyah kalemle telefon numarasını yazmış ve büyük harflerle –BENİ ARA– diye not düşmüş.</span> <span class="kobospan" id="kobo.336.7">Sevgilime koşar gibi telefona koşup, sevgilimi, beni terk eden sevgilimi arıyorum.</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.338.1">Bu kaçıncı bakışım bu fotoğraflara!</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.340.1">Kime gösteriyorum ben bu fotoğrafları?</span></span></p>

      <h2 class="bolum-ad-tek-sat-r" id="toc-anchor-4" xml:lang="tr"><span class="kitap-ismi1"><span class="kobospan" id="kobo.342.1">Yarışma</span></span></h2>

      <p class="duz-yaz-sagdan-blok-yak-n" xml:lang="tr"><span class="italik-yaz"><span class="kobospan" id="kobo.344.1">Yusuf Atılgan’a ve Reha Mağden’e; aynı kara nedenle!</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.346.1">Benim cümle tarihimi özetleyen cümlem bu işte:</span> <span class="kobospan" id="kobo.346.2">Buradayım, bu cam kenarında, şu tel tel kafeste… Hiç aklıma gelmezdi, ama sonunda başıma geldi, beni de getirip buraya koydular.</span> <span class="kobospan" id="kobo.346.3">Bu demir, demirden parmaklığa.</span> <span class="kobospan" id="kobo.346.4">Bunca bekleyiş, o kadar merak, önünde sonunda gelip varacağım yer, hep burası, burası içinmiş.</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.348.1">Neredeyim?</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.350.1">Bizi getirip, sanki neden getirip, beni burada toplamışlar?</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.352.1">Şu palabıyıklı adam kim mesela?</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.354.1">Benden başka iki kanarya daha var burada.</span> <span class="kobospan" id="kobo.354.2">Gözümü açar açmaz “Hoş geldin” dedi içlerinden biri, öbürü de dedi, ama onun sesi biraz daha cılız çıktı galiba.</span> <span class="kobospan" id="kobo.354.3">Onlar benim bu yeni yuvaya gelişimden hoşnut mu hoşnut.</span> <span class="kobospan" id="kobo.354.4">Oysa o ara benim canım tel tel yanıyor, dünya gözümde perde perde kararıyordu.</span> <span class="kobospan" id="kobo.354.5">Öyle ki; şu kafesin duvarına gömülü aynada, paramparça yüzümü görsem “Bu ben değilim” derdim herhalde.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.356.1">Buraya tıkmadan önce, şu palabıyıklı olanı, beni avuçlarında öyle bir sıkmıştı ki gırtlağımda kalbimin küt küt atışını hissediyordum.</span> <span class="kobospan" id="kobo.356.2">Bu yüzden sesim çıkmaz diye korkmuş, “Hoş geldin”e sadece başımı sallamakla karşılık verebilmiştim.</span> <span class="kobospan" id="kobo.356.3">Vermez olaydım!</span> <span class="kobospan" id="kobo.356.4">Bu hareketimin aramızda bir küskünlük yaratacağını düşünmemiştim hiç.</span> <span class="kobospan" id="kobo.356.5">Hele önümüze konan yemlere en önce benim saldırışım öbürlerini çileden çıkarmıştı.</span> <span class="kobospan" id="kobo.356.6">Bilseydim yapmazdım.</span> <span class="kobospan" id="kobo.356.7">Vallahi yapmazdım!</span> <span class="kobospan" id="kobo.356.8">Bunca olanlardan, benim yüzüm kızgın bir saca dönüşürken, onlar daha bir sokuldular birbirlerine.</span> <span class="kobospan" id="kobo.356.9">Olsun…</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.358.1">Neredeyim?</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.360.1">Kimler var?</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.362.1">Ben buradayım.</span> <span class="kobospan" id="kobo.362.2">Heyy, burada mıyım?</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.364.1">Bazen karıştırıyorum.</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.366.1">Derdim gücüm bu benim, biraz da benimle konuşsunlar diye, sonraki gün önümüze konan yemlerden yemedim, suyu hiç içmedim.</span> <span class="kobospan" id="kobo.366.2">Ama gel ve gör ki, bunca telafi çalışmalarım beni burayı seyredalmaktan kurtaramadı.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.368.1">Kafeslerle dolu bir dükkân burası.</span> <span class="kobospan" id="kobo.368.2">Bizden başka kuşlar da var burada.</span> <span class="kobospan" id="kobo.368.3">Başka başka hayvanlar da… Adına bülbül, papağan, balık, bıldırcın, muhabbetkuşu dedikleri.</span> <span class="kobospan" id="kobo.368.4">Konuşmaları tuhaf bir uğultu halinde gelip kulaklarımı buluyor, yalıyor.</span> <span class="kobospan" id="kobo.368.5">Sonra da tırmalamaya başlıyor.</span> <span class="kobospan" id="kobo.368.6">Hatta tırmalamakla kalmıyor, zihnimde geceler boyu cikcikciim cikcikciim cik cik ciim diye gezip dolaşıyor.</span> <span class="kobospan" id="kobo.368.7">İçerde ağır bir gübre ve tohum kokusu.</span> <span class="kobospan" id="kobo.368.8">Zihnim bulanıyor.</span> <span class="kobospan" id="kobo.368.9">Apansız gözlerim kararıyor.</span> <span class="kobospan" id="kobo.368.10">Bu da yetmezmiş gibi, açlıktan başım dönüyor.</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.370.1">Heyy, sana diyorum sana.</span> <span class="kobospan" id="kobo.370.2">Burada mıyım?</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.372.1">Bunu gerçekten bilmiyorum.</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.374.1">Duvarlarda aynalar ve kuş resimleri var.</span> <span class="kobospan" id="kobo.374.2">Bıraksan bu kuşlar da alıp başını, kanatlanıp göğe doğru, bulutlara kanat çırpa çırpa, uçup uçup yükselecek.</span> <span class="kobospan" id="kobo.374.3">Yükseldiği yerden dönüp geriye “Hiç özlemedim” diyecek.</span> <span class="kobospan" id="kobo.374.4">“Hiççç…” Duvarlara şöyle bir konmuşlar sanki, dinlenmek için bir tas su içimliği, geçiyordum uğradım, birazdan kalkacağım gibi.</span> <span class="kobospan" id="kobo.374.5">Gibi mi, gibisi fazla.</span> <span class="kobospan" id="kobo.374.6">Kalkıp giderken dururlar mı hiç, beni de yanlarına, kafilelerine katacaklar.</span> <span class="kobospan" id="kobo.374.7">Ah bir katsalar!</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.376.1">Aynanın hemen üstünde de süslü bir yazı:</span> <span class="kobospan" id="kobo.376.2">“Bir kafes bir kuş aramaya çıktı” Okur okumaz işte bu benim hikâyem dedim.</span> <span class="kobospan" id="kobo.376.3">Beni bana anlatacak, bizi bize ötecek hikâye, hikâyemiz.</span> <span class="kobospan" id="kobo.376.4">En süslü hikâyemiz.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.378.1">Saydım saydım, tam üç gün oldu.</span> <span class="kobospan" id="kobo.378.2">Akşamları saysam da saymasam da tam üç gün oldu.</span> <span class="kobospan" id="kobo.378.3">Ben hâlâ buradayım ve yazık, bana da yazık, yanı başımdakiler benimle konuşmuyor.</span> <span class="kobospan" id="kobo.378.4">Susmaya yemin mi ettiler, ne!</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.380.1">Ben böyle nasıl dayanayım.</span> <span class="kobospan" id="kobo.380.2">Heyy, nasıl nasıl nasıl!</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.382.1">İçimde bir ötme isteği, uzun, gelip gırtlağıma dayanıyor.</span> <span class="kobospan" id="kobo.382.2">Böyle olunca geceleri neden iki kere uzun?</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.384.1">Neyse, ne yaptımsa kâr etmedi.</span> <span class="kobospan" id="kobo.384.2">Benim tüm bu yaptıklarım hiç mi hiçine.</span> <span class="kobospan" id="kobo.384.3">Bu kin ve nefret uzamasın diye; yemlerden az yedim, suyu biraz biraz içtim, tüneğe hiç konmadım –rahatsız olmasınlar diye– hep tellere, pardon, demir parmaklıklara yapışıp kaldım.</span> <span class="kobospan" id="kobo.384.4">Kaldığımla kalmadım, en olmadık yerinden kanadım kırılmış, dedim.</span> <span class="kobospan" id="kobo.384.5">Tabii ki duymadılar.</span> <span class="kobospan" id="kobo.384.6">Hep susarak geçtiler beni.</span> <span class="kobospan" id="kobo.384.7">Çok incindim.</span> <span class="kobospan" id="kobo.384.8">Ben de kalktım erkekliğime güvendim, dişi kanaryaya kur yaptım.</span> <span class="kobospan" id="kobo.384.9">Ah!</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.386.1">Hele bu son yaptığım, hele bu son yaptığım var ya, aramızdaki ipleri gerdikçe gerdi.</span> <span class="kobospan" id="kobo.386.2">Bindiğim dalı kırdım.</span> <span class="kobospan" id="kobo.386.3">Nerden bileydim öbür kanaryanın dişi kanaryaya gönül indirdiğini!</span> <span class="kobospan" id="kobo.386.4">Hepten ve toptan küstüler bana.</span> <span class="kobospan" id="kobo.386.5">Öyle küstüler ki, beni bu kafesin içinde başka, bambaşka bir kafese koydular sanki.</span> <span class="kobospan" id="kobo.386.6">Bilseydim yapmazdım.</span> <span class="kobospan" id="kobo.386.7">Vallahi billahi yapmazdım!</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.388.1">Kendime döndüm, sandım ki kendime geleceğim.</span> <span class="kobospan" id="kobo.388.2">İçimde uzun, upuzun bir yol.</span> <span class="kobospan" id="kobo.388.3">Git git, bitmez.</span> <span class="kobospan" id="kobo.388.4">Sus sus, geçmez.</span> <span class="kobospan" id="kobo.388.5">İnlesen kimse duymaz.</span> <span class="kobospan" id="kobo.388.6">Bu kafeste böyle kalınmaz!</span> <span class="kobospan" id="kobo.388.7">Baktım böyle geçmeyecek.</span> <span class="kobospan" id="kobo.388.8">Durup durup dışarıyı gözledim.</span> <span class="kobospan" id="kobo.388.9">Camda kocaman renkli bir yazı:</span> <span class="kobospan" id="kobo.388.10">“IŞIK KUŞ CENNETİ” Gözlerimi dışarıdan içeriye aldım.</span> <span class="kobospan" id="kobo.388.11">Gelip geçenler oluyor… Girip çıkanlar… Bize şöyle bir bakıp kaçanlar… Şu ağaçtaki serçe daldan dala konuyor.</span> <span class="kobospan" id="kobo.388.12">Cam kenarına birikip birikip, bize bakıp bakıp gülen çocuklar.</span> <span class="kobospan" id="kobo.388.13">Gözlerinde bir sapan acımasızlığı.</span> <span class="kobospan" id="kobo.388.14">Olur olmaz, ama elimde değil, ben dışarıyı merak ediyorum.</span> <span class="kobospan" id="kobo.388.15">Hatta merak etmekle kalmıyor, orada geçecek günlerimi düşlüyorum.</span> <span class="kobospan" id="kobo.388.16">Burayı unutmak istiyor, unutmanın her türlüsünü deniyorum.</span> <span class="kobospan" id="kobo.388.17">Kafesimize gömülü aynada kendimi fark eder etmez, kulaklarımda yine cikcikciim cikcikciimmmm uğultuları, hep uğultuları… Genzimi yakan tohum, gübre ve bok kokuları…</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.390.1">Nerdeyse unutacaktım.</span> <span class="kobospan" id="kobo.390.2">Asıl olanlar ise o gün oldu.</span> <span class="kobospan" id="kobo.390.3">Bir adam elinden sıkıca tuttuğu oğluyla bizim dükkâna girdi.</span> <span class="kobospan" id="kobo.390.4">Bizim büyük kafese.</span> <span class="kobospan" id="kobo.390.5">Bize arada bir yem veren, bazen de kafesteki kumu değiştiren palabıyıklı, ellerini bir ters bir düz, pantolonuna silerken “Hoş geldin abi” dedi.</span> <span class="kobospan" id="kobo.390.6">Abi, başını sallayıp “Kolay gelsin” demekle yetindi.</span> <span class="kobospan" id="kobo.390.7">Çocuk içinden “Hoş bulduk, hoş bulduk” dedi.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.392.1">– Buyur abi, ne lazım?</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.394.1">– Bakıyoruz.</span> <span class="kobospan" id="kobo.394.2">Bizim oğlanın doğum günü de bugün (Bu arada bize dönerek) kuş bakıcaz.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.396.1">– Olur abi.</span> <span class="kobospan" id="kobo.396.2">Nasıl bi şey istiyosun?</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.398.1">Adam “Kuş bakıcaz” dedikten geri, biz bütün kuşlar daha bir ötmeye başladık.</span> <span class="kobospan" id="kobo.398.2">“Beni al, beni al” dercesine, nefes nefese öttük.</span> <span class="kobospan" id="kobo.398.3">Biz böyle öttükçe dükkânda bir uğultudur koptu.</span> <span class="kobospan" id="kobo.398.4">Sanırsın bir ormana düşmüşsün.</span> <span class="kobospan" id="kobo.398.5">Çocuk, kulaklarında bin bir ses, gözlerindeki şaşkınlıkla duvardaki yazıyı sökmeye çalıştı.</span> <span class="kobospan" id="kobo.398.6">Neyse ki başardı.</span> <span class="kobospan" id="kobo.398.7">Dudakları kıpırdadı.</span> <span class="kobospan" id="kobo.398.8">Okudu.</span> <span class="kobospan" id="kobo.398.9">Kendisinin bile zor duyacağı bir sesle, dudaklarını bir kez, bir kez daha kıpırdattı.</span> <span class="kobospan" id="kobo.398.10">Sonra da tersten okumaya çalışarak “riB sefak rib şuk ayamara ıtkıç” Yüzünü buruşturdu.</span> <span class="kobospan" id="kobo.398.11">Kaşlarını çattı.</span> <span class="kobospan" id="kobo.398.12">Kafasını iki sağa bir sola çevirdi durdu.</span> <span class="kobospan" id="kobo.398.13">Sonra da babasının elini bırakıp, dükkânda, pardon, galiba ben bunu hep yapıyorum, büyük kafeste dolaştıkça dolaştı.</span> <span class="kobospan" id="kobo.398.14">Çocuk hangi kafesin yanına vardıysa, oradaki kuşlar daha bir ötmeye başladı.</span> <span class="kobospan" id="kobo.398.15">Kanat çırptı.</span> <span class="kobospan" id="kobo.398.16">Yemlerden yedi.</span> <span class="kobospan" id="kobo.398.17">Suyu lıkır lıkır içti.</span> <span class="kobospan" id="kobo.398.18">Kafesin içinde döndü durdu.</span> <span class="kobospan" id="kobo.398.19">Herkes yeteneklerini konuştururken çocuğun gözleri akvaryuma takıldı birden.</span> <span class="kobospan" id="kobo.398.20">Akvaryumun camına toslayan balıklara baka ilerleye, muhabbetkuşlarının rengine daldı, bülbülün ötüşüne kandı, en çok papağanın gagasına bıraktı gözlerini.</span> <span class="kobospan" id="kobo.398.21">Gözleri bir süre orada kaldı.</span> <span class="kobospan" id="kobo.398.22">Kapandı gözkapakları.</span> <span class="kobospan" id="kobo.398.23">Uğultularla, bir düşten uyanır gibi uyandı.</span> <span class="kobospan" id="kobo.398.24">Sesler, uğultular, uğultular, sesler… Kaptırıp gitti.</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.400.1">Bu arada çaylar istenmiş, bardakta şakır şakır öten kaşığın sesi de bizim sesimize karışmıştı.</span> <span class="kobospan" id="kobo.400.2">Çocuğa ne içileceği sorulmamıştı bile.</span> <span class="kobospan" id="kobo.400.3">Çocuk herkesten ve her şeyden uzaklaşarak, sanki koparak:</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.402.1">– Baba, dondurma, dedi.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.404.1">Baba bu sesi ve isteği duymadı bile.</span> <span class="kobospan" id="kobo.404.2">Çocuk yineledi.</span> <span class="kobospan" id="kobo.404.3">Baba bir an için dönerek:</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.406.1">– Tamam yavrum, dedi.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.408.1">Sonra da kaldığı yerden cümlesine.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.410.1">– Biz de çocukta hayvan sevgisi oluşsun diye, hanımla kuş alalım dedik.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.412.1">– Hayvan sevgisi mühimdir abi, dedi palabıyıklı.</span> <span class="kobospan" id="kobo.412.2">Hayvanı sevmeyen insanı nasıl sevsin, diye ekledi.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.414.1">Çocuk dondurmanın alınmamasından kaynaklanan öfkeyle, babasının gömleğini çekiştirip:</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.416.1">– Baba!</span> <span class="kobospan" id="kobo.416.2">Dondurma, dedi.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.418.1">– Tamam yavrucum, çıkarken.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.420.1">Çocuk aldığı cevaptan hoşnut, bir şeyi ilk defa görür gibi kafesten kafese dolaştıkça, çocuğun gözleri beni bir türlü görmüyordu.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.422.1">– Selim Abi tazeleyeyim mi, diye sordu çayları getiren çırak.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.424.1">– İki elinle bi sikini düzeltemedin, rezil ettin bizi misafirimize, bu sefer şekeri ıslatmadan getir, diye tembihledi palabıyıklı.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.426.1">– Başım üstüne, diyen kahvecinin çırağı, kapıdan çıkmak üzereyken durdu, bana baktı.</span> <span class="kobospan" id="kobo.426.2">Çırağın bana bakmasıyla, çocuk da döndü bana baktı.</span> <span class="kobospan" id="kobo.426.3">İçimde bir sevinç, bir sevinç.</span> <span class="kobospan" id="kobo.426.4">Kalbim küt küt.</span> <span class="kobospan" id="kobo.426.5">Sorma gitsin.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.428.1">– Baba bak, beyaz kuş, dedi çocuk beni işaret ederek.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.430.1">Güzeller güzeli sesimle cikcik cikcik diye ötmeye başladım.</span> <span class="kobospan" id="kobo.430.2">Benim ötmeye başlamamla, yanımdakiler, sevgili komşularım, birbirlerini ilk defa sever gibi, yan yana, yana yana, cikciikcikciikcikciik diye ötmeye başladı.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.432.1">– Baba, beyazı değil, şu ikisini al, dedi çocuk.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.434.1">Çocuk öyle der demez, benim dilime kilit vuruldu sanki.</span> <span class="kobospan" id="kobo.434.2">Büzüldüm kaldım.</span> <span class="kobospan" id="kobo.434.3">Pençelerimi kafesin demirine geçirip, çocuğun gözlerine gözlerine baktım.</span> <span class="kobospan" id="kobo.434.4">Ağladım.</span> <span class="kobospan" id="kobo.434.5">Kuş ağlar mı kendine?</span> <span class="kobospan" id="kobo.434.6">Ben ağladım.</span> <span class="kobospan" id="kobo.434.7">Bu çocuğun beni isteyeceği yok.</span> <span class="kobospan" id="kobo.434.8">Başımdan geçenlerle aklımdan geçenler birbirine karıştı.</span> <span class="kobospan" id="kobo.434.9">Şu demir parmaklıkların arasına kafamı soksam dedim, gücüm yetmedi, gözlerimden bir damla…</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.436.1">– Beyaz olsun, dedi baba.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.438.1">– Ama beyaz ötmüyor baba, bak, dedi çocuk.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.440.1">– Olsun oğlum, bu daha küçük, hem eğitilebilir, dedi baba.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.442.1">– Abi beyazı alırsanız, yarışmayı kazanma ihtimaliniz de var, dedi palabıyıklı.</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.444.1">Palabıyıklı öyle dedi, ama ben pek bir şey anlamadım.</span> <span class="kobospan" id="kobo.444.2">Ben içimde bir sevinç, dudaklarımda ötüşlerden bir ıslık, eve varınca anlaşıldı neyin ne olduğu.</span> <span class="kobospan" id="kobo.444.3">Baba, anneye söylerken duydum:</span> <span class="kobospan" id="kobo.444.4">“Bülbül ötüşlü kanarya yarışması varmış.”</span> <span class="kobospan" id="kobo.444.5">Beni ona hazırlayacaklarmış.</span> <span class="kobospan" id="kobo.444.6">Ben de “mış gibi” yapacakmışım, mış.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.446.1">Bülbülün sesini eski bir teybe kaydetmişler.</span> <span class="kobospan" id="kobo.446.2">Başucumda öttükçe ötüyor bülbül.</span> <span class="kobospan" id="kobo.446.3">Şakır şakır.</span> <span class="kobospan" id="kobo.446.4">Bülbül gibi bülbül.</span> <span class="kobospan" id="kobo.446.5">Evde anne, baba ve çocuk.</span> <span class="kobospan" id="kobo.446.6">Toplasan altı göz.</span> <span class="kobospan" id="kobo.446.7">Göz.</span> <span class="kobospan" id="kobo.446.8">Sürekli üzerimde.</span> <span class="kobospan" id="kobo.446.9">Öt diyorlar bana.</span> <span class="kobospan" id="kobo.446.10">Hadi öt.</span> <span class="kobospan" id="kobo.446.11">Bülbül gibi öt.</span> <span class="kobospan" id="kobo.446.12">Ben öttükçe kanarya sesi çıkıyor.</span> <span class="kobospan" id="kobo.446.13">Olmadı, diyorlar.</span> <span class="kobospan" id="kobo.446.14">Hadi bi daha.</span> <span class="kobospan" id="kobo.446.15">Teybin düğmesine basılıyor bir daha.</span> <span class="kobospan" id="kobo.446.16">Bir daha.</span> <span class="kobospan" id="kobo.446.17">Olmuyor.</span> <span class="kobospan" id="kobo.446.18">Bir daha.</span> <span class="kobospan" id="kobo.446.19">Olmadı, yeni baştan.</span> <span class="kobospan" id="kobo.446.20">Baştan çıkarırcasına.</span> <span class="kobospan" id="kobo.446.21">Ben ötemiyorum.</span> <span class="kobospan" id="kobo.446.22">Sesim kısılıyor.</span> <span class="kobospan" id="kobo.446.23">Gırtlağım kuruyor.</span> <span class="kobospan" id="kobo.446.24">Çocuk en olmadık yerden “Baba ben demedim mi sana, bu ötemiyor diye.”</span> <span class="kobospan" id="kobo.446.25">Anne dönüyor çocuğa, sabret yavrum, sabır ateşten gömlektir, diyor.</span> <span class="kobospan" id="kobo.446.26">Baba kalakalıyor ortada.</span> <span class="kobospan" id="kobo.446.27">Ben çaresiz, taklit etmeye çalışıyorum sesi.</span> <span class="kobospan" id="kobo.446.28">Olmuyor.</span> <span class="kobospan" id="kobo.446.29">Olmadı.</span> <span class="kobospan" id="kobo.446.30">Hadi bi daha.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.448.1">Sonraki gün uyanınca anlıyorum.</span> <span class="kobospan" id="kobo.448.2">Yanı başımda bir başka kanarya.</span> <span class="kobospan" id="kobo.448.3">Olmuyor.</span> <span class="kobospan" id="kobo.448.4">Olmadı.</span> <span class="kobospan" id="kobo.448.5">Hadi bi daha…</span></span></p>

      <h2 class="bolum-ad-tek-sat-r" id="toc-anchor-5" xml:lang="tr"><span class="kitap-ismi1"><span class="kobospan" id="kobo.450.1">Kış Bilgisi</span></span></h2>

      <p class="basl-k" xml:lang="tr"><span class="k-nye-kitap-ad"><span class="kobospan" id="kobo.452.1">Kar ya da tuz</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.454.1">Takvimlere bakarak kışın geldiği mi anlaşılır?</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.456.1">İşte düpedüz kış.</span> <span class="kobospan" id="kobo.456.2">Kendime, kalbime dönmem için kış.</span> <span class="kobospan" id="kobo.456.3">Kim söylemiş dışarıda kar olmadığını?</span> <span class="kobospan" id="kobo.456.4">Dur hele, hemen sevinme öyle.</span> <span class="kobospan" id="kobo.456.5">Kar yağarken neden sevinilir, düşün bir.</span> <span class="kobospan" id="kobo.456.6">Eskilerin kar kuyuları varmış, kiraz mevsiminde hatırlamak için kışı.</span> <span class="kobospan" id="kobo.456.7">El mi kaldırdım?</span> <span class="kobospan" id="kobo.456.8">Duymadım.</span> <span class="kobospan" id="kobo.456.9">Daha yüksek sesle konuşsam…</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.458.1">Akşamsa akşam.</span> <span class="kobospan" id="kobo.458.2">Yalnızlıksa yalnızlık.</span> <span class="kobospan" id="kobo.458.3">Karsa kış.</span> <span class="kobospan" id="kobo.458.4">Durup yedi gün, kırk gece seyredilmez öyle.</span> <span class="kobospan" id="kobo.458.5">Öyleyse alnımı ellerime yaklaştırayım.</span> <span class="kobospan" id="kobo.458.6">Kaç zamandır ağrıyan alnıma kar suyu dökeyim.</span> <span class="kobospan" id="kobo.458.7">Tuza sızı olurmuş kar.</span> <span class="kobospan" id="kobo.458.8">Hem zaten, avlumuzdaki kuyuya eğilmiş; kendi yüzümü görmüş, kırılan yine ben olmuştum o kuyunun karşısında.</span> <span class="kobospan" id="kobo.458.9">Böylece kendimden bile saklayacağım, benden bana kalan bir sırrım vardı artık:</span> <span class="kobospan" id="kobo.458.10">Bütün yolculuklar çocukluğa varmak içindir.</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.460.1">Aya bakarak yürüdüm çok zaman.</span> <span class="kobospan" id="kobo.460.2">Yanımda nereye gittiğini bilmenin azabı.</span> <span class="kobospan" id="kobo.460.3">Tehlikeli bir şeydir çünkü, çocukluktan uzak durmak gerek.</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.462.1">Mademki insan bir gecikmedir şu dünyada, kavuşmak fiilinin üstünde ancak ve ancak güzel atlar koşabilir.</span> <span class="kobospan" id="kobo.462.2">Madem, gitmekten başka gidecek yerim yok, düğmelerimi ilikleyip öylece çıkmalıyım karşıma.</span> <span class="kobospan" id="kobo.462.3">Paltomu da almalı, üşüyebilirim.</span> <span class="kobospan" id="kobo.462.4">Malum, mevsim kış.</span> <span class="kobospan" id="kobo.462.5">Zaten, aldığım bir gömlek ceza, uykularıma her gece giren annem, bana bir ömür kış biçmemiş miydi?</span> <span class="kobospan" id="kobo.462.6">Artık, kendimle karşılaşmanın vaktidir:</span> <span class="kobospan" id="kobo.462.7">Kuyulara tutulan aynalar gibi, karşı karşıya bırakılan iki ayna.</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.464.1">Hem, zaten yaz kırkını doldurdu.</span> <span class="kobospan" id="kobo.464.2">Hem sağım solum kış.</span> <span class="kobospan" id="kobo.464.3">“Ben”den</span></span> <span class="italik-yaz"><span class="kobospan" id="kobo.465.1">ben</span></span><span class="duz-yaz"><span class="kobospan" id="kobo.466.1">’e varmak için, eski defterlerimi –açık bıraktığım sayfaları– okumak için, geldiğim köprüleri onarmak için, önüm arkam hep kış!</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.468.1">Dünyanın en uzun gecesini takvimlere bakıp anlıyorlar.</span> <span class="kobospan" id="kobo.468.2">Sanki onlar ne anlıyorlar?</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.470.1">Uzundur, uzak kaldığım rüyalarıma artık varmalıyım.</span> <span class="kobospan" id="kobo.470.2">Yani ki; dudaklarıma uçuk olsun diye uyandığım rüyalara.</span> <span class="kobospan" id="kobo.470.3">Demek ben, kendime ancak mendil verebilirim.</span> <span class="kobospan" id="kobo.470.4">Mademki kalbime yolcuyum, biraz da tuz almalıyım galiba.</span> <span class="kobospan" id="kobo.470.5">Bunlar da ağırlık olsun diye kış taşları.</span> <span class="kobospan" id="kobo.470.6">Unutmamalı.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.472.1">Ben böyle sanki nereye gidiyorum?</span> <span class="kobospan" id="kobo.472.2">Ayaklarım geri geri gidiyor.</span> <span class="kobospan" id="kobo.472.3">İşte, bir yokuş!</span> <span class="kobospan" id="kobo.472.4">Durup dinliyorum.</span> <span class="kobospan" id="kobo.472.5">Bir tas su içiyorum o kuyu başında.</span> <span class="kobospan" id="kobo.472.6">Bir kova suyu da önüme döküyorum.</span> <span class="kobospan" id="kobo.472.7">Yol mu benem, yolcu mu benem, biri gelsin ve kurtarsın beni bu yezidi çemberinden.</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.474.1">Bu yol uzun mu ne, uzağa daha çok var.</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.476.1">Beni köprülerden, ırmaklardan, dehlizlerden geçiren atımı, adak ağacının gövdesine bağladım.</span> <span class="kobospan" id="kobo.476.2">Ağacın toprağına da ben çöktüm.</span> <span class="kobospan" id="kobo.476.3">Önümde, üzerime üzerime tıssslayan bir ses…</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.478.1">Bi dakka, siz de kimsiniz, ama adınızı bilmiyorum.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.480.1">Gözüm bir yerlerden ısırıyor.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.482.1">Ah evet, yıllar önce öldürdüğüm anne yılan.</span> <span class="kobospan" id="kobo.482.2">Bu, en büyük oğlu olmalı.</span> <span class="kobospan" id="kobo.482.3">Demek gelip beni burada yakalayacaktı.</span> <span class="kobospan" id="kobo.482.4">Düğmelerimi iliklemeyi unutmuşum.</span> <span class="kobospan" id="kobo.482.5">Tıssslama uzadıkça uzuyor.</span> <span class="kobospan" id="kobo.482.6">Gözlerim büyüdükçe büyüyor.</span> <span class="kobospan" id="kobo.482.7">N’olur bu bir kış düşü olsun.</span> <span class="kobospan" id="kobo.482.8">Demek burada, bu uzayan yolda, kendimi en güçsüz hissettiğim anda yakalayacaktı.</span> <span class="kobospan" id="kobo.482.9">Evet evet, yılan ve kış!</span> <span class="kobospan" id="kobo.482.10">Bu nasıl böyle kin?</span> <span class="kobospan" id="kobo.482.11">Canınızın nasıl yandığının farkındayım.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.484.1">Tamam, acınızı da anlıyorum.</span> <span class="kobospan" id="kobo.484.2">Ama bu böyle nasıl kin?</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.486.1">Çıkarıp gömleğimi veriyorum.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.488.1">Unutmuştum.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.490.1">Pişmanım.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.492.1">Öyle sanmıştım.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.494.1">Doğrudur, ihaneti de ben öğretmiştim sizlere.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.496.1">Lütfen kuyuları hatırlatmayın.</span> <span class="kobospan" id="kobo.496.2">Kuyulara bakmaktan geldim ben buralara.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.498.1">Benim de annem kış başıydı gittiğinde.</span> <span class="kobospan" id="kobo.498.2">Gül biriktirdiğim kimsemdi.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.500.1">Bende de hâlâ kahır.</span> <span class="kobospan" id="kobo.500.2">Anlarsınız.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.502.1">Bir zamanlar doğru sandığım, şimdiki pişmanlıklarıma dönmek için yoldayım.</span> <span class="kobospan" id="kobo.502.2">Sizden de biraz tuz var yanımda.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.504.1">Oldu bi kere.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.506.1">Sadece siz değilsiniz.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.508.1">İnanın.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.510.1">Alnımda birikmiş defterleri görmüyor musunuz?</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.512.1">Zaten kaç zamandır hep böyle kış:</span> <span class="kobospan" id="kobo.512.2">Bağışlayın!</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.514.1">Kışın hatırına, yüzü suyu hürmetine verin gitsin.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.516.1">Günlerdir tövbe defteri tutuyorum yolda.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.518.1">Ama n’olur!</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.520.1">Yo, hayır!</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.522.1">Lütfen uzak dur.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.524.1">N’olur!</span> <span class="kobospan" id="kobo.524.2">Kalbime daha çok var.</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.526.1">Sanki n’olur ben de herkes olsam.</span> <span class="kobospan" id="kobo.526.2">Başımda uçuşan çaputlar, bu sürekli öten kar kuşları, alnıma çalışan rüzgâr, sayfa sayfa açılıyorum, neyi söyler?</span> <span class="kobospan" id="kobo.526.3">Sol omzumdaki melek iyi çalışıyor.</span> <span class="kobospan" id="kobo.526.4">Rüzgârı dinliyor sonra taşlıyorum.</span> <span class="kobospan" id="kobo.526.5">Şimdi öpüp başıma koyamadığım eli özlüyorum.</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.528.1">Az önce önümden geçen</span></span> <span class="italik-yaz"><span class="kobospan" id="kobo.529.1">ben’</span></span><span class="duz-yaz"><span class="kobospan" id="kobo.530.1">mişim gibi bir şey.</span> <span class="kobospan" id="kobo.530.2">Seslendi:</span> <span class="kobospan" id="kobo.530.3">Artık git, o uzak kahrına var, dedi.</span> <span class="kobospan" id="kobo.530.4">Tuhaf şey doğrusu, insanı kendi adından birinin çağırması.</span> <span class="kobospan" id="kobo.530.5">Ellerim alnımda gittim çok zaman.</span> <span class="kobospan" id="kobo.530.6">Tanrım Tanrım, bu kaçıncı imtihan?</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.532.1">Cebimde kış taşları biriktiriyorum daha da uzağa gitmek için.</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.534.1">Nasıl hatırlamam?</span> <span class="kobospan" id="kobo.534.2">Üvey annesine kenger taşıyordu bir çocuk.</span> <span class="kobospan" id="kobo.534.3">Heybesi yırtık.</span> <span class="kobospan" id="kobo.534.4">Kengerlerin döküldüğünün farkında değil.</span> <span class="kobospan" id="kobo.534.5">Toplayıp toplayıp heybesi boş göndermiştim, o an hamur yoğuran üvey annesine.</span> <span class="kobospan" id="kobo.534.6">Rivayet edilir ve denir:</span> <span class="kobospan" id="kobo.534.7">Hamurlu eller şimdi ayda birer leke.</span> <span class="kobospan" id="kobo.534.8">O gün bu gündür ay, anne olmuş o yetim çocuğa.</span> <span class="kobospan" id="kobo.534.9">Ah, benim yüzümden, benim yüzümden.</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.536.1">Herkes dönermiş bir gün kendi uzağına.</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.538.1">Top patlatan biriydim her oyunda.</span> <span class="kobospan" id="kobo.538.2">Acemi ve gol yiyen.</span> <span class="kobospan" id="kobo.538.3">Mahallede maç yapılırken beni artık, kaleye bile almadıkları bir zamandı.</span> <span class="kobospan" id="kobo.538.4">Yeni taşınmıştı –adı Edip’ti– sırf topu olduğu için onu kaleye almışlardı.</span> <span class="kobospan" id="kobo.538.5">Böylelikle de takıma.</span> <span class="kobospan" id="kobo.538.6">Ertesi gün sahaya cam gömmüştüm:</span> <span class="kobospan" id="kobo.538.7">Tuzak ve fak.</span> <span class="kobospan" id="kobo.538.8">Beni sahanın kenarına bırakmışlardı.</span> <span class="kobospan" id="kobo.538.9">Ben de kalkıp maçı anlatmaya koyulmuştum.</span> <span class="kobospan" id="kobo.538.10">Herhangi bir adım yoktu.</span> <span class="kobospan" id="kobo.538.11">Lakabım çok:</span> <span class="kobospan" id="kobo.538.12">Topal, topaallll,</span></span> <span class="duz-yaz"><span class="kobospan" id="kobo.540.1">mesela.</span> <span class="kobospan" id="kobo.540.2">Ahh, daha o zamanlar anlamalıydım ancak ve yalnızın kesinliğini, gitmekten başka gidecek yerimin olmadığını, ikinci hâlin imkânsızlığını.</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.542.1">Herkes dönermiş bir gün kendi suçuna…</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.544.1">Gideceğim en uzak takvimdi annem.</span> <span class="kobospan" id="kobo.544.2">Döndüğüm en uzak kış.</span> <span class="kobospan" id="kobo.544.3">Annem çok uzundu, uzun bir cümle kadar uzundu, git git bitmiyordu.</span> <span class="kobospan" id="kobo.544.4">Veda ve vefaydı bana.</span> <span class="kobospan" id="kobo.544.5">Bense ona kusur.</span> <span class="kobospan" id="kobo.544.6">Annem</span></span> <span class="italik-yaz"><span class="kobospan" id="kobo.545.1">gölgesiz’</span></span><span class="duz-yaz"><span class="kobospan" id="kobo.546.1">di gibi bir şey ya da öyle sandımdı.</span> <span class="kobospan" id="kobo.546.2">Sanki çok küçükken kaybolmuş, gidip bir romana kahraman olmuş ya da gazetelere üçüncü sayfa haberi.</span> <span class="kobospan" id="kobo.546.3">Sonra sonra bulundu, gelip bana anne oldu.</span> <span class="kobospan" id="kobo.546.4">Sahi, sonra</span></span> <span class="italik-yaz"><span class="kobospan" id="kobo.547.1">kar neden yağmıştı kaaar</span></span><span class="duz-yaz"><span class="kobospan" id="kobo.548.1">?</span> <span class="kobospan" id="kobo.548.2">Annemdi beni bu uzağa getiren.</span> <span class="kobospan" id="kobo.548.3">Hiç aklıma gelmezdi.</span> <span class="kobospan" id="kobo.548.4">Beni ta buralara kadar getirdi; alnımda bir defter birikti.</span> <span class="kobospan" id="kobo.548.5">Vah ettim, iki kış arasında buldum kendimi.</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.550.1">N’eyledim, ben bu uzağa uzak olayım için mi geldim?</span></span></p>

      <p class="basl-k" xml:lang="tr"><span class="k-nye-kitap-ad"><span class="kobospan" id="kobo.552.1">Tuz ya da kar</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.554.1">Madem gelmiş bulundum, öyleyse döneyim.</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.556.1">Annem annemdi.</span> <span class="kobospan" id="kobo.556.2">Alnında ve ellerinde aşiret dövmesinin izi.</span> <span class="kobospan" id="kobo.556.3">Annem bana Allah’ı anlatırdı:</span> <span class="kobospan" id="kobo.556.4">La ilahe illallah.</span> <span class="kobospan" id="kobo.556.5">Türkçe bilmezdi.</span> <span class="kobospan" id="kobo.556.6">Utancımdı.</span> <span class="kobospan" id="kobo.556.7">Annem gelmesindi veli toplantısına.</span> <span class="kobospan" id="kobo.556.8">Öğretmenim onu görmesindi.</span> <span class="kobospan" id="kobo.556.9">Kara kavruktu.</span> <span class="kobospan" id="kobo.556.10">Altın dişleri vardı.</span> <span class="kobospan" id="kobo.556.11">Annem sanki siyahtı.</span> <span class="kobospan" id="kobo.556.12">Sınıfımızdaki öğretmen çocuğunun annesine hiç benzemezdi.</span> <span class="kobospan" id="kobo.556.13">Sanki ona niçin niçin benzemezdi?</span> <span class="kobospan" id="kobo.556.14">Tanrı yorgunken mi yaratmıştı onu, ne!</span> <span class="kobospan" id="kobo.556.15">Sanki annem niçin ölmezdi?</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.558.1">Niye geldim ki ben buraya?</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.560.1">Portakal kabuklarının küçük küçük doğrandığı, incelen boynuma boncuk boncuk, şifa olsun diye takıldığı zamanlardı.</span> <span class="kobospan" id="kobo.560.2">Hastaydım.</span> <span class="kobospan" id="kobo.560.3">Gövdem parça parçaydı.</span> <span class="kobospan" id="kobo.560.4">Annemin adını sayıklayacak yaşa mı gelmiştim, ne!</span> <span class="kobospan" id="kobo.560.5">Sonra annem beni alıp okutmaya götürmüştü de.</span> <span class="kobospan" id="kobo.560.6">Şeyh, bir mektup nasıl okunursa öyle okumuştu başıma.</span> <span class="kobospan" id="kobo.560.7">Et yemem gerekliymiş:</span> <span class="kobospan" id="kobo.560.8">‘‘La havle vela kuvvete illa billah!’</span><span class="kobospan" id="kobo.560.9">’ Oysa benim seneye de giyerim diye alınan pantolonum vardı.</span> <span class="kobospan" id="kobo.560.10">Ah, annem annem, tuzak ve fak kurmuştu kar kuşlarına.</span> <span class="kobospan" id="kobo.560.11">Daha etliydiler serçelerden.</span> <span class="kobospan" id="kobo.560.12">Alnıma isli lekeler çekildi.</span> <span class="kobospan" id="kobo.560.13">Solgun vücuduma da gümüş paralar kesildi.</span> <span class="kobospan" id="kobo.560.14">Şeyh sonra sonra, üzgün üzgün sözler söylediydi de annem koşup çaput astıydı dallara.</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.562.1">Şimdi kuyulara ayna tutan ben, dilimde biten bu kışla nereye kadar…</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.564.1">Daha ne olsundu!</span> <span class="kobospan" id="kobo.564.2">Onun geriye kalan tek erkeğiydim.</span> <span class="kobospan" id="kobo.564.3">Ayrılmama sebebiydim.</span> <span class="kobospan" id="kobo.564.4">Sarındığım yorganlar buzdu.</span> <span class="kobospan" id="kobo.564.5">Ağzımda kızarmış kar kuşu eti.</span> <span class="kobospan" id="kobo.564.6">Annemin anlattığı masallar da ısıtmazdı beni.</span> <span class="kobospan" id="kobo.564.7">Annem ayı göstererek üzerindeki lekeleri işaret etmişti:</span> <span class="kobospan" id="kobo.564.8">Henüz</span></span> <span class="italik-yaz"><span class="kobospan" id="kobo.565.1">söz</span></span> <span class="italik-yaz"><span class="kobospan" id="kobo.567.1">vardı</span></span><span class="duz-yaz"><span class="kobospan" id="kobo.568.1">, hepsi bir imaydı.</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.570.1">Şimdi kar her yağdığında yüzü kızaran ben, artık mecburum:</span></span></p>

      <p class="duz-yaz-ilk-paragraf" xml:lang="tr"><span class="duz-yaz"><span class="kobospan" id="kobo.572.1">Dışarıda kar vardı.</span> <span class="kobospan" id="kobo.572.2">Sınıfta yaz!</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.574.1">Anneler büyük harflerle yazılır demişti öğretmen.</span> <span class="kobospan" id="kobo.574.2">Annenizin adını, defterinizin en baş sayfasının en baş satırına yazınız demişti sonra.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.576.1">Öğretilen en büyük harflerle yazmıştım:</span> <span class="kobospan" id="kobo.576.2">GÜVERCİN.</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.578.1">Nasıl oldu da oldu.</span> <span class="kobospan" id="kobo.578.2">En arka sıradan değil de en ön sıradan:</span> <span class="kobospan" id="kobo.578.3">Bir parmak, havada!</span></span></p>

      <p class="duz-yaz1" xml:lang="tr"><span class="duz-yaz"><span class="kobospan" id="kobo.580.1">– Örtmenim, örtmenim onun annesinin adı güvercin değil, KEVOK’tur.</span></span><span class="dipnot-no"><span class="kobospan" id="kobo.581.1">*</span></span></p>

      <p class="dip-not" xml:lang="tr"><span class="dipnot-bold"><span class="kobospan" id="kobo.583.1">*</span></span> <span class="dipnot-italik"><span class="kobospan" id="kobo.584.1">Kürtçede “güvercin.”</span></span></p>
    </div>
  </div>
</body>
</html>
