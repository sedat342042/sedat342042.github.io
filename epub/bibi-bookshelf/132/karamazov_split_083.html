<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>karamazov</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik1" id="calibre_toc_83">VII<br class="chapter"/>
				İlyuşa</h2>
				<p class="normal">Doktor, Snigirev’lerin kulübesinden gene kürküne sarınmış, başında şapkasıyla çıkmıştı. Öfkeliydi, pis bir şeye sürünüp kirlenmekten korkar gibi tiksintiyle bakıyordu. Kayıtsız bakışını koridorda gezdirirken Alyoşa ile Kolya’yı gördü, serteldi. Alyoşa kapıdan arabacıya eliyle işaret etti, doktoru getiren araba sokak kapısına yanaştı. Yüzbaşı hemen doktorun peşinden fırladı. İki büklüm olmuş, önünde eğilip bükülerek, son sözünü duymak için onu durdurdu. Yüzü bitkin, bakışı korku doluydu:</p>
				<p class="normal">— Ekselans, diye başladı; gerçekten mi, ekselans? Sözünü bitirmedi, sadece derin bir kederle ellerini hızlı bir hareketle kenetledi. Ama gene de sanki zavallı çocuğu hakkındaki kararın doktorun şu anda söyleyeceği sözlerden değişebileceğine inanır gibiydi.</p>
				<p class="normal">Doktor ilgisiz, alışkanlıktan gelme bir ciddilikle,</p>
				<p class="normal">— Ne yapalım, Tanrı değilim ben, diye karşılık verdi.</p>
				<p class="normal">— Doktor bey... Ekselans... Yakın mı o şey... yakın mı?</p>
				<p class="normal">Doktor, hecelere basa basa,</p>
				<p class="normal">— Her şeye hazır olun! dedi, sonra gözlerini yere indirdi, eşikten arabaya yöneldi.</p>
				<p class="normal">Yüzbaşı korku içinde,</p>
				<p class="normal">— Ekselans, Allah rızası için! diye doktoru bir kere daha durdurmak istedi. Artık hiçbir şey mi kurtaramaz onu?</p>
				<p class="normal">Doktor sabırsızlıkla,</p>
				<p class="normal">— Elimizde bir şey yok artık, dedi. Gene de şey... Mesela hemen şimdi, vakit kaybetmeden (Doktor “hemen şimdi, vakit kaybetmeden” sözlerini öyle sert, hatta kızgın bir tavırla söyledi ki, yüzbaşı ürperdi birdenbire) hastanızı Siracusa’ya yollayın... Belki iyi gelir... Yeni iklim koşullarında... mümkün olabilir...</p>
				<p class="normal">— Siracusa’ya mı? diye bağırdı yüzbaşı. Hâlâ bir şey anlamamış gibi bir hali vardı.</p>
				<p class="normal">Kolya açıklamak için yüksek sesle,</p>
				<p class="normal">— Sicilya’da bu Siracusa, dedi.</p>
				<p class="normal">Doktor ona baktı. Yüzbaşı şaşkına döndü:</p>
				<p class="normal">— Sicilya mı? Aman ekselans, halimizi gördünüz...</p>
				<p class="normal">Ellerini açarak evin içini gösterdi:</p>
				<p class="normal">— Peki, ya annemiz, ailem?</p>
				<p class="normal">— Yoo, ailenizi Sicilya’ya göndermeye gerek yok. Onları Kafkasya’ya göndereceksiniz. Bahar gelir gelmez kızınızı Kafkasya’ya, eşinizi de romatizması için orada bir ılıcaya yollamalısınız. Sonra da Paris’e, ruh doktoru Lapelletier’nin kliniğine gitmesi gerekiyor. Ona bir mektup da verebilirdim... O zaman belki... mümkündü.</p>
				<p class="normal">Yüzbaşı “umutsuzluk içinde gene elini kolunu sallayarak doktora kulübenin çıplak tahta duvarlarını gösterdi:</p>
				<p class="normal">— Doktor bey, halimizi görüyorsunuz, doktor bey!</p>
				<p class="normal">Doktor gülümsedi:</p>
				<p class="normal">— Orasını bilmem; bilimin bu durumda son çaresinin ne olduğu hakkındaki sorunuzu cevapladım. Bundan ötesi yazık ki... </p>
				<p class="normal">Doktorun eşikte duran Perezvon’a kuşkuyla baktığını fark eden Kolya yüksek sesle, sertçe,</p>
				<p class="normal">— Merak etmeyin hekim efendi, köpeğim ısırmaz sizi, dedi. Sesinde öfkeli bir titreyiş vardı. (Sonraları söylediğine göre, “hekim efendi” sözünü hakaret amacıyla kullanmıştı.)</p>
				<p class="normal">— Neymiş o?</p>
				<p class="normal">Doktor sert bir hareketle kafasını kaldırdı, Kolya’ya şaşkın şaşkın baktı. Sonra açıklama bekler gibi Alyoşa’ya dönerek,</p>
				<p class="normal">— Kim bu? diye sordu.</p>
				<p class="normal">Kolya yeniden atıldı:</p>
				<p class="normal">— Perezvon’un sahibiyim, hekim efendi. Kimliğimden yana pek meraklanmayın.</p>
				<p class="normal">Perezvon’u anlayamayan doktor,</p>
				<p class="normal">— Zvon mu? diye tekrarladı.</p>
				<p class="normal">— Evet, nereden geldiğini bilmediğiniz bir Zvon!<sup class="calibre2"><a href="karamazov_split_114.html#footnote-600-142" id="footnote-600-142-backlink" name="footnote-600-142-backlink">[142]</a></sup>
 Güle güle hekim efendi, Siracusa’da görüşürüz!</p>
				<p class="normal">Doktor ansızın köpürdü:</p>
				<p class="normal">— Kim bu? Kim, kim?</p>
				<p class="normal">Alyoşa kaşlarını çatarak, aceleyle,</p>
				<p class="normal">— Buralı okul çocuklarımızdan biri, dedi. Afacandır, aldırmayın.</p>
				<p class="normal">Sonra Krasotkin’e döndü:</p>
				<p class="normal">— Susun Kolya! İlgilenmeyin onunla doktor bey! diye sinirli bir tavırla ekledi.</p>
				<p class="normal">Ama fazlasıyla alınan doktor yatışmadı. Ayaklarıyla yere vurarak,</p>
				<p class="normal">— Dayak, dayak istiyor bu, dayak!</p>
				<p class="normal">Kolya bembeyaz oldu, gözleri alevlendi. Titrek bir sesle, </p>
				<p class="normal">— Size bir şey söyleyeyim mi, hekim efendi, bizim Perezvon’un bazen saldırdığı da olur, dedi. İci, Perezvon!</p>
				<p class="normal">— Kolya, bir kelime daha söylerseniz selamı sabahı keserim sizinle!</p>
				<p class="normal">— Hekim efendi, Nikolay Krasotkin’e emredebilen tek canlı vardır dünyada, o da bu adam işte! (Kolya, Alyoşa’yı gösterdi.) Onun sözünden çıkamam. Hoşça kalın!</p>
				<p class="normal">Yerinden fırlayarak kapıyı açtı, hızla iç odaya geçti. Perezvon da peşinden içeri daldı. Doktor birkaç saniye taş kesilmiş gibi Alyoşa’ya bakarak olduğu yerden kıpırdanamadı. Sonra birden yere tükürdü, hızlı adımlarla arabaya yollandı. Hem yürüyor, hem yüksek sesle,</p>
				<p class="normal">— Bu... bu... bu... nasıl iş bu! diye tekrarlıyordu.</p>
				<p class="normal">Yüzbaşı onu arabaya bindirmeye koştu. Alyoşa Kolya’nın ardından içeri girdi. Kolya artık İlyuşa’nın yatağının yanındaydı. İlyuşa onu elinden tutmuş, babasını çağırıyordu. Bir dakika sonra yüzbaşı da geldi.</p>
				<p class="normal">— Baba, buraya gel baba... biz... diye kekeledi İlyuşa; son derece heyecanlıydı. Ama devam edemedi. Kupkuru kollarını öne uzatarak Kolya ile babasını gücü yettiği kadar kucakladı, kendisi de onlara sokuldu. Yüzbaşı sessiz hıçkırıklarla sarsılıyordu; Kolya’nın dudakları, çenesi titremeye başladı.</p>
				<p class="normal">— Baba, sana ne kadar acıyorum, baba! diye acı acı inledi İlyuşa.</p>
				<p class="normal">— İlyuşeçka... canım... doktor dedi ki, iyileşeceksin... mutlu olacağız...</p>
				<p class="normal">— Ah baba, yeni doktorun ne dediğini biliyorum ben... Duydum!</p>
				<p class="normal">İlyuşa tekrar olanca gücüyle ikisini kendine doğru çekti, yüzünü babasının omzuna gömdü.</p>
				<p class="normal">— Ağlama baba... Ben ölünce başka, iyi bir çocuk al... aralarından en iyisini seç, benim adımı ver... benim yerime sev onu...</p>
				<p class="normal">Kolya, kızgın gibi,</p>
				<p class="normal">— Sus be babalık, iyileşeceksin sen! diye bağırdı.</p>
				<p class="normal">İlyuşa devam etti:</p>
				<p class="normal">— Beni de unutma baba, sakın unutma, mezarıma gel... Biliyor musun baba, seninle gezmeye gittiğimiz büyük taş var ya, oraya göm beni. Akşamları Krasotkin’le gelirsiniz... Perezvon da gelsin! Bekleyeceğim sizi... Baba...</p>
				<p class="normal">Sesi kesildi. Üçü de sarsılmıştı, konuşmuyorlardı artık. Ninoçka da koltuğunda sessizce ağlıyordu. Hepsinin ağladığını gören anneleri de ağlamaya başladı:</p>
				<p class="normal">— İlyuşeçka, İlyuşeçka! diye haykırıyordu.</p>
				<p class="normal">Kolya birdenbire İlyuşa’nın kollarından sıyrıldı. Acele acele,</p>
				<p class="normal">— Bana izin ver babalık, anam yemeğe bekliyor, dedi. Keşke gelirken haber vereydim! Merak eder... Yemekten sonra hemen gelir akşama kadar yanında kalırım. Neler anlatacağım, neler! Perezvon’u da getiririm, ama şimdilik götüreyim onu, çünkü bensiz dırlanmaya başlar, rahatsız eder seni. Hadi hoşça kal. Dışarıya dar attı kendini. Ağlamamak için çok çalıştığı halde koridorda tutamadı kendini, boşandı. Alyoşa onu o halde buldu.</p>
				<p class="normal">— Sözünüzü mutlaka tutup gelmelisiniz Kolya, yoksa çocuk çok üzülür.</p>
				<p class="normal">— Mutlaka! Daha önce gelmediğim için kendi kendimi nasıl kahrediyorum bilemezsiniz!</p>
				<p class="normal">Kolya gözyaşları içinde konuşuyordu. Ağladığına utanmıyordu artık. O anda yüzbaşı da dışarı fırladı ve hemen kapıyı örttü. Çılgına dönmüştü, dudakları titriyordu, iki gencin önüne dikilerek ellerini havaya kaldırdı. Dişlerini gıcırdata gıcırdata, vahşi bir sesle,</p>
				<p class="normal">— İyi çocuk falan istemem ben! diye fısıldadı, istemem başka çocuk... “Seni unutursam ey Kudüs, dilim...”</p>
				<p class="normal">Boğularak sözünü bitiremedi, peykenin önüne bitkin bir halde dizüstü çöktü. Başını yumrukları arasına almış hıçkırıyordu. Tiz, garip sesler çıkarıyor, çığlıklarının içerden duyulmamasına elden geldiği kadar çaba gösteriyordu. Kolya sokağa fırladı. Sert, hırçın bir sesle,</p>
				<p class="normal">— Hoşça kalın Karamazov! dedi. Siz de gelecek misiniz?</p>
				<p class="normal">— Akşam mutlaka gelirim.</p>
				<p class="normal">— Kudüs’ten söz etti: neymiş o?</p>
				<p class="normal">— Tevrat’tan: “Seni unutursam Kudüs”, yani en değerli şeyimi unutur ya da bir şeyle değişirsem çarpılayım...</p>
				<p class="normal">— Anladım, yeter. Gelin, siz de gelin akşama. İci Perezvon! diye olanca hiddetiyle bağırdı Kolya; sonra iri, hızlı adımlarla eve yürüdü.</p>
				</body>
</html>