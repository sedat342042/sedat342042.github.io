<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>YOK_OLMA_KILAVUZU-16.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="YOK_OLMA_KILAVUZU-16.html" xml:lang="tr-TR">
    <div class="story">
      <p class="KISIM-BASLIK" id="toc_marker-16"><span class="KISIM-BASLIK" xml:lang="tr-TR">16</span></p>

      <p class="METIN"><span class="METIN" style="font-size:1em;" xml:lang="tr-TR">Eğer “hayat” kelimesine sözlükte bir karşılık koymam istenseydi, “sır” derdim. Hayat, ölümün içine tıkıştırılmış bir sırdır. Dünyadaki milyarca insan kadar sır...</span></p>

      <p class="METIN"><span class="METIN" style="font-size:1em;" xml:lang="tr-TR">Bakışlarla, duruşlarla, gülümseyişlerle, gözyaşlarıyla, durmadan konuşan ağızların sarf ettiği milyarlarca içi boş laf ve olayla örtülmeye çalışılan “milyar” çarpı “milyar”larca sır!</span></p>

      <p class="METIN"><span class="METIN" style="font-size:1em;" xml:lang="tr-TR">Sonra betonlarla sarmalanmış apartmanların, duvarlarla dairelerin, kapılarla odaların ardına; o odalarda küçük sandıklara konmuş gibi zihinlerin içine saklanmış düşünceler ve duygular çarpımı, belki de artık rakamların bile kaldıramayıp çıldıracağı çoklukta sır... Ölümse, o sırların tümünü birden yutuveren koca bir sıfır!</span></p>

      <p class="METIN"><span class="METIN" style="font-size:1em;" xml:lang="tr-TR">Ölümüm o koca sıfıra yakışacak biçimde ıssız bir yerde olacak. Onca bakışın üzerimde toplanacağını bile bile böyle bir işe koyulmam zaten saçmalıktı. Annem için babamı bekleyişine benimkinin katılması dışında hiçbir şey değişmeyecek. Gitmeden önce ona bir not yazıp babamı öldürdüğümü söyleyeceğim, fakat ikna olacağını sanmıyorum...</span></p>

      <p class="METIN"><span class="METIN" style="font-size:1em;" xml:lang="tr-TR">Ve sizler... Ölümüme üzülmeyeceksiniz, biliyorum... Sadece onlarca sayfanın sonuna varabilmenin doygunluğunu, bir şeyi bitirmiş olmanın huzuruyla kısa bir suskunluğu yaşayacaksınız. Günün birinde sizin de geriye kalacak bir son satırınız muhakkak olacak, bunu unutmayın.</span></p>

      <p class="METIN"><span class="METIN" style="font-size:1em;" xml:lang="tr-TR">Son bir şarkı dinliyorum. Onlarca şarkı arasından durumumu en iyi özetleyenin Yavuz Çetin’in “Yaşamak İstemem” parçası olduğuna karar verdim. Ha, unutmadan söyleyeyim, bir gün mutlaka sizin de dinlediğiniz bir son şarkı olacak. Onu iyi seçin...</span></p>

      <p class="METIN"><span class="METIN" style="font-size:1em;" xml:lang="tr-TR">Issız bir kumsalın resmi var aklımda. Açıklarda bir deniz feneri...</span></p>

      <p class="METIN"><span class="METIN" style="font-size:1em;" xml:lang="tr-TR">Kısa mesafelerle otobüs değiştirerek gezeceğim... Çünkü varacağım yerlerin hiçbiri yol boyunca gördüklerimin yanına bile yanaşamayacak. Ne bileyim, otobüsle giderken bir manzara görürsünüz ve “Hah, işte burası!” dersiniz, ama sonunda vardığınız yer boktan bir tatil kasabasından fazlası değildir... Dahası dere tepe yürümek pahasına da olsa oraya eninde sonunda varacağımı söylemeliyim...</span></p>

      <p class="METIN"><span class="METIN" style="font-size:1em;" xml:lang="tr-TR">O ıssız yere vardığımda, denizin dalgalarla azar azar kıyıya savrulduğu uçuşan bir güne açılacak gözüm. Bir müddet denizin sesini dinleyeceğim. O sessizlikte dalga dalga dünyanın gürültüsünü yutacak sesi. Gece çökerken karanlık da sanki her şeyi, tüm o deniz kıyılarını, dağları, ovaları, yolları, geniş caddeleri, üst üste apartmanları, mağazaları, koşuşturan yahut sakin gezinen insanları, o tıka basa dolu hayatları, dağınık ayrıntılarını zihnimde tamamlamayı bir türlü başaramadığım o sarışın kızları; hepsini bir bir yutacak. Kendimi denize bırakıvereceğim. Köpüren sularıyla boğazıma yapışacak. Ve dalgalar bir müddet sonra sanki hızını alamayıp benle birlikte tüm dünyayı da aşacak; diğer tüm insanları da ıslatacak.</span></p>

      <p class="METIN"><span class="METIN" style="font-size:1em;" xml:lang="tr-TR">Ama bir ben ölümlü olacağım aralarında. Boğulacağımı bir ben bileceğim. Diğer herkes suların üstünde savrulacak, karşı koyup yüzmeye çalışacak, gemilere yahut küçük kayıklara çıkıp kurtulacak.</span></p>

      <p class="METIN"><span class="METIN" style="font-size:1em;" xml:lang="tr-TR">Bense koca bir çapa gibi derine, hep daha derine, dünyanın dibine dek batarak demir atacağım.</span></p>

      <p class="METIN"><span class="METIN" style="font-size:1em;" xml:lang="tr-TR">Dalgalar şiddetle kulaklarımdan içeri dolacak. Şimdiye dek işittiğim tüm anlamsız sesleri belli belirsiz fısıltılara dönüştürürlerken susacağım. Çünkü ne desem sadece birkaç saniye içinde küçük ve fazlasıyla önemsiz fısıltılara dönüşecek. Bir zaman sonra da sessizlikle bir olacak...</span></p>

      <p class="METIN"><span class="METIN" style="font-size:1em;" xml:lang="tr-TR">Yıllar boyu içimi tıka basa doldurmuş binlerce harf hafızamda bir bir boğulurken, ardımda bıraktığım her an tüm soluk izleriyle yeryüzünden siliniverecek.</span></p>

      <p class="METIN"><span class="METIN" style="font-size:1em;" xml:lang="tr-TR">Belki de o deniz fenerine varacak, orada birkaç gün kaldıktan sonra bayılmak üzereyken kendimi yeniden beyaz köpüklerin tam ortasına atacağım ve bu defalarca tekrarlanacak. Başarana dek... O deniz fenerine yeniden tırmanacak halim kalmayana dek.</span></p>

      <p class="METIN"><span class="METIN" style="font-size:1em;" xml:lang="tr-TR">Tüm o sürüklenen yıllar, içime oturmuş boşlukla etrafımı seyretmekle yetindiğim, boktan bir film kadar iç sıkıcı ve bir an önce sonunun gelmesini beklediğim, bir türlü çıkıp gidemediğim “zaman”, işte o an gelip soluğum tükendiğinde duracak.</span></p>

      <p class="METIN"><span class="METIN" style="font-size:1em;" xml:lang="tr-TR">Güneş artık battığı yere yeniden hiç varamayacak. Dünya yeni bir ana daha hiç dolanamayacak. Dalgalar vardıkları kumlarda donacak ve o kumlar artık sonsuza dek hep ıslak kalacak. Hayat hep ıslak kalacak. Ben hep ıslak kalacağım. Ölüm, hep ıslak.</span></p>

      <p class="METIN"></p>
    </div>
  </div>
</body>
</html>
