<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>YOK_OLMA_KILAVUZU-11.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="YOK_OLMA_KILAVUZU-11.html" xml:lang="tr-TR">
    <div class="story">
      <p class="KISIM-BASLIK" id="toc_marker-11"><span class="KISIM-BASLIK" xml:lang="tr-TR">11</span></p>

      <p class="METIN"><span class="METIN" style="font-size:1em;" xml:lang="tr-TR">Çöpçü, süpürgesinin ucuna taktığı o ufak tefek pisliklerden biriymişim gibi beni itelerken uyandım.</span></p>

      <p class="METIN"><span class="METIN" style="font-size:1em;" xml:lang="tr-TR">Aklımda dün geceye doğru uzayan derinlemesine bir karanlık vardı. Ucu görünmeyen bir deniz gibiydi... Ufuk çizgisini belli belirsiz kestirebilseniz de ardı vardı, sadece hissettiğiniz halde bunu bilebiliyordunuz.</span></p>

      <p class="METIN"><span class="METIN" style="font-size:1em;" xml:lang="tr-TR">Karanlığa çizmeye çalıştığım o resmi hatırladım. Üstelik şimdiye kadar meraktan evin içini dışını üç beş kez çamaşır suyuyla temizlemiş, arka arkaya pembe hapları tepelemiş, cama yapışmış yüzüyle saatlerdir beni bekleyen anneme karşın ilk orayı hatırlamam ne tuhaftı...</span></p>

      <p class="METIN"><span class="METIN" style="font-size:1em;" xml:lang="tr-TR">Çöpçü, “Haydi haydi kalkhkk!” diyerek süpürgesiyle elimi kolumu süpürmeye, önüne katıp faraşına atmaya istekliydi.</span></p>

      <p class="METIN"><span class="METIN" style="font-size:1em;" xml:lang="tr-TR">Yere düşüp kırılmış bir şeymişim gibi dağınık parçalarımı bir bir toparlamaya çalışarak yavaşça ayağa kalktım. Eve dönmeyi istemiyordum. Çöpçü yere döktüğüm kana iğrenerek bakıyordu. İçinden, “Bana fazladan iş çıkardı pezevenk! Geberip gitseydi keşke it oğlu it!” diyordu kuşkusuz.</span></p>

      <p class="METIN"><span class="METIN" style="font-size:1em;" xml:lang="tr-TR">Gülümsedim, “Söyle söyle içinde kalmasın” dedim adama.</span></p>

      <p class="METIN"><span class="METIN" style="font-size:1em;" xml:lang="tr-TR">Başka türlü konuştu, “Yazık değil mi oğlum annene babana? Yedirip içiriyorlar, giydiriyorlar, okullara gönderiyorlar, sen orada burada kafanı patlatıyorsun.”</span></p>

      <p class="METIN"><span class="METIN" style="font-size:1em;" xml:lang="tr-TR">“Annem babam yok benim!” dedim, “İkisini de öldürdüm! Sonra biraz kafamı dağıtmak için buraya geldim, ama biraz fazla dağıtmışım.”</span></p>

      <p class="METIN"><span class="METIN" style="font-size:1em;" xml:lang="tr-TR">İnanmadı. “Ruh hastası” dedi içinden kuşkusuz.</span></p>

      <p class="METIN"><span class="METIN" style="font-size:1em;" xml:lang="tr-TR">“Söyle söyle!” diye üsteledim.</span></p>

      <p class="METIN"><span class="METIN" style="font-size:1em;" xml:lang="tr-TR">İçinden geleni orta yere bir bir döksün, bana, “Siktir git ruh hastası pezevenk, bacağına sıçarım senin!” desin istiyordum ama demedi...</span></p>

      <p class="METIN"><span class="METIN" style="font-size:1em;" xml:lang="tr-TR">Yerine, “Hadi yürü git, sabah sabah canımı sıkma benim” dedi.</span></p>

      <p class="METIN"><span class="METIN" style="font-size:1em;" xml:lang="tr-TR">“Ne canını sıkacağım ya... Benim canım sıkılmış sıkılacağı kadar...” deyip yürümeye koyuldum.</span></p>

      <p class="METIN"><span class="METIN" style="font-size:1em;" xml:lang="tr-TR">Kafamdan akan kan durmuştu, saçlarıma yapışıp kurumuştu. Canım eve gitmek istemiyordu. Yere düştüğümde kafamla birlikte aklım da mı patlamıştı yoksa? Düşüncelerimi yarıklarından sızdırarak gerçeğe mi akıtmaya başlamıştı? Çünkü içimdeki kaşıntı henüz durulmamıştı.</span></p>

      <p class="METIN"><span class="METIN" style="font-size:1em;" xml:lang="tr-TR">Denize doğru yürümeye koyuldum. Sabahın sakin ve dingin ruhunu küçük kıpırtılarla telaşlandırmaya başlamış insanların arasından geçip kıyıya vardım. İskelelerle vapurlara, büyük yük gemileriyle deniz otobüslerine, motorlara aldırış etmeden bir müddet düşündüm.</span></p>

      <p class="METIN"><span class="METIN" style="font-size:1em;" xml:lang="tr-TR">Yanı başımda oturan liseli âşıkları yok saydım. Trafiğin uğultusunu, koşar adımlarla ilerleyen topuk seslerini, motorcuların insanın yakasına yapışan bağırtılarını da...</span></p>

      <p class="METIN"><span class="METIN" style="font-size:1em;" xml:lang="tr-TR">Hava sıcaktı. Güneşin önüne birkaç gri bulut kondurup içime sokulan güleç yüzünü kararttım. Denize düşen binlerce ışıltısı da birdenbire sönüp matlaştı böylece...</span></p>

      <p class="METIN"><span class="METIN" style="font-size:1em;" xml:lang="tr-TR">Martıların aç bağırtılarla yırtılan gırtlaklarını, vapur düdüklerini, etrafı saran binlerce anlamsız sözcüğü bir orkestra şefi gibi avuçlarımda toplayarak sessizliğin içine tıktım.</span></p>

      <p class="METIN"><span class="METIN" style="font-size:1em;" xml:lang="tr-TR">Önümde duran resimdeki ayrıntılar bir bir kopup kayboluyor, istediğimi seçip sevmediklerimi kurşunkalemle yazılmış bir harf gibi bir çırpıda siliveriyordum. Etraf giderek ıssızlaşıyordu... Durgun denizin kıyısında Haydarpaşa Garı, bir iki küçük kayık, kıyıda üç beş balıkçı ve başıboş birkaç kedi köpek...</span></p>

      <p class="METIN"><span class="METIN" style="font-size:1em;" xml:lang="tr-TR">Sıkılınca kalkıp, ardımdaki saçma çay bahçesini tek bir hayali dokunuşla yok ederek eve doğru yürümeye koyuldum... Yolları, bir halıyı yerinden havalandırır gibi ucundan kaldırarak, üstlerindeki kalabalığı uzaya doğru silkeledim. İnsanlar tutunamadan düştükleri boşlukta bir bir yok oluyordu...</span></p>

      <p class="METIN-ITALIK"><span class="METIN" style="font-size:1em;" xml:lang="tr-TR">Büfeleri küçük</span> <span class="METIN-ITALIK" style="font-size:1em;" xml:lang="tr-TR">lego</span> <span class="METIN" style="font-size:1em;" xml:lang="tr-TR">parçaları gibi sağa sola fırlattım. Tiyatro binasını gözümün seçemeyeceği bir yere kaldırdım. Birbirine geçmiş evleri azalttım. Çatılardaki antenleri temizledim, balkonlara asılmış çamaşırları...</span></p>

      <p class="METIN"><span class="METIN" style="font-size:1em;" xml:lang="tr-TR">Apartman altlarındaki mağazaların yerine büyük saksılarda koca çiçekli yabani bitkiler yerleştirdim. Arabaları tabanlarımla tek tek ezerek ufak tefek çöplere dönüştürdüm. Camileri minarelerinden tutup bir çekiç atletinin yaptığı şekilde hep daha uzağa atmaya çalıştım.</span></p>

      <p class="METIN"><span class="METIN" style="font-size:1em;" xml:lang="tr-TR">Oturduğumuz apartmanın eskimiş yüzünü temizledim. Merdivenleri tırmanırken o sarışın kız geldi aklıma. Kapısının önünden geçerken duraksadım. Tam o anda kapıyı açtı. Üzerinde mor şifon bir gecelik vardı. Onu baştan aşağı süzdüm, uzun uzun... Ezberlememe gerek yoktu oysa. Artık buna hiç mi hiç gerek yoktu...</span></p>

      <p class="METIN"><span class="METIN" style="font-size:1em;" xml:lang="tr-TR">Birkaç saniye öylece durduk. Yine hüzünlüydü. Bütün gece ağlamış da gözyaşları henüz durulmuş gibi. O tanıdık boşluk hissi yeniden içime sokuldu. Belki de saatlerce sürebilecek o anı yarım bırakıp eve yürüdüm.</span></p>

      <p class="METIN"><span class="METIN" style="font-size:1em;" xml:lang="tr-TR">Pencerenin kıyısındaki annemi tertemiz çarşaflarda gün boyu uyuttum. Böylesi onun için daha huzurluydu. Ama uyumak istemiyordu. Beklemek istiyordu. Babamı, beni, etrafın kirlenmesini... Hepsini asırlarca hiç kımıldamadan bekleyecek sabırdaydı. Ve bir de şimdi durmadan ağlamak, ağlarken de saçını başını yola yola dövünmek istiyordu.</span></p>

      <p class="METIN"><span class="METIN" style="font-size:1em;" xml:lang="tr-TR">“Nerdesin? Nerdesin? Ah nerdesin?” diyordu onlarca kez arka arkaya, başka kelime bilmezmiş gibi...</span></p>

      <p class="METIN"><span class="METIN" style="font-size:1em;" xml:lang="tr-TR">“Nerdeyim?” diyordum kendime. Hayır, bu soruyu sormak istemiyordum. En tehlikeli, en kaçınılması gereken sözcüktü bu...</span></p>

      <p class="METIN"><span class="METIN" style="font-size:1em;" xml:lang="tr-TR">Doğruca odama ilerledim. Yan dairedeki o sarışın kız da aklıma yapışmış gibi peşimden gelmişti.</span></p>

      <p class="METIN"><span class="METIN" style="font-size:1em;" xml:lang="tr-TR">Yüzüme yanaşıp birkaç kelime etmeye kalktığında onu susturdum. Nefesi içime sokulmuştu, sarhoştu. Üstelik sabahın bu saatinde... Öyle olması hoşuma gitmişti aslında. Aklındaki bulanık suda boğulma isteği uyandırıyordu.</span></p>

      <p class="METIN"><span class="METIN" style="font-size:1em;" xml:lang="tr-TR">Bir an için gözlerim karardı. Dün gece o karanlığın üzerime örtülüşünü hatırladım. Aynı dinginlik birdenbire içime yayılıvermişti.</span></p>

      <p class="METIN"><span class="METIN" style="font-size:1em;" xml:lang="tr-TR">O sarışın kız karşıma oturduğundaysa hafif bir çekinceyle ürkekleştim. Sahi, onu buraya neden getirmiştim? Neden hiç konuşmuyordum? Üstelik o birkaç kelime etmeye kalktığında engelleyip susturmuş, kelimelerini bir bir geri yutturmuştum.</span></p>

      <p class="METIN"><span class="METIN" style="font-size:1em;" xml:lang="tr-TR">Söyleyecek tek bir lafım bile yok muydu yoksa? Bana ne istesem demeye hazırdı. Bunu biliyordum, emindim... İşte yine de susuyordum.</span></p>

      <p class="METIN"><span class="METIN" style="font-size:1em;" xml:lang="tr-TR">Belki de sürüklenmekten korkuyordum. Birdenbire çekip gitmesinden... Düşüncemin bir an için dağılmasıyla onun da uçuşup yok olmasından... Bu yüzden yalnızca izlemeyi tercih ediyordum. Böylesi daha mı kolaydı, daha mı güvenli?</span></p>

      <p class="METIN"><span class="METIN" style="font-size:1em;" xml:lang="tr-TR">Bir hayaletten bile çekiniyor olmam aşağılayıcıydı... Ama aklım boşlaşmış, onun çıplak bacaklarının birbirine dolanmış görüntüsüyle dolmuştu. Ayrık göğüsleriyle, aralık ağzıyla ve beyazlığıyla...</span></p>

      <p class="METIN"><span class="METIN" style="font-size:1em;" xml:lang="tr-TR">Elindeki siyah sigarayı fark ettim. Dudaklarının arasına sıkıştırıp içini oyan derin bir nefes çekti.</span></p>

      <p class="METIN"><span class="METIN" style="font-size:1em;" xml:lang="tr-TR">Göğüs kafesi birkaç saniyeliğine şişip, bir süngerin kendini salışı gibi sönerken ne düşünmüştü?</span></p>

      <p class="METIN"><span class="METIN" style="font-size:1em;" xml:lang="tr-TR">Hiç cevaplanmayacak, gerçeğin dibine tıkılmış yüzlerce sorudan sadece biriydi bu... Birkaç kelime de olsa konuştuğumuz o geceyi anımsamıştı belki de. Kendi düşüncelerimi toparlamak yerine hâlâ onunkilerle ilgilenmemse, en az ondan çekiniyor olmam kadar aşağılayıcıydı...</span></p>

      <p class="METIN"><span class="METIN" style="font-size:1em;" xml:lang="tr-TR">Oda gittikçe karanfil kokusuyla doluyordu. Karanlığa çok yakıştırmıştım bu kokuyu. Kadife gibi yumuşak ve parlak dokusuyla keskindi. Üstünden kayıp gidecek, bir türlü tutunamayacak olduğunuz halde vazgeçemeyeceğiniz bir yeri vaat ediyordu.</span></p>

      <p class="METIN"><span class="METIN" style="font-size:1em;" xml:lang="tr-TR">Saçları dağınıktı. Onları düzeltmek istedim. Açıkçası başka bir yol bulamamıştım ona yakınlaşmak için.</span></p>

      <p class="METIN"><span class="METIN" style="font-size:1em;" xml:lang="tr-TR">Hiç garipsemedi. Hatta hoşuna gittiğini bile söyleyebilirim. Böylesi oyunlara aldırış etmeyecek biriydi belki de. Cesaretlendim. Başımı boynuna doğru eğdirdim. Gözüme yeniden o karanlık sokuldu. Huzurlu ve yumuşak karanlık... Tüm hayalleri kucaklayan uçsuz karanlık... Her şeyi mümkün kılan cömert karanlık...</span></p>

      <p class="METIN"><span class="METIN" style="font-size:1em;" xml:lang="tr-TR">Artık istediğim yere kadar gidebilirdim.</span></p>

      <p class="METIN"><span class="METIN" style="font-size:1em;" xml:lang="tr-TR">Ağzına uzandım, dudaklarının ucuna. Değip değmemekte kararsız, bir müddet bekledim. İlk adım, ilk dokunuş onun tarafından gelsin istiyordum. Bu oyunu kuran ben olmama karşın bunu ondan beklemem de tuhaf değil miydi?</span></p>

      <p class="METIN"><span class="METIN" style="font-size:1em;" xml:lang="tr-TR">Ben bunları düşünürken, o, dudaklarını kolayca dudaklarıma değdirdi. Önce yavaş, sonra giderek güçlenerek... Ağzımı yutmak istercesine içine çekti.</span></p>

      <p class="METIN"><span class="METIN" style="font-size:1em;" xml:lang="tr-TR">O karanlıkta resimler arka arkaya değişmeye başladı.</span></p>

      <p class="METIN"><span class="METIN" style="font-size:1em;" xml:lang="tr-TR">Ellerim anbean ürkekliğinden kurtuluyor, her geçen saniye onu daha çok sahipleniyordu. Nefes alıp verişlerimiz yarışırcasına hızlandı. Dalgalar arasında bata çıka yol alır gibi birbirimizin üzerinde gezindik. Derken o koca denizde, açıklarda bir yerde kaybolduk. Bulabildiğim tek yer gözleri, aralık ağzı, ayrık göğüsleri ve sık soluğuydu. Tutunmakta zorlanıyordum. Her geçen saniye daha çok dibe batıyor, vardığım derinlik arttıkça nefesim tükeniyor, boğuluyordum.</span></p>

      <p class="METIN"><span class="METIN" style="font-size:1em;" xml:lang="tr-TR">Ansızın vurgun yiyiverdim. Sonra yavaşça yükseldim.</span></p>

      <p class="METIN"><span class="METIN" style="font-size:1em;" xml:lang="tr-TR">Artık denizin üstünde solgun yüzlü bir cesettim.</span></p>
    </div>
  </div>
</body>
</html>
