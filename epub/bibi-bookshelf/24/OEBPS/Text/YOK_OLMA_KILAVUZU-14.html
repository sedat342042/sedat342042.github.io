<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>YOK_OLMA_KILAVUZU-14.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="YOK_OLMA_KILAVUZU-14.html" xml:lang="tr-TR">
    <div class="story">
      <p class="KISIM-BASLIK" id="toc_marker-14"><span class="KISIM-BASLIK" xml:lang="tr-TR">14</span></p>

      <p class="METIN"><span class="METIN" style="font-size:1em;" xml:lang="tr-TR">“Deli” kelimesinin hayatımdaki telaffuzunu tamamlamak üzereydim.</span></p>

      <p class="METIN"><span class="METIN" style="font-size:1em;" xml:lang="tr-TR">Herkes düşmandı... Bir şeyin nefes alıp vermesi onu düşmanım bellemem, dahası ondan kaçınıp kendimi savunmaya çalışmam için yeterliydi.</span></p>

      <p class="METIN-ITALIK"><span class="METIN" style="font-size:1em;" xml:lang="tr-TR">Günlerdir aynı eşofman altıyla</span> <span class="METIN-ITALIK" style="font-size:1em;" xml:lang="tr-TR">sweatshirt</span> <span class="METIN" style="font-size:1em;" xml:lang="tr-TR">vardı üzerimde... Sakallarım iyice uzamıştı. Kaptan Mağara Adamı gibi bir tip olup çıkmıştım. Ama bu umurumda değildi. Nasıl göründüğümle ne yaptığıma aldırış etmeyi çok önce bırakmıştım. Resmen saçmalıyordum... Üç yaşında bir çocuk gibi aklımı çelen her şeyin peşinden gidiyordum. Sarışın kızların, açık apartman kapılarının, camilerin, alakalı alakasız dükkânların, her bulduğum deliğe girip çıkıyordum...</span></p>

      <p class="METIN"><span class="METIN" style="font-size:1em;" xml:lang="tr-TR">O sarışın kızları sokaklarca takip ettikten sonra kimi zaman saçlarına belli belirsiz dokunuyor, aniden sokulup koklamaya çalışıyor, elimi yanlışlıkla olmuş gibi ellerine değdirip aklımdaki hayaletin silik izlerini belirginleştirmeye çalışıyordum...</span></p>

      <p class="METIN"><span class="METIN" style="font-size:1em;" xml:lang="tr-TR">Apartmanlardan içeri girip tek tek kapıları dinleyerek içerdekilerle ilgili tahminlerde bulunuyor, sepetlerde yahut kapılara asılmış torbalarda duran ekmeklerin ucundan koparıp yiyor, kimi zaman da merdivenlerine oturup gazetelerini okuyordum...</span></p>

      <p class="METIN"><span class="METIN" style="font-size:1em;" xml:lang="tr-TR">Camide, herkes namaz kılarken ayaklarımı uzatıp köşeden onları izliyordum sonra... Avluya çıkıp musluklarla oynuyor, suyu açıp uzun uzun akışını seyrediyor, bazen de elimi uzatıp parmaklarımın arasından süzülmesinin, tenimi okşayıp geçmesinin verdiği hislere dalıyordum.</span></p>

      <p class="METIN"><span class="METIN" style="font-size:1em;" xml:lang="tr-TR">Kısa zamanda hareketlerim dikkat çekti... Cemaat önce anlam veremedi, sadece yadırgayan gözlerle ters ters baktılar. Sonra bir gün çeşmeden gürül gürül akan suya dilimi uzatmış yalanırken, imam sırtıma sertçe bir tokat vurup niyetimin ne olduğunu öğrenmek istedi...</span></p>

      <p class="METIN"><span class="METIN" style="font-size:1em;" xml:lang="tr-TR">“Su içiyorum” dedim.</span></p>

      <p class="METIN"><span class="METIN" style="font-size:1em;" xml:lang="tr-TR">“Tövbe, tövbe...” diyerek iç geçirdi. Neden namaz kılmadığımı sordu.</span></p>

      <p class="METIN"><span class="METIN" style="font-size:1em;" xml:lang="tr-TR">Ona, “namaz kılmak için burada olmadığımı, sadece namaz kılanları izlemenin hoşuma gittiğini” söyledim.</span></p>

      <p class="METIN"><span class="METIN" style="font-size:1em;" xml:lang="tr-TR">Sinirlendi... Çember sakalı ve gür kaşları diken diken olup içime battı.</span></p>

      <p class="METIN"><span class="METIN" style="font-size:1em;" xml:lang="tr-TR">“Tövbe estağfurullah” deyip Arapça bir iki laf daha etti.</span></p>

      <p class="METIN"><span class="METIN" style="font-size:1em;" xml:lang="tr-TR">İçimden, “Bana küfür mü ediyor acaba?” diye düşündüm. Eğer bunu birkaç kez daha yaparsa, imammış değilmiş hiç fark etmez onu oracıkta gırtlaklayıverirdim.</span></p>

      <p class="METIN"><span class="METIN" style="font-size:1em;" xml:lang="tr-TR">“Burası izleme yeri değildir, namaz kılma yeridir! İbadete niyetin yoksa defol git!” diyerek beni kovdu.</span></p>

      <p class="METIN"><span class="METIN" style="font-size:1em;" xml:lang="tr-TR">“Peki, peki...” deyip apar topar aptes almaya başladım.</span></p>

      <p class="METIN"><span class="METIN" style="font-size:1em;" xml:lang="tr-TR">Ama neyi, ne kadar yapmam gerektiğini ve sıralarını bilmediğimden saçmalamıştım. Bir müddet hareketlerimi izledi. Bir avuç suyla saçlarımı üç kez geriye doğru yapıştırıyordum mesela. Parmak uçlarımla kaşlarımı üç kez iki yana doğru tarıyordum. İşaretparmağımı burnuma sokup sokup suya tutuyordum. Elimi koltukaltıma götürüp ileri geri sıvazlıyor, sonra da burnumu uzatıp kokuyor mu diye kontrol ediyordum.</span></p>

      <p class="METIN"><span class="METIN" style="font-size:1em;" xml:lang="tr-TR">Herif yine Arapça bir şeyler söylemeye başladı... Kim bilir ne küfürler sıralıyordu bana? Biraz daha devam ederse üzerine atılacaktım ki, “Utanmaz kâfir! Bir de alay ediyor!” diye bağırdı, “Defol git, daha çok günaha girme!”</span></p>

      <p class="METIN"><span class="METIN" style="font-size:1em;" xml:lang="tr-TR">Cevap vermedim... Aptese devam edip ağzıma bir avuç su aldım. Sonra da ağzımdaki suyu bir fıskiye gibi havaya doğru püskürttüm.</span></p>

      <p class="METIN-ITALIK"><span class="METIN" style="font-size:1em;" xml:lang="tr-TR">Daha fazla günaha girmek istemediğinden olacak, aldırmadı. Aşağılayan ifadesiyle yüzünü buruşturdu. Yeniden Arapça bir şeyler söylemeye başlayınca, ben de aklıma ilk gelen İngilizce küfürleri bir</span> <span class="METIN-ITALIK" style="font-size:1em;" xml:lang="tr-TR">rapper</span> <span class="METIN" style="font-size:1em;" xml:lang="tr-TR">çevikliği ve hızıyla arka arkaya sıraladım.</span></p>

      <p class="METIN"><span class="METIN" style="font-size:1em;" xml:lang="tr-TR">Çıkarken kapıdaki ayakkabılardan birkaçını çalıp yakındaki çöp kutusuna attım.</span></p>

      <p class="METIN-ITALIK"><span class="METIN" style="font-size:1em;" xml:lang="tr-TR">Kapısı açık bir apartmandan içeri daldım... Aklımı çelen bir şey bulamayınca biraz dolanıp bir başka kapısı açık apartmanın peşine düştüm. Şehirde keşfe çıkmış bir hırsız gibi dolanıyordum.</span> <span class="METIN-ITALIK" style="font-size:1em;" xml:lang="tr-TR">Umutsuz ve bıkkındım</span><span class="METIN" style="font-size:1em;" xml:lang="tr-TR">... Al işte, klişe intihar mektuplarında yazan laflardan biri daha. Ama hiçbir kelimemin üstünü karalamak istemem. Onlar ben öyle hissettiğim için yazılıyorlar, bu yeter...</span></p>

      <p class="METIN"><span class="METIN" style="font-size:1em;" xml:lang="tr-TR">Ayrıca herkesin umutsuzluğuyla bıkkınlığı farklı değil midir? Kim sokaklarda açık apartman kapıları arayan ve intihar etmeye karar vermiş biriyle, ay sonunu getirmeye çalışan bir asgari ücretlinin bıkkınlığı ve umutsuzluğunu bir tutabilir ki? Sonra kim o apartmanlardan birinde kapıda anahtar unutulmuş bir daireye denk geldi diye benim kadar sevinebilir? Asgari ücretle çalışan ve ayın sonunu zar zor getirenlerden biri mi? Hiç sanmam...</span></p>

      <p class="METIN"><span class="METIN" style="font-size:1em;" xml:lang="tr-TR">Kimse var mı diye içeriye şöylece bir bakındım. Anahtarı vermek istiyormuşum gibi, “Kimse yok mu?” diye seslendim.</span></p>

      <p class="METIN"><span class="METIN" style="font-size:1em;" xml:lang="tr-TR">Cevap veren olmadı. Yaşlıların oturduğu evlere has o kokuyu duydum.</span></p>

      <p class="METIN"><span class="METIN" style="font-size:1em;" xml:lang="tr-TR">Etrafı incelemeye başladım... En az otuz yıllık görünen kadife koltuklar, parlak ahşap büfeler, kristal taşlı avizeler... Duvarda yağlıboya üç tablo. Birincisinde meyve sepeti, ikincisinde bir vazo pembe gül, sonuncusunda bir manzara resmi. Biblolar, çerçevelerde siyah beyaz ve renkli evlilik fotoğrafları, sonra belli ki torunların olanlar. Kendinden emin gülümseyen onlarca yüz...</span></p>

      <p class="METIN"><span class="METIN" style="font-size:1em;" xml:lang="tr-TR">Bir hışım kalem aranmaya başladım. Pencere kenarındaki gazetenin üzerindekini fark ettim. Gazetenin bulmaca sayfası açıktı. O kutucuklara sığsın sığmasın bir sürü alakasız ve bir o kadar müstehcen cevap yazdıktan sonra fotoğrafları bir bir çerçevelerinden çıkarıp hep aynı kişinin yüzüne –ailede istenmeyen kişiymiş gibi– çarpı işareti çizdim. Diğerlerine de çocukluktan kalma bir alışkanlıkla bıyıklar, çiller, benler, çatık kaşlar, dövmeler ekledim. Başlarına şapkalar geçirdim, saçlarını uzattım, gözlük taktım, kulaklarını büyütüp kepçeleştirdim. Bir yandan da resimlerin sahibi onları gördüğünde yüzü neye dönüşecek diye merakımdan kıkırdıyordum.</span></p>

      <p class="METIN"><span class="METIN" style="font-size:1em;" xml:lang="tr-TR">Şampanya rengi duvar kâğıdının üzerine boylu boyunca figürler çizdim. Resmim pek iyi değildir... Ne bileyim papatyaya benzer birkaç çiçek, bir kuyrukluyıldız, güneş, dalgalar filan. İlkokulda okuyan bir çocuğun çizeceği türden şeyler...</span></p>

      <p class="METIN"><span class="METIN" style="font-size:1em;" xml:lang="tr-TR">Mutfağa geçip fi tarihinden kalma buzdolabına bakındım. Tamtakırdı. Cam bir kapta zeytinyağlı pırasa yemeği, bir de kahvaltılıklar vardı. Sertçe çarptım kapağını. Diğer odalara yöneldim. İlk girdiğim yer banyoydu, sonraki yatak odası. Her şey yerli yerindeydi, her şey düzenli, her şey toplu. Gülkurusu rengi yatak örtüsünü ucundan çekip üzerindeki yastıklarla birlikte yere indirdim. Dolaptaki giysileri de topluca yere serdim. Sonra kendiliğinden o oyun başladı...</span></p>

      <p class="METIN"><span class="METIN" style="font-size:1em;" xml:lang="tr-TR">Giysileri kucakladığım gibi nereye koysam diye düşünürken banyoya girmiş bulundum. Onları küvetin içine atıp suyu açtım. Aklıma kahvaltılıklar geldi. Tereyağı paketini yatağın altına koyup yanına da bir torba zeytin boşalttım.</span></p>

      <p class="METIN"><span class="METIN" style="font-size:1em;" xml:lang="tr-TR">Zeytinyağlı pırasa yemeğini çamaşır makinesinin içine döktüm.</span></p>

      <p class="METIN"><span class="METIN" style="font-size:1em;" xml:lang="tr-TR">Diş macununu buzdolabının içine sıktım. Şampuanlarla el kremini de. Pamuk paketinden kopardığım parçaları da üstlerine yapıştırdım.</span></p>

      <p class="METIN"><span class="METIN" style="font-size:1em;" xml:lang="tr-TR">Pembe renkli banyo paspasını kapının dışındakiyle değiştirdim.</span></p>

      <p class="METIN"><span class="METIN" style="font-size:1em;" xml:lang="tr-TR">Az önce boyadığım fotoğrafları hatırladım ve pencereyi açıp onları sokağa bakacak biçimde bir bir pervaza dizdim.</span></p>

      <p class="METIN"><span class="METIN" style="font-size:1em;" xml:lang="tr-TR">Son birkaç rötuş daha atıp, mesela ayakkabıları yatağın başucuna koyup çatal bıçakları yastıkların altına dizdikten sonra sıkılıp çıktım oradan.</span></p>

      <p class="METIN"><span class="METIN" style="font-size:1em;" xml:lang="tr-TR">Eve doğru yürürken gözüm apartman yüzlerinde aranmaya devam ediyordu. Sonra çatılara vardı. Alçaklı yüksekli birbirine yapışık çatılara... Aklıma ansızın sokulan zehirli bir düşünceyle heyecanlandım. Sanki kanım donukken birdenbire çözülmüş, delice bir debiyle yeniden akmaya başlamıştı... Öyle hızlı ilerliyordum ki yollar ayağımın altından kayıveriyordu. Tek bir adımımla sokaklar aşıyordum. Öylece devam etsem sanki tüm dünyayı baştan başa dolaşıverecektim ki eve vardığımı fark ettim...</span></p>

      <p class="METIN"><span class="METIN" style="font-size:1em;" xml:lang="tr-TR">Annem otomatiğe bastı, girdim. Apartmandaki tüm merdivenleri aşacak güçteydim, aştım... Uçan adımlarımın hızına uymuş, kendimi bir anda en üst katta bulmuştum... Aydınlıktı. Buraya daha önce neden hiç çıkmadığımı düşündüm. Alt katların kasveti çatıdaki camdan içeri dolan ışıkla dağılmış, son dakikalarını yaşayan biri için ilahi denebilecek bir huzurla dolmuştu.</span></p>

      <p class="METIN"><span class="METIN" style="font-size:1em;" xml:lang="tr-TR">Duvara dayalı merdiveni tavandaki pencerenin girişine dayayıp tırmandım. Kolayca açıldı. Bir başka evrende gibiydim artık. Çatının kıyısına dek sokuldum. Böylece içimdeki hiddet uçurumunun da en ucuna vardım...</span></p>

      <p class="METIN"><span class="METIN" style="font-size:1em;" xml:lang="tr-TR">O çatıya çıktım, çünkü ölmek istiyordum... Oraya çıktım, çünkü hayatın anlamsızlığı karşısında yapılabilecek en anlamlı hareket onu imha etmekti.</span></p>

      <p class="METIN"><span class="METIN" style="font-size:1em;" xml:lang="tr-TR">Rüzgâr esiyordu. Bir gökdelenin tepesinde değilsem de beşinci kattan yeryüzünü süzerken –yeryüzü tabii ki bir doğa manzarası değil– asfalt yolu, yer yer otoparkları, sağa sola bakınarak gezinen insanlarla birkaç güdük parkı, arabaları, dört bir yanımı çepeçevre sarmış diğer çatıları ve en ileride az da olsa denizi görebiliyordum. Sadece bu... Kendimi yolun sonuna gelmiş hissediyordum. Oysa tam tersi, başa geri dönmüştüm...</span></p>

      <p class="METIN"><span class="METIN" style="font-size:1em;" xml:lang="tr-TR">Açıkçası bu yükseklik beni ürküteceği yerde mutlu etmiş, rahatlatmıştı. Ölüme hiç bu denli yakın olmamıştım. Topu topu beşinci katta olmama rağmen aşağıdaki insanlar bir anda ufalmıştı.</span></p>

      <p class="METIN"><span class="METIN" style="font-size:1em;" xml:lang="tr-TR">Tek bir adımım yeterdi... Boşluğa atılacak tek bir adım. Küçücük bir çocuk adımı bile bu işi bitiriverirdi. Hiçbir zaman bir babadan olmamış, bir anneden doğmamış, hiç nefes almamış ve hatta hiç büyümemiş olmama bile yeterdi.</span></p>

      <p class="METIN"><span class="METIN" style="font-size:1em;" xml:lang="tr-TR">Havaya atılacak tek bir adım... Yerle biraz geç buluşacak. Belki üç dört saniye kadar sürecek... Ama yere varacak. İçinden herhangi bir düşünce geçebilecek bir aklım kalmayacak. Dünya ölecek, bildiğim her şey ölecekti.</span></p>

      <p class="METIN"><span class="METIN" style="font-size:1em;" xml:lang="tr-TR">Düşerken aklımdan hiçbir şeyin geçmesine müsaade etmeyecektim. Yere varana kadar geçecek o üç dört saniyede hızla yardığım havanın haşin rüzgârı son güzel hatıram olacaktı. Gözlerimi sıkı sıkı kapayacaktım. Evet, saçma, biliyorum. Filmlerde de öleceğini anlayınca hep böyle yapmaz mıydı insanlar? Mesela biri başlarına silah dayadığında, hemen gözlerini yuvalarına gömer gibi sıkı sıkı yumarlardı. Ölüm görülmezdi oysa, yaşanırdı.</span></p>

      <p class="METIN"><span class="METIN" style="font-size:1em;" xml:lang="tr-TR">Hiç kimsenin beni fark etmemesi ne tuhaftı... Herkes yolunda, şaşmaz bir izi takip eder gibi ilerliyordu. Yolunu şaşırıp bir apartmanın tepesine çıkan bir ben vardım. Görebildiğim tüm çatılarda hiç kimse yoktu. Bir çatı tamircisi bile... Akşam çöküyordu. Şimdi Moda’da, işten yeni çıkanların oradan oraya savrulduğu yorgun fakat telaşlı bir kalabalıkla cuma akşamı 6 havası yaşanıyordu.</span></p>

      <p class="METIN"><span class="METIN" style="font-size:1em;" xml:lang="tr-TR">O çatıda biraz daha oyalanırsam insanlar etrafıma toplanıp, sözlüye kalkmış bir çocukmuşum gibi bana onlarca anlamsız soru soracaklardı. Düpedüz saçmalık olsa da, bu da hep böyledir... Cevaplamasam da aldırmayıp ısrar edeceklerdi. Gözlerimi kapayacaktım... Çünkü kimseyi görmek istemiyordum. Hayattayken nefret ettiğim yüzleri ölürken istemiyordum. Kaçıyordum resmen... Ama kaçmama müsaade etmek istemeyeceklerdi, biliyorum.</span></p>

      <p class="METIN"><span class="METIN" style="font-size:1em;" xml:lang="tr-TR">Onlar kurtulanları sevmez... Acı çekenleri, ağlananları, saçları ağarmışları, felçlileri, ölümcül hastalıklı olanları sever. Bu durumdaki birine kötü davranmak bile günahtır. Ölecekleri için onlarla iyi geçinmeye çalışırlar. Ama ölmek isteyen biri önlerine muhteşem bir sebep sunmadıkça şımarık, deli yahut haindir. Ölümü yaşama yeğleyen bir piç kurusudur! Onca insan hayatta kalmak için savaşırken, ölüp kurtulmak istemek konfor düşkünlüğüdür!</span></p>

      <p class="METIN"><span class="METIN" style="font-size:1em;" xml:lang="tr-TR">Hayır, deli filan değildim. Aksine kendimi hiç olmadığım kadar normal hissediyordum. Yani bütün bu nefret, bu ayrıklık, bu boşluk sanki normal olanıydı. Benim dışımdaki herkes tırlatmıştı. Hem de öyle sessiz sakin delilerden değillerdi. Hunili olanlardan, abuk sabuk uyumsuz kıyafetler giyinenlerden, garip garip bağırıp şarkı söyleyenlerden, olur olmaz göbek atanlardandılar.</span></p>

      <p class="METIN"><span class="METIN" style="font-size:1em;" xml:lang="tr-TR">Garipseyerek bana bakan bir çocuğa el salladım. Neden bilmem ona kendimi göstermek, hafızasına kazınmak istemiştim. Annesini kolundan çekiştirip beni gösterdi. Kadın şaşkınlıkla, niyetimi anlamış gibi, “Aaa!” diye bağırdı. Sevinçten kuduran dehşetli ifadem beni ele vermişti kuşkusuz. Bir başkasına beni işaret etti. O da bir başkasına... Sonra daha fazla işaretleşmeye gerek kalmadı. Çünkü çatıya yönelmiş her baş, bir başkasını yukarı bakmaya davet ediyordu.</span></p>

      <p class="METIN"><span class="METIN" style="font-size:1em;" xml:lang="tr-TR">Kısa sürede aşağıda hatırı sayılır bir kalabalık toplandı. Onları merak içinde bırakmadan bu işi bir an önce bitirmeliydim. Çünkü zaman geçtikçe zorlaşacaktı, biliyordum.</span></p>

      <p class="METIN"><span class="METIN" style="font-size:1em;" xml:lang="tr-TR">Bana seslenenler oldu. Niyetimi anlayıp emin olmak isteyenler... Kuşkusuz ki içlerinden, “Acaba atlayacak mı? İnşallah atlar da görürüz” diyorlardı. Yahut, “Niye evinde kendi kendine ölmüyor? Böyle bir olaya tanıklık ederek psikolojimi hiç bozamam şimdi” diyenler de vardı.</span></p>

      <p class="METIN"><span class="METIN" style="font-size:1em;" xml:lang="tr-TR">Şaşkın kalabalığın ortasında bir anda annem belirdi. Hayır, bu olamazdı... Bu gerçekleşebilecek en kötü ihtimaldi. Kesin, birileri beni tanıyıp onu çağırmıştı. Elleri yine başındaydı. Sanırım başına saplanan korkunç ağrıları yerlerinden sökmeye uğraşıyordu.</span></p>

      <p class="METIN"><span class="METIN" style="font-size:1em;" xml:lang="tr-TR">Ona, “Sen de benimle gelmek ister misin?” diye seslendim.</span></p>

      <p class="METIN"><span class="METIN" style="font-size:1em;" xml:lang="tr-TR">Ya duymamıştı ya da dili tutulmuştu, bilmiyorum. Cevap veremedi... Ellerini bir an için yüzüne götürüp gözlerinden akan yaşları sıyırdığını gördüm.</span></p>

      <p class="METIN"><span class="METIN" style="font-size:1em;" xml:lang="tr-TR">İçime dokunmuştu... Avazım çıktığı kadar bağırarak, “Anne!” dedim, “O hapları bunca zaman azar azar yutman neye yaradı? Gelmeyecek birini yıllarca beklemen neye yaradı, söyle! Dünyadaki tüm mikroplarla tek tek savaşamazsın! Yapabileceğin en akıllıca iş çekip gitmek! Bu hayatta hiçbir kötülüğün, bayağılığın, yalanın, içi kokmuşluğun önü alınamaz! Yalnızsak, çekip gitmeye hakkımız vardır! Bana bir parçanmışım gibi bakmayı bırak! Çünkü eksikliğim hiçbir şeyi değiştirmeyecek! Senin anlayamadığınsa hayatın bunu gerektirdiği! Azar azar ölmeye devam edeceksin! İnsanlara uzaktan bakarken onlar sinsice içine işlemeye devam edecek! Artık buna bir son vermek istemiyor musun?”</span></p>

      <p class="METIN"><span class="METIN" style="font-size:1em;" xml:lang="tr-TR">Annem bayıldı. Belki de böylesi onun için daha iyiydi...</span></p>

      <p class="METIN"><span class="METIN" style="font-size:1em;" xml:lang="tr-TR">Merakla ve zevkle ölmemi bekleyen insanlara daldım yeniden. Bana suçlayan gözlerle bakıyorlardı. Az sonra geberecek olsam da annesini bayıltan çocuk durumuna düşmüştüm. Kollarımı iki yana bir kuş gibi açarak onları umutlandırdım. İlk uçma deneyi başarısız sonuçlanacak yavru bir kuş. Bir çığlık koptu aşağıda.</span></p>

      <p class="METIN"><span class="METIN" style="font-size:1em;" xml:lang="tr-TR">“Atlama, atlama, dur!” diye bağırdı biri.</span></p>

      <p class="METIN"><span class="METIN" style="font-size:1em;" xml:lang="tr-TR">Gerçekten istediği bu muydu? İnsan, ömrü boyunca kaç kez karşılaşabilirdi ki böyle bir gösteriyle? İnanmadım. Ona ortaparmağımı gösterdim. Daha da köpürdü kalabalık. “Deli bu ya...” diye fısıldaştıklarını duyar gibiydim, “Atlayacağı filan yok...”</span></p>

      <p class="METIN"><span class="METIN" style="font-size:1em;" xml:lang="tr-TR">İki çocuk gülüp şakalaşarak, “atlayacak mı, atlamayacak mı” diye küçük parmaklarını birbirine dolayıp iddiaya girişti. Aşağı inip o geri zekâlıları pataklamak istedim.</span></p>

      <p class="METIN"><span class="METIN" style="font-size:1em;" xml:lang="tr-TR">Bana tekrar tekrar neden intihar etmek istediğimi soruyorlardı. Tabii, bu zavallı kadını bayıltacak, kendi canıma kıyacak kadar büyük ne meselem olabilirdi ki benim? Ölürken bile hayatımı önemsizleştirme çabalarından tiksinmiştim.</span></p>

      <p class="METIN"><span class="METIN" style="font-size:1em;" xml:lang="tr-TR">Herifin biri, “Bir sigara ister misin?” diye seslendi.</span></p>

      <p class="METIN"><span class="METIN" style="font-size:1em;" xml:lang="tr-TR">Beni idam mahkûmu filan mı sanıyordu? Öyle ya, son istekler herkesin ilgisini çekerdi değil mi? Belki de içlerinden kendi son isteklerinin ne olabileceğini düşünmeye koyulanlar bile olmuştu, kim bilir.</span></p>

      <p class="METIN"><span class="METIN" style="font-size:1em;" xml:lang="tr-TR">“Aşk meselesi mi? diye sordu biri.</span></p>

      <p class="METIN"><span class="METIN" style="font-size:1em;" xml:lang="tr-TR">Ona, “Dünyadaki tüm kadınların amına koyayım!” demek geldi içimden, güldüm... Bir başkası elindeki sandviçi yemeye devam ediyordu. Durumum umurunda bile değildi... Hapır hupur tıkınmakla meşguldü göt herif!</span></p>

      <p class="METIN"><span class="METIN" style="font-size:1em;" xml:lang="tr-TR">Su içenler, telefonla resmimi çekenler, arkadaşına intihar eden bir kaçığı görmek isteyip istemediğini soranlar, duruma müdahale edilmesi için itfaiyeyi ve polisi arayanlar, bir sigara yakıp izlemeye devam edenler bile vardı...</span></p>

      <p class="METIN"><span class="METIN" style="font-size:1em;" xml:lang="tr-TR">Hepsinin kafasını birbirine vurup dağıtmak geldi içimden! Her birini, kendi yerime tek tek atabilirdim çatıdan... Öylesine bilenmiş, kinlenmiştim...</span></p>

      <p class="METIN"><span class="METIN" style="font-size:1em;" xml:lang="tr-TR">İçime, tüm vücudumu kaplayan bir sancı saplandı... Baştan aşağı bütün duyularım uyanmıştı... Binlerce ampulün yandığı bir yer gibi ışıl ışıldım! Öfkem, kocaman bir hayat öpücüğüne dönüşmüş, içime üflediği dipdiri nefesle beni ayıltmıştı... Yere yapışacağım anda ortaya çıkacak manzara bir kartpostal gibi zihnime takılmıştı!</span></p>

      <p class="METIN"><span class="METIN" style="font-size:1em;" xml:lang="tr-TR">Etrafıma üşüşecek o kalabalığı düşündüm... Bir kerecik olsun o resmi görebilmek için sertçe çarpışacak omuzları, birbirine karışacak ellerle kolları, gövdelerle bacakları, şaşkın çığlıklarla lafları, gösterinin bu en heyecanlı son sahnesini kaçırmamak için üst üste uzatılacak başlardaki meraklı ve hain bakışları... Zevkten içleri kamaşacaktı!</span></p>

      <p class="METIN"><span class="METIN" style="font-size:1em;" xml:lang="tr-TR">Tam o anda içimdeki varlığını uzun zamandır bilip de emin olamadığım biri dile gelip, “Daha değil!” dedi...</span></p>

      <p class="METIN"><span class="METIN" style="font-size:1em;" xml:lang="tr-TR">“Yaşamaya halim yok” diyemedim ona... “Tek bir kelime, onu da bir yana koy, tek bir harf bile etmeye mecalim kalmadı” diyemedim...</span></p>

      <p class="METIN"><span class="METIN" style="font-size:1em;" xml:lang="tr-TR">Sustum ama o konuştu... Vahşi bir fısıltıyla. Kulağıma zehir akıtır gibi, yere yapışacağım andaki manzarayı her kanlı ayrıntısıyla korkunç bir masalmışçasına bana anlattı... Ambulans seslerini, polisleri, artık çok geç olsa da hâlâ sokağımıza girmeye çabalayan itfaiye arabasını, başımdan ayrılmamakta direnenleri, gazetecileri, ardımdan bir not aranacaklarını, cebimden çıkan o uyduruk fotoğrafa atacakları ağlak bakışları ve edecekleri birbirinden klişe onlarca anlamsız lafı, ibretlik bir hikâye olarak zihinlere kazınsam da her şeyin sadece birkaç saat içinde eski ritmine kavuşacağını... Hepsini...</span></p>

      <p class="METIN"><span class="METIN" style="font-size:1em;" xml:lang="tr-TR">“Onlara günlerini göster” diyordu durmadan, “elinden geleni ardına koyma, bir kuş gibi uçmayı unut... Yere çakılman senin felaketin olur, onlara kendi felaketlerini göster. Akbabalar gibi nasıl da kanın kokusunu aldılar, bak! Senin kokunu... Üşüşmek için leşinin yere serilmesini bekliyorlar! Hâlâ hayattayken yüzlerine tükür! Başka şansın olmayabilir... Hâlâ hayattayken tükür!”</span></p>

      <p class="METIN"><span class="METIN" style="font-size:1em;" xml:lang="tr-TR">İkna olmamam olanaksızdı. Ölüyken dirildim sanki de bir anda vazgeçtim. Onlara bu zevki tattırmayacaktım... Tattıramazdım!</span></p>

      <p class="METIN"><span class="METIN" style="font-size:1em;" xml:lang="tr-TR">O çatıdan atlamak yerine boğazımı güzelce temizledim, burnumda ne var ne yoksa çektirdim ve tükürüğümü de iyice biriktirip oluşan berbat karışımı yavaşça aşağı sarkıtmaya başladım. Uzadıkça uzadı... Bir müddet dudaklarımın ucuna tutunmaya çalıştı. Sonra ansızın bıraktı kendini ve hızla yere yapıştı. Benim yerime, kaldırımın tam ortasına!</span></p>

      <p class="METIN"><span class="METIN" style="font-size:1em;" xml:lang="tr-TR">Yaptığım pislik karşısında afallamış, “cık cık” sesleri arasında yüzlerini buruşturmuşlardı. Yüzlerini daha da buruşturabilmek için devam ettim. Dilim damağım kuruyana dek üstlerine tükürdüm! Homurtularla küfürler birbirine karıştı. Açıldıkça açıldı kalabalık, uzak köşelere savruldu... Yine de son bir umutla izlemeyi sürdürüyorlardı.</span></p>

      <p class="METIN"><span class="METIN" style="font-size:1em;" xml:lang="tr-TR">Çatıdan inmek üzere arkamı dönerken onlara son bir kez baktım. Her birinin yüzüne tuz buz olmuş camlar gibi dağınık hayal kırıklıkları çizilmişti. O çatıdan atlamayacağım için kapıma dayanıp beni linç edebileceklerini düşündüm. Beni, ayaklarının altında tekmeleyerek bir mindere dönüştürmek istiyorlardı, yemin ederim... Düpedüz kendilerini kandırılmış hissediyorlardı. Şaşkınlıkla susuyorlardı. Ben de susuyordum... Ama kendimi kandırılmış hissetmiyordum, hayır. Çünkü yorulmuştum... Çünkü nefreti bile hak etmiyordu bu dünya! Artık emin olmuştum...</span></p>

      <p class="METIN"><span class="METIN" style="font-size:1em;" xml:lang="tr-TR">“Ey dünya, ben daha iyisini hak etmedim mi?” diyordum içten içe. “Ey Allahım! Bak, sana Allahım diyorum! Sen büyüksün... Sence ben daha iyisini hak etmedim mi?”</span></p>

      <p class="METIN"><span class="METIN" style="font-size:1em;" xml:lang="tr-TR">Küçücük bir mucize dileniyordum ama vermiyordu. Bıkkın ve umutsuz ruhumda hiçbir şey değişmiyordu! “Böyle sürükle kendini!” diyordu sanki bana. “Sana düşen bu. Seni bununla sınıyorum...”</span></p>

      <p class="METIN"><span class="METIN" style="font-size:1em;" xml:lang="tr-TR">Bıkkın ve umutsuz oluşum bile anlamını yitiriyordu işte o zaman! Bedenimi taşımak bana zül geliyordu... Yaşanmayı bile hak etmiyordu işte bu dünya! “Öyle boş, öyle taş toprak, öyle içi ateş... Yerçekimi olsun olmasın ne fark ederdi? Evren neden bir anda tüm gezegenleri salıvermiyordu? Neden aklını kaçırmış gibi dönüyordu bu dünya? Yıldızlar neden gökyüzünü süslüyordu? Neden denizler böyle güzeldi? Güneş batınca nöbeti neden Ay devralıyordu?”</span></p>

      <p class="METIN"><span class="METIN" style="font-size:1em;" xml:lang="tr-TR">Tastamam çatırdamıştı aklım. Düşüncelerimde yarıklar açılmıştı. Onlardan birine dalıverip bir kalemi tutacaktı elim, biliyordum...</span></p>

      <p class="METIN"><span class="METIN" style="font-size:1em;" xml:lang="tr-TR">Bir kalemin boynunu sıkıca kavrayıp bir intihar mektubu yazacak, sonra da o kalemi tam ortasından sertçe kıracaktı...</span></p>
    </div>
  </div>
</body>
</html>
