<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>YOK_OLMA_KILAVUZU-6.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="YOK_OLMA_KILAVUZU-6.html" xml:lang="tr-TR">
    <div class="story">
      <p class="KISIM-BASLIK" id="toc_marker-6"><span class="KISIM-BASLIK" xml:lang="tr-TR">6</span></p>

      <p class="METIN-ITALIK"><span class="METIN" style="font-size:1em;" xml:lang="tr-TR">Durağan geçen günlerimin canımı çokça sıktığı bir akşam pikapta Janis Joplin’in</span> <span class="METIN-ITALIK" style="font-size:1em;" xml:lang="tr-TR">Pearl</span> <span class="METIN" style="font-size:1em;" xml:lang="tr-TR">plağı dönenirken aklıma çiçek çocuğu irisinin verdiği kitap geldi. Şöyle birkaç sayfasına bakmaya karar verdim.</span></p>

      <p class="METIN"><span class="METIN" style="font-size:1em;" xml:lang="tr-TR">Müziği kapatıp yatağıma girdim. Başucumdaki komodinin en üst çekmecesinde, acil durumlarda basılacak bir buton ya da bir çıkış kapısı gibi pembe haplarım duruyordu, onların orada olmasından garip bir yaşama gücü yahut diriltici bir haz alıyordum... Ama gerek kalmadı. Birkaç sayfa yağ gibi kayarak geçti parmaklarımın arasından. Devam edecektim, bunu biliyordum artık... Çünkü iyi bir başlangıç benim için devam etmeyi çoğu zaman gerekli, hatta zorunlu kılar. Kazara da olsa bir işe bulaşmışsam bokunu çıkartana dek bir şekilde sıyrılamam ondan.</span></p>

      <p class="METIN"><span class="METIN" style="font-size:1em;" xml:lang="tr-TR">Derken sayfalar ilerledikçe kendiliğinden uçuşmaya başladı. Aklımı öyle bir kavrayışla sardılar ki esintilerini tenimde hissediyordum... Gözümün önünden hızla akıp gidiyordu kelimeler, peşlerine takılmış, onlara yetişmeye uğraşıyordum...</span></p>

      <p class="METIN"><span class="METIN" style="font-size:1em;" xml:lang="tr-TR">Yaklaşık üç saatin sonunda, 82. sayfanın en dibine kazınmış o son cümleyi de okuyup kitabın kapağını kapatışımla odamın içini fırtınadan sonraki o doygun sessizlik sardı. Bu his, küçük pembe haplarımın kendi halinde çekmecede beni bekleyişlerine benziyordu... Ama işte durdurulamayan bir biçimde, o küçük hapları çekmecedeki yerlerinde elimle yoklar gibi devam ettim...</span></p>

      <p class="METIN-ITALIK"><span class="METIN" style="font-size:1em;" xml:lang="tr-TR">Sabah ezanı okunduğunda</span> <span class="METIN-ITALIK" style="font-size:1em;" xml:lang="tr-TR">Dönüşüm</span><span class="METIN" style="font-size:1em;" xml:lang="tr-TR">’ü tam üç kez okumuş, kavuştuğum bu yeni dünyada ben de bir nevi dönüşmüştüm...</span></p>

      <p class="METIN"><span class="METIN" style="font-size:1em;" xml:lang="tr-TR">Biri, ellerini uzatıp içimdeki boşluğu sıkıca kavradıktan sonra çekip çıkarmıştı sanki ve insan selleriyle çevrelenmişken içim dışıma çıkmış halimden utanıp çekinerek başımı öne eğdiriyordum... Onlarsa koca şaşkınlıklarıyla kendilerinden olmayan bu garip yaratığı ayıplıyor, küçümsüyor, sırt çevirmek için fırsat kolluyor, olası bir yüzleşme ihtimaline karşılık da içlerindeki linç duygusunu gizliden gizliye besliyorlardı... “Bu ayrıklığı kim ister?” diye bir an için bile olsun akıllarından geçirmiyorlardı. Gregor Samsa olmayı hayal ettim...</span></p>

      <p class="METIN"><span class="METIN" style="font-size:1em;" xml:lang="tr-TR">Onun yerinde olsaydım, kuşkusuz ki saklanmak yerine etrafa dehşet saçmayı, insanlara salyalarımı bulaştırmayı, üstlerine yürümeyi, ansızın saklandığım yerden çıktığımda basacakları korkunç çığlıkları duyarak zevklenmeyi tercih ederdim... Oysa görünür bir çirkinliğim yoktu. Tek garip yanım ruhumdu. İkide bir ovuşturup durduğu yapış yapış kıllı bacakları olan, koca kara gözleriyle etrafına bakınan zavallı ruhum...</span></p>

      <p class="METIN"><span class="METIN" style="font-size:1em;" xml:lang="tr-TR">Kitabı dördüncü kez okumaya kalkıştığımda uykuya daha fazla direnemedim.</span></p>

      <p class="METIN"><span class="METIN" style="font-size:1em;" xml:lang="tr-TR">Bir iki saat sonra annemin elleriyle kapımı tekmelemesi sonucu uyandım. İlk yaptığım, yorganın altındaki bacaklarımla ellerimi yoklamak oldu. Eski halimdeydim ve bu beni hiç mi hiç mutlu etmedi.</span></p>

      <p class="METIN"><span class="METIN" style="font-size:1em;" xml:lang="tr-TR">Annem odamın kapısını yavaşça araladı, bakıştık. Uyandığımdan emin oldu.</span></p>

      <p class="METIN"><span class="METIN" style="font-size:1em;" xml:lang="tr-TR">Her gün kadar normal bir gündü. Güneşin doğuşuyla batışı arasında, ezberlerin tazelenmesinden ibaret normal bir gün. Dışarı çıkıp kısa mesafemi kat ettim. Gökyüzünden bakıldığında, eli yüzü düzgünce bir Gregor Samsa gibi görünüyor olmalıydım. Bu beni hüzünlendirmiyordu, hayır. Aksine ölümümü kolaylaştıran bir şeydi. Bir böceği öylece ezip geçerken kim durup birkaç saniye düşünürdü ki?</span></p>

      <p class="METIN"><span class="METIN" style="font-size:1em;" xml:lang="tr-TR">Markete vardığımda, benimle konuşmayı pek tercih etmeyen domateslerin yüzünde her zamanki kindar ve küçücük bir kıvılcımı koca bir yangına dönüştürmek için sabırsızlıkla bekleyen sinsi ifade vardı. Bu ifade her geçen gün daha da belirginleşerek ürkütücü bir hal alıyordu.</span></p>

      <p class="METIN"><span class="METIN" style="font-size:1em;" xml:lang="tr-TR">Korkuyor muydum? Belki biraz... Ama bu his beni sindirmeye yetmiyor, aksine kıyametin hepten kopması için habire içimi kamçılıyordu.</span></p>

      <p class="METIN"><span class="METIN" style="font-size:1em;" xml:lang="tr-TR">Kazara bir şey soran olursa duymazlıktan geliyordum mesela... Ya da başımdan savıyor, cevap vermemek için şımarık bir çocuk inadıyla direniyordum.</span></p>

      <p class="METIN"><span class="METIN" style="font-size:1em;" xml:lang="tr-TR">Onlara her fırsatta hiçbir hareketlerinin, hiçbir sözlerinin, hatta nefes alıp verişlerinin bile umurumda olmadığını bir şekilde sezdirmeye çalışıyordum. Kendi halimde, kendi dünyamda öylece takılmak istiyordum, buna kim ne diyebilirdi ki?</span></p>

      <p class="METIN"><span class="METIN" style="font-size:1em;" xml:lang="tr-TR">Onlara içten içe, “Sizleri yok sayıyorum ey aptallar! Çünkü hepinizden daha zekiyim... Önüme konan şu aptal işe sizler kadar aldırmadığımdan, bayat hayatlarınızı hiç çekici bulmadığımdan, her küçük sevinciniz beni iğrendirdiğinden!” diyordum.</span></p>

      <p class="METIN"><span class="METIN" style="font-size:1em;" xml:lang="tr-TR">Sessiz dursam da sözlerimi tek tek duyuyorlardı biliyorum. Böylece kimin kimden iyi durumda olduğunu kanıtlamak istiyorlardı. Aslında kendi hayatlarının yaşanmaya değdiğine inanmaya çalışıyorlardı, bu apaçıktı...</span></p>

      <p class="METIN"><span class="METIN" style="font-size:1em;" xml:lang="tr-TR">Ama insanlar kaçar... En çok da gerçeklerden. Uyurgezer sürüleri gibi kısa mesafelerini kat ederken birbirlerine bakıp avunmak ve uyuşmak isterler. Dilencilere para saçmaları, dert dinlemeleri, dedikodu yapmaları hep bu yüzdendir.</span></p>

      <p class="METIN"><span class="METIN" style="font-size:1em;" xml:lang="tr-TR">Ara sıra felaketler olur. Yangınlar, depremler, patlayan bombalar gibi... Yüzlerce suçsuz ölür. Ağlaşırlar. Gözyaşı akıtırken içten içe kendilerini şanslı hissederler ve yaşama hırsları da sebepsizce dirilir. Ertesi güne daha dinç uyanıp, “Hayat işte” derler... Hafife alırlar. Bir an önce unutmak için.</span></p>

      <p class="METIN"><span class="METIN" style="font-size:1em;" xml:lang="tr-TR">Benimse hiçbir şeyi unutmak yahut hafife almak için sebebim yoktu. Her şeyi açık açık söylemeye hiç olmadığım kadar hazırdım. Sadece gerçeklerden bahsetmek bu kadar mı zordu? “Ne şanslıyız ki orada değildik” demek?</span></p>

      <p class="METIN"><span class="METIN" style="font-size:1em;" xml:lang="tr-TR">İşgüzar bir domatese, yaptıklarının dünyadaki milyarlarca insandan tek bir tanesinin bile umurunda olmadığını ve neredeyse otuz yaşına gelmişken herhangi birinin hiçbir meziyet gerektirmeyen bu aptal işi kolaylıkla yapabileceğini hatırlatmak... Buradan kovulduğunda bulabileceği en iyi işin bir başka market köşesinde sürünmek olacağını, hayatının hep böyle geçeceğini, kazara evlenirse bir zaman sonra karısıyla birbirlerinden nefret edeceklerini, çocuklarının da kendini bilmeye başladığı andan itibaren onları aşağılayıp duracağını, eğer şanslıysa sağa sola yaltaklanarak sonunda ola ola bir market müdürü olacağını, ömrünü kör ve sağır yaşlılara fiyat etiketi okuyarak geçireceğini açık açık söylemek?</span></p>

      <p class="METIN"><span class="METIN" style="font-size:1em;" xml:lang="tr-TR">Evet yaptım! Gözüme kestirdiğim ilk domatese bunların tümünü bir çırpıda döküverdim ağzımdan.</span></p>

      <p class="METIN"><span class="METIN" style="font-size:1em;" xml:lang="tr-TR">“Ya sen?” dedi ki bu verilebilecek en klişe karşılıktı.</span></p>

      <p class="METIN"><span class="METIN" style="font-size:1em;" xml:lang="tr-TR">“Ben durumumla son derece barışığım, bu yüzden de en yakın zamanda intihar edeceğim” dedim.</span></p>

      <p class="METIN"><span class="METIN" style="font-size:1em;" xml:lang="tr-TR">“Kafayı yemişsin” dedi.</span></p>

      <p class="METIN"><span class="METIN" style="font-size:1em;" xml:lang="tr-TR">Birkaç meraklı domates göğüslerini kabartarak, sanki arkalarında çivili sopalar taşıyorlarmış gibi yanaştı.</span></p>

      <p class="METIN"><span class="METIN" style="font-size:1em;" xml:lang="tr-TR">“Demin arkadaşa söylediklerimin tümü sizin için de geçerli...” dedim.</span></p>

      <p class="METIN"><span class="METIN" style="font-size:1em;" xml:lang="tr-TR">“Nedir o?” diye sordular.</span></p>

      <p class="METIN"><span class="METIN" style="font-size:1em;" xml:lang="tr-TR">“Boş verin, saçmalıyor...” dedi sinik domates.</span></p>

      <p class="METIN"><span class="METIN" style="font-size:1em;" xml:lang="tr-TR">“Söylesene!” diye üsteledim.</span></p>

      <p class="METIN"><span class="METIN" style="font-size:1em;" xml:lang="tr-TR">“Sen söyle... Uğraşamam!”</span></p>

      <p class="METIN"><span class="METIN" style="font-size:1em;" xml:lang="tr-TR">“Buraya geldiğim ilk gün ne düşündüm biliyor musunuz?”</span></p>

      <p class="METIN"><span class="METIN" style="font-size:1em;" xml:lang="tr-TR">Sakin tavrımı bozmadan devam ettim:</span></p>

      <p class="METIN"><span class="METIN" style="font-size:1em;" xml:lang="tr-TR">“Hepinizin irili ufaklı domatesler olduğunuzu... Şu rafta duran domatesler gibi siz de tek tek çürüyeceksiniz! Yumuşayıp sulanacaksınız, derileriniz buruşacak, azar azar küflenip kokacaksınız! Ve size uzanan eller pörsümüş derinizi tuttuktan sadece birkaç saniye sonra ne bok olduğunuzu anlayıp geri bırakacak... Çöpe sallayacaklar topunuzu birden! Diğer zavallı çöplerin arasına... Ezik götler!” dedim ve aynı anda yumruğu yedim.</span></p>

      <p class="METIN"><span class="METIN" style="font-size:1em;" xml:lang="tr-TR">Hoşuma gitmişti, itiraf etmeliyim. O ana kadar tek başıma konuşuyordum. İşte, şimdi gerçekten diyalog kurmayı başarmıştık.</span></p>

      <p class="METIN"><span class="METIN" style="font-size:1em;" xml:lang="tr-TR">Sözleşmişçesine beni tam ortalarına alıp ezmek istediler. Ama ben kıyıya köşeye saklanacak türden bir Gregor Samsa değildim. Elime ne geçerse onlara fırlatmaya başladım. Azgın kediler gibi gırtlağımı yırtarak bağırıyordum. Yoğurtlar, peynirler, salam, sucuk paketleri havada uçuşuyordu. Sonra yumurtalara yapıştım. Tam kafalarını isabetleyerek kartopu gibi hızla fırlatıp onları saçlarında yahut yüzlerinde patlatıyordum. Ama ben de bir tuz paketini tam kafama yemiştim, çarpmanın şiddetiyle ince plastik yırtılıp kıyafetimden içeri milyon tane küçük beyaz zerre dökülerek terli tenime yapışmıştı.</span></p>

      <p class="METIN"><span class="METIN" style="font-size:1em;" xml:lang="tr-TR">Bir şişe kola kapıp salladıktan sonra kapağını açıp bir partinin ortasındaymışçasına üstlerine püskürttüm. Biri cevaben koca bir domatesi kurşun gibi kıçımda patlattı. Son derece anlamlı bir hareketti, kabul ediyorum...</span></p>

      <p class="METIN"><span class="METIN" style="font-size:1em;" xml:lang="tr-TR">Herkes, ağzına gelen lafı orta yere tükürüveriyordu.</span></p>

      <p class="METIN"><span class="METIN" style="font-size:1em;" xml:lang="tr-TR">Gülüyordum... Ağzında tek dişi kalmamış, çırılçıplak gezindiği vücudu yara bere içinde bir deli gibi katıla katıla gülüyordum.</span></p>

      <p class="METIN"><span class="METIN" style="font-size:1em;" xml:lang="tr-TR">Reyonlar arasında köşe kapmaca oynuyorduk. O aptal kız sinsice yanaşıp tam yüzümün ortasına sinek ilacı sıkmaya çalıştı. Onu sert bir darbeyle iterek yere yapıştırdım. Sonra da kafasından aşağı biraz kola boca ettim.</span></p>

      <p class="METIN"><span class="METIN" style="font-size:1em;" xml:lang="tr-TR">Herkes havada uçuşanlardan korunmaya çalışıyor, yaşlılarsa ağladı ağlayacak halleriyle kendilerini dışarı atmaya uğraşıyordu.</span></p>

      <p class="METIN"><span class="METIN" style="font-size:1em;" xml:lang="tr-TR">“Bir daha bu markete gelirsem! Burası iyice çığırından çıktı! Allah topunuzun belasını versin! Ne biçim iş bu anlamadım!” benzeri laflar ediyorlardı.</span></p>

      <p class="METIN"><span class="METIN" style="font-size:1em;" xml:lang="tr-TR">Dört bir yanımı sararak beni çevrelemeleri uzun sürmedi. Bu eşsiz anın tadını doyasıya çıkarabilmek için yavaş adımlarla yanaşacak, beni tek hamlede tabanlarına yapıştırıp ezmek yerine kollarımı tek tek kopartıp gövdemi iğneye geçirdikten sonra ateşe vereceklerdi.</span></p>

      <p class="METIN"><span class="METIN" style="font-size:1em;" xml:lang="tr-TR">Müdürün geldiğini görmedim. Çünkü o sırada elimdeki kola şişesinin dibinde kalanı ağzıma akıtıyordum. Yüzü kıpkırmızıydı. Yanakları, gözleri, burun delikleri, saçlarıyla dişleri bile kızarmıştı.</span></p>

      <p class="METIN"><span class="METIN" style="font-size:1em;" xml:lang="tr-TR">O an, çizgi filmlerdeki gibi kulaklarından buharlar çıkacağını düşündüm. Bu da beni kıkırdattı. Ya da on bin parçaya bölünecek, patlayarak infilak ederken havada sapsarı, parlak yıldızlar uçuşacaktı! Gayet küstah bir biçimde elimdeki boş kola şişesini yere, herifin ayaklarının dibine fırlattım. Ve aynı anda ömrüm boyunca yediğim en okkalı tokat patladı yüzümde!</span></p>

      <p class="METIN"><span class="METIN" style="font-size:1em;" xml:lang="tr-TR">“Siktir git!” dedi.</span></p>

      <p class="METIN"><span class="METIN" style="font-size:1em;" xml:lang="tr-TR">Evet, bu lafı hak etmiştim. Belki tokadı da... Ama yine de o ifadesiz heriften bu kadarını beklemezdim. Beni şaşırtmayı başarmıştı.</span></p>

      <p class="METIN"><span class="METIN" style="font-size:1em;" xml:lang="tr-TR">Diğer domateslerin arasından yüzümdeki pis sırıtmayla süzüle süzüle yürüdüm. Giderken birkaç pislik daha yapmayı düşündüm. Ne bileyim, onlara birkaç sakız paketi fırlatmayı, elmalardan birini ısırıp beğenmemiş gibi yere atmayı, yahut deodorantlardan</span> <span class="METIN" style="font-size:1em;" xml:lang="tr-TR">birini açıp koltukaltlarıma sıkmayı filan... Vazgeçip yürüdüm. Bu kadarı bana yetmişti...</span></p>

      <p class="METIN"><span class="METIN" style="font-size:1em;" xml:lang="tr-TR">Müdür arkamdan, “Polis çağıracağım!” diye bağırdı. “Yaptığın tüm pisliklerin tek tek zabtı tutulacak! Hepsinin parasını son kuruşuna kadar ödeyeceksin!”</span></p>

      <p class="METIN"><span class="METIN" style="font-size:1em;" xml:lang="tr-TR">“Etrafa birkaç peynir paketi attım diye beni hapse tıkmazlar ya... Hem ben bunu kendimi korumak için yaptım. Yediğim yumrukla tokat da cabası! Asıl benim onlardan davacı olmam gerekir” diye düşündüysem de söylemedim.</span></p>

      <p class="METIN"><span class="METIN" style="font-size:1em;" xml:lang="tr-TR">O aptal marketten böylece bir çırpıda kurtulmuştum. Oradan çıktığım gibi doğru eve döndüm. Annem şaşkınlıkla, şişip morarmaya başlamış elmacıkkemiğime, üstüme bulaşan abuk sabuk, renk renk lekelere baktı.</span></p>

      <p class="METIN"><span class="METIN" style="font-size:1em;" xml:lang="tr-TR">Ona, “İstifa ettim” dedim.</span></p>

      <p class="METIN"><span class="METIN" style="font-size:1em;" xml:lang="tr-TR">“Niye?” diye sordu.</span></p>

      <p class="METIN"><span class="METIN" style="font-size:1em;" xml:lang="tr-TR">Ruhumun, aklımla sürdürdüğü bunca yıllık işbirliğine hepten son verdiğini söyleyemezdim ya...</span></p>

      <p class="METIN"><span class="METIN" style="font-size:1em;" xml:lang="tr-TR">O yüzden, “Markettekilere birtakım gerçeklerden bahsettim. Saldırganlaşıp üzerime yürüdüler. Kendimi korumak için elime geçen birkaç şeyi onlara fırlattım. Nitekim birlikte çalışamayacağımız anlaşıldı, istifa ettim” dedim.</span></p>

      <p class="METIN"><span class="METIN" style="font-size:1em;" xml:lang="tr-TR">O anın coşkusuyla tüm bunları bağırarak söylemiştim ama ne kadarını duyabilmişti, bilmiyorum. Bir şey demedi.</span></p>

      <p class="METIN"><span class="METIN" style="font-size:1em;" xml:lang="tr-TR">Sessizce odama süzülüp yatağıma uzandım ve gece boyunca Gregor Samsa’ya o geri zekâlılara yaptıklarımı anlattım.</span></p>
    </div>
  </div>
</body>
</html>
