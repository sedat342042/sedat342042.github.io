<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>YOK_OLMA_KILAVUZU-7.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="YOK_OLMA_KILAVUZU-7.html" xml:lang="tr-TR">
    <div class="story">
      <p class="KISIM-BASLIK" id="toc_marker-7"><span class="KISIM-BASLIK" xml:lang="tr-TR">7</span></p>

      <p class="METIN"><span class="METIN" style="font-size:1em;" xml:lang="tr-TR">Marketten kovulduktan sonraki birkaç günümü odamdan çıkmadan müzik dinleyerek geçirdim. Bu genç ölüler işini epey sevdiğimden, internette araştırmalar yapıp, ulaştığım isimlerin mp3’lerini indiriyordum. Çünkü bazılarının plağı ha dedin mi bulunmuyordu. Hatta elime bir çırpıda uzatılıveren Jimi Hendrix plağına şimdi bir hazine gözüyle bakmaya başlamıştım. Üstelik sahafın içine doluşan sivilceli abazan topluluğu sinirime dokunuyordu. Her gidişimde orayı biraz daha kalabalık buluyordum. Bu furya dinip de orası eski haline dönene dek –o kadar yaşar mıyım bilmiyorum– gitmemeye karar verdim. Açıkçası tadı kaçmıştı artık.</span></p>

      <p class="METIN"><span class="METIN" style="font-size:1em;" xml:lang="tr-TR">Joy Division, Mayhem, Nick Drake, Yavuz Çetin... İşte öyle hepsini biraz biraz dinliyordum...</span></p>

      <p class="METIN"><span class="METIN" style="font-size:1em;" xml:lang="tr-TR">Annem sanki benimle birlikte oturuyormuş gibi odamın karanlığından ve havasızlığından yakınıp duruyor, her fırsatta ortalığı temizlemeye yahut düzenlemeye çalışıyordu. Bense etrafın dağınık olmasından, içerdeki pisliğin ve karmaşanın gitgide artmasından, çöplere tutkun o manyaklar gibi garip bir haz alıyordum. Beni zorla alışverişe gönderiyor, fırsattan istifade temizliğe girişiyor, döndüğümde perdelerle pencereleri açılmış, etrafta ne varsa alakalı alakasız üst üste dizilmiş buluyordum.</span></p>

      <p class="METIN-ITALIK"><span class="METIN" style="font-size:1em;" xml:lang="tr-TR">O gün, yine bu türden bir düzenleme için olsa gerek, eften püften ihtiyaçların yazılı olduğu bir listeyi elime tutuşturdu. Üç şişe çamaşır suyu, bir paket Türk kahvesi, peçete ve limon. Sıkkınca aldım listeyi elinden. Üstümdeki lekeli</span> <span class="METIN-ITALIK" style="font-size:1em;" xml:lang="tr-TR">sweatshirt</span> <span class="METIN" style="font-size:1em;" xml:lang="tr-TR">ile eşofman altını değişmeye gerek duymadan çıktım.</span></p>

      <p class="METIN"><span class="METIN" style="font-size:1em;" xml:lang="tr-TR">Darmadağınıktım. Sakallarım uzamıştı. Bunun hoşuma gittiğini söyleyebilirim, çünkü beni olduğumdan büyük gösteriyordu.</span></p>

      <p class="METIN"><span class="METIN" style="font-size:1em;" xml:lang="tr-TR">Kapıdan çıkarken koridora yığılmış onlarca eşyayla karşılaştım. Yan daireye yine birileri taşınıyordu. Zaten altı yedi ayda bir kiracı değişirdi. Pek dayanamadığım türde gençler, kırkında bekâr adamlar ya da on-on beş kedisiyle yaşayan yaşı geçkin yalnız kadınlar tutardı orayı.</span></p>

      <p class="METIN"><span class="METIN" style="font-size:1em;" xml:lang="tr-TR">Kocaman kırmızı bir kanepe kapının ağzında duruyordu. Büyük beyaz dolap kapakları duvara dayalıydı. Beyaz komodinler, koliler, kutular... Bir yandan da yanlarına durmadan yenileri yığılıyordu.</span></p>

      <p class="METIN"><span class="METIN" style="font-size:1em;" xml:lang="tr-TR">Merdivenlerden inerken, elinde renkli küçük bir kutu taşıyan sarışın bir kızla yan yana geçtik. O muydu diye düşündüm. Marketteki kız. Arkasından bacaklarına baktım. Yürüyüşünü inceledim. Üzerinde deri bir ceketle dapdar bir kot pantolon vardı. Sürekli file çorapla gezmesi saçma olurdu zaten. Boyu marketteki kıza oranla kısaydı sanki. Yürüyüşü de dağınık değil de hoplar gibiydi. Ayaklarının altında küçük yaylar varmışçasına havalana havalana ilerliyordu. Ama belki böyle bir günde adımları daha dinçti, bunu kim bilebilir?</span></p>

      <p class="METIN"><span class="METIN" style="font-size:1em;" xml:lang="tr-TR">Eşleştirebileceğim yeni ayrıntıların izini sürerken duvarın dibinden kıvrılıp yok oldu. Yukarı çıkıp konuşmayı düşündüm. “Hoş geldiniz. Demek yeni taşındınız” benzeri aptal klişe laflar etmeyi. Vazgeçtim. Onu öylece eksik bırakmak, yine bir çeşit mazoşistlikle hoşuma gitmişti. Böyle hep tersini yaparım. Aklım başka şey söyler, ruhum başka. Aleyhime işleyecek her oyuna, nedense işte hep böyle varımdır.</span></p>

      <p class="METIN"><span class="METIN" style="font-size:1em;" xml:lang="tr-TR">Apartmanın ardına dek açılmış kapılarından dışarı çıktım. Başka eşyalarla koliler girişe dizilmişti. O eşyaların arasından elinde battaniyeye sarılı, dikdörtgen biçiminde, ne bileyim belki bir müzik seti, küçük bir sandık yahut mini fırın taşıyan, uzun boylu, yüzünün keskin ve sert hatları koca bir kayadan yontulmuşa benzeyen, etrafıyla son derece ilgisiz, saçları kısacık tıraşlı bir herif gördüm. Giyimi hamallara göre farklıydı. Hem böylesi iri biri neden küçücük bir eşya taşıyor olsundu ki?</span></p>

      <p class="METIN"><span class="METIN" style="font-size:1em;" xml:lang="tr-TR">Mazoşistliğim kabararak o kızla bu herife hemen bir hikâye uydurdu. Birlikte yaşayacaklardı. Öyle değilse de bana pek arkadaşıymış gibi gelmemişti.</span></p>

      <p class="METIN"><span class="METIN" style="font-size:1em;" xml:lang="tr-TR">İşte ona dadanabilirdim. Başımı hafifçe eğdirerek selam verdim.</span></p>

      <p class="METIN"><span class="METIN" style="font-size:1em;" xml:lang="tr-TR">Güneş gözlüğünün ardında nasıl bir siklemez ifade vardı bilmiyorum ama aldırmadan yoluna devam etti.</span></p>

      <p class="METIN"><span class="METIN" style="font-size:1em;" xml:lang="tr-TR">Üsteledim, “Merhaba. Yeni taşınıyorsunuz galiba?”</span></p>

      <p class="METIN"><span class="METIN" style="font-size:1em;" xml:lang="tr-TR">Durdu, “Evet. Bir mahsuru mu var?”</span></p>

      <p class="METIN"><span class="METIN" style="font-size:1em;" xml:lang="tr-TR">Afalladım. Benden hiç hoşlanmamıştı, bu kesindi... Hatta beni ota boka burnunu sokan, her gördüğüne yapışan, sosyalleşme meraklısı o gençlerden biri sanmıştı.</span></p>

      <p class="METIN"><span class="METIN" style="font-size:1em;" xml:lang="tr-TR">Şaşkın ifademle okkalı bir cevap arandım. Aklım boşlaşmıştı. Aklıma sokulan tüm kelimeler daha da ezilip büzülmeye niyetliydi.</span></p>

      <p class="METIN"><span class="METIN" style="font-size:1em;" xml:lang="tr-TR">Ben böyle durmuş düşünürken geçip gitti... Bu da ikinci bir cevaptı ve ilkinden çok koymuştu.</span></p>

      <p class="METIN"><span class="METIN" style="font-size:1em;" xml:lang="tr-TR">Öylece kalakaldım. Tiksinmiştim heriften. O kibirli sırtına atlayıp onu yere devirerek bir sağ bir sol, ağzı burnu kan içinde kalana dek yumruklamayı istedim. Fakat sadece birkaç gün önce yediğim, şişliği henüz inmemiş yumruğu hatırlayıp vazgeçtim.</span></p>

      <p class="METIN"><span class="METIN" style="font-size:1em;" xml:lang="tr-TR">Arkasından, “Göt herif...” diye mırıldandım sadece.</span></p>

      <p class="METIN"><span class="METIN" style="font-size:1em;" xml:lang="tr-TR">Hamallar birbirine bakıp kan ter içinde gülüştü. Sonra aralarında Kürtçe bir muhabbete koyuldular.</span></p>

      <p class="METIN"><span class="METIN" style="font-size:1em;" xml:lang="tr-TR">Ne dediklerini anlayamasam da eminim, “Salağa bak! Dümbük! İkile taş arabası! Sert kayaya çarptın!” benzeri klişe laflar ediyorlardı. Çünkü hayat hep böyle klişe laflarla doluydu. Hatta çoğu zaman onlardan kurtulmanın imkânsız olduğunu düşünüyordum.</span></p>

      <p class="METIN"><span class="METIN" style="font-size:1em;" xml:lang="tr-TR">Sadece laflar mı? O klişe lafları edebilmek için seçilen konular, mimikler, bakışlar, aşağılamalarla dışlamalar, özlemler, sitemler, haset ve kıskançlıklar; hepsi çok önce sayfa sayfa, cümle cümle, kelime kelime, en ufak noktalama işaretlerine varana dek ezberlenmiş yahut ezberletilmiş gibiydi.</span></p>

      <p class="METIN"><span class="METIN" style="font-size:1em;" xml:lang="tr-TR">Geceleri herkes uyurken, birileri tek tek kafaları açıp bu lafları tıka basa koyduktan sonra geri kapatıyordu sanki! Başka türlü bu aptallığa inanmak zordu.</span></p>

      <p class="METIN"><span class="METIN" style="font-size:1em;" xml:lang="tr-TR">Yürümeye devam ederken dönüp apartmana baktım. Annem penceredeydi ve eli çenesine dayalıydı. Dışarıdan hep böyle göründüğünü, bu sokaktan geçenlerin onu hep böyle, bu haliyle tanıdıklarını düşündüm.</span></p>

      <p class="METIN"><span class="METIN" style="font-size:1em;" xml:lang="tr-TR">“Bizim deli camda yine. Mesaisine başlamış.”</span></p>

      <p class="METIN"><span class="METIN" style="font-size:1em;" xml:lang="tr-TR">Üstelik sokağa da bakmıyordu. Öylece uzağa, içi bomboş bir yere dalmış, çıkamıyor görünüyordu.</span></p>

      <p class="METIN"><span class="METIN" style="font-size:1em;" xml:lang="tr-TR">“Ne yalnız bir kadın... Dertli. Kimi kimsesi yok mu acaba? Varsa bile belli ki pek uğramıyor. Yaşlılık ne zor şey” deyip ona acıyor, birkaç dakika için bile olsa annemin boş bakışlarının yanında kendi hayatlarının muhteşemliğini görüp seviniyorlardı.</span></p>

      <p class="METIN"><span class="METIN" style="font-size:1em;" xml:lang="tr-TR">Yan daireye takıldı gözüm. Kiralık ilanı çıkmıştı. O kız pencerenin kıyısına ellerini dayamış, aşağıdan taşınan eşyalara bakıyordu. Marketteki kıza göre saçları daha kısaydı sanki ve rengi de –o gün gördüğüme göre– daha koyuydu, bal rengine çalıyordu. Yüzü de daha minyondu. Belki de uzakta olduğum için öyle gelmişti.</span></p>

      <p class="METIN"><span class="METIN" style="font-size:1em;" xml:lang="tr-TR">Ona baktığımı fark etti. Bir saniyenin onda biri kadar bir anda göz göze geldik. Kendimi yakalanmış hissedip ani bir hareketle başımı yola çevirdim. Sonra da aptal gibi refleksle alnıma küçük bir şaplak yapıştırıp durumumu daha da batırdım. Durduk yerde her yeni hareketimle kendimi daha çok rezil ediyordum.</span></p>

      <p class="METIN"><span class="METIN" style="font-size:1em;" xml:lang="tr-TR">Pişmanlıkla yürümeye koyuldum. Markete gidip o geri zekâlılara bulaşmak aklımdan geçtiyse de vazgeçip yakındaki bakkaldan listedekileri aldım.</span></p>

      <p class="METIN"><span class="METIN" style="font-size:1em;" xml:lang="tr-TR">Dönerken tek düşüncem, o sarışın kızla yeniden karşılaşıp karşılaşmayacağımızdı. Hatta karşılaşırsak ne yapacağımı dahi düşünmeye başlamıştım. Göz göze geleceğimiz anı, zihnimde açılacak o koskoca çukuru, sonra o çukura nasıl da tek bir anda karga tulumba düşüvereceğimi hayal ediyordum ki onu gördüm.</span></p>

      <p class="METIN"><span class="METIN" style="font-size:1em;" xml:lang="tr-TR">Kapıdaydı. Her an bir şey yere düşüp bin parçaya bölünecekmiş gibi, endişeyle içeri taşınan eşyalara bakıyordu.</span></p>

      <p class="METIN"><span class="METIN" style="font-size:1em;" xml:lang="tr-TR">Kaçarcasına geçtim yanından... Resmen korkmuştum!</span></p>

      <p class="METIN"><span class="METIN" style="font-size:1em;" xml:lang="tr-TR">Apartmana girişimle korkumun öfkeye dönüştüğünü sezdim.</span></p>

      <p class="METIN"><span class="METIN" style="font-size:1em;" xml:lang="tr-TR">Hızla uçuşan adımlarımdan, öne eğik başımdan, bir an önce kaçıp kurtulmak isteyen düşüncemden, artık ardımda kalan o sarışın kızın henüz farkına varamadığım onlarca eksik ayrıntısıyla kaya suratlı kibirli sevgilisinden; ve aralarında yaşanmış yahut yaşanması muhtemel onlarca mutlu günden, saatten, dakikadan, andan, hepsinden nefret etmiştim!</span></p>

      <p class="METIN"><span class="METIN" style="font-size:1em;" xml:lang="tr-TR">Annem kapıyı açıp mesaisine geri dönmüştü. Odama girdiğimde camlar açılmıştı.</span></p>

      <p class="METIN"><span class="METIN" style="font-size:1em;" xml:lang="tr-TR">Derhal salona gidip, “O camlara bir daha dokunursan hepsini yerlerine çivilerim!” diye bağrındım.</span></p>

      <p class="METIN"><span class="METIN" style="font-size:1em;" xml:lang="tr-TR">Annem duymazdan gelip de aldırış etmeyince elime ne gelirse hırsla yere fırlatmaya başladım! Mermer sehpanın üzerindeki yapma çiçek sepetini, yıllardır tek bir izmaritin bile söndürülmediği kristal kül tablalarını, kanepenin işli yastıklarını, adım başı serilmiş dantel örtüleri, her tarafına kurdeleler yapıştırılmış televizyon kumandasını!</span></p>

      <p class="METIN"><span class="METIN" style="font-size:1em;" xml:lang="tr-TR">Televizyonun üzerinde duran, annemin isminin yazılı olduğu nazarlık biçimdeki aptal süsü!</span></p>

      <p class="METIN"><span class="METIN" style="font-size:1em;" xml:lang="tr-TR">İçerisinde, başımdaki kep ve giydiğim cüppeyle kendimi Kurbağa Kermit gibi hissettiğim mezuniyet fotoğrafımın durduğu çerçeveyi duvara yapıştırdım! Sonra paramparça camın arkasındaki tipime son bir kez baktım. Geri zekâlı fotoğrafçı yaptığı rötuşla yüzümü bir ton pudra sürülmüş gibi göstermişti. Resmen ibne şarkıcılar gibi görünüyordum! Elimin titrek heyecanıyla o resmi bine parçaladım!</span></p>

      <p class="METIN"><span class="METIN" style="font-size:1em;" xml:lang="tr-TR">Annem çektirdiğim tüm vesikalıklardan bir kolaj yapıp duvara asmıştı. O çerçevedeki fotoğrafları da bir bir haklarken aralarından birinin bana hiç mi hiç benzemediğini fark ettim. Böyle bir fotoğrafım olduğundan haberim bile yoktu desem yeridir...</span></p>

      <p class="METIN"><span class="METIN" style="font-size:1em;" xml:lang="tr-TR">Fluydu... Gözlerim kapalı çıkmıştı. Öyle ki sokakta yürürken şöylece bir etrafınıza bakınsanız o fotoğrafa benzeyen en az yüz kişi görebilirdiniz. Kırmızı fonun önünde duruyordum. Saçlarım kısacık tıraşlıydı ve çenem hafif yukarı kalkıktı. Kaşlarımı çatmıştım. Üstümde kareli berbat bir gömlek vardı. Yedi sekiz yıl önce çekilmiş olmalıydı. Onu ayırıp bir intihar notu gibi cebime tıktım. Neden bilmem, o pozu bildiğim tüm hallerime kıyasla kendime daha çok yakıştırmıştım...</span></p>

      <p class="METIN"><span class="METIN" style="font-size:1em;" xml:lang="tr-TR">Sonra yıllardır sinirimi bozan birkaç bibloyu; elinde sepet tutan, saçları iki yandan örgülü küçük kızı ve kol kola girmiş neşeyle şarkı söylüyormuş gibi duran iki porselen çocuğu öfkeyle yere fırlatıp üstlerinde tepindim! Neşeleri aklımı kaçırtacak kadar beni öfkelendiriyordu! Hepsinden nefret ediyordum! Örgülü saçlarından, tuttukları sepetlerle dans edip şarkı söyleyişlerinden, tüm o dantellerden, işlerden, süslerden, kurdelelerle yapma çiçeklerden!</span></p>

      <p class="METIN"><span class="METIN" style="font-size:1em;" xml:lang="tr-TR">Annem ellerini başına götürmüş, “Evi başıma mı yıkmak istiyorsun?” diyen ifadesiyle panik ve korku içinde mıhlandığı yerde bakakalmıştı. Hışımla pencerenin kenarına yürüdüm ve perdeleri küçücük bir ışık huzmesi bile sızamayacak biçimde sıkı sıkıya kapatıp acımasızca bağırdım:</span></p>

      <p class="METIN"><span class="METIN" style="font-size:1em;" xml:lang="tr-TR">“Biraz da duvara bakarak bekle!”</span></p>

      <p class="METIN"><span class="METIN" style="font-size:1em;" xml:lang="tr-TR">Ağladı ağlayacak haliyle içeri kaçtı. Öfkem tam tamına durulmadıysa da aldırmadım. Sinirden titreyen ellerimle perdeyi aralayıp tülü sıyırmadan dışarı baktım. Belki biraz sakinleşirim diye... Birkaç dakikalığına da olsa o sarışın kızın yüzünde kaybolabilmek için...</span></p>

      <p class="METIN"><span class="METIN" style="font-size:1em;" xml:lang="tr-TR">Apartmanın girişine park edilmiş kamyonetin yanı başında ellerini beline dayamış, sanırım ne kadar eşya kaldığını hesaplamaya çalışıyordu. Hemen arkasında iki hamal birbirine küçük şaplaklar yapıştırıp gülerek şakalaşıyordu. Bir başkası kamyonete yanaşıp sırtını eğdi. Ağzında yarısı yanmış, külü yere düştü düşecek bir sigara vardı. Battaniyeye sarılı buzdolabını yatırarak adamın sırtına yüklediler. Kül, üstüne binen ağırlığın şiddetiyle kopup yere düştü. Sigarasından derin nefesler kökleyerek yüzü duman içinde taşımaya devam etti hamal.</span></p>

      <p class="METIN"><span class="METIN" style="font-size:1em;" xml:lang="tr-TR">“Kanıksamış” diye düşündüm. Sırtına bir tüy de konsa, koca bir buzdolabı da, artık pek bir şey fark etmez...</span></p>

      <p class="METIN"><span class="METIN" style="font-size:1em;" xml:lang="tr-TR">Kimisi zamanla duyarsızlaşırdı işte böyle. Yüklerle yaşamaya alışırdı. Kimisi de her şeyi sırtından attığı gibi kaçıp uzaklaşmak isterdi. Hiçbir yükü bir adım ötesine kımıldatmaya mecali olmazdı. Ya da isyanla her şeyi parçalamak, un ufak etmek isterdi.</span></p>

      <p class="METIN"><span class="METIN" style="font-size:1em;" xml:lang="tr-TR">Bense tüm bu ihtimallerin tam ortasında duruyordum. Durmuş, o sarışın kızın eksik ayrıntılarını zihnimin duvarlarına kazımaya uğraşıyordum.</span></p>
    </div>
  </div>
</body>
</html>
