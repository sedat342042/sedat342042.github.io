<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>YOK_OLMA_KILAVUZU-13.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="YOK_OLMA_KILAVUZU-13.html" xml:lang="tr-TR">
    <div class="story">
      <p class="KISIM-BASLIK" id="toc_marker-13"><span class="KISIM-BASLIK" xml:lang="tr-TR">13</span></p>

      <p class="METIN"><span class="METIN" style="font-size:1em;" xml:lang="tr-TR">Bileklerimi kestiğim gün gizli niyetim ortaya çıkmıştı. Her fırsatta sığındığım sırrı, oluk oluk döktüğüm kanla herkese ilan etmiştim. Ölümüm kimseyi şaşırtmazdı artık. Tam tersi beklenen bir şey haline gelmişti. İlk tepkileri, “Bunda şaşılacak ne var? Belliydi zaten...” demek olacaktı.</span></p>

      <p class="METIN"><span class="METIN" style="font-size:1em;" xml:lang="tr-TR">Mahallede bileklerini kesen kaçık olarak ünlenmiştim. Herkes problemimin, beni böyle bir yola sürükleyenin ne olduğu merakına kapılmış, komşu ziyaretlerinde yeni bir sohbet konusu bulunmuştu. Anneme acıyanların sayısı da kuşkusuz artmıştı...</span></p>

      <p class="METIN"><span class="METIN" style="font-size:1em;" xml:lang="tr-TR">Konuyu merak edenler sonraki birkaç gün boyunca evimize doluştu. Annemin duymaz kulaklarına arka arkaya onlarca soru uçurdular. Annem aldırmadı... Onca kişinin girip çıkışıyla etrafa durmadan yenileri konan tozlara odaklanmıştı sanırım ve pencere önündeki mesaisinin yarım yamalak işittiği sevimsiz sorularla bölünmesine...</span></p>

      <p class="METIN"><span class="METIN" style="font-size:1em;" xml:lang="tr-TR">“Bilmem ki... Bilmiyorum... Kim bilir...” diye tekrar edip duruyordu.</span></p>

      <p class="METIN"><span class="METIN" style="font-size:1em;" xml:lang="tr-TR">Onları rahatsız etmek için arada bir salona giriyor, yüzlerine dik dik bakıp, bir şey arıyormuşum gibi büfenin çekmecelerini karıştırıyor, sonra da anneme dönüp, “Ya benim burada ipim vardı... Nerde o?” benzeri sorular soruyordum.</span></p>

      <p class="METIN"><span class="METIN" style="font-size:1em;" xml:lang="tr-TR">O kocakarı kalabalığından, “Aaa!” diye bir korku nidası yükselirken annem şaşkınlıkla yüzüme bakıyordu... Bir kahkaha patlatarak, anneme, “Şaka şaka” dedikten sonra o karılara birbirinden psikopat bakışlar atıyordum.</span></p>

      <p class="METIN"><span class="METIN" style="font-size:1em;" xml:lang="tr-TR">Göz göze geldiğimizde her birinin yüzüne korkulu bir gülümseme yapışıyordu. O ifadeyi yüzlerinden söküp atmak geliyordu içimden... Benimle konuşmaya çekiniyorlardı. Fakat arkamdan, “Yaşamak gibisi var mı? Bu hayatta hiçbir şey ölmeye değmez” gibisinden bayat tavsiyelerde bulunuyorlardı.</span></p>

      <p class="METIN"><span class="METIN" style="font-size:1em;" xml:lang="tr-TR">Eşarplarını sıkı sıkıya boğazlarına düğümleyip onları bir bir boğmak istiyordum! Tek tek pencereden atmak yahut bir tane bile sağlam kemikleri kalmayana dek üstlerinde tepinmek!</span></p>

      <p class="METIN"><span class="METIN" style="font-size:1em;" xml:lang="tr-TR">Malzeme toplayamamanın hayal kırıklığıyla evimizden ayrılırlarken, “Elimiz boş döndük yine” dercesine sinsice birbirlerine bakıp hızla uzaklaşıyorlardı...</span></p>

      <p class="METIN"><span class="METIN" style="font-size:1em;" xml:lang="tr-TR">Dışarı çıktığımda da durum pek değişmiyordu. Mesela top oynayan çocuklar beni gördüklerinde bir hayaletle karşılaşmışlarcasına durup uzun uzun süzüyor, sonra da aralarında fısıldaşmaya başlıyorlardı. Onlara hafifçe gülümseyip, işaretparmağımın sırtıyla boğazıma çakı gibi keskin, dümdüz bir çizik atıyordum.</span></p>

      <p class="METIN"><span class="METIN" style="font-size:1em;" xml:lang="tr-TR">Nefeslerini yutuyorlardı karşımda. Ama ben altlarına işesinler istiyordum! Sık solukları kalp atışlarının çıldırmış ritmine yetişemesin ve oracıkta bayılıp ölsünler! Yahut freni patlak bir kamyon hepsini ezsin geçsin!</span></p>

      <p class="METIN"><span class="METIN" style="font-size:1em;" xml:lang="tr-TR">Korkudan fal taşı gibi açılmış gözlerinin içine diken gibi bakıp, “Neden böylesine vahşisiniz?” diye sormak istiyordum.</span></p>

      <p class="METIN"><span class="METIN" style="font-size:1em;" xml:lang="tr-TR">Aslında belli belirsiz korkuyordum onlardan... İçlerinden biri ansızın çılgın bir fikre kapılıp gerçeğe tutunmaya çalışan duygularımı alaşağı edebilir, kırıp dökebilir diye... Çünkü çocuklar tanıyıp tanıyabileceğiniz en deli yaratıklardır. Ama delilikleri onlara acı yerine mutluluk verir.</span></p>

      <p class="METIN"><span class="METIN" style="font-size:1em;" xml:lang="tr-TR">Hayat türlü kurallarıyla insanı tedavi eder. Çocukluktan çıktıkça, delilik de azar azar diner. Beraberinde mutluluğu da dindirir. Sonunda aklı başında ama mutsuz ve ideal insanlara dönüşmekse kaçınılmazdır. Yeniden delirene, her şeyi tersyüz etmenizi emreden o his içinizde hortlayana dek. Belki de yıllar sonra yaşanacak bir şeyi sadece birkaç saniye sonraya taşımanızı emreden his... Ama hiçbir şey oyun değildir artık... Oyun bittiğinde yerde yatan hiç kimse uyanıp kalkamayacak ya da dağılan yüzler birdenbire geri toparlanamayacak, her şey eskisinden de keskin ve acımasız görünecektir...</span></p>

      <p class="METIN"><span class="METIN" style="font-size:1em;" xml:lang="tr-TR">Bakkal, beni her görüşünde o kocakarılarınkine benzer korkulu bir gülümseyişle karşılıyor, “Hoş geldin oğlum” diyordu.</span></p>

      <p class="METIN"><span class="METIN" style="font-size:1em;" xml:lang="tr-TR">Babacan tavrıyla omzumu sıvazlarken, dükkânını kundaklamak geçiyordu aklımdan.</span></p>

      <p class="METIN"><span class="METIN" style="font-size:1em;" xml:lang="tr-TR">“Nasılsın?” diye soruyordu bana sonra.</span></p>

      <p class="METIN"><span class="METIN" style="font-size:1em;" xml:lang="tr-TR">“İyi” diye cevap veriyordum ama yetinmiyordu.</span></p>

      <p class="METIN"><span class="METIN" style="font-size:1em;" xml:lang="tr-TR">Saçlarıma dokunup okşuyor, “Derdin varsa anlat” diyerek üsteliyordu.</span></p>

      <p class="METIN"><span class="METIN" style="font-size:1em;" xml:lang="tr-TR">Kafamı sertçe diğer yana çevirirken, “Oğlancı mıdır nedir puşt herif!” diye düşünüyordum içimden.</span></p>

      <p class="METIN"><span class="METIN" style="font-size:1em;" xml:lang="tr-TR">Konuşurken kolumdan tutuyordu ki nefret ederdim bu hareketten. Her ne kadar kurtulmak istesem de bırakmıyor, lafı bitene kadar kelepçe gibi kıllı koca parmaklarıyla esir ediyordu.</span></p>

      <p class="METIN"><span class="METIN" style="font-size:1em;" xml:lang="tr-TR">Nefret ediyordum ondan! Yapmacık şefkat gösterisi midemi kaldırıyordu. Arkasını döndüğünde elime ne geçerse cebime indiriveriyordum.</span></p>

      <p class="METIN"><span class="METIN" style="font-size:1em;" xml:lang="tr-TR">“Hepimiz günün birinde ölmeyecek miydik sanki? Her gün binlerce insan orda burda telef olmuyor muydu? Her akşam televizyonda benzer haberleri izlerken hapır hupur yemeğini tıkınmaya devam etmiyor muydu herkes? Kırk yıl sonra yahut bugün hepimizin başına gelecek olan şey bir değil miydi? Sanki bir ben ölümlüydüm aralarında.”</span></p>

      <p class="METIN"><span class="METIN" style="font-size:1em;" xml:lang="tr-TR">Tüm bunları avaz avaz haykırarak bakkalın yüzüne söylemek istesem de konuyu daha fazla uzatmak istemediğim için susuyordum.</span></p>

      <p class="METIN"><span class="METIN" style="font-size:1em;" xml:lang="tr-TR">Fakat ben sustukça herif bıkıp pes etmiyor, üzerime düşen karanlık gölgesini daha da büyütüyordu... Yine kolumu sertçe yakalayıp beni esir ettiği günlerden birinde, kırk yıllık babammış gibi bir torba anlamsız ve bir o kadar klişe lafı arka arkaya dizip beni delirtti.</span></p>

      <p class="METIN"><span class="METIN" style="font-size:1em;" xml:lang="tr-TR">“Neden ha oğlum, neden? Annene yazık değil mi, zavallı kadıncağıza? Kendine acımıyorsan ona acı! Sakın bak bir daha görmeyeyim! Aman ha! Çıkar böyle şeyleri aklından. Deli misin sen? Aklın yok mu senin?”</span></p>

      <p class="METIN"><span class="METIN" style="font-size:1em;" xml:lang="tr-TR">Söyleyebileceğim şu ki, bana başka çare bırakmamıştı... Çaresiz insanların sinip pısırıklaşacağını sanırsanız yanılırsınız. Çoğu gözü dönmüşçesine saldırganlaşır ve ona çaresizliğini hatırlatan çokbilmişleri kendi düştükleri çukura çekebilmek için elinden geleni ardına koymaz... Sadece karar verir ve gerçekleştirirler. İşte ben de o herif kolumu parmaklarıyla kelepçelemiş, anlamsız laflarını yüzüme püskürtürken karar verdim...</span></p>

      <p class="METIN"><span class="METIN" style="font-size:1em;" xml:lang="tr-TR">Ve o günün gecesi bakkalı kundakladım.</span></p>

      <p class="METIN"><span class="METIN" style="font-size:1em;" xml:lang="tr-TR">Geceyarısı iki gibi... Zor olduğunu söyleyemem. Demir kepenklerinin ardından dükkânının ahşap çerçevelerine biraz gaz dökmem her tarafın birdenbire alev almasına yetmişti... İtfaiye geldiğinde dükkân çoktan yanmış, alevler üst katın duvarlarını yalamaya başlamıştı.</span></p>

      <p class="METIN"><span class="METIN" style="font-size:1em;" xml:lang="tr-TR">Haberi alan bakkal sokağın ortasında avazı çıktığı kadar bağırarak kendini yerden yere attı. Alevlerin arasına dalıvermek istedi. Üç beş kişi onu zor zapt etti... Sonra elini başına dayayıp kaldırımın üstünde güneş doğana dek tek başına oturdu. Kimseyi duymadı, kimseyle konuşmadı, ona uzanan elleri görmedi, sırtını sıvazlamalarını hissetmedi, karnı acıkmadı, susamadı, tuvalete gitmedi... Sadece oturdu ve düşündü.</span></p>

      <p class="METIN"><span class="METIN" style="font-size:1em;" xml:lang="tr-TR">Bakkal bu olaydan yaklaşık bir hafta sonra intihar etti. Borçları varmış...</span></p>

      <p class="METIN"><span class="METIN" style="font-size:1em;" xml:lang="tr-TR">Üzülmedim. En ufak bir pişmanlık dalgası kıpırdamadı içimde... Böyle hissetmem saçma kaçardı zaten. Kimse benden şüphelenmedi... Ölmek üzere olan birinin etrafına zarar verebileceği, nedense kaz kafalarına gelemiyordu.</span></p>
    </div>
  </div>
</body>
</html>
