<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>YOK_OLMA_KILAVUZU-9.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="YOK_OLMA_KILAVUZU-9.html" xml:lang="tr-TR">
    <div class="story">
      <p class="KISIM-BASLIK" id="toc_marker-9"><span class="KISIM-BASLIK" xml:lang="tr-TR">9</span></p>

      <p class="METIN"><span class="METIN" style="font-size:1em;" xml:lang="tr-TR">Hâlâ hayattaydım.</span></p>

      <p class="METIN"><span class="METIN" style="font-size:1em;" xml:lang="tr-TR">Önceki gecenin yüzüme çizdiği dağınık resme karşın solumaya devam ediyor, yaşadığım vakti işe yarar bir yöntem bulabilmek için tüketiyordum.</span></p>

      <p class="METIN-ITALIK"><span class="METIN" style="font-size:1em;" xml:lang="tr-TR">Nirvana grubunun</span> <span class="METIN-ITALIK" style="font-size:1em;" xml:lang="tr-TR">Nevermind</span> <span class="METIN" style="font-size:1em;" xml:lang="tr-TR">albümünü dinledim ve keşke bir tüfeğim olsaydı, diye düşündüm. Çünkü hap fikri eskisi kadar çekici görünmüyordu. Hem garantisi de yoktu. Yine kusmuk içinde kalmak istemiyordum.</span></p>

      <p class="METIN"><span class="METIN" style="font-size:1em;" xml:lang="tr-TR">Kendimi asmayı düşündüm. Fakat onca araştırmama karşın ipi sağlamca dolayıp bağlayabileceğim bir delik, ne bileyim yüksekte demir bir çubuk bulamadım. Tavanımda avize yoktu. Dolabın boyu desen benim kadardı. Pencereleri, duvarları, diğer tüm eşyaları taradım. Açıkçası bunu odamdan başka bir yerde yapmak da istemiyordum. Annem sürekli evdeydi ve evin her deliği bir şekilde kontrolü altındaydı. Dışarı çıktığı da yoktu. Böylece bu fikir de suya düştü.</span></p>

      <p class="METIN"><span class="METIN" style="font-size:1em;" xml:lang="tr-TR">Aklıma sokulan yöntemlerin hiçbirine -en azından o an için-, “Hah, işte bu” diyemiyordum. Oysa mantıklı olmak gerekirse, ölümümün nasıl gerçekleşeceğinin hiçbir önemi yoktu. Ama bir sırrın farkına varmıştım. Her intiharın ardında bilinçsiz de olsa bir ölümsüzlük iddiası vardı. Ve aklınız, delirmiş dahi olsanız, o son ana dek hep karşıt bir fikir öne sürerek sizi korumaya çalışıyor, bir türlü, “Hah, işte bu!” dedirtmiyordu.</span></p>

      <p class="METIN"><span class="METIN" style="font-size:1em;" xml:lang="tr-TR">Onun yerine, “Hayır canım, böyle ölmeyi düşünmüyorsun değil mi? Çekeceğin acıyı hayal et! Üstelik yapacağın iş ne şekilde olursa olsun soyadın gibi sana yapışacak! Herkes, o son hareketinle anacak seni! Hani şu annesinin haplarını yutan çocuk diyecekler... Ya da küvette kendini boğan manyak! Nasıl başardı acaba bunu? Bir aptalın bile aklına daha iyisi gelir!”</span></p>

      <p class="METIN"><span class="METIN" style="font-size:1em;" xml:lang="tr-TR">Ya da işte o tüfek fikri.</span></p>

      <p class="METIN"><span class="METIN" style="font-size:1em;" xml:lang="tr-TR">“Kurt Cobain hayranıydı sanırım. Özenti, gençleri bu noktaya dek sürükleyebiliyor maalesef. Cık cık cık... Yazık.”</span></p>

      <p class="METIN"><span class="METIN" style="font-size:1em;" xml:lang="tr-TR">“Acaba eroin mi kullansam?” dedim. “Ya eroin bulabilmek için ölmekten vazgeçersem? Ufacık bir doz daha vurabilmek için ölmeyi erteleyip durursam? Bedenimi satmak zorunda kalırsam?” diye düşünerek vazgeçtim.</span></p>

      <p class="METIN"><span class="METIN" style="font-size:1em;" xml:lang="tr-TR">İnternette arama motoruna, “intihar yöntemleri” yazıp, çıkan sonuçları değerlendirdim. Tatmin olamayınca, “ilginç intihar yöntemleri” yazdım. Herkes bir şekilde konuyu hafife alıyor gibiydi.</span></p>

      <p class="METIN"><span class="METIN" style="font-size:1em;" xml:lang="tr-TR">Ne bileyim, “taşaklarını iple arabanın arkasına bağlamak” ya da “elektrik süpürgesiyle iç organlarını çektirtmek” türünden tavsiyeler kimin ne kadar işine yarardı ki? Yine de en azından uzun zaman sonra biraz gülümseyebilmiştim.</span></p>

      <p class="METIN"><span class="METIN" style="font-size:1em;" xml:lang="tr-TR">Daha fazla zorlamayıp oluruna bırakmaya karar verdim. O fikir bir şekilde beni bulacaktı. Hiçbir şey bulamazsam hapları bir kez daha denerim diyerek dışarı çıktım.</span></p>

      <p class="METIN"><span class="METIN" style="font-size:1em;" xml:lang="tr-TR">Hava güneşliydi. Oysa böylesi güzel havalarda dışarıda olmayı sevmezdim.</span></p>

      <p class="METIN"><span class="METIN" style="font-size:1em;" xml:lang="tr-TR">Salkım saçak sokaklara dökülen ailelere, el ele gezinirken etrafa boş ama umutlu ve halinden memnun bakan tüm o çiftlere, ellerinde cep telefonları oradan oraya koşuştururken bana hep günlerini gün ediyorlarmış gibi görünen gençlere pek katlanamadığımdan... Böyle zamanlarda perdelerimi sıkıca kapatır, dışarıdaki mutlu ve parlak dünyanın aldatıcı ışıklarının odama sızmasına izin vermemeye çalışırdım.</span></p>

      <p class="METIN"><span class="METIN" style="font-size:1em;" xml:lang="tr-TR">Hafta sonlarını da yine aynı sebeple sevmezdim.</span></p>

      <p class="METIN"><span class="METIN" style="font-size:1em;" xml:lang="tr-TR">Mesela günlerden pazartesiyse ve dışarıda boktan, çamurlu bir yağmur yağıyorsa, işte o zaman sokaklara atıverirdim kendimi...</span></p>

      <p class="METIN"><span class="METIN" style="font-size:1em;" xml:lang="tr-TR">Etraftaki tek tük insanların kaçışmasına, mağazaların pergolalarının altına yahut apartman girişlerine sığınmasına aldırmadan sakince yürür; açılmak bilmeyen eski bir şemsiyeye, başlara geçirilmiş torbalara, kırık bir kaldırım taşına basıp su içinde kalan ayakkabılara bakıp keyiflenirdim. Çünkü sırılsıklam olmak gibi kimi küçük dertler, o tıka basa dolu hayatların işleyişine sinsi bir çelme takarken, benim hayatımda hiçbir şey yerinden bir milim dahi oynamazdı.</span></p>

      <p class="METIN"><span class="METIN" style="font-size:1em;" xml:lang="tr-TR">Ölüm düşüncesi aklımda yer edeli beri değişmeye başlamıştım. Tutkunu olunan bir sevgiliydi sanki... Beni oradan oraya savurmasına, hortumuna takıp bir müddet uçurduktan sonra yere fırlatmasına alışmıştım. Yahut hipnotize olmuşum gibi... Parmaklarını şaklatıp da uyandırana dek, onun bana resmettiği rüyayı görmeye devam edecektim.</span></p>

      <p class="METIN"><span class="METIN" style="font-size:1em;" xml:lang="tr-TR">Bahariye Caddesi’nin kalabalığına tıkılmış bir sersem olarak aklımı alıp götürecek bir ayrıntının peşinde gezinmeye başladım.</span></p>

      <p class="METIN"><span class="METIN" style="font-size:1em;" xml:lang="tr-TR">Birkaç pasaja girdim. Sinemalara ve kitapçılara baktım. Bir gümüşçü dükkânından olmayan sevgilim için yüzük seçtim. Bir süre adliyenin kapısında durup etraftaki tipleri seyrettim. Onlara, davaları hakkında abuk sabuk sorular sordum. Halk evinde boktan bir kermesi gezdim. Oradaki kadınlara elişleriyle ilgili aşağılayıcı eleştirilerde bulundum. Bir giyim mağazasına girip bulup bulabileceğim en saçma kıyafetleri denedikten sonra tezgâhtar kızlara yılışık espriler yaptım. Bir parfümeride onlarca koku deneyip hiçbirini beğenmedim.</span></p>

      <p class="METIN"><span class="METIN" style="font-size:1em;" xml:lang="tr-TR">Bir kot mağazasının girişindeki ilan çarptı gözüme, “ELEMAN ARANIYOR”.</span></p>

      <p class="METIN"><span class="METIN" style="font-size:1em;" xml:lang="tr-TR">Hızımı almıştım bir kere, tereddüt etmeksizin işe talip olmaya karar verdim.</span></p>

      <p class="METIN"><span class="METIN" style="font-size:1em;" xml:lang="tr-TR">Çalışanlar konsepte uygun olarak kot pantolon ve mor gömlek giymişti.</span></p>

      <p class="METIN"><span class="METIN" style="font-size:1em;" xml:lang="tr-TR">İçimden onlara, “Ey patlıcanlar” diye hitap etmek geçtiyse de sabredip bana bir form uzatmalarını bekledim.</span></p>

      <p class="METIN"><span class="METIN" style="font-size:1em;" xml:lang="tr-TR">O formdaki sorulara aklıma gelen en alakasız cevapları yazmayı planlıyordum. Fakat o patlıcanlardan biri bana, “Bir dakika” deyip üst kata yöneldi.</span></p>

      <p class="METIN"><span class="METIN" style="font-size:1em;" xml:lang="tr-TR">Geri döndüğündeyse müdürün beni çağırdığını söyledi.</span></p>

      <p class="METIN"><span class="METIN" style="font-size:1em;" xml:lang="tr-TR">“Peki” deyip gülümseyerek merdivenleri tırmandım.</span></p>

      <p class="METIN"><span class="METIN" style="font-size:1em;" xml:lang="tr-TR">Müdür kırklarında, kısa boylu, kel kafalı, şişmanca biriydi ve vücuduna dar gelen mor gömleğiyle bana bir bostanpatlıcanını çağrıştırmıştı.</span></p>

      <p class="METIN"><span class="METIN" style="font-size:1em;" xml:lang="tr-TR">Gülümsedim. O gülümsemedi. Hatta yüzüme bakmadı bile... Sinirim iyiden iyiye bozulmasın diye bu tavrına aldırmaz görünerek inci dişlerimle sırıtmaya devam ettim. Bir yandan da, “Acaba ben bu yayık sırıtışımla hangi sebzeye benziyorumdur?” diye düşündüm. Olsa olsa bir balkabağına. Tupturuncu ve yamyassı, içinizden tepesine bir yumruk indirmek isteyeceğiniz bir balkabağına. Ama bunun yüzüme vurulmasından hoşlanmazdım kuşkusuz.</span></p>

      <p class="METIN"><span class="METIN" style="font-size:1em;" xml:lang="tr-TR">Bostanpatlıcanı beni şöylece bir süzüp; ne bileyim kollarımla ellerim, bacaklarım, ağzım burnum filan tamam mı diye iyice baktıktan sonra sorularına başladı:</span></p>

      <p class="METIN"><span class="METIN" style="font-size:1em;" xml:lang="tr-TR">“Kaç yaşındasın?”</span></p>

      <p class="METIN"><span class="METIN" style="font-size:1em;" xml:lang="tr-TR">“25.”</span></p>

      <p class="METIN"><span class="METIN" style="font-size:1em;" xml:lang="tr-TR">“Ne mezunusun?”</span></p>

      <p class="METIN"><span class="METIN" style="font-size:1em;" xml:lang="tr-TR">“Açık öğretim, işletme.”</span></p>

      <p class="METIN"><span class="METIN" style="font-size:1em;" xml:lang="tr-TR">Aslında böyle diyerek, “Rahat, yani oldukça serbest... Nereye koyarsanız, orada fena durmam” demek istiyordum.</span></p>

      <p class="METIN"><span class="METIN" style="font-size:1em;" xml:lang="tr-TR">“Deneyimin var mı?”</span></p>

      <p class="METIN"><span class="METIN" style="font-size:1em;" xml:lang="tr-TR">“Markette çalıştım, geçici olarak.”</span></p>

      <p class="METIN"><span class="METIN" style="font-size:1em;" xml:lang="tr-TR">Bunu diyerek de, “Aslında yıllarca tek hedefim bir kot mağazasında tezgâhtar olmaktı ama işte bu şahane fırsat karşıma çıkana değin orada burada küçük işlerle oyalanmak durumunda kaldım” demek istiyordum.</span></p>

      <p class="METIN-ITALIK"><span class="METIN" style="font-size:1em;" xml:lang="tr-TR">“Asgari ücret veriyoruz, sigorta, artı</span> <span class="METIN-ITALIK" style="font-size:1em;" xml:lang="tr-TR">ticket</span><span class="METIN" style="font-size:1em;" xml:lang="tr-TR">. Servis filan yok.”</span></p>

      <p class="METIN"><span class="METIN" style="font-size:1em;" xml:lang="tr-TR">“Evim yakın zaten” diyerek lafa atıldım. Balkabağı gibi gülümsemeye de devam ediyordum.</span></p>

      <p class="METIN"><span class="METIN" style="font-size:1em;" xml:lang="tr-TR">İçten içe kınadım kendimi. “Bu işin hayatını kurtaracağı filan yok! Bir domates, bir balkabağı yahut bir patlıcan olarak öleceksin! Bunların hiçbiri birbirinden farklı değil!” diyerek çıkıştım.</span></p>

      <p class="METIN"><span class="METIN" style="font-size:1em;" xml:lang="tr-TR">“Birçok şeyi öğrenmen gerekecek tabii...” dedi, “Kotların numaralarını, modelleri...”</span></p>

      <p class="METIN"><span class="METIN" style="font-size:1em;" xml:lang="tr-TR">“Hiç sorun değil, hafızam kuvvetlidir. Birkaç günde ezberlerim hepsini.”</span></p>

      <p class="METIN"><span class="METIN" style="font-size:1em;" xml:lang="tr-TR">Durmadan kendimi şaşırtıyordum. Bu da yeni bir oyundu sanırım. Sanki evde, bir somun ekmekle geri dönmemi beklerken açlıktan ağlaşan küçük çocuklarım vardı. Yahut hasta ve ilaç parasını denkleştirmeye uğraştığım bir annem.</span></p>

      <p class="METIN"><span class="METIN" style="font-size:1em;" xml:lang="tr-TR">Müdür, “Neyse...” dedi.</span></p>

      <p class="METIN"><span class="METIN" style="font-size:1em;" xml:lang="tr-TR">“Neyse”lerden nefret ediyordum. Sizi ve sözlerinizi yemeğin ardından masada kalan ekmek kırıntıları gibi sıyırıp çöpe atmak istiyorlardı.</span></p>

      <p class="METIN"><span class="METIN" style="font-size:1em;" xml:lang="tr-TR">Sonra benim çoktan unuttuğum küçük bir ayrıntıya takılıp, “Yüzüne ne oldu?” diye sordu.</span></p>

      <p class="METIN"><span class="METIN" style="font-size:1em;" xml:lang="tr-TR">Ona, “Pavyonda dağıttılar” diyemezdim ya.</span></p>

      <p class="METIN"><span class="METIN" style="font-size:1em;" xml:lang="tr-TR">“Kazayla oldu. İşte, kavga edenleri ayırayım derken bana da patladı bir iki tane...”</span></p>

      <p class="METIN"><span class="METIN" style="font-size:1em;" xml:lang="tr-TR">Cevap vermedi. Sessizliğe saklanan cevaplar da en az “neyse”ler kadar sinir bozucuydu.</span></p>

      <p class="METIN"><span class="METIN" style="font-size:1em;" xml:lang="tr-TR">Ama havaya girmiştim bir kere, yeniden atıldım:</span></p>

      <p class="METIN"><span class="METIN" style="font-size:1em;" xml:lang="tr-TR">“Bakın Müdür Bey, bana bir şans verirseniz, uzun zaman zarfında bu mağazaya üstün yararlarımın dokunacağını hissediyorum.”</span></p>

      <p class="METIN"><span class="METIN" style="font-size:1em;" xml:lang="tr-TR">Bu laf da neyin nesiydi? Kendimi birdenbire bir holdingde genel müdür yardımcılığına oynar bir pozisyonda hissetmiştim.</span></p>

      <p class="METIN"><span class="METIN" style="font-size:1em;" xml:lang="tr-TR">Herif şaşırdı, “İşte, kaptım işi” diye düşünürken:</span></p>

      <p class="METIN"><span class="METIN" style="font-size:1em;" xml:lang="tr-TR">“Telefonunu bırak, biz seni ararız” dedi.</span></p>

      <p class="METIN"><span class="METIN" style="font-size:1em;" xml:lang="tr-TR">Üstelemeye devam ettim: “Seçenekleri değerlendirmek tabii ki hakkınız. Her koşulda kararınıza saygı duyarım. Ama beni seçerseniz, hep birlikte neler başarabileceğimizi görmenizi isterim...”</span></p>

      <p class="METIN"><span class="METIN" style="font-size:1em;" xml:lang="tr-TR">Herif, “Peki peki” dercesine yüzüme bakmadan başını sallayıp, eliyle hoşça kal işareti yaptı. Mağrur ifademle başımı eğdirip selam verdikten sonra dışarı çıktım.</span></p>

      <p class="METIN"><span class="METIN" style="font-size:1em;" xml:lang="tr-TR">Birkaç dakika içinde, oranın çaprazında kalan bir lokantada komiliğe talip oldum. Döner kesen herif yaşımı büyük buldu diye o işi de alamadım. Sonra sırasıyla bir sinemada yer göstericiliğe, kuaför çıraklığına ve kadın eleman aradıkları halde bir bayan iç giyim mağazasında tezgâhtarlığa başvurdum. Üstelik o iç giyim mağazasındakileri, “Kadınlarda en iyi ne durur erkekler bilir” diyerek ikna etmeye bile çalıştım. Mağazanın başındaki o yaşlı kadın korkup polisi aramak istediğinde, orayı da terk etmek zorunda kaldım.</span></p>

      <p class="METIN"><span class="METIN" style="font-size:1em;" xml:lang="tr-TR">Tahmin edebileceğiniz gibi hiçbiri benim becerebileceğim işler değildi. Ama aklıma, “Hah, işte bu!” diyebileceğim bir fikir sokulana dek biraz saçmalayıp eğlenmek istiyordum.</span></p>

      <p class="METIN"><span class="METIN" style="font-size:1em;" xml:lang="tr-TR">Bir müddet daha bakındım. İş inada binmişti sanki! Gördüğüm tüm dükkânlara, ne sattıklarıyla dahi ilgilenmeden ardı ardına girip çıktım. Kimi eliyle kışkışladı, kimi dilenciymişim gibi duymazdan gelip başını çevirdi, kimi de keskince sarf edilen birkaç lafla beni kapı dışarı etti... Yani sonuç sıfırdı... Ben yine sıfırdım... Sanki hiçbir yerde sığabileceğim küçücük bir köşe dahi kalmamıştı...</span></p>

      <p class="METIN"><span class="METIN" style="font-size:1em;" xml:lang="tr-TR">Komiliğe talip olduğum lokantada çalışan o on üç-on dört yaşındaki garson çocuğun aşağılayan bakışını hatırladım. Gidip o kara suratının tam ortasına bir yumruk geçirmek geldi içimden. Önümde tecavüze uğrasa bile kılımı kıpırdatmayacak kadar nefret etmiştim ondan. Kendini güçlü hissetmişti karşımda. Sikindirik konumuyla övünmüştü! İşe yaramazdım gözünde. İki tabak taşıyıp sipariş almak, sayemde dünyanın en önemli işi haline gelmişti! Ait olmanın ve işe yaramanın mutlu güvenini tattırmıştım ona. Köyüne milyonlarca lirayla dönme hayalini tazelemiş, inancını ve umudunu artırmıştım.</span></p>

      <p class="METIN"><span class="METIN" style="font-size:1em;" xml:lang="tr-TR">Bostanpatlıcanının da bir bok beğenmez halleriyle ondan aşağı kalır yanı yoktu... Yüzlerce bostanpatlıcanını o herife zorla yutturmayı istedim. Onlarla kafasına aşağılayan darbeler indirmeyi... Bunu yaparken de arada, “Daha doymadın mı aç herif!” diyerek bir ateşi harlamak istercesine yeni patlıcanları arka arkaya ağzına sokacak, nefessiz kalıp morarana dek de devam edecektim...</span></p>

      <p class="METIN"><span class="METIN" style="font-size:1em;" xml:lang="tr-TR">Yuttuğu patlıcanların acı suyu burun deliklerinden süzülerek geberecekti! Ben de o boktan kotları sağa sola atarak ortalığı birbirine katıp, uşağı olduğu o küçük kot krallığını harabeye çevirecektim!</span></p>

      <p class="METIN"><span class="METIN" style="font-size:1em;" xml:lang="tr-TR">“Erkek eleman istemiyoruz” diye beni almadıkları o iç giyim mağazasına gidip tüm donları kafama geçirmeyi, porno filmlerdeki gibi garip garip sesler çıkarmayı, o kadınlara dönüp, “O kadar satıyorsunuz ama sizinki ne boka benziyor, bir görelim!” diyerek kıyafetlerini parçalamayı, o yaşlı karının beline azgın bir köpek gibi yapışıp ileri geri çalışmayı düşündüm sonra...</span></p>
    </div>
  </div>
</body>
</html>
