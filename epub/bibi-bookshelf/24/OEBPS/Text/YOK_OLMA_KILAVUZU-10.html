<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>YOK_OLMA_KILAVUZU-10.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="YOK_OLMA_KILAVUZU-10.html" xml:lang="tr-TR">
    <div class="story">
      <p class="KISIM-BASLIK" id="toc_marker-10"><span class="KISIM-BASLIK" xml:lang="tr-TR">10</span></p>

      <p class="METIN"><span class="METIN" style="font-size:1em;" xml:lang="tr-TR">İlkbahar geldi diye umutlananlara karşı koyu bir nefret besleyen bulutlar nihayet kara yüzlerini yeniden göstermişti. Yoksa dışarı çıkmayı filan düşünmüyordum. Üstelik günlerden cumartesiydi. Ama bardaktan boşanırcasına yağan o çamurlu yağmur içimi kaşındırmış, biraz gezinip etrafa bakınmak istemiştim. Belki de başıma bir yıldırım düşerdi. Kim bilir? Ne büyük piyango ama... Yılbaşı çekilişinden bile daha rastlantısal.</span></p>

      <p class="METIN"><span class="METIN" style="font-size:1em;" xml:lang="tr-TR">Böyle laflar ettiğimde, “Ölsün şu da kurtulalım” dediğinizi duyar gibi oluyorum. “Yoksa iç karartısından patlayıverecek sonunda” diyorsunuz. “Kara düşünceleri herhangi bir şey yapmasına gerek kalmadan onu boğacak.”</span></p>

      <p class="METIN"><span class="METIN" style="font-size:1em;" xml:lang="tr-TR">Bu mektup bittiğinde, o son satırı okuduğunuzda, içiniz zevkten öyle bir kamaşacak, öyle bir rahatlayacaksınız ki, gücünüze güç katılmış gibi yaşama daha da dört elle sarılacaksınız.</span></p>

      <p class="METIN"><span class="METIN" style="font-size:1em;" xml:lang="tr-TR">Benim gibi bir sersem olmadığınız için sevinecek, düşüncelerimi üzülerek okuduysanız da, “Yazık” diyeceksiniz. “Bir şeyler değiştirilemez miydi?”</span></p>

      <p class="METIN"><span class="METIN" style="font-size:1em;" xml:lang="tr-TR">Acıyıp beni hayata döndürecek kişi olmayı hayal ederek, “Yanında olsaydım onunla uzun uzun konuşurdum. Ellerini tutup onu yaşamak için umutlandırmaya çalışırdım” gibi boş laflar dökülecek ağzınızdan.</span></p>

      <p class="METIN"><span class="METIN" style="font-size:1em;" xml:lang="tr-TR">“En azından bir psikiyatra gitseydi bu hikâye farklı biterdi” diyerek klişe tavsiyelerde bulunacaksınız.</span></p>

      <p class="METIN"><span class="METIN" style="font-size:1em;" xml:lang="tr-TR">İçiniz rahat olsun... Bir sikim değişmezdi.</span></p>

      <p class="METIN"><span class="METIN" style="font-size:1em;" xml:lang="tr-TR">Üstelik daha da sinirim bozulabilirdi. Böyle bir durumda kendimi gırtlaklamaya çalışabilirdim mesela... Ya da sırf gösterişli bir son olsun diye o psikiyatrın karşısında otururken kafamı duvarlara vura vura patlatıp odasını kanlar içinde bırakarak bu işi bitirebilirdim!</span></p>

      <p class="METIN"><span class="METIN" style="font-size:1em;" xml:lang="tr-TR">Haber de olurdu...</span></p>

      <p class="METIN"><span class="METIN" style="font-size:1em;" xml:lang="tr-TR">“PSİKİYATRIN ÇARESİZLİĞİ” yahut “DELİRMENİN BÖYLESİ” derlerdi başlıkta.</span></p>

      <p class="METIN"><span class="METIN" style="font-size:1em;" xml:lang="tr-TR">Altına psikiyatrın ve kan içindeki odasının koca resimlerini koyar, benim o boktan vesikalığımı kıytırık bir köşeye iliştirirlerdi.</span></p>

      <p class="METIN"><span class="METIN" style="font-size:1em;" xml:lang="tr-TR">Kafasını patlatan benken, öldüğüm için artık önemsiz olur, bir figüran muamelesi görürdüm.</span></p>

      <p class="METIN"><span class="METIN" style="font-size:1em;" xml:lang="tr-TR">“Ölen ölür, kalan sağlar bizimdir” lafı da böylece bir kez daha doğrulanırdı.</span></p>

      <p class="METIN"><span class="METIN" style="font-size:1em;" xml:lang="tr-TR">Öyle değil mi ama, herif ölmüş gitmiş... Daha neyiyle uğraşacaksın? Diğer yanda koskoca unvanıyla, “Dr. Bilmem Kim” duruyor.</span></p>

      <p class="METIN"><span class="METIN" style="font-size:1em;" xml:lang="tr-TR">Ama ölmez de yaralı kurtulursam, işte o zaman “star”dım... Gazeteciler psikiyatrımı kötülemem için peşimden koşardı.</span></p>

      <p class="METIN"><span class="METIN" style="font-size:1em;" xml:lang="tr-TR">Aslında bir kez psikiyatra gittim ama kendim için değil. Annemin psikiyatrı, onu delirtenin ben olduğumdan şüphelendiği için.</span></p>

      <p class="METIN"><span class="METIN" style="font-size:1em;" xml:lang="tr-TR">Bana birtakım sorular sordu. Ama hali tavrı çok otomatikti. Sanki yüzlerce kez sormuştu aynı soruları...</span></p>

      <p class="METIN"><span class="METIN" style="font-size:1em;" xml:lang="tr-TR">Ne bileyim, “Şuraya bastırınca ağrı var mı? Ya şurası? Ya şimdi nasıl?” dercesine özel hayatımızı, geçmişimizi, duygularımızı kurcalıyordu.</span></p>

      <p class="METIN"><span class="METIN" style="font-size:1em;" xml:lang="tr-TR">Test edildiğim düşüncesiyle, başını kabuğunun altına çeken bir kaplumbağa gibi saklandım. Ve sorularını, ilkokul birinci sınıfta okuyan bir çocuğun güdük cümleleriyle cevapladım:</span></p>

      <p class="METIN"><span class="METIN" style="font-size:1em;" xml:lang="tr-TR">“Annem çok iyi bir annedir. Çok temizdir. Çok güzel yemekler yapar. Annemi çok severim.”</span></p>

      <p class="METIN"><span class="METIN" style="font-size:1em;" xml:lang="tr-TR">Herif sıkıldı tabii. Önündeki kâğıda yıldızlar, helezonlar filan karalamaya başladı. Onlarca deli etrafını sarmışken, çok da sikindeydi sanki bizim dertlerimiz. Belki de içinden, “O karıyla bu geri zekâlı oğlu bir an önce ölsün daha iyi” diyordu.</span></p>

      <p class="METIN"><span class="METIN" style="font-size:1em;" xml:lang="tr-TR">Ona, “Babam siktir olup gidince annem kafayı yedi! Bütün gün pencerenin önünde onu bekliyor... Önce daha net görebilmek için camları temizlemekle başladı işe, şimdi saksıların içine azar azar çamaşır suyu döküyor!” diyemezdim ya...</span></p>

      <p class="METIN"><span class="METIN" style="font-size:1em;" xml:lang="tr-TR">O, benim annemdi... Onu korumalı, karşımdaki herifin ona deli yaftası yapıştırmasına müsaade etmemeliydim. Çünkü değişmezdi. Değişmesi yolunda en ufak bir umut sezseydim her şeyi ortaya döküverirdim. Ama böyle yaşamaya alışmıştı ve parasının çoğunu çamaşır sularına yatırması dışında şikâyeti yoktu.</span></p>

      <p class="METIN"><span class="METIN" style="font-size:1em;" xml:lang="tr-TR">Benim için de durum buna yakın sayılırdı. İçime yeni bir can üfleyecek hali yoktu ya adamın... Ben böyleydim. Bunu kabullenmemekse çok önce yapılması gereken bir işti. Belki yine de bir şey değişmezdi ya, neyse...</span></p>

      <p class="METIN"><span class="METIN" style="font-size:1em;" xml:lang="tr-TR">İşte yine içinizden, “Gebereceksen geber, bizi daha fazla yorma” dediğinizi duyar gibiyim... Merak etmeyin, sizi çok bekletmeyeceğim.</span></p>

      <p class="METIN"><span class="METIN" style="font-size:1em;" xml:lang="tr-TR">İşin garibi, bugünlerde kendimi hiç olmadığım kadar özgür duyumsuyorum. Ölmekten vazgeçmiş filan değilim. Ama öte yandan üç beş saniye sonra başınıza ne geleceğini bilmeden kahkahalar patlatan sizden pek bir farkım olduğu da söylenemez... Hatta üstün taraflarım olduğunu dahi savunabilirim. Çünkü ben ölümü sizden daha çok kabullenmiş durumdayım. Yani ölüm üzerine görülebilecek o boktan kâbuslar artık beni ürkütmez... Sadece merak uyandırır.</span></p>

      <p class="METIN"><span class="METIN" style="font-size:1em;" xml:lang="tr-TR">Tüm o evhamlar, “Bir gün bitecek bu mutlu günler” düşünceleri, uykuya dalmamı kolaylaştıran masallardır...</span></p>

      <p class="METIN"><span class="METIN" style="font-size:1em;" xml:lang="tr-TR">Dibe vurmanın tadını sizden çok çıkarabilirim, çünkü sonra yukarı çıkmak gibi bir hevesim yok.</span></p>

      <p class="METIN"><span class="METIN" style="font-size:1em;" xml:lang="tr-TR">Bir de fark ettiğim bir şey var: Olup biten her şey -yani tüm o yediğim yumruklar filan-, kimi zaman insanı ölmekten beter durumlara düşersem diye hayıflandırsa da çabuk geçiyor. Ve emin olun ki özgürce takılmanın zevkinin yanında en kötü tasarılar bile hiç kalıyor...</span></p>

      <p class="METIN"><span class="METIN" style="font-size:1em;" xml:lang="tr-TR">“Ağzım burnum biraz yamulmuş ne çıkar? Canım yandı evet ama geçer. Ölmedim ya... Hâlâ yapabileceğim üç beş pislik daha bulabilirim. Tıkıldığım kafesi darmaduman etme hakkına sahip olamayacaksam, demirlerine tırmanıp bağıra bağıra küfür edemeyeceksem, paşa paşa yemeğimi yiyip susup oturacaksam, burada geçirdiğim zaman daha boktan olamaz” diye düşünüyorum.</span></p>

      <p class="METIN"><span class="METIN" style="font-size:1em;" xml:lang="tr-TR">O markette orta boyda, akıllı uslu, ideal bir domates olmak için diğerlerinden neyim eksikti ki benim? Daha mı aptaldım? Malları yan yana dizmeyi beceremiyor muydum sanki?</span></p>

      <p class="METIN"><span class="METIN" style="font-size:1em;" xml:lang="tr-TR">O yaşlı orospuların yüzüne gülüp arkalarından el hareketi çekseydim daha terbiyeli bir çocuk mu olacaktım? Bunu yaptığımda ve diğer domateslerle birlikte o yaşlı orospunun arkasından güldüğümüzde, sosyal bir çevrede kabul görmenin, hınzır çocuk olarak sevilmenin zevkini mi çıkarmalıydım? Böyle bir hayatın bütün gün evinde otuzbir çekmekten farkı var mıydı sizce?</span></p>

      <p class="METIN"><span class="METIN" style="font-size:1em;" xml:lang="tr-TR">Onlara kıçımı açıp göstermediğime yanıyorum sadece. Hepsi bu...</span></p>

      <p class="METIN"><span class="METIN" style="font-size:1em;" xml:lang="tr-TR">Kadife Sokak’a doğru yürümeye başladım. Barların kapısında birbirine benzer türden afişler dikkatimi çekti. Altmışlar partisi, diğer yanda yetmişler, biraz ötede seksenler, sonra doksanlar... Hoşuma gitmesine karşın kendimi biraz garip hissettim.</span></p>

      <p class="METIN"><span class="METIN" style="font-size:1em;" xml:lang="tr-TR">Aslında kıyafet modasının da böyle her yeni sezon geçmiş yıllardan esinlenerek değişmesine hiçbir zaman anlam verememişimdir.</span></p>

      <p class="METIN"><span class="METIN" style="font-size:1em;" xml:lang="tr-TR">“Her şey bitti mi yani?” diyordum. Bugüne kadar yapılanlar yapıldı, bundan sonrakiler sadece bozup değiştirmekten, ayrıntılarla oynamaktan yahut birbirine karıştırmaktan mı ibaret olacak?</span></p>

      <p class="METIN"><span class="METIN" style="font-size:1em;" xml:lang="tr-TR">“Daha az zahmet harcayacağımız bu yolla elimizdekiler daha seneler senesi bize yeter” diye mi düşünülüyordu?</span></p>

      <p class="METIN"><span class="METIN" style="font-size:1em;" xml:lang="tr-TR">Anlayamıyordum... Ama o afişler bana ölmeden önce, intihar eden müzisyenlerin şarkılarından oluşan bir parti yapabileceğimi düşündürttü...</span></p>

      <p class="METIN"><span class="METIN" style="font-size:1em;" xml:lang="tr-TR">Güneş doğduktan sonra bile hep daha parlak ışıklara yol alacak ve zamanı aşan sonsuzlukta hiç bitmeyecek bir parti. Mezarlıkta onlarca melodinin sarmaş dolaş dans ettiği rengârenk bir karnaval...</span></p>

      <p class="METIN"><span class="METIN" style="font-size:1em;" xml:lang="tr-TR">Barların önünde, yağmura aldırmadan üçerli beşerli gruplar halinde bekleşenler vardı. Yanı başımdaki bir kız midesini tutup yutkunduktan birkaç saniye sonra içinde ne var ne yoksa kaldırıma kustu. Zaman, birkaç saniyeliğine ucundan yırtılıverdi sanki. Birçok kişi konuşmasına ara verip ona baktı. Ardındaki gruptan kahkahalarla alkış ve birkaç ıslık sesi yükseldi.</span></p>

      <p class="METIN"><span class="METIN" style="font-size:1em;" xml:lang="tr-TR">Kız da onlara bakıp gülerek, rahatlamış haliyle ortaparmağını gösterip dilini çıkardı.</span></p>

      <p class="METIN"><span class="METIN" style="font-size:1em;" xml:lang="tr-TR">Ben de güldüm. Ona değil. Aklıma sokulan fikre...</span></p>

      <p class="METIN"><span class="METIN" style="font-size:1em;" xml:lang="tr-TR">Çünkü o kız yere doğru eğilmiş içindekileri boşaltırken, aklıma alkol komasına girerek ölmek fikri sokulmuştu.</span></p>

      <p class="METIN"><span class="METIN" style="font-size:1em;" xml:lang="tr-TR">Üstelik bu keyifli fikri bir anda benimsemiş, “Hah, işte buldum!” demiştim...</span></p>

      <p class="METIN"><span class="METIN" style="font-size:1em;" xml:lang="tr-TR">Burada başlayacak, evde devam edecek, biraz ayılır gibi olduğumda da şişeleri tepeleyip vücudumda dolaşan kanı alkolle değiş tokuş edecektim.</span></p>

      <p class="METIN"><span class="METIN" style="font-size:1em;" xml:lang="tr-TR">Sonra o sarhoş halimle anneme sarılıp şapır şupur öpebileceğimi, hatta ağlayabileceğimi düşündüm. Aklımı kurcalayan tarafları varsa da denemekle bir şey kaybetmezdim ya... En fazla ölürdüm yahut sızardım...</span></p>

      <p class="METIN"><span class="METIN" style="font-size:1em;" xml:lang="tr-TR">Küçük tahta kapısı masallardakine benzeyen bir bardan içeri girdim.</span></p>

      <p class="METIN"><span class="METIN" style="font-size:1em;" xml:lang="tr-TR">Etraf loş ve gölgeliydi. Yosun rengi lekeli duvarlar, oturan yahut gezinen insanlar, çeşit çeşit bardaklarda içkilerle doluydu. Ve küçük yuvarlak masalarla, kocaman bir şömineyle, iki kedi, büyükçe bir şamdan ve çalan müziğin üzerine ikinci bir şarkı gibi döşenen kakofonik konuşma sesleriyle.</span></p>

      <p class="METIN"><span class="METIN" style="font-size:1em;" xml:lang="tr-TR">Bir masaya oturdum. Kısa dağınık saçlı, zayıf, bol pantolon ve daracık bir bluz giymiş garson kız yanaştı.</span></p>

      <p class="METIN"><span class="METIN" style="font-size:1em;" xml:lang="tr-TR">Onu daha önce görüp görmediğimi düşündüm. Öyle tanıdıktı ki, sanki yüzlerce kez sokakta yan yana geçmiş, defalarca aynı vapura yahut otobüse binmiş, sinemada bitişik koltuklarda iki yabancı olarak birlikte onlarca film izlemiştik de hiç konuşmamıştık. Belki de işte şimdi tam sırasıydı. Artık tanışmanın. O bilindik yüzlere yeni sesler ve hikâyeler eklemenin.</span></p>

      <p class="METIN"><span class="METIN" style="font-size:1em;" xml:lang="tr-TR">“Hoş geldin” dedi.</span></p>

      <p class="METIN"><span class="METIN" style="font-size:1em;" xml:lang="tr-TR">“Hoş bulduk” deyip, “İsminiz?” diye sordum, benden büyükmüş gibi. Ne bileyim, öyle demem gerekmişti sanki.</span></p>

      <p class="METIN"><span class="METIN" style="font-size:1em;" xml:lang="tr-TR">Kız şaşırıp garipsedi fakat nezaketten ya da benim gibi onlarca manyak müşteriyle saçma sorularına muhtemelen alıştığından umursamazca cevap verdi:</span></p>

      <p class="METIN"><span class="METIN" style="font-size:1em;" xml:lang="tr-TR">“Hale.”</span></p>

      <p class="METIN"><span class="METIN" style="font-size:1em;" xml:lang="tr-TR">“Hale?” deyip şaşkınlıkla bir kahkaha patlattım. “Ahhh... Hale olamaaaz...</span></p>

      <p class="METIN"><span class="METIN" style="font-size:1em;" xml:lang="tr-TR">Hale etine dolgun, uzun düz saçlı, o kalın taçlardan takan kızların ismidir. Sizin isminiz Çiğdem, Mine, hiç olmadı Müge filan olmalıydı.” Elimi uzattım ve kendimi, “Gregor Samsa” diye takdim ettikten sonra, “Yine de memnun oldum Hale...” dedim.</span></p>

      <p class="METIN"><span class="METIN" style="font-size:1em;" xml:lang="tr-TR">Oysa henüz bir şey içmiş filan da değildim. Sanırım kız laflarımdan sıkılmıştı. Elimi boşta bıraktı ve ona karşı takındığım saygılı tavrı alaşağı ederek, “Ne istiyorsun?” dedi.</span></p>

      <p class="METIN"><span class="METIN" style="font-size:1em;" xml:lang="tr-TR">Refüze edilmiş olmanın verdiği kırıklıkla yüzümü karartıp, “Bir bira” dedim.</span></p>

      <p class="METIN"><span class="METIN" style="font-size:1em;" xml:lang="tr-TR">İsimlerden nefret ediyordum. İsimlerden ve hayat hikâyelerinden... Hepsi birer yaftaydı... Bizi daha çekici ya da boktan gösteren etiketler... Üstelik yalancının tekiyseniz hepsi daha da küçülür gözünüzde.</span></p>

      <p class="METIN"><span class="METIN" style="font-size:1em;" xml:lang="tr-TR">İtiraf ediyorum -biraz geç oldu ama yeri tam burası-, çocukken bir yalancıydım. Yedi sekiz yaşlarındayken... Ve en büyük eğlencem etrafımdaki üç beş çocuğu hikâyelerimle kıskançlıktan delirtmekti. Gizliden gizliye küçük avuçlarını sıkıp derilerini kanattıklarını fark ederdim ki bu zevkten içimi kamaştırırdı. Daha da gaza gelip uçmaya başlar, o coşkuyla birbiri ardına sıkıverirdim palavraları... Kendime koca hayatlar yaratıp, onlarınkini bir anda alaşağı ederdim. Sinek gibi hissederlerdi kendilerini karşımda... Benimle konuşmaya çekinirlerdi ve sözlerini seçerken dikkatli davranır, oyunlarına katıldığımda gururlanırlardı.</span></p>

      <p class="METIN"><span class="METIN" style="font-size:1em;" xml:lang="tr-TR">Babama özenmiştim sanırım... Dedim ya, babam da bir yalancıydı. Üstelik yalanlarının izini doğru takip etmeyi başaramayan aptal bir yalancı... Her gün başka bir hikâye uydururdu hayatına. Sarf ettiği tüm kelimeleri bir araya toplasanız, rasgele binlerce harf yan yana dizildiğinde ortaya çıkan anlamsızlıktan ve ifadesizlikten farklı olmazdı.</span></p>

      <p class="METIN"><span class="METIN" style="font-size:1em;" xml:lang="tr-TR">Senede birkaç kez yaptığımız telefon konuşmaları gitgide azalıp susana dek onun etrafa saçtığı kelimeleri, onlarla kurduğu rengârenk hikâyeleri fotoromanlar gibi resim resim, an an yıllarca izlemiştim. Sonra bir toz bulutu gibi aniden uçuşarak havaya karıştı ve görünmez oldu. Belki de öldü, bilmiyorum. Hakkında hiçbir kayıt bulunamadı. Kusursuz bir kayıptı.</span></p>

      <p class="METIN"><span class="METIN" style="font-size:1em;" xml:lang="tr-TR">Onunla aramızdaki sessizlik uzadıkça ben de ona özenip yalan söylemeye başlamıştım. Kendime başka başka isimler seçmeye, ne bileyim saçma sapan hikâyeler uydurmaya, ortada fol yok yumurta yokken olaylar çıkarmaya... Böyle yaparak onu bulabileceğimi sanmam ne aptalcaydı...</span></p>

      <p class="METIN"><span class="METIN" style="font-size:1em;" xml:lang="tr-TR">Yalanlarımız günün birinde bir yerde kesişecekti sanki... Birbirlerinden kaçamayıp, birbirlerine mecbur olacaklardı... Üstelik sarf ettiğim her yalanla ona yakınlaştığımı hissediyordum.</span></p>

      <p class="METIN"><span class="METIN" style="font-size:1em;" xml:lang="tr-TR">Okuldaki çocuklara asıl ismimin Alexander olduğunu, küçük bir krallığı olan ailemin buraya sürgüne gönderildiğini, dünya üzerinde arandığımızdan gerçek kimliğimi ölene dek saklamak durumunda kaldığımı anlatıyordum mesela.</span></p>

      <p class="METIN"><span class="METIN" style="font-size:1em;" xml:lang="tr-TR">Ertesi gün de, babamın dünya boks şampiyonasında finale kaldığını, annemin onun için çok endişelendiğini ama kazanacağından emin olduğumu, birkaç güne kalmaz okula bir altın kemer getireceğimi söylüyordum. Daha başka bir gün, UFO’larla irtibat halinde olduğumu ve sabahları yatağımdan okula ışınlandığımı. Daha başka bir gün üstün güçlerimin varlığını iddia edip görünmez olabildiğimi, zamanı durdurabildiğimi, düşünce okuyabildiğimi, bir çakmak gibi parmaklarımın ucunu ateşleyebildiğimi, fakat bu güçlerimi insanoğluna gösterme konusunda yasaklı olduğumu söylüyor, diğer çocukların beni dinlerkenki şaşkınlıklarıyla hayran bakışlarını izlerken içten içe zevkten kuduruyordum.</span></p>

      <p class="METIN"><span class="METIN" style="font-size:1em;" xml:lang="tr-TR">Bu kısa sürdü tabii... O kadar çok yalan söyledim ki iş Büyük Okyanus’u yüzerek birkaç kez kat ettiğimi iddia etmeye kadar vardı. Sonuçta adım, bir laneti üzerimde taşımaya mahkûm edilmişim gibi “yalancı”ya çıktı. Hayalet kimliklerle düşler arasında boğulmuş, artık gerçeği ayırt edemeyen bir yalancı...</span></p>

      <p class="METIN-ITALIK"><span class="METIN" style="font-size:1em;" xml:lang="tr-TR">Üstelik babam da hâlâ ortada yoktu. O da binlerce yalan arasında artık görülmez, seçilemez olmuştu. Aksi gibi hafızamdaki resmi de günbegün silikleşiyordu. Annem tek bir fotoğrafını bile bırakmamıştı. Hepsini bir bir parçalamış, o yırtık fotoğrafları bin parçalık bir</span> <span class="METIN-ITALIK" style="font-size:1em;" xml:lang="tr-TR">puzzle</span><span class="METIN" style="font-size:1em;" xml:lang="tr-TR">’mış gibi bir torbanın içine koymuş, yıllarca saklamıştı. Babam, hafızamdan o fotoğraflar gibi parça parça, ayrıntı ayrıntı yırtılıp kopuyor, dağılıyor, esas yerini kaybedip azar azar yok oluyordu. Ben de yalanlarımla yok olmayı başarırsam, benimle övünecekti sanki... Ne aptallık!..</span></p>

      <p class="METIN"><span class="METIN" style="font-size:1em;" xml:lang="tr-TR">Yıllar sonra kendimden bu yüzden nefret edeceğimi nereden bilebilirdim ki? Dahası aynı sebepten ötürü doğruları, insanların yüzüne ve kendi yüzüme yapıştırmak için durulmayan delice bir istek duyacağımı? Sonunun gelmeyeceğini anladığımda da –belki de artık yalana katlanamadığımdan– hepten yok olmayı seçeceğimi... Buraya, bu bara gelip ikinci biramı söylerken deminki hareketimden utanıp da o kızdan özür dileyeceğimi...</span></p>

      <p class="METIN"><span class="METIN" style="font-size:1em;" xml:lang="tr-TR">İkinci biramı yudumlamaya başladığımda bir kadeh de şarap istedim. Sonra da duble rakı. Üçü önümde, yemek sofrasında ayrı tabaklarda farklı tatlar gibi duruyordu. Bir yudum rakı alıp, üzerine bira içip, birkaç kuruyemiş yedikten sonra canım şarap çekiyordu.</span></p>

      <p class="METIN"><span class="METIN" style="font-size:1em;" xml:lang="tr-TR">Yan masalardakilerse benim terk edilmiş bir aptal olduğumu düşünüyorlardı kuşkusuz.</span></p>

      <p class="METIN"><span class="METIN" style="font-size:1em;" xml:lang="tr-TR">İçlerinden, “Bu şimdi içip içip arar kızı, kapısına dayanır, yalvarır, reddedilince sinirlenir, sağı solu yumruklamaya başlar, hıçkırık sesleri duyulur, kendine acımalar, ‘Ulan ben bu hale düşecek adam mıydım’ filan, sonra tekrar öfke, ‘Amına kodumun karısı için değer mi’ler... Sabah uyanıp da dün gece olup biteni şöylece bir aklından geçirip eliyle alnına koca bir şaplak patlatana dek böylece sürer bu olay. Terk etmelerle edilmeler, sıradan, günlük bir olay haline gelinceye dek... Ne bileyim, vapuru kaçırmak, güneşte fazla kalmak yahut bağırsaklarını bozmak gibi... Böyledir, herkes bunu yaşar” diyorlardı sanki...</span></p>

      <p class="METIN"><span class="METIN" style="font-size:1em;" xml:lang="tr-TR">Ben de onlara sessizce, “Herkesi kendiniz gibi aptallardan sanmayın! Dünyada genel geçer pek çok kuralı bozan insanlar var. Mesela benim gibi. Evet, öküz gibi içiyorum, çünkü bu bir intihar hazırlığı. Biraz rahatlamak için. Karıştırmak beni sonuca daha kısa yoldan götürür diye” diyordum.</span></p>

      <p class="METIN-ITALIK"><span class="METIN" style="font-size:1em;" xml:lang="tr-TR">Derken bir de votka</span> <span class="METIN-ITALIK" style="font-size:1em;" xml:lang="tr-TR">shot</span> <span class="METIN" style="font-size:1em;" xml:lang="tr-TR">söyledim. Bardakları boy boy dörtledim böylece.</span></p>

      <p class="METIN-ITALIK"><span class="METIN" style="font-size:1em;" xml:lang="tr-TR">Arkamdaki masada oturanlar bir felsefe kulübündendi sanırım. Çünkü durmadan konuşuyorlardı: Yok Hegel, yok</span> <span class="METIN-ITALIK" style="font-size:1em;" xml:lang="tr-TR">Deliliğe Övgü</span><span class="METIN" style="font-size:1em;" xml:lang="tr-TR">’de geçen filanca cümle, yok Descartes aslında şöyle demek istemiş, filanca filozofun falanca cümlesi buna atıfta bulunuyormuş...</span></p>

      <p class="METIN"><span class="METIN" style="font-size:1em;" xml:lang="tr-TR">Oysa yaşarken dünyayı anlamak için ne kadar yırtınırsanız yırtının, bunu başaramazdınız. Edilen tüm o büyük, parlak lafların el çabukluğuyla kotarılan bir illüzyon numarasından farkı yoktu gözümde. Çünkü dünyanın ve yaşamın sırrını çözmek, bana göre insanoğlunun başarabileceği bir iş değildir. Öyle olsaydı, Tanrı’nın da bir insan olması gerekirdi ki bu fazlasıyla saçma.</span></p>

      <p class="METIN"><span class="METIN" style="font-size:1em;" xml:lang="tr-TR">Ortadaki hesap, her birimizin görebileceğinden çok daha büyük. Milyonlarca rakamın içinde en fazla birkaç yüz binlere dek varabiliriz. Sonrasında beynimiz hızdan tutuşur ve patlar. Yahut çıldırırız... Çünkü bu hiçbir hafızanın kaldıramayacağı türden bir bilgidir. Sadece bir şarkının nakaratı aklımıza yapışmış gibi aptal laflarımızı mırıldanır dururuz.</span></p>

      <p class="METIN"><span class="METIN" style="font-size:1em;" xml:lang="tr-TR">Ben bunları düşünürken arka masada, “Tanrı’yla karşılaşırsanız ona ne dersiniz?” geyiği başladı...</span></p>

      <p class="METIN"><span class="METIN" style="font-size:1em;" xml:lang="tr-TR">Ölümün kıyısına böylesine sokulmuş biri olarak diyebilirim ki gerçekten Tanrı varsa ve ben onun karşısında bir şeyler söylemek için dikiliyorsam dilim tutulurdu... Bırakın konuşmayı yutkunamazdım, nefesim kesilirdi ve harfleri adımı söyleyecek şekilde bile yan yana dizmeyi başaramazdım... Oysa bu soru karşısında çoğu insan –arkamda oturan gerzekler gibi– zekâsını kullanıp lafı gediğine oturtmak derdinde olur. Hangi lafı, hangi gediğe oturtuyorsan... Karşında koskoca Tanrı var!</span></p>

      <p class="METIN"><span class="METIN" style="font-size:1em;" xml:lang="tr-TR">İçtikçe düşüncelerim garipleşiyordu. Önceden bu tür olasılıklar üzerinde pek durmadığımı fark ettim. Sanki her şey, bir anda sönüveren ışıklar gibi karanlığa gömülecek, zaman bir parça ip gibi kesilecek, önceki tüm hislerimle geçmişim, birdenbire “pof!” diye uçup yok oluverecekti. Aklımı dağıtıp bu anlamsız düşüncelerin peşini bırakabilmek için karşı masada oturan çifte dikkat kesildim.</span></p>

      <p class="METIN"><span class="METIN" style="font-size:1em;" xml:lang="tr-TR">Geldiğimden beri, yaklaşık bir saattir aynı pozisyonda oturuyorlardı.</span></p>

      <p class="METIN"><span class="METIN" style="font-size:1em;" xml:lang="tr-TR">Elleri masanın ortasında kenetliydi. Birbirlerine uzanmış başlarıyla göz temaslarını hemen hemen hiç kesmiyor; yalnız, adam arada bir kadının elini sindire sindire yavaşça öpüyor, sonra gözlerini yeniden ona dikiyordu. Ha, bir de kadın arada aklına muhteşem bir fikir gelmiş gibi fotoğraf makinesine davranıyor, sevgilisine türlü şaklabanlıklar yapıp güldürüyor, herifse fırsatı kaçırmayarak kadına birbirinden sikör pozlar veriyordu.</span></p>

      <p class="METIN"><span class="METIN" style="font-size:1em;" xml:lang="tr-TR">Masanın üzerinde duran, boktan bir naylona sarılı tek kırmızı gülü gördüm ve bayat aşkın temsili resminin böylece tamamlandığını düşündüm.</span></p>

      <p class="METIN"><span class="METIN" style="font-size:1em;" xml:lang="tr-TR">Nefret ediyordum ikisinden de!</span></p>

      <p class="METIN"><span class="METIN" style="font-size:1em;" xml:lang="tr-TR">Başlarını birbirine vurdurmak geçiyordu içimden! O herifin çükünü, sonra da o karının saçlarını kesip önlerindeki biraları biraz olsun ayılmaları için başlarından aşağı boşaltmak istiyordum!</span></p>

      <p class="METIN"><span class="METIN" style="font-size:1em;" xml:lang="tr-TR">Karı durmadan konuşuyor, adamsa sürekli başıyla onu tasdik ediyordu. Bu karıyı olabilecek en kısa sürede yatağa atmak için en anlamsız laflarını bile onaylayabilirdi, bundan öyle emindim ki...</span></p>

      <p class="METIN"><span class="METIN" style="font-size:1em;" xml:lang="tr-TR">O geri zekâlı karınınsa tek isteği bu kokmuş herifin ona hep böyle zevksiz güller alıp ellerini öpmesiydi...</span></p>

      <p class="METIN"><span class="METIN" style="font-size:1em;" xml:lang="tr-TR">“Göt herif” diye mırıldanarak önümdeki tüm bardakları küçükten büyüğe tek tek dipledim. Bir an için midem bulanır gibi oldu. Aldırmadım. Ne aptaldı şu kadınlar ve aptallıkları kimi zaman insanı nasıl da çileden çıkarıyordu!</span></p>

      <p class="METIN"><span class="METIN" style="font-size:1em;" xml:lang="tr-TR">Birdenbire ayağa fırladım. Nasıl yaptım, bilmiyorum... Boş ver, nasılsa ölecektim...</span></p>

      <p class="METIN"><span class="METIN" style="font-size:1em;" xml:lang="tr-TR">O geri zekâlıların masasının başında dikilip son derece yüksek sesle ve herkesin duyabileceği şekilde:</span></p>

      <p class="METIN"><span class="METIN" style="font-size:1em;" xml:lang="tr-TR">“Bu böyle devam etmez hanımefendi!” diye bağırdım. “Bir gün biri çıkar ve size, ‘Salaksınız, hem de çok’ der! Anlam veremezsiniz... Sizin gibi yaşayan milyonlara güvenirsiniz. Arkanız sağlamdır o yüzden! Siz öylece bu mutlu anın fotoğraflarını çekmeye devam edin... Ama bu, katıksız bir salak olduğunuz ve bu herifin sizi sikmekten başka derdi olmadığı gerçeğini ne yazık ki değiştirmez!” deyip sözlerimi sonlandırdıktan sonra kadının kucağına tazyikle kustum.</span></p>

      <p class="METIN"><span class="METIN" style="font-size:1em;" xml:lang="tr-TR">Adamın, yayından kurtulmuşçasına yüzüme fırlayan yumruğuyla yere serildim.</span></p>

      <p class="METIN"><span class="METIN" style="font-size:1em;" xml:lang="tr-TR">Dümdüz... Direnmeden, ses çıkarmadan ve hiç şaşırıp garipsemeden bir anda kafamı tahta zemine yapışmış buldum.</span></p>

      <p class="METIN"><span class="METIN" style="font-size:1em;" xml:lang="tr-TR">Karanlık... Sonra tekmeler, giysilerimden çekiştirilişim, cebimden çıkan üç beş buruşuk paranın el değiştirmesi, o aptal karının akmış rimelleriyle kararmış ağlak yüzü, herifin kırmızı gözlerinde tutuşan kıvılcımların alevlere, sonra o alevlerin her yanı kasıp kavuran koca bir yangına dönüşmesi... Tümü birkaç saniye içinde resim resim gözlerime çalındı.</span></p>

      <p class="METIN"><span class="METIN" style="font-size:1em;" xml:lang="tr-TR">Ardından yeniden Kadife Sokak... Kaldırımın kıçımı donduruşu... Yere bıraktığım ilk kanlı tükürükten sonra hep daha uzağı hedefleyen aptal bir tükürük oyunu oynayışım... Hepsini bir bir hatırlıyorum.</span></p>

      <p class="METIN"><span class="METIN" style="font-size:1em;" xml:lang="tr-TR">Eve doğru yürümeye koyuldum. Herkes bana bakıyordu. Tam olarak, adamakıllı dayak yemiş biri gibi görünüyordum.</span></p>

      <p class="METIN"><span class="METIN" style="font-size:1em;" xml:lang="tr-TR">“Ne bok yedi de onu böyle benzettiler acaba? Aman bulaşmayalım, itin tekine benziyor baksana!”</span></p>

      <p class="METIN"><span class="METIN" style="font-size:1em;" xml:lang="tr-TR">Bu duruma artık alışmaya başladıysam da onlara avazım çıktığı kadar bağırarak, “Sakın ha, kimseye gerçeklerden bahsetmeyin, sonra haliniz bana benzer!” demek istiyordum.</span></p>

      <p class="METIN"><span class="METIN" style="font-size:1em;" xml:lang="tr-TR">“Özellikle de sevgilisine kırmızı güller alıp ellerini öperek yalakalık yapan bir adama, o kızı sikmek istediğini söylemeyin! Çünkü gerçeğin açığa çıkmasından rahatsız olabilir... Tüm o boktan güller ve öpücüklerle gizlediği niyetinin yüzüne vurulmasından!”</span></p>

      <p class="METIN"><span class="METIN" style="font-size:1em;" xml:lang="tr-TR">Yaptım da. İşte tam olarak böyle bağırdım. Kimse cevap vermedi... Sadece kaldırım değiştirenler oldu.</span></p>

      <p class="METIN"><span class="METIN" style="font-size:1em;" xml:lang="tr-TR">“Pis alkolik!” diyorlardı içlerinden eminim... “Ağzınla içemiyorsan içme!” benzeri bayat bayat laflar ediyorlardı.</span></p>

      <p class="METIN"><span class="METIN" style="font-size:1em;" xml:lang="tr-TR">Daha üç-beş yüz metre yürümüştüm ki dünyayı bulunduğum yere kadar baştan başa koşarak aşmışım gibi bir yorgunluk çöktü üstüme. Sanki omuzlarımla bacaklarıma ağır yükler bağlıydı. Yavaş yavaş yıkılmaya başladım.</span></p>

      <p class="METIN"><span class="METIN" style="font-size:1em;" xml:lang="tr-TR">Deniz geldi aklıma... Bu şekilde ona ulaşmayı başarırsam bitiverirdi bu iş. Ama önümdeki görüntü, sanki onu da çeken ağırlıklar varmış gibi kayıp kayıp gidiyordu. Tutamıyordum hiçbir şeyi... Adımlarımı, bakışlarımı, düşüncelerimi... Beni bırakıp gitmek istiyorlardı. Direnmek anlamsız kaçardı.</span></p>

      <p class="METIN"><span class="METIN" style="font-size:1em;" xml:lang="tr-TR">Bıraktım, hepsini...</span></p>

      <p class="METIN"><span class="METIN" style="font-size:1em;" xml:lang="tr-TR">Vücudumu boylu boyunca kaldırıma serdim. Önümdeki görüntünün ucunu uçan bir balonmuşçasına uzaya saldım. Sonra gittikçe koyulaşan o karanlık, düşüncemi sardı. Neresi olduğunu görüp seçemediğim huzurlu bir yerdi, hiçbir yerdi belki de... O karanlığa resimler çizmek istedim. Bir deniz kıyısı mesela, ıssız bir yer, açıklarda bir deniz feneri...</span></p>

      <p class="METIN"><span class="METIN" style="font-size:1em;" xml:lang="tr-TR">Yıllardır hiç hayal kurmamıştım.</span></p>

      <p class="METIN"><span class="METIN" style="font-size:1em;" xml:lang="tr-TR">Tüm ağırlıklarım yere çökmüşken, içimdeki karanlığı yanıltmak istediysem de buna gücüm kalmamıştı.</span></p>

      <p class="METIN"><span class="METIN" style="font-size:1em;" xml:lang="tr-TR">Bu manzara şimdilik böyle en iyisiydi.</span></p>
    </div>
  </div>
</body>
</html>
