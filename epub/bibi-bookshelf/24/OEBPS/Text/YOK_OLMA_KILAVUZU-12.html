<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>YOK_OLMA_KILAVUZU-12.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="YOK_OLMA_KILAVUZU-12.html" xml:lang="tr-TR">
    <div class="story">
      <p class="KISIM-BASLIK" id="toc_marker-12"><span class="KISIM-BASLIK" xml:lang="tr-TR">12</span></p>

      <p class="METIN"><span class="METIN" style="font-size:1em;" xml:lang="tr-TR">Hayaller uçuşup dağılıverdiğinde gerçek daha katı, daha keskin görünürdü.</span></p>

      <p class="METIN"><span class="METIN" style="font-size:1em;" xml:lang="tr-TR">Unutmuştum... Bu sonucu hatırlamam için onunla yeniden yüzleşmem gerekmişti. Üstelik henüz uyandığımdan tokadı daha da sert patlamıştı yüzümde.</span></p>

      <p class="METIN"><span class="METIN" style="font-size:1em;" xml:lang="tr-TR">Çaresizliğimi, kurduğum yalan dünyayı kafama tekrar tekrar kakarak kendimi aşağıladım. Beyaz tavana dalmış bakarken yanaklarıma koca yumruklar patlattım. Biraz ayılır gibi olduğumda ağzıma zorla bir şişe çamaşır suyu dayadım. Ayağıma bağladığım koca taşlarla kendimi dalgalı denizlere attım. Her seferinde bir şekilde hayatta kalıyor oluşumsa çıldırtıcıydı.</span></p>

      <p class="METIN"><span class="METIN" style="font-size:1em;" xml:lang="tr-TR">Pencerenin önüne geçtim, tıpkı annem gibi. Pervazda duran bir saksı çiçek yahut aklı uçmuş bir kuş gibi. Bir müddet dışarı bakındım. Hava bulutluydu. Etraf, tanıdık sakinliğini yinelemekteydi.</span></p>

      <p class="METIN-ITALIK"><span class="METIN-ITALIK" style="font-size:1em;" xml:lang="tr-TR">Her şey boş ve anlamsızdı</span><span class="METIN" style="font-size:1em;" xml:lang="tr-TR">... Her ne kadar intihar edenlerin klişe laflarını tekrarlamak niyetinde değilsem de kendimi zorlayıp süslü kelimelere sığınmak da gelmiyor içimden. Çünkü her şey boş ve anlamsızsa, boş ve anlamsızdır... Çünkü intihar etmeye karar vermiş biri için dünya, uzaydan çekilmiş fotoğrafları gibidir... Her şey ve hiçbir şey arasındaki fark yitirilir. Anlamlar da böylece anlamsızlıklarıyla eşitlenir. Her şey hiçbir şey kadardır. Hiçbir şey de her şey kadar anlamsız... Apartmandan çıkan o sarışın kızı gördüğümdeyse dünyayı, lafları, anlamları -içleri boş yahut dolu olsun, ayrıca her şey de istediği kadar hiçbir şey olsun-, hepsini unuttum... Çünkü düşüncelerim bir anda alabora olmuş, içime dolan görüntüsünde aklımdan geçenler tek tek boğulmuştu...</span></p>

      <p class="METIN"><span class="METIN" style="font-size:1em;" xml:lang="tr-TR">Ne tuhaf, şimdi ona bakarken yine bambaşka biri gibi görünmüştü. Azgın sularının dibinde vurgun yediğim o değildi sanki. O sarı saçlarla ayrık göğüsler, aralık dudaklar onun değildi... Olamazdı. Yirmi otuz saniyede sokaktan siliniverdi cismi. Oysa zihnimdeki görüntüsü hâlâ capcanlı, dipdiriydi... Onu hayaletiyle buluşturmak isteğine tutuldum.</span></p>

      <p class="METIN"><span class="METIN" style="font-size:1em;" xml:lang="tr-TR">Apar topar dışarı çıkıp gittiği yöne doğru koştum. Çoktan kalabalığa karışmıştı kuşkusuz, onu bulmam imkânsızdı... Konuştuğumuz geceden bu yana kaya suratlı sevgilisiyle aralarında neler olup bitmişti kim bilir? Barışmışlar mıydı? İçimi acıtan bir zevkle cevapladım: “Hem de çoktan...”</span></p>

      <p class="METIN"><span class="METIN" style="font-size:1em;" xml:lang="tr-TR">Etraftaki sarışın kızların izini sürmeye başladım. Her birine, “Hah, işte o!” diye bakarken birdenbire başka gözlerle buluşuveriyordum. Kimisinin de dudakları, teni, boyları, hatta adımları denk düşmüyordu içimdeki kalıba. Artlarından yakaladığım yüzler yolun bir yerinde bana döndüğünde, aklımdaki hayal bir parça kâğıt gibi yırtılıveriyordu. Bir başkasının peşine takılıyordum...</span></p>

      <p class="METIN"><span class="METIN" style="font-size:1em;" xml:lang="tr-TR">Sokaklar bir rüyadaymışım gibi ardı ardına yüzlerini değiştirirken sadece sarı saçların yanı başımdan savrularak geçişlerine odaklanmıştım ya da ben öyle sanıyordum... Çünkü geçen gün iş başvurusu yaptığım o kot mağazasının tabelası, gördüğüm rüyayı yüzüme bir kova su çırpılmış gibi altüst etmişti. Eleman aranıyor ilanına bakındım, çıkmıştı. İçim kamaştı... Aldıkları tipi merak ettim. Kimi bana tercih ettiklerini. O aptal bostanpatlıcanının karşısında sarf ettiğim yaltaklanıcı lafları hatırlayınca kinim daha da arttı.</span></p>

      <p class="METIN"><span class="METIN" style="font-size:1em;" xml:lang="tr-TR">Kapıdan içeriye şöylece bir bakındım. Önceki kızlar oradaydı... O gün ilk konuştuğum patlıcanla bakıştık, beni tanımıştı. Alışverişe gelmiş herhangi biri gibi etrafa göz atmaya başladım.</span></p>

      <p class="METIN"><span class="METIN" style="font-size:1em;" xml:lang="tr-TR">Askıda duran tişörtlerden birini üstüme tutarak aynaya baktım. Berbat diyen ifademle başka bir yere geri astım. Raftan rasgele çektiğim birkaç pantolonun kıç kesimine bakıp yüzümü buruşturdum.</span></p>

      <p class="METIN"><span class="METIN" style="font-size:1em;" xml:lang="tr-TR">O sırada kabinden şişko bir kız çıktı. Giydiği kotun içine koca kıçını öbek öbek yağlarıyla sığdırmaya çalışmış, başaramamıştı. Berbat görünüyordu. Korkunç bir şey görmüşçesine –mesela yolda ezilmiş bir kedi filan gibi– yüzümü hızla diğer yana çevirdim.</span></p>

      <p class="METIN"><span class="METIN" style="font-size:1em;" xml:lang="tr-TR">Üst üste muntazamca dizilmiş tişörtlerden birkaçını çekip şöylece bir baktıktan sonra buruşturarak geri bıraktım.</span></p>

      <p class="METIN"><span class="METIN" style="font-size:1em;" xml:lang="tr-TR">Tezgâhtar kızlar nedense beni görmezden gelmeye çalışıyordu. Aslında böyle yaparak işimi kolaylaştırıyor, olayların seyrini uzatırken ister istemez şiddetini de artırıyorlardı. Çünkü vazgeçmeyecektim... Vazgeçmek, bıkıp usanmak için tek bir sebebim bile yoktu.</span></p>

      <p class="METIN"><span class="METIN" style="font-size:1em;" xml:lang="tr-TR">Sanki bir telefon sapığıydım ve onları her aradığımda “alo” demeye bile tenezzül etmeden telefonu yüzüme kapatıyorlardı. “Boş ver, cevap verme, hiçbir şey deme sakın. Arar arar, sıkılır bırakır” diyorlardı sanki içlerinden... Onlara pis pis sırıtarak üst kata yöneldim.</span></p>

      <p class="METIN"><span class="METIN" style="font-size:1em;" xml:lang="tr-TR">Yukarı varmamla birlikte yirmi yaşlarında, zayıf, beyaz tenli, cılız bir patlıcan yanıma doğru gelip:</span></p>

      <p class="METIN"><span class="METIN" style="font-size:1em;" xml:lang="tr-TR">“Buyurun, ne bakıyoruz?” dedi.</span></p>

      <p class="METIN"><span class="METIN" style="font-size:1em;" xml:lang="tr-TR">Ona, “Sana!” yahut “Benim yerime nasıl bir geri zekâlı seçtiklerine... Tabii bu durumda benim senden de geri zekâlı olmam gerekiyor. Ama buna fazla güvenme... Çünkü ben en yakın zamanda kendimi imha edeceğim!” diyemezdim ya...</span></p>

      <p class="METIN"><span class="METIN" style="font-size:1em;" xml:lang="tr-TR">Bu yüzden:</span></p>

      <p class="METIN-ITALIK"><span class="METIN" style="font-size:1em;" xml:lang="tr-TR">“Şöyle adam gibi bir şeyler... Üzerinde abuk sabuk anlamsız yazılar yazmayan. Ne bileyim böyle</span> <span class="METIN-ITALIK" style="font-size:1em;" xml:lang="tr-TR">California College</span> <span class="METIN" style="font-size:1em;" xml:lang="tr-TR">filan gibi... Çünkü hiçbirimiz orda okumuyoruz değil mi? Hatta bu mağazadan alışveriş edenlerin çoğu oranın kapısından bile geçmemiştir...” dedim.</span></p>

      <p class="METIN"><span class="METIN" style="font-size:1em;" xml:lang="tr-TR">“Efendim?”</span></p>

      <p class="METIN"><span class="METIN" style="font-size:1em;" xml:lang="tr-TR">Sonunda sıra bana gelmişti:</span></p>

      <p class="METIN"><span class="METIN" style="font-size:1em;" xml:lang="tr-TR">“Neyse...” diye karşılık verdim, “İşte ne bileyim, aptalların giyeceği türden bir şey olmasın yeter...”</span></p>

      <p class="METIN"><span class="METIN" style="font-size:1em;" xml:lang="tr-TR">Çocuk allak bulak oldu. Durumu toparlamak için olacak:</span></p>

      <p class="METIN"><span class="METIN" style="font-size:1em;" xml:lang="tr-TR">“Düz bir şeyler demek istiyorsunuz sanırım...” dedi.</span></p>

      <p class="METIN"><span class="METIN" style="font-size:1em;" xml:lang="tr-TR">“Yo, desenli olabilir. Aptal işi olmasın yeter...” dedim.</span></p>

      <p class="METIN"><span class="METIN" style="font-size:1em;" xml:lang="tr-TR">Bir şeyler göstermek için iç tarafa yöneldi. Ben de arkasından elime geleni buruşturup bırakarak ilerlerken bostanpatlıcanını gördüm. Bir müşteriye yağ çekmekle meşguldü. Bir an için bakıştık. Sonra gözlerini kısarak beni nereden tanıdığını hatırlamaya çalıştı.</span></p>

      <p class="METIN"><span class="METIN" style="font-size:1em;" xml:lang="tr-TR">Aldırmadım tabii... Böylesi boktan tiplere kendimi hatırlatmak gibi bir sorumluluğum yoktu ya...</span></p>

      <p class="METIN"><span class="METIN" style="font-size:1em;" xml:lang="tr-TR">Üzerindeki pembe renkli aptal merserize kazağa bakan müşterisine, “En çok sattığımız model bu. Harika oldu beyefendi, hiç düşünmeyin...” diyordu.</span></p>

      <p class="METIN"><span class="METIN" style="font-size:1em;" xml:lang="tr-TR">Herifin pembe renkli merserize kazağını aşağılayan gözlerle süzdükten sonra cılız patlıcana seslenerek, “Demin sana birtakım kıyafetlerden bahsetmiştim ya, söylemek istediğim tam da buydu! Sakın böyle bir şey olmasın...” dedim.</span></p>

      <p class="METIN"><span class="METIN" style="font-size:1em;" xml:lang="tr-TR">Bostanpatlıcanı afalladı ve yüzü bir anda morararak gömleğiyle aynı renge büründü. Beni hatırlamıştı. Çünkü artık gözlerinde tanıdık birine bakan o bilmiş ifade vardı.</span></p>

      <p class="METIN"><span class="METIN" style="font-size:1em;" xml:lang="tr-TR">Müşteri bana dönüp, “Pardon, bana bir şey dediniz galiba, pek anlayamadım da?” dedi.</span></p>

      <p class="METIN"><span class="METIN" style="font-size:1em;" xml:lang="tr-TR">“Hayır, sizinle hiç ilgisi yok beyefendi. Sadece sattıkları şu kıyafetlerden söz ediyordum” dedim.</span></p>

      <p class="METIN"><span class="METIN" style="font-size:1em;" xml:lang="tr-TR">Herif kafasını sağa sola sallayarak, “Allah Allah” diye iç geçirip soyunma kabinine yöneldi.</span></p>

      <p class="METIN"><span class="METIN" style="font-size:1em;" xml:lang="tr-TR">Bostanpatlıcanı kendini daha fazla tutamayıp cılız patlıcana imalı imalı, “Beyefendi ne bakıyormuş?” diye sordu.</span></p>

      <p class="METIN"><span class="METIN" style="font-size:1em;" xml:lang="tr-TR">Fırsatı kaçırmayıp atılarak tüm ciddiyetimle cevapladım: “Şöyle adam gibi bir şeyler arıyorum. Yazısız olsun lütfen... Ha, bir de açık konuşmak gerekirse, böyle pembe, eflatun ya da mor gibi ibne renklerini de pek tercih etmiyorum...”</span></p>

      <p class="METIN"><span class="METIN" style="font-size:1em;" xml:lang="tr-TR">Bostanpatlıcanı karşısındaki bir müşteri olduğu sürece her şeye “eyvallah” diyecek bir tipti. İşin aslı böyle renkleri de severdim. Ama onu nasıl delirtebilirim diye düşünürken birdenbire ağzımdan çıkıvermişti işte...</span></p>

      <p class="METIN"><span class="METIN" style="font-size:1em;" xml:lang="tr-TR">“İbne?” diye karşılık geldi.</span></p>

      <p class="METIN"><span class="METIN" style="font-size:1em;" xml:lang="tr-TR">“Affedersiniz” dedim, “sizi bu kadar üzeceğini bilsem nonoş derdim...”</span></p>

      <p class="METIN"><span class="METIN" style="font-size:1em;" xml:lang="tr-TR">Bostanpatlıcanı homofobikti sanırım ve onu can evinden vurmayı başarmıştım. Çünkü yumruğu bir anda şahlanmış ve havada sert kavisler çizerek yüzümü kovalamaya başlamıştı.</span></p>

      <p class="METIN"><span class="METIN" style="font-size:1em;" xml:lang="tr-TR">Yukarı havalanmış yumruğun indirilme mesafesinden çıkabilmek için sağa sola çapraz adımlar atarken, “Siz müşterilerinize böyle mi davranıyorsunuz? Böyle terbiyesizlik görmedim! Ne demek bu şimdi? Tüketici hakları nerede kaldı? Burası özgür bir ülke, dilediğim gibi konuşurum!” dedim.</span></p>

      <p class="METIN"><span class="METIN" style="font-size:1em;" xml:lang="tr-TR">İtiraf etmeliyim ki bu son cümle o anın heyecanıyla çıkmıştı ağzımdan, başka türlüsü anlamsız kaçardı zaten.</span></p>

      <p class="METIN"><span class="METIN" style="font-size:1em;" xml:lang="tr-TR">Yumruğu yememe ramak kala yüzüne bir tişört fırlattım, ardından da birkaç kot ve kazak... İşte can havliyle elime ne geldiyse... Cılız patlıcan arkamdan dolanıp sahibine sunmak için beni tutmaya çalıştı. Durumu fark edip birdenbire dönerek o geri zekâlının yüzünün tam ortasına bir yumruk indirdim! Öyle bir zevkle yaptım ki bunu, beni öyle rahatlatmıştı ki, tekrarlamak için ölmekten bile vazgeçebilirdim.</span></p>

      <p class="METIN"><span class="METIN" style="font-size:1em;" xml:lang="tr-TR">Cılız patlıcan tek hamlede patlatılıveren o evlerden biriymiş gibi yıkıldı. Hiç hız kesmeden eğilip demirden yumruklarımı sıralamaya devam ettim.</span></p>

      <p class="METIN"><span class="METIN" style="font-size:1em;" xml:lang="tr-TR">Bostanpatlıcanı artık beni dövmekten vazgeçmiş, o an için Hulk’unki kadar kaslı hissettiğim kollarımdan tutmaya, yere yığılmış haliyle kan içinde rezil bir bulamaca dönüşmüş olan o orospu çocuğunu elimden almaya uğraşıyordu. Gelişine birkaç tekme daha savurdum. Biraz kafasında biraz da kaburgalarında patladı.</span></p>

      <p class="METIN"><span class="METIN" style="font-size:1em;" xml:lang="tr-TR">Bostanpatlıcanı, “Polis, polis çağırın!” diye aşağı kata seslendi.</span></p>

      <p class="METIN"><span class="METIN" style="font-size:1em;" xml:lang="tr-TR">Yukarı çıkan birkaç kız, gördükleri manzara karşısında mıhlandıkları yerden bana baktı. Bakışları dehşetengiz sularda yüzüyordu. Lafları, kapıldıkları şaşkınlık ve korkuyla kocaman, sımsıkı düğümlere dönüşmüştü. Çekinmişlerdi benden... Yaptığım bu muhteşem gösteri karşısında sinip ezikleşmiş, bulaşmadıkları için kendilerini şanslı saymışlardı.</span></p>

      <p class="METIN"><span class="METIN" style="font-size:1em;" xml:lang="tr-TR">Bostanpatlıcanının taşaklarına dizimle acı bir darbe indirdim. Herif bir tespihböceği gibi tostoparlak olup kıvranmaya başladı.</span></p>

      <p class="METIN"><span class="METIN" style="font-size:1em;" xml:lang="tr-TR">Sığındığı köşeden olup biteni izleyen müşteriye ağır adımlarla yanaşıp, “Çok boktan bir kazaktı. Parana yazık... Sakın alma!” dedikten sonra çıktım mağazadan.</span></p>

      <p class="METIN"><span class="METIN" style="font-size:1em;" xml:lang="tr-TR">Bahariye Caddesi’nin kalabalığına karıştım.</span></p>

      <p class="METIN"><span class="METIN" style="font-size:1em;" xml:lang="tr-TR">Dayak yiye yiye atmayı da öğrenmeye başlamış; bir çekiç gibi tok darbelerle savurduğum tekmelerime, çevikliğime, indirdiğim yumrukların şiddetine hayran olmuştum. Kendimi, dünyadaki tüm insanları hiç üşenmeden tek tek pataklayacak güçte hissediyordum.</span></p>

      <p class="METIN"><span class="METIN" style="font-size:1em;" xml:lang="tr-TR">“Biri bana bir şey desin ve yumruğum o anda suratına girsin” diye kafa tutan bakışlarla aranarak ilerliyordum ki anketör bir kız yanı başımda bitti. Yüzündeki sevimsiz palyaço gülümsemesi ve küçük kuşlar gibi “cik cik cik” parlattığı sesiyle, “Affedersiniz, birkaç soru sorabilir miyim acaba?” diyerek resmen üzerime yapıştı. Sıyrılmaya çalıştım. Çünkü bir an önce beni rahat bırakmazsa tokadı yiyecekti ki küçük bir kıza vurmak bana yakışmazdı. Etrafımda dört dönüp, “Lütfen ama, sadece birkaç dakikanızı alacağım” diyerek yalvarırcasına ısrar etti.</span></p>

      <p class="METIN"><span class="METIN" style="font-size:1em;" xml:lang="tr-TR">Birdenbire gözüm döndü... Elindeki dosyayı kaptığım gibi hırsla yere fırlattım! Sonra da üzerinde tepinmeye başladım... O boktan kâğıtlar insafsız tabanlarımın altında bir bir parçalanıyordu. Kız şaşkınlıkla kalakalmıştı... Dosyayı son bir aşağılayan tekmeyle uçurup yürümeye devam ettim.</span></p>

      <p class="METIN"><span class="METIN" style="font-size:1em;" xml:lang="tr-TR">Arkamdan, “Geri zekâlı!” diye bağırdı. Bir yandan da kullanılmış tuvalet kâğıtlarına dönmüş o aptal dosyasını toparlamaya uğraşıyordu. Cevap vermedim... Sadece birkaç saniyeliğine dönüp ortaparmağımı ve balkabağı gibi gülümsediğim bembeyaz sinsi dişlerimi gösterdim.</span></p>

      <p class="METIN"><span class="METIN" style="font-size:1em;" xml:lang="tr-TR">Sağa sola bakınarak aranmaya devam ederken burnuma kestane kokusu sokuldu. Kestaneci elli yaşlarında, posbıyıklı, pişkin suratlı bir herifti. Ben yanaşınca apar topar kestaneleri kesekâğıdına tıkıştırmaya başladı.</span></p>

      <p class="METIN"><span class="METIN" style="font-size:1em;" xml:lang="tr-TR">“Dur bakalım...” dedim, “önce bir tadına bakalım.”</span></p>

      <p class="METIN"><span class="METIN" style="font-size:1em;" xml:lang="tr-TR">“Tattırmıyoruz” dedi. Neden bilmem arkasında koca bir ekip varmış gibi çoğul konuşmuştu.</span></p>

      <p class="METIN"><span class="METIN" style="font-size:1em;" xml:lang="tr-TR">Aldırmadan kabuğundan sıyırıverdiğim bir tanesini ağzıma attım. Henüz çiğnemeye başlamıştım ki zıkkım yutmuş gibi yüzümü buruşturup, “İğrençmiş!” diyerek yere tükürdüm.</span></p>

      <p class="METIN"><span class="METIN" style="font-size:1em;" xml:lang="tr-TR">Elindeki maşayı kafama indirmekle tehdit ederek, “Siktir git, it!” dedi.</span></p>

      <p class="METIN"><span class="METIN" style="font-size:1em;" xml:lang="tr-TR">Midem kalkmışçasına öğüre öğüre yürüdüm... O sırada gençten biri elime zorla bir broşür tıkıştırdı. Broşürü aldığım gibi herifin ağzına zorla tıkıştırarak iade etmeye çalıştım! Ufak çapta bir itişme yaşandı...</span></p>

      <p class="METIN"><span class="METIN" style="font-size:1em;" xml:lang="tr-TR">Herifin gırtlağına yapışıp, “Şuracıkta öldürüveririm seni! Beni zorlama!” deyip sıkmaya başladım.</span></p>

      <p class="METIN"><span class="METIN" style="font-size:1em;" xml:lang="tr-TR">Altına edecekti, yemin ederim... Yüzü kıpkırmızı oldu ve can havliyle hayatını bağışlamam için özür diledi. İstesem önümde diz de çökerdi, eminim... Sümüğünü yiyen bir çocuk gibi görünmüştü gözüme. Ona, o boktan hayatını bağışladım. Diğer türlü iyilik etmiş olurdum. Yaşama nasıl da sıkı sıkıya bağlıydı şu insanlar... Ama kan beynime onlarca deli hücresiyle sıçramıştı bir kere... Herif uzaklaşırken bile arkasından, “Gel buraya! O kâğıtları tek tek yedireceğim sana!” diye avaz avaz bağrındım.</span></p>

      <p class="METIN"><span class="METIN" style="font-size:1em;" xml:lang="tr-TR">O koca kalabalığın ortasında tenha bir yuvarlak açılmıştı. Üstümü başımı şöylece bir düzelttikten sonra yürümeye koyuldum. Kalabalık da beni sindirip dindirmek istercesine yavaş yavaş eski haline döndü. Altıyol’dan Rıhtım’a doğru ilerledim. Trafik kapatılmıştı ve uzaktan slogan sesleri duyuluyordu. Aklıma mitinge katılmak geldi... Neyi protesto ettiklerini bilmesem de her şeyden nefret ediyor oluşum onlara katılmam için yeterli bir sebepti. Ama ben kendi eylemime koyulmuştum bir kere... Aralarına karışmak, dayattıkları bir şekle dahil olmaktı sanki. Mesela yarım saate kalmaz halay çekmeye başlarlardı.</span></p>

      <p class="METIN"><span class="METIN" style="font-size:1em;" xml:lang="tr-TR">Yaşamın kendisi koskoca bir anlamsızlıkken, dahası insanlardan böylesi nefret ederken, onlar adına polisten dayak yemek işime gelmezdi. İçimdeki öfke daha da koyulaşırdı üstelik. Çünkü onlara katılırsam biliyordum ki en önde gırtlağımı yırtarak bağıracak, bir müddet sonra küfür etmeye başlayacak, içimde ne var ne yoksa alakalı alakasız orta yere boşaltıverecektim.</span></p>

      <p class="METIN"><span class="METIN" style="font-size:1em;" xml:lang="tr-TR">Orada, anlamını sloganlarda bulan yaşamlar vardı... Kafalarında kavga haline getirdikleri koskoca meseleler... Oysa benim kavgam aldığım nefesleydi. Yaşamımı anlamlandıracak slogansa ancak bırakacağım intihar mektubu olabilirdi. Yani çok gerilerdeydim. Belki de o ilk adımda takılı kalmıştım...</span></p>

      <p class="METIN"><span class="METIN" style="font-size:1em;" xml:lang="tr-TR">Miting alanına epey yaklaşmıştım ki slogan sesleri kesildi. Temsilin ikinci bölümüne hazırlanılıyordu kuşkusuz... Çok geçmeden tahminim gerçekleşti. Çünkü az önce avaz avaz bağıranlar, şimdi coşkuyla halay çekiyordu...</span></p>

      <p class="METIN"><span class="METIN" style="font-size:1em;" xml:lang="tr-TR">Yola bir kez koyulmuşken belki de şimdi tam sırasıydı... Hıncını alamamış birinin kudurmuşluğuyla bitirebilirdim bu işi... Neyi bekliyordum ki? İnsan intihar edeceği anı bekler miydi? Bu bekleyişin, amansız hastalığı son evresine varmış birinin çırpına çırpına aldığı nefesleri saymasından, bir daha, bir daha şükretmesinden ne farkı vardı ki? Belki de herkesin ağzını açıkta bırakacak bir sonun peşindeydim. Ama bu olmayacaktı... Ne bana, ne de ardımda bırakacağım hayata böyle bir son yakışmazdı. Uyumsuz dururdu. Ben hızlı yaşayıp parlak bir sonla genç öleceklerden biri değildim, açıkça söyleyeyim...</span></p>

      <p class="METIN"><span class="METIN" style="font-size:1em;" xml:lang="tr-TR">Etrafımı saran hengâmeye aldırış etmeden eve yürüdüm. Bir ezber daha tekrarlandı... Annem kapıyı açtı, girdim. Bir an önce kurtulmak istiyordum. Her yerden, her şeyden ama en çok da kendimden...</span></p>

      <p class="METIN"><span class="METIN" style="font-size:1em;" xml:lang="tr-TR">Vücudumu boktan bir çuvalı yerden yere çalar gibi hırpalayıp paramparça etmem işten bile değildi. Hiçbir şeyden korkmuyordum. Tüm korkularım, içimden taşan heyecanımın içinde erimişti. Aranmaya başladım... Bir bıçak! Zamanı bile kesebilecek keskinlikte bir bıçağa ihtiyacım vardı... Bir hışım mutfağa koştum. Hepsine bir bir baktım. Meyve bıçakları işe yaramazdı, yemek bıçakları da... Ekmek bıçağı desen testere gibiydi... Orta boyda, siyah saplı, sivri uçlu, bilenmiş, sırtı ışıldayan bir tane buldum... Derimi oyarak damarlarımı yerlerinden tek tek sökecektim, yemin ederim!</span></p>

      <p class="METIN"><span class="METIN" style="font-size:1em;" xml:lang="tr-TR">Anneme baktım... O bana bakmadı. Yıllardır hiçbir yere bakmıyordu zaten. O artık bakamazdı. Sadece varlığıyla, cismiyle ona bakılabilirdi. Pencerenin pervazında duran bir saksı çiçeğe yahut kuşa bakar gibi...</span></p>

      <p class="METIN"><span class="METIN" style="font-size:1em;" xml:lang="tr-TR">Odama döndüm. Elimdeki bıçağa baktım... Sonra da bileğimdeki kandan çizgiye... Hayat ikiye ayrılıyordu. Önceden geçmiş ve gelecek varken, şimdi ölüm ve kalım arasına ince kesikler atıyordum. Her şey deliliğin ilk sanrısı gibi aniden kontrolümden çıkıverdi...</span></p>

      <p class="METIN"><span class="METIN" style="font-size:1em;" xml:lang="tr-TR">Bileğimden süzülen kan, sanki kırmızı renkte bir suydu... Damla damla yere dökülürken onu nar yahut vişne suyuymuş gibi algılıyordum. O işe koyulduktan sonra heyecanım nedense bir anda dinmiş, sırtımdan henüz erimiş karlar gibi soğuk, kesif bir ter boşanmıştı... Hatta bir parça parmağıma sürüp kanımın tadına bile baktım. Yine de bir şey hissedemedim. Kendime, kan içindeki bileklerime, elimdeki bıçağa, ellerimden yere süzülen kırmızı suya hiçbir düşüncenin içeri sızamadığı donuk gözlerle bakıyor, gördüğüm tuhaf manzaraya bir türlü anlam veremiyordum... Sanki biri karşımda bileklerini doğruyor, ben de onu çıt çıkarmadan sakince izliyordum...</span></p>

      <p class="METIN"><span class="METIN" style="font-size:1em;" xml:lang="tr-TR">Annem kapıya vurdu. Gerçeğin önüne kapanan perdeler bir an için aralanır gibi oldu. Onu, ellerinin tekme sesinden tanımıştım. Ama cevap veremedim... O boktan alışveriş listelerinden birini elime tutuşturmak için gelmişti kuşkusuz. Kapıyı açıp içeri girmiş bulundu... Adımlarının yavaşladığı, belki de adamakıllı yürümeye çekindikleri uzunca bir an bakıştık. Yüzünde yine o bildik, “Seni bir yerlerden tanıyor muyum?” diyen ifade vardı. Bu kez ben de ona, aynı soruyu giyinmiş yüzümle bakıyordum. İçim usulca kaydı, bayılacak gibi oldum... Oda, başımın üstünde birkaç tur yavaşça döndü. Annemin, nihayet başına ulaşmış ellerini ve hızla içeri koştuğunu gördüm.</span></p>

      <p class="METIN"><span class="METIN" style="font-size:1em;" xml:lang="tr-TR">Peşinden koşup durdurmak istedim... Ama boş bakışlarım istemsizce yere döktüğüm kana dönüyordu. Gidip onu durdurmak istesem de yere döktüğüm kırmızı sular beni daha çok çekiyordu... O çekimi durduramadım. İpi boşalmış bir kukla gibi yere yığıldım... Gözlerimin uyanık kalmış ucuyla bileklerimdeki yarıklara baktım. Yerdeki kırmızı suyun benden döküldüğünü, benim kanım olduğunu anlayıp avucumla sıyırarak o yarıklardan içeri geri koymaya çalıştım.</span></p>

      <p class="METIN"><span class="METIN" style="font-size:1em;" xml:lang="tr-TR">Odama, yüzlerini tam çıkaramadığım komşu kadınlar doluştu ve bir adam... Bakkaldı sanırım... Onları tanıyordum aslında ama nerede nasıl tanıştığımızı bir türlü hatırlayamıyordum... Ambulansın feveran eden sesini duydum. Beni kucakladılar. Ben hâlâ bileklerimden dökülen kırmızı sularla ilgiliydim... Yere dökülen damlalarla, o damlaların gri mermerleri benek benek desenlemesiyle, ambulanstan inenlerin turuncu elbiselerine bulaşan kırmızı lekelerle...</span></p>

      <p class="METIN"><span class="METIN" style="font-size:1em;" xml:lang="tr-TR">Birbirine karışan şaşkın sesleri duymuyordum. Beni kucaklayan ellerin telaşı sokulmuyordu içime, sakindim...</span></p>

      <p class="METIN"><span class="METIN" style="font-size:1em;" xml:lang="tr-TR">Sadece gideceğim yahut döneceğim yerin merakı içindeydim.</span></p>
    </div>
  </div>
</body>
</html>
