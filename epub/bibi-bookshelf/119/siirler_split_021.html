<html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>siirler.html</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik1" id="calibre_toc_18"><br class="chapter"/><br class="chapter"/>DENİZE</h1>
				<p class="normal"> </p>
				<p class="normal">Elveda, ey özgür yaradılış!</p>
				<p class="normal">Son kez karşımdasın işte;</p>
				<p class="normal">Yuvarlayarak mavi dalgalarını</p>
				<p class="normal">Parıldıyorsun gurur dolu bir güzellikle.</p>
				<p class="normal"> </p>
				<p class="normal">Hazin mırıltısı gibi bir dostun,</p>
				<p class="normal">Veda saatinde ümitsiz seslenişi gibi,</p>
				<p class="normal">Son kez işitiyordum hüzünlü uğultunu</p>
				<p class="normal">Yalvaran, beni çağıran seslerini.</p>
				<p class="normal"> </p>
				<p class="normal">Ey, can attığım sınırı benliğimin!</p>
				<p class="normal">Ne kadar çok senin kıyılarında</p>
				<p class="normal">Dolaştım, sessiz ve başım dumanlı,</p>
				<p class="normal">Gizli bir kararın hüznü ruhumda.</p>
				<p class="normal"> </p>
				<p class="normal">Nasıl seviyordum seslenişlerini,</p>
				<p class="normal">Boğuk sesleri, o uçurum yankısını;</p>
				<p class="normal">Ve akşam saatindeki sessizliği,</p>
				<p class="normal">Ve delişmen atılışlarını!</p>
				<p class="normal"> </p>
				<p class="normal">Uysal bir balıkçı yelkenlisi</p>
				<p class="normal">Bir an öyle istedin diye sen</p>
				<p class="normal">Dalgırlarda yiğitçe kayıp gider;</p>
				<p class="normal">Fakat coşup kükredin mi birden</p>
				<p class="normal">Batar birbiri ardına gemiler.</p>
				<p class="normal"> </p>
				<p class="normal">Elimden gelmedi sonsuzca bırakmak</p>
				<p class="normal">Karayı; bu iç karartan devinimsiz yurdu;</p>
				<p class="normal">Ve seni coşkularla selamlayarak</p>
				<p class="normal">Elimden gelmedi yüceliklerine</p>
				<p class="normal">Yöneltmek şiirsel koşumu.</p>
				<p class="normal"> </p>
				<p class="normal">Bekliyordun sen, çağırıyordun...</p>
				<p class="normal">Ruhum boş yere çırpınıyordu prangasında;</p>
				<p class="normal">Güçlü bir tutkuyla büyülenmiş,</p>
				<p class="normal">Kalakaldım kıyılarında...</p>
				<p class="normal"> </p>
				<p class="normal">Niye hayıflanmalı? Kaygısız yolumu</p>
				<p class="normal">Nereye yöneltirdim ki şimdi?</p>
				<p class="normal">Bir şey var ki çölünde senin</p>
				<p class="normal">Ruhumu altüst etmeye yeterdi.</p>
				<p class="normal"> </p>
				<p class="normal">Bir kaya parçası, şanlı bir varlığın</p>
				<p class="normal">Mezarı olan; ve yüce anılar da</p>
				<p class="normal">Orada soğuk bir uykuya dalıyordu:</p>
				<p class="normal">Napolyon sönüp gidiyordu orada.</p>
				<p class="normal"> </p>
				<p class="normal">Ve öldü acılar içinde;</p>
				<p class="normal">Ve onun ardından, gürültüsüyle fırtınanın</p>
				<p class="normal">Yitirdik bir başka dehayı da</p>
				<p class="normal">Bir başka hükümdarını akıllarımızın.<sup class="calibre3"><a href="siirler_split_086.html#footnote-500-4" id="footnote-500-4-backlink" name="footnote-500-4-backlink">4</a></sup></p>
				<p class="normal"> </p>
				<p class="normal">Yitip gitti, başındaki çelengi</p>
				<p class="normal">Bırakarak ve gözyaşlarına boğarak özgürlüğü.</p>
				<p class="normal">Kabarsın dalgalar, kopsun fırtına,</p>
				<p class="normal">O senin, ey deniz, türkücündü.</p>
				<p class="normal"> </p>
				<p class="normal">İmgen onda bulmuştu anlamını,</p>
				<p class="normal">Ruhuyla o senin cevherindendi:</p>
				<p class="normal">Senin gibi, güçlü, derin ve karanlık,</p>
				<p class="normal">Senin gibi, hiçbir şeyle bükülmezdi.</p>
				<p class="normal"> </p>
				<p class="normal">Boşaldı dünya... Şimdi beni</p>
				<p class="normal">Alıp da nereye götürsün okyanus?</p>
				<p class="normal">Yeryüzü yazgısı aynı her yerde,</p>
				<p class="normal">Nerede birazcık iyilik varsa</p>
				<p class="normal">Ya aydınlanma, ya tiran tetikte.</p>
				<p class="normal"> </p>
				<p class="normal">Elveda öyleyse ey deniz!</p>
				<p class="normal">Utkulu güzelliğin yaşayacak belleğimde.</p>
				<p class="normal">Ve uzun süre, uzun süre işiteceğim</p>
				<p class="normal">Uğultunu akşam saatlerinde.</p>
				<p class="normal"> </p>
				<p class="normal">Ormanlara, ıssız bozkıra</p>
				<p class="normal">Taşıyacağım, beni dolduran varlığını;</p>
				<p class="normal">Kayalarını senin, körfezlerini</p>
				<p class="normal">Ve parıltını,ve gölgeni,ve dalgaların konuşmasını.</p>
				<p class="sagnormal">1824   </p>

		</body>
</html>