<html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>siirler.html</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik1" id="calibre_toc_54"><br class="chapter"/><br class="chapter"/>ŞAİRE</h1>
				<p class="normal"> </p>
				<p class="normal">Ey şair! Değer verme sevgisine sen halkın,</p>
				<p class="normal">Tez geçer gürültüsü zafer övgülerinin;</p>
				<p class="normal">Aptalın yargısına, soğuk kalabalığın</p>
				<p class="normal">Gülüşüne de boş ver; aldırışsız ol, sakin.</p>
				<p class="normal"> </p>
				<p class="normal">Sen çarsın: Yalnız yaşa. Yürü özgür yolunda</p>
				<p class="normal">Özgür akıl nereye götürüyorsa seni.</p>
				<p class="normal">Yetiştir emeğinin sevgili meyvesini,</p>
				<p class="normal">Ödül beklemeksizin soylu çabalarına.</p>
				<p class="normal"> </p>
				<p class="normal">Ödül sendedir, çünkü en yüce yargıç sensin;</p>
				<p class="normal">Ürününe en titiz değer biçebilensin,</p>
				<p class="normal">Ey güç beğenir usta, sen ondan hoşnut musun?</p>
				<p class="normal"> </p>
				<p class="normal">Hoşnutsan, kalabalık varsın küfretsin sana,</p>
				<p class="normal">Tükürsün ateşinin tutuştuğu mihraba,</p>
				<p class="normal">Şımarık bir inatla rahleni sarsıp dursun.</p>
				<p class="sagnormal">1830   </p>

		</body>
</html>