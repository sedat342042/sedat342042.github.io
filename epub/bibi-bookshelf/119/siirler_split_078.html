<html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>siirler.html</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik1" id="calibre_toc_65"><br class="chapter"/><br class="chapter"/>GÜZ</h1>
				<p class="resim"><span class="idebold">(Parça)</span></p>
				<p class="normal"> </p>
				<p class="normal">"Uyuklayan aklıma neler gelmiyor ki o zaman?"</p>
				<p class="sagnormal">Derjavin   </p>
				<p class="normal"> </p>
				<p class="resim"><span class="idebold">I</span></p>
				<p class="normal">Ekim gelip çattı– silkeliyor koru</p>
				<p class="normal">Son yaprakları çıplak dallardan;</p>
				<p class="normal">Güz soğuğu duyurdu soluğunu–yol buz tuttu.</p>
				<p class="normal">Derecik şırıldıyor hâlâ, koşuyor değirmene usanmadan,</p>
				<p class="normal">Fakat havuz buz bağladı; acele ediyor komşum</p>
				<p class="normal">Avlanmak için uzak tarlalarda,</p>
				<p class="normal">Güzlük ekinler zarar görecek kuduruk şamatadan,</p>
				<p class="normal">Ve köpek havlaması uyandıracak meşelikleri uykusundan.</p>
				<p class="normal"> </p>
				<p class="resim"><span class="idebold">II</span></p>
				<p class="normal">Güz benim mevsimimdir; Sevmem ilkbaharı;</p>
				<p class="normal">Buzların çözülüşü canımı sıkar; pis koku, çamur, ilkbaharda hastayımdır;</p>
<p class="normal">Kan köpürür; tasa sıkıştırır duyguları, aklı.</p>
				<p class="normal">Asık yüzlü kış gönlüme daha yakındır.</p>
				<p class="normal">Severim karları; parlarken ayışığı</p>
				<p class="normal">Yanında sevgili, kızak nasıl da hafif ve özgür uçup gider,</p>
				<p class="normal">Ve o, samur kürk altında taze ve sımsıcak,</p>
				<p class="normal">Sıktığında elinizi, titreyerek ve ışıldayarak.</p>
				<p class="normal"> </p>
				<p class="resim"><span class="idebold">III</span></p>
				<p class="normal">Ne hoştur, takıp da ayaklara keskin demirleri,</p>
				<p class="normal">Kaymak durgun aynalarında dümdüz ırmakların!</p>
				<p class="normal">Ya o harika telaşları kış bayramlarının?..</p>
				<p class="normal">Fakat her şeyin sınırı var; yarım yıl da kar çekilmez ki,</p>
				<p class="normal">Sonunda kabak tadı verir bu</p>
				<p class="normal">İninde yaşayan ayıya da. Bütün bir ömür boyu</p>
				<p class="normal">Kızak kayacak değiliz ya genç Armid'<sup class="calibre3"><a href="siirler_split_096.html#footnote-500-14" id="footnote-500-14-backlink" name="footnote-500-14-backlink">14</a></sup>lerle</p>
				<p class="normal">Ya da gamlanıp duracak soba başında, çift cam gerisinde.</p>
				<p class="normal"> </p>
				<p class="resim"><span class="idebold">IV</span></p>
				<p class="normal">Ah, güzel yaz! Sevebilirdim seni,</p>
				<p class="normal">Kızgın sıcağın, tozun, sivrisineğin, karasineğin olmasaydı.</p>
				<p class="normal">Sen, yok ederek tüm ruhsal yetenekleri</p>
				<p class="normal">Bize acı veriyorsun; kuraklık çeken tarlalar gibiyiz tıpkı;</p>
				<p class="normal">Susuzluğumuzu nasıl gidermeli, nasıl serinlemeli–</p>
				<p class="normal">Yok başka bir düşüncemiz, ve acıyarak uğurluyoruz ihtiyar kışı,</p>
				<p class="normal">Kreplerle, şarapla vedalaşıp onunla,</p>
				<p class="normal">Dondurma ve buz ziyafeti sunuyoruz anısına.</p>
				<p class="normal"> </p>
				<p class="resim"><span class="idebold">V</span></p>
				<p class="normal">Güz son demlerinde sevilmez genellikle,</p>
				<p class="normal">Fakat, değerli okur, onu severim ben,</p>
				<p class="normal">Parlar uysalca sessiz güzelliğiyle,</p>
				<p class="normal">O, tıpkı bir çocuk gibi, kendi ailesinde sevilmeyen</p>
				<p class="normal">Çeker kendine beni. Tüm mevsimler içinde</p>
				<p class="normal">İnanın bir tek odur beni sevindiren,</p>
				<p class="normal">Nice güzelliklerin tadına vardım onda,</p>
				<p class="normal">Delişmen hayallerim ve kibirsiz sevdamla.</p>
				<p class="normal"> </p>
				<p class="resim"><span class="idebold">VI</span></p>
				<p class="normal">Nasıl açıklamalı? Seviyorum onu ben,</p>
				<p class="normal">Ölüme mahkûm veremli bir kız</p>
				<p class="normal">Size nasıl hoş gelebiliyorsa bazen,</p>
				<p class="normal">İğilir zavallıcık, öfkesiz, yakınmasız,</p>
				<p class="normal">Bir gülümseyiştir solgun dudaklarında görülen;</p>
				<p class="normal">Mezar uçurumunun açılmış ağzından habersiz;</p>
				<p class="normal">Yanaklarında bir pembelik kıpırtısı hâlâ.</p>
				<p class="normal">Bugün yaşıyor henüz, yarın yok olacak oysa.</p>
				<p class="normal"> </p>
				<p class="resim"><span class="idebold">VII</span></p>
				<p class="normal">Keder mevsimi! Gözleri büyüleyen!</p>
				<p class="normal">Yakındır gönlüme veda güzelliğin senin–</p>
				<p class="normal">Ne güzeldir doğa, görkemle solarken</p>
				<p class="normal">Ormanların büründüğü kızıl ve altın renkli pelerin,</p>
				<p class="normal">Rüzgârın taptaze soluğu ağaçlar arasından eserken,</p>
				<p class="normal">Ve dalgalı bir sisle kaplanışı göklerin,</p>
				<p class="normal">Güneşin seyrek ışınları, duyumsanışı ilk ayazların,</p>
				<p class="normal">Uzaktan uzağa tehditleri ak saçlı kışın.</p>
				<p class="normal"> </p>
				<p class="resim"><span class="idebold">VIII</span></p>
				<p class="normal">Ben her sonbaharda yeniden canlanırım;</p>
				<p class="normal">Rus soğuğu sağlığıma yararlıdır;</p>
				<p class="normal">Yeniden sevgi duyarım alışkanlıklarına hayatın;</p>
				<p class="normal">Uykum vaktinde açılır, karnım vaktinde acıkır;</p>
				<p class="normal">Yürekte hafif ve neşeyle oynar kanım,</p>
				<p class="normal">Mutluyum, yeniden delikanlıyım, arzularım kıpır kıpır,</p>
				<p class="normal">Yaşamla doluyum yeniden– organizmam böyle benim</p>
				<p class="normal">(Şu gereksiz nesir için affınızı dilerim).</p>
				<p class="normal"> </p>
				<p class="resim"><span class="idebold">IX</span></p>
				<p class="normal">Atımı getirirler; açık, engin alanda,</p>
				<p class="normal">Yelelerini savurarak taşır biniciyi,</p>
				<p class="normal">Ve onun parlayan toynakları altında</p>
				<p class="normal">Çatırdar buz, çınıldar donmuş vadi.</p>
				<p class="normal">Fakat tez biter gün ve unutulmuş ocakta</p>
				<p class="normal">Yeniden tutuşur ateş– kâh coşar parlak alevi,</p>
				<p class="normal">Kâh sönmeye yüz tutar– ve ben onun karşısında</p>
				<p class="normal">Ya okurum, ya uzun düşünceleri olgunlaştırırım ruhumda.</p>
				<p class="normal"> </p>
				<p class="resim"><span class="idebold">X</span></p>
				<p class="normal">Ve dünyayı unuturum– ve tatlı sessizlikte</p>
				<p class="normal">İmgelemim uyuşturur beni tatlılıkla,</p>
				<p class="normal">Ve şiir uyanır içimde:</p>
				<p class="normal">Ruh sıkışır lirik bir heyecanla,</p>
				<p class="normal">Titrer ve çınlar ve arar, bir uyku halinde,</p>
				<p class="normal">Sonunda fışkırıp akmayı, özgür bir patlayışla–</p>
				<p class="normal">Ve o zaman gelir bana görünmez sürüsü misafirlerin,</p>
				<p class="normal">Eski tanıdıklar, ürünleri hayalimin.</p>
				<p class="normal"> </p>
				<p class="resim"><span class="idebold">XI</span></p>
				<p class="normal">Ve çalkanır zihnimde düşünceler atılganlıkla,</p>
				<p class="normal">Koşup karşılar onları çevik uyaklar,</p>
				<p class="normal">Parmaklar divite uzanır, divit kâğıda,</p>
				<p class="normal">Bir an– ve şiir özgürce akar.</p>
				<p class="normal">Tıpkı kıpırtısızca uyuklarken bir gemi durgun sularda,</p>
				<p class="normal">Birden! Fırlaması gibi tayfaların, ve bir koşuşturmadır</p>
				<p class="normal">başlar</p>
				<p class="normal">Yukarı, aşağı– ve rüzgâr alabildiğine dolar yelkenlere;</p>
				<p class="normal">Devinir muazzam kütle, yararak dalgaları göğsüyle.</p>
				<p class="normal"> </p>
				<p class="resim"><span class="idebold">XII</span></p>
				<p class="normal">Yüzüyor. Fakat nereye yüzelim?. . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . .</p>
				<p class="sagnormal">1833   </p>

		</body>
</html>