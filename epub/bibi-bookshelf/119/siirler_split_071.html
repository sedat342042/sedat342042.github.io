<html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>siirler.html</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik1" id="calibre_toc_58"><br class="chapter"/><br class="chapter"/>"AL YANAKLI ELEŞTİRMENİM..."</h1>
				<p class="normal"> </p>
				<p class="normal">Al yanaklı eleştirmenim, koca göbekli alaycı,</p>
				<p class="normal">Hazırsın alay etmeye süzgün esin perimizle,</p>
				<p class="normal">Gel hele, otur azıcık şuracıkta benimle.</p>
				<p class="normal">Bakalım yenebilecek miyiz lanet olası can sıkıntısını,</p>
				<p class="normal">Burada görünen sadece bir dizi sefil baraka,</p>
				<p class="normal">Arkalarında kara toprak ve eğimli bir ova,</p>
				<p class="normal">Üstlerinde kopkoyu kümelenmiş bulutlar.</p>
				<p class="normal">Altın başaklar hani, hani o sık ormanlar?</p>
				<p class="normal">Nerde ırmak? Alçak bir çitle çevrili avluda</p>
				<p class="normal">Bir şey yok gözü şenlendirecek, iki gariban ağaçtan başka,</p>
				<p class="normal">İki ağaççık hepsi. Onlardan birini de</p>
				<p class="normal">Güz yağmurları cıscıbıl soymuş bütünüyle,</p>
				<p class="normal">Ötekininse yaprakları sapsarı ve sırılsıklam,</p>
				<p class="normal">Dökülüp pisletmek için su birikintisini bir poyraz tamam.</p>
				<p class="normal">Hepsi bu kadar. İn cin top oynuyor avluda.</p>
				<p class="normal">Yo, bi köylü belirdi, iki de karı ardında.</p>
				<p class="normal">Adam şapkasız; koltuğunda bir çocuk tabutu taşıyor</p>
				<p class="normal">Uzaktan papazın haylaz oğluna sesleniyor</p>
				<p class="normal">Babası gelsin de açsın diye kiliseyi.</p>
				<p class="normal">Tez ol! Vaktimiz yok! Çoktan gömülmeliydi</p>
				<p class="normal"> </p>
				<p class="normal">Ne o, yüzün asıldı?- Canım, bunlar nene gerek!</p>
				<p class="normal">Yok mu şen bir türkün, gönül eğlendirecek?</p>
				<p class="resim">------------</p>
				<p class="normal">Hayrola, nereye?-Moskova'ya, isim günü balosunu beylerin</p>
				<p class="normal">Burada kalıp da kaçıramam.</p>
				<p class="normal">                  -Dur, karantina var, gidemezsin!</p>
				<p class="normal">Bilmiyor musun salgın hastalık olduğunu bölgemizde.</p>
				<p class="normal">Bir zamanlar sadık kulun, asık yüzlü Kafkas'ın kapısında</p>
				<p class="normal">Nasıl beklediyse, sen de şimdi otur ve bekle burada;<sup class="calibre3"><a href="siirler_split_095.html#footnote-500-13" id="footnote-500-13-backlink" name="footnote-500-13-backlink">13</a></sup></p>
				<p class="normal">Ne o kardeş? Alay etmiyorsun artık-neşen kaçtı, ha!</p>
				<p class="sagnormal">1830   </p>

		</body>
</html>