<html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>siirler.html</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik1" id="calibre_toc_25"><br class="chapter"/><br class="chapter"/>"ÇİNGENELER"DEN<sup class="calibre3"><a href="siirler_split_090.html#footnote-500-8" id="footnote-500-8-backlink" name="footnote-500-8-backlink">8</a></sup></h1>
				<p class="normal"> </p>
				<p class="normal">Gürültüyle,şamatayla çingeneler</p>
				<p class="normal">Besarabya'da göç ediyorlar.</p>
				<p class="normal">Bu gece onlar nehrin üzerinde</p>
				<p class="normal">Yırtık pırtık çadırlarında kalacaklar.</p>
				<p class="normal">Konak yerleri neşeli,özgür,</p>
				<p class="normal">Huzur dolu uyku açık havada.</p>
				<p class="normal">Kilimlerle yarı örtülmüş</p>
				<p class="normal">Arabaların arasında</p>
				<p class="normal">Yanıyor ateş,çevrede aile</p>
				<p class="normal">Akşam yemeğini hazırlıyor.</p>
				<p class="normal">Açık alanda beygirler yayılmış</p>
				<p class="normal">Çadırın ardında evcil ayı</p>
				<p class="normal">Yan gelmiş keyif çatıyor.</p>
				<p class="normal">Bozkırların ortasında</p>
				<p class="normal"> Her şey nasıl da canlı</p>
				<p class="normal">Sabahla uzak yola çıkacak</p>
				<p class="normal">İnsanların barışçıl kaygıları.</p>
				<p class="normal">Türküsü kadınların,çocuk bağırışları</p>
				<p class="normal">Ve gezici örsün çınıltısı</p>
				<p class="normal">Ve işte uykunun suskunluğuna</p>
				<p class="normal">Bürünüyor göçebe ovası.</p>
				<p class="normal">Ve sessizliğinde bozkırın</p>
				<p class="normal">Duyulan sadece köpek havlayışları</p>
				<p class="normal">Ve kişnemesi atların.</p>
				<p class="normal">Ateşler söndü her yerde</p>
				<p class="normal">Her şey dingin,bir tek ay parlıyor</p>
				<p class="normal">Ve göksel yüksekliklerden</p>
				<p class="normal">Sessiz obayı aydınlatıyor</p>
				<p class="normal">(...)</p>
				<p class="normal">Ve uyandılar gürültü şamata,</p>
				<p class="normal">Çadırlar toplandı;arabalar</p>
				<p class="normal">Hareket etmeye hazırlar</p>
				<p class="normal">Ve her şey birlikte koyuldu yola.</p>
				<p class="normal">Kalabalık akın akın gidiyor</p>
				<p class="normal">Boş ovalarda göz alabildiğine,</p>
				<p class="normal">Çocuklar oynuyor, eşeklerin</p>
				<p class="normal">Üstlerinden atılmış sepetlerde.</p>
				<p class="normal">Kocalar,erkek kardeşler,karılar,kızlar</p>
				<p class="normal">Gidiyor ardından yaşlılarla küçüklerin ;</p>
				<p class="normal">Bağırtı,çığırtı,çingene şarkıları,</p>
				<p class="normal">Ayının böğürtüsü,zincirlerinin</p>
				<p class="normal">Sabırsız şıngırtıları</p>
				<p class="normal">Renk renk, parlak paçavralar</p>
				<p class="normal">Çocukların,yaşlıların çıplaklığı,</p>
				<p class="normal">Köpek havlayışları,ulumalar,</p>
				<p class="normal">Gaydanın sesi,araba gıcırtısı-</p>
				<p class="normal">Her şey yoksul,yabanıl,bozuk düzen</p>
				<p class="normal">Ama her şey öyle kıpır kıpır canlı ki,</p>
				<p class="normal">Her şey öylesine yabancı ki</p>
				<p class="normal">Anlamsız yaşamlarımızın</p>
				<p class="normal">Ölü gevşekliğine,</p>
				<p class="normal">Kölelerin tek düze şarkısına benzeyen!</p>
				<p class="sagnormal">1824   </p>

		</body>
</html>