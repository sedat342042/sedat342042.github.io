<html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>siirler.html</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik1" id="calibre_toc_45"><br class="chapter"/><br class="chapter"/>ANIMSAYIŞ</h1>
				<p class="normal"> </p>
				<p class="normal">Günün gürültüsü dindiğinde ölümlüler için</p>
				<p class="normal">Ve kentin dilsiz sokaklarını, alanlarını</p>
				<p class="normal">Örttüğünde yarı saydam gölgesi gecenin</p>
				<p class="normal">Ve gündüz emeklerinin ödülü uyku;</p>
				<p class="normal">Benim için üzücü uyanıklık saatlerinin</p>
				<p class="normal">Başladığı zamandır bu.</p>
				<p class="normal">Gece eylemsizliğinde daha bir yakıcıdır</p>
				<p class="normal">İçimde yürek azaplarının yılanları;</p>
				<p class="normal">Kaynaşır hayaller, bir yığın ağır düşünce</p>
				<p class="normal">Tasayla ezilmiş aklımı sıkıştırır.</p>
				<p class="normal">Anımsayış açar önümde</p>
				<p class="normal">Sessizce uzun tomarını:</p>
				<p class="normal">Ve ben okuyarak yaşamımı irkiltiyle</p>
				<p class="normal">Titrerim ve ilenirim,</p>
				<p class="normal">Acıyla yakınırım, acı gözyaşları dökerim-</p>
				<p class="normal">Yıkayamam fakat kederli satırları.</p>
				<p class="sagnormal">1828   </p>

		</body>
</html>