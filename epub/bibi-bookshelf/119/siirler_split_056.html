<html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>siirler.html</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik1" id="calibre_toc_43"><br class="chapter"/><br class="chapter"/>ANÇAR<sup class="calibre3"><a href="siirler_split_092.html#footnote-500-10" id="footnote-500-10-backlink" name="footnote-500-10-backlink">10</a></sup></h1>
				<p class="normal"> </p>
				<p class="normal">Çorak ve çıplak çölde,</p>
				<p class="normal">Kızgın sıcağın kavurduğu toprakta,</p>
				<p class="normal">Ançar, müthiş bir nöbetçi gibi</p>
				<p class="normal">Duruyor- tüm evrende tek başına.</p>
				<p class="normal"> </p>
				<p class="normal">Susuzluktan çatlayan bozkır</p>
				<p class="normal">Bir öfke gününde doğurmuştu onu,</p>
				<p class="normal">Ve ölüm yeşilini dallarının</p>
				<p class="normal">Ve köklerini zehirle doldurmuştu.</p>
				<p class="normal"> </p>
				<p class="normal">Gün ortasında, kabukları arasından</p>
				<p class="normal">Damlayan zehir, kızgın bir eriyik halinde</p>
				<p class="normal">Katılaşarak akşama doğru</p>
				<p class="normal">Dönüşüyor koyu, saydam bir reçineye.</p>
				<p class="normal"> </p>
				<p class="normal">Ne kuş uğrar semtine onun,</p>
				<p class="normal">Ne kaplan yaklaşır, sadece kara kasırga</p>
				<p class="normal">Kucaklaşır bu ölüm ağacıyla-</p>
				<p class="normal">Ve sıçrar ötelere, zehirle doygun.</p>
				<p class="normal"> </p>
				<p class="normal">Ve eğer yanılıp da bir bulut,</p>
				<p class="normal">Akıtırsa yağmurunu gür ve sık yapraklarına</p>
				<p class="normal">Zehirli sulardır boşanan</p>
				<p class="normal">Dallarından kızgın kuma.</p>
				<p class="normal"> </p>
				<p class="normal">Fakat bir adam bir başka adamı</p>
				<p class="normal">Gönderdi Ançar'a buyurgan bir bakışla,</p>
				<p class="normal">Uysalca yola düştü öteki</p>
				<p class="normal">Ve ertesi gün döndü ağıyla.</p>
				<p class="normal"> </p>
				<p class="normal">Tutarken elinde ürkütücü dalı</p>
				<p class="normal">Ve zehirli reçineyi,</p>
				<p class="normal">Solgun alnından terler</p>
				<p class="normal">Boşanıyordu dereler gibi.</p>
				<p class="normal"> </p>
				<p class="normal">Sonra bitkin düştü ve yatıp kaldı</p>
				<p class="normal">Üstünde bir hasırın,</p>
				<p class="normal">Ve can verdi zavallı köle</p>
				<p class="normal">Ayakları dibinde yenilmez hükümdarın.</p>
				<p class="normal"> </p>
				<p class="normal">Ve prens uysal oklarını</p>
				<p class="normal">Buladı bu ağıyla</p>
				<p class="normal">Ve onlarla ölüm gönderdi</p>
				<p class="normal">Sınır ötesi komşularına.</p>
				<p class="sagnormal">1828   </p>

		</body>
</html>