<html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>siirler.html</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik1" id="calibre_toc_9"><br class="chapter"/><br class="chapter"/>"RUSLAN VE LUDMİLA"DAN</h1>
				<p class="resim"><span class="idebold">Birinci Şarkı</span></p>
				<p class="normal"> </p>
				<p class="normal">(...)</p>
				<p class="normal">Ve işte genç gelin</p>
				<p class="normal">Gerdek yatağına götürülüyor;</p>
				<p class="normal">Işıklar söndü...Aşk tanrıçası</p>
				<p class="normal"> Gece lambasını yakıyor.</p>
				<p class="normal">Tatlı umutlar gerçekleşti,</p>
				<p class="normal">Sıra aşkın armağanlarında;</p>
				<p class="normal">Düşüyor kıskanç giysiler</p>
				<p class="normal">İstanbul halılarına...</p>
				<p class="normal">Aşk fısıltılarını işitiyor musunuz,</p>
				<p class="normal">Öpücüklerin tatlı sesini,</p>
				<p class="normal">Son ürkeklik mırıltısının</p>
				<p class="normal">Ansızın kesildiğini?...</p>
				<p class="normal">Damat önceden duyumsuyor</p>
				<p class="normal">Heyecanları...Ve işte başladı onlar...</p>
				<p class="normal">Ama birden gök gümbürdüyor,</p>
				<p class="normal"> Bir ışık parlıyor sisler arasından,</p>
				<p class="normal"> Lamba sönüyor, ışık koşuyor</p>
				<p class="normal">Her şey karardı, her şey titriyor,</p>
				<p class="normal">Ve donup kalıyor Ruslan.</p>
				<p class="normal">Sustu her şey .Müthiş sessizlikte</p>
				<p class="normal">İki kez garip bir ses işitildi</p>
				<p class="normal">Ve yükseliverdi dumanlı derinlikten</p>
				<p class="normal">Dumandan daha karanlık biri...</p>
				<p class="normal">Oda yeniden boş ve sessiz;</p>
				<p class="normal">Soğumuş terler akarak yüzünden</p>
				<p class="normal">Ürkmüş damat yerinden kalkıyor;</p>
				<p class="normal">Ve titreyerek, soğuk elleriyle</p>
				<p class="normal">Dilsiz karanlığı yokluyor...</p>
				<p class="normal">Eyvah: Sevgili yok orada...</p>
				<p class="normal">Boşluktur ellerinin dokunduğu;</p>
				<p class="normal">Ludmila yok koyu karanlıkta,</p>
				<p class="normal">Bilinmez bir güç çalmış onu.</p>
				<p class="normal">(...)</p>
				<p class="sagnormal">1817-1820   </p>

		</body>
</html>