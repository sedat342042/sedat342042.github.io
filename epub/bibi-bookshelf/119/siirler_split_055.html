<html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>siirler.html</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik1" id="calibre_toc_42"><br class="chapter"/><br class="chapter"/>"GÜZELİM; SÖYLEME YANIMDA BENİM..."</h1>
				<p class="normal"> </p>
				<p class="normal">Güzelim, söyleme yanımda benim</p>
				<p class="normal">Kederli Gürcü şarkısını:</p>
				<p class="normal">Anımsatıyor bana o</p>
				<p class="normal">Başka bir yaşamı, uzak bir kıyıyı.</p>
				<p class="normal"> </p>
				<p class="normal">Ne yazık! Anımsatıyor bana</p>
				<p class="normal">Senin acımasız şarkın</p>
				<p class="normal">Bozkırı, geceyi ve ay altında</p>
				<p class="normal">Çizgilerini, çok uzaklarda, mutsuz bir kızın.</p>
				<p class="normal"> </p>
				<p class="normal">O elem dolu, sevgili imgeyi</p>
				<p class="normal">Unutuyorum seni görünce ben;</p>
				<p class="normal">Fakat şarkın başladı mı bir kez</p>
				<p class="normal">Canlanıyor o karşımda yeniden.</p>
				<p class="normal"> </p>
				<p class="normal">Güzelim, söyleme yanımda benim</p>
				<p class="normal">Kederli Gürcü şarkısını:</p>
				<p class="normal">Anımsatıyor bana o</p>
				<p class="normal">Başka bir yaşamı, uzak bir kıyıyı.</p>
				<p class="sagnormal">1828   </p>

		</body>
</html>