<html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>siirler.html</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik1" id="calibre_toc_33"><br class="chapter"/><br class="chapter"/>KIŞ YOLU</h1>
				<p class="normal"> </p>
				<p class="normal">Arasından kıvrımlı dumanların</p>
				<p class="normal">Ay süzülüp geçiyor,</p>
				<p class="normal">Kederli boşluklarına ormanın</p>
				<p class="normal">Kederle ışık saçıyor.</p>
				<p class="normal"> </p>
				<p class="normal">Can sıkıcı kış yolunda</p>
				<p class="normal">Uçuyor troyka yel gibi,</p>
				<p class="normal">Yoruyor ruhu</p>
				<p class="normal">Çıngırağın tek düze sesi.</p>
				<p class="normal"> </p>
				<p class="normal">Tanıdık, yürekten bir çınıltı var</p>
				<p class="normal">Yanık türkülerinde arabacının:</p>
				<p class="normal">Kâh dizginsiz, gözü pek bir sevinç,</p>
				<p class="normal">Kâh ezgileri içten bir tasanın...</p>
				<p class="normal"> </p>
				<p class="normal">Ne ateş, ne bir kulübe karaltısı,</p>
				<p class="normal">Issızlık ve kar kaplamış her yeri...</p>
				<p class="normal">Yoluma çıkan sadece</p>
				<p class="normal">Kilometre direkleri...</p>
				<p class="normal"> </p>
				<p class="normal">Usanç ve hüzün... Yarın, Nina,</p>
				<p class="normal">Yarın dönünce sevgiliye,</p>
				<p class="normal">Dinleneceğim ocak başında,</p>
				<p class="normal">Doymaksızın bakarak her şeye.</p>
				<p class="normal"> </p>
				<p class="normal">Yüksek sesli yelkovan</p>
				<p class="normal">Tamamlayacak düzenli çevrimini,</p>
				<p class="normal">Ve gece yarısı herkesi gönderip</p>
				<p class="normal">Baş başa bırakacak bizi.</p>
				<p class="normal"> </p>
				<p class="normal">Hüzünlüyüm, Nina: Yolum can sıkıcı,</p>
				<p class="normal">Sustu arabacım uyuklayarak,</p>
				<p class="normal">Ayın çehresi dumanlandı,</p>
				<p class="normal">Çınlıyor tekdüze çıngırak.</p>
				<p class="sagnormal">1826   </p>

		</body>
</html>