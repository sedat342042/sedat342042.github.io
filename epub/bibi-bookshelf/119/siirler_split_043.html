<html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>siirler.html</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik1" id="calibre_toc_32"><br class="chapter"/><br class="chapter"/>PEYGAMBER</h1>
				<p class="normal"> </p>
				<p class="normal">Ruhsal susuzluktan kavrularak,</p>
				<p class="normal">Issız çölde, üzgün, sürüklenirken,-</p>
				<p class="normal">Altı kanatlı haberci melek</p>
				<p class="normal">Yol ayrımında göründü birden.</p>
				<p class="normal">Tüyden parmaklarını, uyku gibi</p>
				<p class="normal">Gözbebeklerimde gezdirdi.</p>
				<p class="normal">Büyüdü gözbebeklerim</p>
				<p class="normal">Ürkmüş bir kartalınkiler gibi.</p>
				<p class="normal">Kulaklarıma dokundu,-</p>
				<p class="normal">Ve onları sesle, çınıltıyla doldurdu:</p>
				<p class="normal">Ve göğün titreyişini iştim</p>
				<p class="normal">Ve göksel uçuşunu meleklerin</p>
				<p class="normal">Ve su altında sürüngenleri,</p>
				<p class="normal">Ve ovada söğüdün yeşermesini.</p>
				<p class="normal">Ve dudaklarıma yapıştı,</p>
				<p class="normal">Ve günahkâr dilimi kopardı,</p>
				<p class="normal">Kurnaz ve geveze,</p>
				<p class="normal">Ve bilge iğnesini yılanın</p>
				<p class="normal">Üstüne donakalmış dudaklarımın</p>
				<p class="normal">Koydu kanlı eliyle.</p>
				<p class="normal">Ve bir kılıçla yardı göğsümü</p>
				<p class="normal">Ve çıkardı küt küt atan yüreği,</p>
				<p class="normal">Alev alev bir kömürü</p>
				<p class="normal">Bu açık göğse yerleştirdi.</p>
				<p class="normal">Çölde ceset gibi yatıyorken ben,</p>
				<p class="normal">Tanrı'nın sesi duyuldu birden;</p>
				<p class="normal">"Kalk, peygamber,ve gör, ve dinle,</p>
				<p class="normal">Uygula istencimi,</p>
				<p class="normal">Ve dolaşarak karada ve denizde</p>
				<p class="normal">Tutuştur sözlerinle insan yüreklerini"</p>
				<p class="sagnormal">1826   </p>

		</body>
</html>