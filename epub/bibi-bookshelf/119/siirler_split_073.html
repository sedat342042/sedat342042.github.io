<html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>siirler.html</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik1" id="calibre_toc_60"><br class="chapter"/><br class="chapter"/>"HAYIR, BENİM İÇİN DEĞERİ YOK..."</h1>
				<p class="normal"> </p>
				<p class="normal">Hayır, benim için değer yok ateşli zevkin,</p>
				<p class="normal">      Duygusal coşkunun, çılgınlığın, esrimenin,</p>
				<p class="normal">İniltilerin, genç günahkârın zevk çığlıklarının,</p>
				<p class="normal">      Yılan gibi kıvrılarak arasında kollarımın</p>
				<p class="normal">Zehirli öpüşler, tutku dolu okşayışlara</p>
				<p class="normal">Son titreyişler ânını çabuklaştırdığında!</p>
				<p class="normal"> </p>
				<p class="normal">      Oh, sen nasıl da daha tatlısın, uysalım benim!</p>
				<p class="normal">      Oh, nasıl acılı bir mutluluk bu, bana verdiğin,</p>
				<p class="normal">Boyun eğerek uzun yakarışlarıma</p>
				<p class="normal">Esrimesiz, yumuşak, teslim olduğunda,</p>
				<p class="normal">Ve ancak yanıt verdiğinde coşkuma benim</p>
				<p class="normal">Utangaçça soğuk, hiçbir şeyle ilgilenmeksizin,</p>
				<p class="normal">      Ve sonra gitgide canlanarak daha da-</p>
				<p class="normal">İster istemez paylaştığında ateşimi sonunda!</p>
				<p class="sagnormal">1831   </p>

		</body>
</html>