<html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>siirler.html</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik1" id="calibre_toc_67"><br class="chapter"/><br class="chapter"/>"...YENİDEN GÖRMEYE GELDİM..."</h1>
				<p class="normal"> </p>
				<p class="normal">...Yeniden görmeye geldim</p>
				<p class="normal">Bu toprak köşeciğini, sürgünümün</p>
				<p class="normal">Göz açıp kapayasıya iki yılını geçirdiğim.</p>
				<p class="normal">Artık on yıl geçti aradan ve o günden bu güne</p>
				<p class="normal">Çok şey değişti yaşamda benim için.</p>
				<p class="normal">Kendim de değiştim ,boyun eğerek</p>
				<p class="normal">Genel yasaya-ama burada yeniden</p>
				<p class="normal">Geçmiş kucaklıyor beni canlılıkla,</p>
				<p class="normal">Ve sanki daha dün dolaşmışım</p>
				<p class="normal">Bu korularda.</p>
				<p class="normal">      İşte sürgün evceğizim,</p>
				<p class="normal">Zavallı dadımla yaşadığımız,</p>
				<p class="normal">İhtiyarcık yok artık, duvarların ardında</p>
				<p class="normal">Ne ağır adımlarının sesini onun</p>
				<p class="normal">Ne yorulmak bilmez gidip gelmelerini işiteceğim.</p>
				<p class="normal"> </p>
				<p class="normal">İşte ormanlı tepe, orada ne çok</p>
				<p class="normal">Kıpırtısız oturur</p>
				<p class="normal">Başka kıyıları, başka dalgaları</p>
				<p class="normal">Hüzünle anımsayarak</p>
				<p class="normal">Göle bakardım...</p>
				<p class="normal">Altın tarlalar, yeşil çayırlar arasında</p>
				<p class="normal">Uzanırdı o, mavi ve genişliğine;</p>
				<p class="normal">İşte gizemli sularında şimdi</p>
				<p class="normal">Bir balıkçı sandalı gidiyor, sürükleyerek</p>
				<p class="normal">Ardında yoksul bir balık ağını. Yumuşak eğimli kıyılarda</p>
				<p class="normal">Dalgın ağaçlar-ve onların arkasında</p>
				<p class="normal">Gizlenmiş bir değirmen, kanatlarını güçlükle</p>
				<p class="normal">Çevirerek rüzgârda...</p>
				<p class="normal">      Sınırında</p>
				<p class="normal">Dede topraklarının; yağmurlarla delik deşik</p>
				<p class="normal">Yolun dağa sardığı o yerlerde</p>
				<p class="normal">Duruyor üç çam ağacı,ikisi yan yana</p>
				<p class="normal">Biri biraz ötede.</p>
				<p class="normal">Buradan, yanından onların</p>
				<p class="normal">At sırtında geçtiğimde ay ışığında</p>
				<p class="normal">Tanıdık hışırtısı tepelerinin</p>
				<p class="normal">Beni selamlardı. O yoldan</p>
				<p class="normal">Geçerken şimdi, yeniden</p>
				<p class="normal">Çıktılar karşıma. Yine aynılar,</p>
				<p class="normal">Yine kulağa tanıdık gelen o hışırtı-</p>
				<p class="normal">Fakat yaşlanmış köklerinin çevresinde</p>
				<p class="normal">(Bir zamanlar boş ve çıplak olan)</p>
				<p class="normal">Genç bir fundalık yetişmiş şimdi,bir yeşil aile:</p>
				<p class="normal">Çatılarının altında fundalar</p>
				<p class="normal">Çocuklar gibi sokulmuş birbirine.Ve uzakta</p>
				<p class="normal">Duruyor asık yüzlü arkadaşları</p>
				<p class="normal">Yaşlı bir bekâr gibi tek başına, ve onun çevresi</p>
				<p class="normal">Eskisi gibi boş.</p>
				<p class="normal">      Merhaba, tanımadığım</p>
				<p class="normal">Genç kuşak! Ben göremeyeceğim</p>
				<p class="normal">Sizin yetişip güçlendiğinizi,</p>
				<p class="normal">Büyüyüp benim tanıdıklarımı geçtiğinizi</p>
				<p class="normal">Ve yanınızdan geçenin gözlerinden.</p>
				<p class="normal">Onların yaşlı başlarını gizlediğinizi.</p>
				<p class="normal">Fakat isterim ki dönerken bir dost buluşmasından</p>
				<p class="normal">Neşeli ve hoş düşüncelerle dolu</p>
				<p class="normal">Torunum işitsin sizin selam hışırtınızı,</p>
				<p class="normal">Geçsin yanınızdan gece karanlığında</p>
				<p class="normal">Ve anımsasın beni</p>
				<p class="sagnormal">1835   </p>

		</body>
</html>