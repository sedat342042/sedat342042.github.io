<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/epub.css" rel="stylesheet" type="text/css" />
</head>

<body>
  <h1 class="chapter">Teşekkür</h1>

  <p class="nonindent"><span class="dropcaps3lines">B</span>irkaç yıl önce Cambridge Üniversitesi Yayınevi’nden Richard Fisher bana bir öneri getirdi: Yayınevi, “Avrupa Tarihine Yeni Yaklaşımlar” dizisine, Osmanlı İmparatorluğu konusunda bir kitap katmak istiyordu. Elinizdeki kitap bu önerinin sonuçlarından biridir; Osmanlı dünyasını diziye katmak istedikleri için ona ve Cambridge Üniversitesi Yayınevi’ne teşekkür ederim. Ayrıca, daha önce birkaç kez yan yollara sapıp çıkarak ellerine oldukça geç ulaşan kitap tasarımını yayıma hazırlamada gösterdikleri dikkat ve sabır nedeniyle Vicky Cuthill, Elizabeth Howard ile Sophie Read’e ve bir de kendi editörüm Leigh Mueller’e müteşekkirim.</p>

  <p class="indent">Böylesi her girişim gibi, bu kitap da pek çok kişiye oldukça borçlu. İlk taslak, 1993-94’te Boğaziçi Üniversitesi’nde geçirdiğim kazançlı ve heyecan dolu yıl sırasında biçimlendi. Bu kurumun tarih bölümü üyelerine, özellikle Selim Deringil, Edhem Eldem, Selçuk Esenbel ve Aptullah Kuran’a, beni konuk etmelerinden ve düşüncelerimi sınamada yorulmak bilmeden denek taşı görevi görmelerinden dolayı teşekkür ederim. Ayrıca, elinizdeki kitabı yazmam için bana sağladığı zaman dolayısıyla kendi kurumum Ball State Üniversitesi’ne ve bana verdikleri destek ve yüreklendirme için, üyesi olduğum Tarih Bölümü’ne teşekkür ederim. Bölümümüzdeki öğretim üyeleri semineri, keskin ve yapıcı bir düşünsel cerrah bıçağı olarak, kendi türünün bir modelini oluşturmuş bulunuyor. Meslektaşlarımdan Larry Birken, Jim Connolly, Michel Doyle, Rene Marion, Chris Thompson ve daha birkaç kişi, bu çalışmadan bölümleri iki kez okuyarak eleştirmiş ve biçimlenmelerine yardımcı olmuşlardır. Ayrıca ben de iki kez -biri 1998’de Suraiya Faroqhi’nin İstanbul’da düzenlediği toplantıda, öteki Ariel Salzmarın’ın nazik çağrısı üzerine New York Üniversitesi’nde- Kubad Çavuş öykülerinden örnekler verdim. Elime geçen her iki olanağın da kamçılayıcı ve yüreklendirici etkileri oldu; hem düzenleyenlere hem de katılımcılara, bana tanıdıkları sunuş olanağı ve onu izleyen canlı tartışma ortamı için teşekkür ederim.</p>

  <p class="indent">Bu kitabın araştırma ve yazım aşamalarında birçok üniversite, arşiv ve vakıf arkamda oldu. Ball State Üniversitesi’nden Ronald Johnstone (Fen-Edebiyat Fakültesi Dekanı), Warren Vander Hill (Rektör), Ray White ve John Barber (Tarih Bölümü başkanları) ve Araştırma Dairesi görevlileri, araştırma ve yazım için tanıdıkları zaman ve çeşitli parasal ödentilerle bana cömertçe destek verdiler. Bu araştırmada yararlandığım başlıca arşivler, İstanbul’da Başbakanlık Osmanlı Arşivi ve Londra’daki Public Record Office’tir. Her iki kurumda da bilgili ve olağanüstü nazik görevlilerle karşılaştım. Onlarla birlikte, Oxford’da Bodleian Library’nin, Londra’da British Library’nin, Washington’da Library of Congress’in, Muncie’de Bracken Library’nin çalışanlarına da derin teşekkürlerimi bildiririm. Bu kitabın araştırma ve ilk taslak çalışmalarına İstanbul’daki bir yıl sırasında girişildi. Bu yolculuğun gerçekleşmesi, National Endowment for Humanities’in verdiği Kolej Öğretmenleri ve Bağımsız Araştırmacılar Bursu sayesinde oldu; yıllardır sosyal bilimlere bunca katkısı olmuş bu vakfa derinden müteşekkirim. Ball State Üniversitesi Coğrafya Bölümü, haritaları görülmemiş sabır, dikkat ve uzmanlıkla hazırlamış olan Connie McOmber gibi olağanüstü bir haritacıya sahip olduğu için talihlidir. Lori A. Sammons, son biçimini vermek üzere bu kitabın düzeltmelerinde bana sabırla yardımcı olmuştur.</p>

  <p class="indent">Kitabın son taslakları, çok sayıda okuyucunun ince eleğinden geçmenin büyük yararını gördü. En başta, hepsi Erken Modern Çağda Doğu Akdeniz Dünyası konulu lisansüstü dersimden öğrencilerim olan Kevin Brooks, Mike Brown, Brett Calland, Brent Chapman, Eric Conderman, Chris Farr, Kirk Overstreet ve Julie Reitz son taslağı okuyup eleştirerek büyük ölçüde düzelmesini sağladılar. Ayrıca, Cambridge Üniversitesi Yayınevi, adı bilinmeyen üç ayrı hakem belirledi. Her ne kadar, kimi zaman sert, ama her zaman saygılı görüşleri için onlara adlarıyla teşekkür edemesem de, yine de kendimi müteşekkir hissediyorum. Basılmadan önce metni okumaları için üç ayrı meslektaşıma daha ricada bulundum. Onlar da bu işi canla başla ve dikkatle yerine getirdiler. Bundan dolayı, Ginny Aksan’a, Drew Crayton’a ve Carolyn Goffman’a derin teşekkürlerimi bildiririm. Onların eleştirel katkıları olmasaydı, elinizdeki kitap değerinden çok şey yitirirdi; istekli ve sağgörülü destekleri olmaksızın yazılması bile söz konusu olmazdı. Geçmişte, kızıma ve oğluma beni dinlendirdikleri ve gerçek değerleri bana anımsattıkları için teşekkür ederdim. Oysa, cin gibi, eleştirel akıllarına her geçen gün biraz daha fazla hayranlık ve gereksinim duyarken buluyorum kendimi. Sam ve Laura’ya bu hizmetlerinden dolayı teşekkür ediyor ve söz veriyorum: Bir sonraki size olacak!</p>

  <p class="indent"><i>Osmanlı Dünyası ve Avrupa</i>’nın tamamlanmasından birkaç ay önce ölen Donald F. Lach’ın anısına adanmıştır. Donald’ın yanında araştırma görevlisi olarak üç yıl Chicago Üniversitesi’nde çalıştım. Mesleğine eşi görülmemiş kertede bağlıydı; o üniversitede öğrenciliğim sırasında çabalarımın arkasını getirmemi sağlayan, en başta onun çabalarıma olan inancıydı. Donald’ın dünya tarihini kavrayışı, kitabın son yazım aşamalarından geçtiğim son birkaç ay boyunca düşüncelerimde çokça yer tuttu. Kitap, onun oluşturduğu örnekten ve <i>Asia in the Making of Europe</i> [Avrupa’nın Oluşum Sürecinde Asya] adlı görkemli yapıtından derinlemesine esinlenmiştir. “Teşekkür” bölümünü Donald Lach’tan bir açıklama ile bitiriyorum: Bu kitaptaki yanlışların sorumluluğu yalnız bana aittir ve umarım bunlar temele ilişkin yanlışlar olmayıp, insanı gülümseten türdendir.</p>
</body>
</html>
