<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/epub.css" rel="stylesheet" type="text/css" />
</head>

<body>
  <h1 class="chapter">Kubad Venedik'te</h1>

  <div class="block">
    <p class="bl_nonindent">Venediklilerin kralı yok; kolektif bir yönetim biçimleri var. Bunun anlamı şu: Bir kişi üzerinde anlaşıp onu kendi rızalarıyla başlarına getiriyorlar. Venediklilere (<i>Benâdike</i>) Finişin deniyor. Armalarında, havarilerden Markos’un yüzünü taşıdığına inandıkları bir insan figürü var. Hükümdarları, ünlü ailelerin birine mensup.<a class="hlink" href="../Text/notlar.htm#not1_e4" id="ref1"><sup>1</sup></a></p>
  </div>

  <p class="nonindent"><span class="dropcaps3lines">K</span><i>ubad Çavuş’a verilen gizli talimattan Divan-ı Hümayun dışında hiç kimsenin haberi yoktu; resmi görevle çıktığı bu Venedik yolculuğunda hükümdarını ya da sadrazamını değil de, İstanbul’un varlıklı ve sözü geçer Musevi tüccarlarından Joseph di Segura’yı temsil ediyordu.<a class="hlink" href="../Text/notlar.htm#not2_e4" id="ref2"><sup>2</sup></a> Kubad, di Semra’nın oğlunun eşliğinde gizemli Venedik İmparatorluğu’nun başkentine gidişinden endişeleniyordu; bunun nedeni özellikle iki güç arasında uzun zamandan beri var olan anlaşmanın, Süleyman’ın Macaristan seferi sırasında ölümünden bu yana hâlâ yenilenmemesiydi</i>. <i>Elçi, artık Osmanlı hükümetinin anlaşmayı uzatmayabileceğini, bunun yerine, Venedik’in kolonisi Kıbrıs’a saldırmayı aklından geçirdiğini biliyordu. Eğer bu saldırı gerçekleşirse, balyos bu savaşı kesinlikle bir Osmanlı zindanında geçirecekti; Venediklilerin, balyosun karşılığında Kubad’ın varlığını fırsat bileceklerinden kuşku yoktu</i>.</p>

  <p class="indent"><i>Üç hafta süren olaysız bir deniz yolculuğundan sonra -yol üzerinde, bir önceki yıl İslam topraklarına katılmış Sakız Adası’na kısa süreliğine uğrayarak Sakız kalesinin yeni komutanına, para ve angarya istekleriyle ada halkını sıkıştırmayı bırakmasını buyuran bir fermanı ilettikten sonra- 1567 yılının ekim ayı sonlarında Kubad Venedik’e ayak bastı.<a class="hlink" href="../Text/notlar.htm#not3_e4" id="ref3"><sup>3</sup></a> Orada Venedik hükümetince onur konuklarına ayrılan saray yavrusu evde, ya da Müslüman dostlarının önerdiği dar ve gözlerden uzak evde kalmayı reddetti. Bunların yerine yılan gibi kıvrık ve uzun bir ada olan (yöre dilinde Uzun Omurga anlamına gelen) Guidecca’da Segura ailesinin bazı akrabalarınca kiralanmış bir konakta kalacak güzel bir yer buldu.<a class="hlink" href="../Text/notlar.htm#not4_e4" id="ref4"><sup>4</sup></a> Elçi, Venedik dukasının başkanlığındaki güçlü Venediklilerden oluşan küçük topluluğun huzuruna neredeyse anında kabul edildi.<a class="hlink" href="../Text/notlar.htm#not5_e4" id="ref5"><sup>5</sup></a> Çavuş böyle bir görüşmenin Divan-ı Hümayun huzuruna çıkmaya benzediğinin farkına varmıştı. Ayrıca, her ne kadar Venedik devlet yöneticileri, efendisi Sadrazam Sokollu Mehmed Paşa’nın davranış biçimlerini öğrenmek için yıllarını vermiş olsalar da, hâlâ II. Selim’in kişiliğini çözmeye çalıştıklarının da farkındaydı.<a class="hlink" href="../Text/notlar.htm#not6_e4" id="ref6"><sup>6</sup></a> Venedikliler Sultan Süleyman’ın ardılının, ticari bir malın kaybı karşısında nasıl bir tepki vereceğini bilemiyorlardı ve yeni padişahın ceza olarak Doğu Akdeniz’de Venedik gemilerine ve limanlarına saldırmasından korkuyorlardı</i>.</p>

  <p class="indent"><i>Kurnaz davranan Kubad korkunç gerçeği sakladı: zaten böyle bir plan hazırdı, güçlü bir hizip ihtiyatlı sadrazama karşı çıkarak, Doğu Akdeniz’deki son iki büyük Venedik ileri karakolundan biri olan Kıbrıs’a var gücüyle saldırmayı öğütlüyorlardı. Bunun yerine, sadrazamının buyruğuna uyarak Venediklilerin kararsızlığından yararlandı. Osmanlı elçisi Venedik Senatosu’nu bir daha ziyaret etmek zorunda kalmadı; Venedik hükümeti Venedik’in güçlü ailelerinden birinin üyesi Alvise Grimani’yi elçinin Giudecca’da adasındaki konutuna yolladı.<a class="hlink" href="../Text/notlar.htm#not7_e4" id="ref7"><sup>7</sup></a> Kubad bunu garip buldu; çünkü, Grimani’nin atalarının en ünlüsü, Venedik donanmasını çok daha zayıf olan Osmanlı filosunun üzerine göndermekte tereddüt ettiği için Venedik kolonisi Eğriboz Adası’nı Padişah II. Mehmed’e bırakmak zorunda kalmıştı. Bu felaketin ardından utanç içinde kentten kovulmuş ve sonra, otuz-kırk yıl geçtikten sonra, her nasılsa, toparlanıp sekseninde duka olmuştu</i>.</p>

  <p class="indent"><i>Grimani, Saruk ve di Segura, iki Musevi tüccarın arasını bulmak üzere iki hafta boyunca Kubad’ın konutunda hararetli bir pazarlığa girdiler. Osmanlının öfkesini yatıştırmak derdindeki Venedik Senatosu, di Segura’nın padişaha olan borcunu kapatmak üzere Kubad’a 10.000 duka altını vermeyi sonunda kabul etti. Venedik hükümeti elçiye ayrıca bir yük şap dahil olmak üzere çeşitli mallar verdi. Osmanlı çavuşu bunları İstanbul’a götürüp kendi kârlı işini kurmakta kullandı.<a class="hlink" href="../Text/notlar.htm#not8_e4" id="ref8"><sup>8</sup></a></i></p>

  <p class="indent"><i>Venedik balyosunu ve dolayısıyla Venedik devletini Osmanlı adaletine bağlamış olan “hüccet”in bir kopyası hâlâ Kubad’ın elindeydi. Bu belgeyi sadece yok etmeye razı olabileceğini değil, Galata kadılık makamının sicillerinden silinmesini de ayarlayabileceğini Grimani’ye bildirdi. Venedik Onlar Meclisi, epey düşünüp taşındıktan sonra elçiye bu iş için 2000 duka altın ödemeye yanaştı: 1000 duka yanında taşıdığı belge karşılığında ve 1000 duka da Galata’daki görevini yerine getirdikten sonra verilecekti</i>.</p>

  <p class="indent"><i>Kubad Venedik’teki işlerini</i> 1567 <i>yılının kasım ayı sonlarına gelindiğinde sonuçlandırmıştı. Bununla birlikte, memlekete dönmekte acele etmemeye karar verdi, çünkü bu yabancı ülkede sahip olduğu otorite ve buranın hoşlukları başını döndürüyordu. Galata, İstanbul’da Hıristiyan Avrupalıların ve kültürlerinin temsil edildiği bir uç yerleşim olarak ünlenmişti. Venedik’in debdebeli yaşamı ve zenginliği, pazaryerleri ve satıcıları, hanları, meyhaneleri, kerhaneleri yanında Galata soluk ve bayağı kalıyordu.<a class="hlink" href="../Text/notlar.htm#not9_e4" id="ref9"><sup>9</sup></a></i></p>

  <p class="indent"><i>Kentin şaraplarının tadına doyulmuyordu. Kubad Galata’nın sunduğu şaraplardan sık sık tadardı. Şeriat yüzünden<a class="hlink" href="../Text/notlar.htm#not10_e4" id="ref10"><sup>10</sup></a> birkaçı dışında bu şaraplar, düzenli aralıklarla imparatorluk yönetiminden elde edilen muafiyete dayanarak diplomatların mahzenlerinde mayalandırılıyordu. Elçi bu ev işi şarapların ne denli berbat olduğunun daha önce farkına varamamıştı; şarabın nasıl bir mucize olabileceğini şimdi anlıyordu! Venedikliler şarabı Akdeniz dünyasının her yanından getirtiyorlardı; çavuş, her ne kadar Mayorka’nın</i> vin blanc’<i>ını epey sevse de, Venedik Kıbrıs’ından getirtilen dolgun kırmızı şarapların tiryakisi olmuştu ve padişahın bu şaraba düşkünlüğüne gittikçe daha çok hak veriyordu</i>.</p>

  <p class="indent"><i>Bununla birlikte, Kubad kimi bakımlardan kendi kentinin kolaylıklarını özlüyordu. Venedik’in sert tahta sandalyeleri ve masaları, alışık olduğu yumuşacık, ipek kaplı divanların yerini tutamazdı. İnsan sopa gibi dimdik durduğu yerde, güzel bir içkinin tadını nasıl çıkarabilirdi? Şöyle hoş, gevşetici bir sohbet ise neredeyse olanaksızdı! O zaman kanallarda dolaşan kalabalıklara ya da Liste d’Oro boyunda piyasaya çıkmış soylulara katılmayıp da ne yapacaksınız? Daha da kötüsü kahvenin yokluğuydu. Kubad kahvehaneler İstanbul’da ortaya çıkar çıkmaz, şimdilerde çılgınca benimsenen bu uğrak yerlerinin müdavimi olmuştu. Venediklilerin bu tür eğlencelerden haberi yoktu ve elçi bu gevşeme alışkanlığını yerine getirememekten dolayı nasıl da bunalıyordu</i>.<a class="hlink" href="../Text/notlar.htm#not11_e4" id="ref11"><sup>11</sup></a></p>

  <p class="indent"><i>Pazarlıkların sona ermesinden sonra çavuş neredeyse üç ay oyalandı. Bu büyük kentin meydanlarında ve arka sokaklarında dolaştığı, kanallarını keşfettiği, eski ve yeni tersanelerini uzaktan incelediği ve saygıdeğer bir konuk olarak senato toplantılarına katıldığı günlerde bile Guidecca adasında kalmayı sürdürdü. Bu süreçte, Venedik devletinin tavırları, yöntemleri, güçlü ve zayıf yanlarının yanında kent ekonomisinde Osmanlı tüccarlarının konumu hakkında da çok şey öğrendi</i>.</p>

  <p class="indent"><i>Dükkânlarda, hanlarda, Rialto meyhanelerinde okuma yazma bilmeseler de açıkgöz memleketlileriyle derin söyleşilere dalarak geçirdiği uzun saatlerde daha da çok şey öğrendi. Aralarında koyu bir rekabete karşın, vatanlarından uzakta yaşıyor olmak bu Osmanlı kullarını -Ermeni Hıristiyanları, Rum Ortodoksları, Musevileri ve Müslümanları- bir araya getirmişti.<a class="hlink" href="../Text/notlar.htm#not12_e4" id="ref12"><sup>12</sup></a> Kubad, aralarındaki yoldaşlığa karşın Osmanlı kullarının yürüttüğü ticaretin sınırlarını etnik-dinsel çizgilerin belirlediğini kavramakta gecikmedi. Osmanlı Ermenileri İran ipeğinin, Rumlar Osmanlı dünyasına özgü malların, Museviler değerli taş, baharat ve şarap ticaretine egemen olmuşlardı</i>.</p>

  <p class="indent"><i>Müslüman tüccarların mal çeşitleri daha belirsizdi.<a class="hlink" href="../Text/notlar.htm#not13_e4" id="ref13"><sup>13</sup></a> Tiftik yününden kumaşların dağıtıcıları olarak piyasada bir tekel oluşturmaya çabalıyorlar fakat zorlanıyorlardı. İç Anadolu’dan gelme birkaç Türk-Müslüman’la (aralarından biri Çerkez Kubad’ın uzaktan akrabasıydı) yaptığı hatırlanmaya değer görüşmede, Kıbrıs’ta dokunan daha kötü nitelikli, fakat kullanışlı tiftiğe sırtını dayayabilen Venedik’e Ankara tiftiğini pazarlamanın zorluğundan acı acı yakındılar. Elçi, Kıbrıs Osmanlıların eline geçerse onların ticaretlerini artıracaklarına ilişkin iddialarını haklı buldu ve bu heveslerinin yakında gerçekleşebileceğini inceden ima etti</i>.</p>

  <p class="indent"><i>Her ne kadar Venedik’i çok beğense ve ona sevdalı olsa da, içinde derinden derine bir öfke kabardı. Sevgili İstanbul’unda büyük ve hızla zenginleşen Hıristiyan ve Musevi cemaatleri kentin sokaklarında ve işyerlerinde Müslümanlarla kardeş gibi geçiniyordu. Kiliselerinde, havralarında açıkça ibadet ediyorlardı. Hatta bir cumartesi günü öğleden sonra Hasköy semtinde dolaşıp inananların havralarından dışarı oluk oluk aktığını görebilir; ertesi sabah da, Hıristiyanların Kumkapı’da kiliseye gittiğine tanık olurdunuz. Kendisi gerek Hıristiyan, gerekse Musevilerin ayinlerine katılmıştı ve kâfir dostlarını da Allah’ın evine buyur etmişti</i>.</p>

  <p class="indent"><i>Bütün bunlara kıyasla Venedik ne denli karşıtlıklar içindeydi; o uyuz uçan aslanlarıyla, kiliselerin bile -eğer Rum Ortodoks kilisesi ise- (cami zaten düşünülemezdi!) yerle bir edildiği acınası <a class="hlink" href="../Text/cnot.htm#cnot1" id="refstatodamar">Stato da Mar</a> ile nasıl da böbürleniyordu Venedikliler! Bütün Doğu Akdeniz dünyası, buyurmaya hevesli Venedikli yerleşimcilerden nefret ediyordu.<a class="hlink" href="../Text/notlar.htm#not14_e4" id="ref14"><sup>14</sup></a> Devletin yaklaşık yüz yıl önce, gerek yurdundan sürülmüş, gerekse Osmanlı tebaası olan Rumlara Venedik’te kendi cemaatlerini kurma, hatta tam tersanelerin bitişiğinde bir kilise (San Giorgio dei Greci) inşa etme izni vermiş olduğu doğruydu. Ne var ki, yöneticiler bu kararı isteksizce almışlardı ve elli yıl öncesine dek tek bir Musevinin bile kentte oturmasına izin verilmiyordu. Şimdilerde, küçük bir Alman Musevi cemaati geçimini tefecilikten sağlıyor, Ghetto Novo adında, dışa kapalı, aşırı kalabalık bir mahallede oturuyordu. Bu cemaat ayinlerini Tanrı’yı ululamak için inşa edilmiş mabetlerde değil, iç karartıcı, çürüyüp dökülmekte olan, sıkça sel baskınlarına uğrayan özel konutlarda yapıyordu, insanlar gerek toplum içinde, gerekse iş yaşamında ayrımcılığa uğramaktan kurtulamıyor ve sürekli sürgün tehdidi altında yaşıyordu</i>.</p>

  <p class="indent"><i>Alman kökenli değil de İspanyol kökenli olmaları yüzünden Venedik’te ikametleri yasaklanan Musevilerin benzer bir yaşam alanı olanağını çok istediklerini ve Venedik’in sunduğu berbat yerleri, Hıristiyan dünyasında bulunabileceklerinin en iyisi saydıklarını öğrendiğinde şaşkına dönmüştü. Böylesi bir muamele Memâlik-i Mahrûse’de aklın alacağı bir şey değildi. Böylesi yoksulluk ve pamuk ipliğine bağlı yaşamı gördükten sonra, neden Osmanlı liman kentlerinin Musevi ticaret ağı içinde büyük önem kazandığını ve neden Venedik ile diğer Avrupa kentlerinin yalnızca kıyıda köşede kalmış noktalar olduğunu anlamak, Kubad için kolaylaşıvermişti</i>.</p>

  <p class="indent"><i>Daha da moral bozucu olan, Venediklilerin Kubad’ın din kardeşlerine karşı tavrıydı. Venedik’te çalışan altmış dolayındaki Müslüman tüccar (tümü Osmanlı değildi) iftihar edecekleri bir mahalleye sahip değildi. İçinde hem oturup, hem çalışıp, hem de ibadet edecekleri kendi</i> fondaco<i>’ları</i> [hanları] <i>bile yoktu.<a class="hlink" href="../Text/notlar.htm#not15_e4" id="ref15"><sup>15</sup></a> Bunun yerine, kentin ana pazaryeri Rialto’ya komşu pek çok mahalleye dağılmış olarak yaşıyorlardı. Buralarda, bu Katolik kentte zaman zaman ortaya çıkan Osmanlı düşmanı duygu patlamalarına kolayca hedef olabiliyorlardı. Daha da rahatsız edici olanı, bunların sonucunda bir cemaat oluşturamamış olmalarıydı. Bu koyu Katolik devlette bir cami inşa edebilme umutları da yoktu. Yetkililer, aptes almak için gerekli akar suyu sağlamaya bile yanaşmıyorlardı. Kubad bu tür ödünler koparılmaksızın, Venedik’te ya da Hıristiyan Avrupa’nın başka herhangi bir yerinde kalıcı bir Osmanlı ticari varlığının örgütlenmesini düşünemiyordu. Batı Avrupalıların bu yersiz korkulara kapılmış kent devletini, dinsel çoğulculuğun kusursuz örneği sayılmasını (ya da çoğunlukla, müsamahakâr bulunup suçlanmasını) korkunç buluyordu. Eğer ideal olanı buysa, Katolik Avrupa’nın geri kalan bölümü ne denli bağnaz ve baskıcı olmalıydı!</i><a class="hlink" href="../Text/notlar.htm#not16_e4" id="ref16"><sup>16</sup></a></p>
</body>
</html>
