<html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>siirler.html</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik1" id="calibre_toc_28"><br class="chapter"/><br class="chapter"/>"EY ESİN PERİSİ ATEŞLİ YERGİNİN..."</h1>
				<p class="normal"> </p>
				<p class="normal">Ey esin perisi ateşli yerginin!</p>
				<p class="normal">Yetiş imdat çağrıma!</p>
				<p class="normal">Gürüldeyen lir istediğim,</p>
				<p class="normal">Juvenalis'in<sup class="calibre3"><a href="siirler_split_091.html#footnote-500-9" id="footnote-500-9-backlink" name="footnote-500-9-backlink">9</a></sup> kırbacını ver bana!</p>
				<p class="normal">Bir sorunum yok ruhsuz öykünmecilerle,</p>
				<p class="normal">Ve aç çevirmenlerle,</p>
				<p class="normal">Ne de sorumsuz uyakçılar</p>
				<p class="normal">Yergilerimden nasiplerini alacaklar!</p>
				<p class="normal">Gerek yok korkmasına mutsuz ozanların</p>
				<p class="normal">Ve gazete yardakçılarının,</p>
				<p class="normal">Çekinmesin benden mazlum salaklar!</p>
				<p class="normal">Fakat siz, ey alçak oğlu alçaklar,-</p>
				<p class="normal">Sizlere kurtuluş yok oklarımdan!</p>
				<p class="normal">Dosdoğru kalbinizi bulacaklar!</p>
				<p class="normal">Ve eğer içinizden birini unutacak olursam,</p>
				<p class="normal">Lütfen anımsatın baylar!</p>
				<p class="normal">Oh, ne kadar utanmazca solgun surata,</p>
				<p class="normal">Ne kadar geniş-bakır alna</p>
				<p class="normal">Vurulacak benim elimle</p>
				<p class="normal">O silinmez damga!</p>
				<p class="sagnormal">1825   </p>

		</body>
</html>