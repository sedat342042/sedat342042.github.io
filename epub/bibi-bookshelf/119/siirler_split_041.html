<html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>siirler.html</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik1" id="calibre_toc_30"><br class="chapter"/><br class="chapter"/>"YEVGENİ ONEGİN"DEN</h1>
				<p class="resim"><span class="idebold">Dördüncü Bölüm</span></p>
				<p class="normal"> </p>
				<p class="resim"><span class="idebold">XL</span></p>
				<p class="normal">(...)Gök artık sonbaharı soluyordu,</p>
				<p class="normal">Güneş daha seyrek parlıyordu,</p>
				<p class="normal">Günler kısalıyordu git gide,</p>
				<p class="normal">Açılıyordu hüzünlü bir sesle</p>
				<p class="normal">Ormanların gizemli örtüsü,</p>
				<p class="normal">Tarlaları duman kaplıyordu</p>
				<p class="normal">Ve güneye doğru uzanıyordu</p>
				<p class="normal">Kazların bağırtkan sürüsü,</p>
				<p class="normal">Can sıkıcı günler yaklaşmadaydı;</p>
				<p class="normal">Kasım artık kapıdaydı.</p>
				<p class="normal"> </p>
				<p class="resim"><span class="idebold">XLI</span></p>
				<p class="normal">Gün soğuk bir sise bürünüp batıyor</p>
				<p class="normal">Diniyor çalışma sesleri tarlalarda;</p>
				<p class="normal">Kurt yola çıkıyor</p>
				<p class="normal">Kurt gibi acıkmış karnıyla;</p>
				<p class="normal">Yoldaki at sezerek onu</p>
				<p class="normal">Horulduyor-ve tedbirli yolcu</p>
				<p class="normal">Yel gibi gidiyor tepeye;</p>
				<p class="normal">Çoban artık kuşluk vaktinde</p>
				<p class="normal">İnekleri kovmuyor ahırdan,</p>
				<p class="normal">Ve öğleyin kavalıyla</p>
				<p class="normal">Çağırmıyor onları halka olmaya;</p>
				<p class="normal">Ve kulübecikte türkü mırıldanaraktan</p>
				<p class="normal">Yün eğiriyor kız ve kış gecelerinin</p>
				<p class="normal">Dostu çıracık çıtırdıyor karşısında.</p>
				<p class="normal"> </p>
				<p class="resim"><span class="idebold">XLII</span></p>
				<p class="normal">Ve artık çatırdayan ayazlı günler</p>
				<p class="normal">Gümüş rengiyle tarlalarda..</p>
				<p class="normal">(Okurun beklediği uyak:"güller";</p>
				<p class="normal">Nah işte, al sana!)</p>
				<p class="normal">Moda bir parkeden daha şık</p>
				<p class="normal">Buzdan giyside parlıyor ırmakçık.</p>
				<p class="normal">Neşeli oğlan çocuğu ordusu</p>
				<p class="normal">Kızaklarıyla kesip vızıldatıyor buzu;</p>
				<p class="normal">Suların koynuna dalmayı düşünerek</p>
				<p class="normal">Hantal kaz kırmızı ayaklarıyla</p>
				<p class="normal">Sakınganlıkla basarken buza</p>
				<p class="normal">Kayıp düşüyor; sevinçle fır dönerek</p>
				<p class="normal">İniyor ilk karlar bir biri ardına</p>
				<p class="normal">Yıldızlar gibi düşerek kıyıya.</p>
				<p class="sagnormal">1825   </p>

		</body>
</html>