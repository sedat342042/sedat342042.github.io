<html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>siirler.html</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik1" id="calibre_toc_11"><br class="chapter"/><br class="chapter"/>ESİN PERİSİ</h1>
				<p class="normal"> </p>
				<p class="normal">Çocuktum daha beni sevdiğinde</p>
				<p class="normal">Yedi borulu flütü elime verdiğinde;</p>
				<p class="normal">Beni gülümseyerek dinliyordu ve ben usulcana</p>
				<p class="normal">Çıkarıyordum artık zayıf parmaklarımla</p>
				<p class="normal">Boş kamışın çınıltılı deliklerinden</p>
				<p class="normal">Marş ezgileri, tanrılarca esinlenen,</p>
				<p class="normal">Ve Frigyalı çobanlardan barışçıl şarkılar.</p>
				<p class="normal">Dilsiz gölgesinde meşelerin sabahtan akşama kadar</p>
				<p class="normal">Derslerini gizemli kızın dinliyordum can kulağıyla;</p>
				<p class="normal">Ve o , kimi kez sevindirerek beni bir armağanla,</p>
				<p class="normal">Atarak sevimli alnında lüleleri geriye,</p>
				<p class="normal">Alıyordu kavalı kendi ellerine:</p>
				<p class="normal">Çalgı tanrısal bir solukla canlanıyordu sanki</p>
				<p class="normal">Ve kutsal bir büyülenmişlik dolduruyordu yüreği</p>
				<p class="sagnormal">1821   </p>

		</body>
</html>