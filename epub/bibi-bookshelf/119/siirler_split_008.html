<html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>siirler.html</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik1" id="calibre_toc_5"><br class="chapter"/><br class="chapter"/>ÇAADAYEV'E<sup class="calibre3"><a href="siirler_split_084.html#footnote-500-2" id="footnote-500-2-backlink" name="footnote-500-2-backlink">2</a></sup></h1>
				<p class="normal"> </p>
				<p class="normal">Aşkın, umudun, dingin şöhretin</p>
				<p class="normal">Aldatısı uzun sürmedi,</p>
				<p class="normal">Dağıldı şölenleri gençliğin,</p>
				<p class="normal">Uyku gibi, sabah dumanı gibi;</p>
				<p class="normal">Fakat o arzu hâlâ dipdiri,</p>
				<p class="normal">Uğursuz iktidarın zulmü altında</p>
				<p class="normal">İçimiz içimize sığmayarak</p>
				<p class="normal">Kulak veriyoruz yurdun çağrısına.</p>
				<p class="normal">Umudun azabıyla beklemekteyiz</p>
				<p class="normal">Kutsal özgürlük dakikalarını,</p>
				<p class="normal">Nasıl beklerse genç âşık</p>
				<p class="normal">Şaşmaz buluşma anlarını.</p>
				<p class="normal">Yürekler canlıyken onur için</p>
				<p class="normal">Özgürlükle tutuştuğumuz sürece,</p>
				<p class="normal">Dostum, en yüce coşkularımızı</p>
				<p class="normal">Vatana adayacağız elbette!</p>
				<p class="normal">Arkadaş, inan: er-geç doğacak</p>
				<p class="normal">Büyüleyen mutluluğun yıldızı,</p>
				<p class="normal">Rusya uykusundan silkinip kalkacak</p>
				<p class="normal">Ve yıkıntılarına mutlakıyetin</p>
				<p class="normal">Yazacaklar adlarımızı!</p>
				<p class="sagnormal">1818   </p>

		</body>
</html>