<html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>siirler.html</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik1" id="calibre_toc_27"><br class="chapter"/><br class="chapter"/>KIŞ AKŞAMI</h1>
				<p class="normal"> </p>
				<p class="normal">Göğü dumanla kaplıyor fırtına,</p>
				<p class="normal">Karları döndürüp savurarak;</p>
				<p class="normal">Kâh uluyarak canavar gibi,</p>
				<p class="normal">Kâh çocuk gibi ağlayarak;</p>
				<p class="normal">Bazen üstünde köhne damın</p>
				<p class="normal">Ansızın samanları hışırdatıyor,</p>
				<p class="normal">Bazen geç kalmış bir yolcu gibi</p>
				<p class="normal">Penceremizi tıkırdatıyor.</p>
				<p class="normal"> </p>
				<p class="normal">Eski, harap kulübemiz</p>
				<p class="normal">Hüzünlü ve karanlık.</p>
				<p class="normal">Kadıncığım, ne oldu sana,</p>
				<p class="normal">Konuşmaz oldun artık?</p>
				<p class="normal">Fırtınanın ulumasıyla</p>
				<p class="normal">Yaşlı dost, bitkin mi düştün?</p>
				<p class="normal">Uyukluyor musun yoksa</p>
				<p class="normal">Vızıltısında kirmeninin?</p>
				<p class="normal"> </p>
				<p class="normal">İçelim gel, can yoldaşı</p>
				<p class="normal">Benim yoksul gençliğimin,</p>
				<p class="normal">İçelim tasadan; nerde maşrapa?</p>
				<p class="normal">Gönüller şenlensin.</p>
				<p class="normal">Söyle türküsünü, deniz kıyısında</p>
				<p class="normal">Sessizce yaşayan isketenin;</p>
				<p class="normal">Söyle türküsünü, kuşluk vakti</p>
				<p class="normal">Suya giden dilberin.</p>
				<p class="normal"> </p>
				<p class="normal">Göğü dumanla kaplıyor fırtına,</p>
				<p class="normal">Karları döndürüp savurarak;</p>
				<p class="normal">Kâh uluyor canavar gibi,</p>
				<p class="normal">Kâh çocuk gibi ağlayarak.</p>
				<p class="normal">İçelim gel, can yoldaşı</p>
				<p class="normal">Benim yoksul gençliğimin,</p>
				<p class="normal">İçelim tasadan; nerde maşrapa?</p>
				<p class="normal">Gönüller şenlensin.</p>
				<p class="sagnormal">1825   </p>

		</body>
</html>