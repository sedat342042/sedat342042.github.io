<html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>siirler.html</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik1" id="calibre_toc_12"><br class="chapter"/><br class="chapter"/>TUTSAK</h1>
				<p class="normal"> </p>
				<p class="normal">Zindandayım, nemli bir karanlıkta.</p>
				<p class="normal">Beslediğim genç kartal, avluda,</p>
				<p class="normal">Altında parmaklıkların çırpıyor kanatlarını</p>
				<p class="normal">Gagalarken kanlı bir yiyecek parçasını.</p>
				<p class="normal"> </p>
				<p class="normal">Gagalıyor ve fırlatıyor, gözleri pencerede,</p>
				<p class="normal">Sanki aynı arzuyu taşıyor benimle.</p>
				<p class="normal">Bakışı ve çığlığıyla diyor ki tutsaklık yoldaşım:</p>
				<p class="normal">"Vakit geldi artık, uçalım dostum, uçalım!</p>
				<p class="normal"> </p>
				<p class="normal">Bizler özgür kuşlarız, hadi davran!</p>
				<p class="normal">O beyaz dağa doğru, daha öteye bulutlardan,</p>
				<p class="normal">Denizin gökyüzüyle buluştuğu maviliklere,</p>
				<p class="normal">Sadece rüzgârın ve benim gidebildiğimiz o yerlere..."</p>
				<p class="sagnormal">1822   </p>

		</body>
</html>