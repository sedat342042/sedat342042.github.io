<html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>siirler.html</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<div class="chapter">
				<p class="normal"> </p>
				<p class="normal"> </p>
				<p class="resim"><span class="idebold">IX</span></p>
				<p class="normal">Gezgin yakardı Tanrı'ya, yorgunluktan bitik:</p>
				<p class="normal">Bir yudum su dileyerek ve bir gölgelik.</p>
				<p class="normal">Üç gün üç gece dolaşarak çölde,</p>
				<p class="normal">Kızgın sıcaktan ve tozdan ağırlaşan gözlerle</p>
				<p class="normal">Bakınırken çevreye umutsuz bir tasayla,</p>
				<p class="normal">Bir palmiye gördü ve bir kuyu altında.</p>
				<p class="normal"> </p>
				<p class="normal">Ve varıp yanına palmiyenin bir koşu</p>
				<p class="normal">Kana kana içti soğuk suyu</p>
				<p class="normal">Serinletti kavrulan dilini ve gözbebeklerini,</p>
				<p class="normal">Ve yatıp uyudu, yanında sadık eşeği-</p>
				<p class="normal">Ve pek çok yıl geçti birbiri ardına</p>
				<p class="normal">Göklerin ve yerin hâkiminin arzusuyla.</p>
				<p class="normal"> </p>
				<p class="normal">Ve geldi uyanma saati sonunda;</p>
				<p class="normal">Kalktı gezgin ve gaipten bir ses ulaştı kulağına:</p>
				<p class="normal">"Çoktandır mı derin uykudaydın çölde?"</p>
				<p class="normal">Yanıtladı gezgin: Bir gün önce</p>
				<p class="normal">Güneş yüksekte, sabah göğündeydi;</p>
				<p class="normal">Bir sabahtan ötekine uyumuşum demek ki.</p>
				<p class="normal"> </p>
				<p class="normal">Fakat ses dedi ki: " Ey yolcu, sen çok daha uzun uykudaydın;</p>
				<p class="normal">Baksana: Genç yattın, yaşlı uyandın;</p>
				<p class="normal">Palmiye çürüyüp dağıldı, serin kuyu</p>
				<p class="normal">Kurudu, tükendi susuz çölde suyu,</p>
				<p class="normal">Çoktandır kumlarla kaplanarak;</p>
				<p class="normal">Ve kemikleri eşeğinin beyaz beyaz parıldıyor bak".</p>
				<p class="normal"> </p>
				<p class="normal">Ve bir anlık ihtiyar acıyla sarsılarak,</p>
				<p class="normal">Eğdi titreyen başını, hıçkırarak...</p>
				<p class="normal">O zaman mucize gerçekleşti çölde:</p>
				<p class="normal">Canlandı geçip giden, yeni renklerle;</p>
				<p class="normal">Gölgeli başı palmiyenin başladı kımıldamaya;</p>
				<p class="normal">Kuyu doldu yeniden serinlik ve buğuyla.</p>
				<p class="normal"> </p>
				<p class="normal">Ve köhnemiş kemikleri eşeğin kalktılar,</p>
				<p class="normal">Ete büründüler ve bir anırtı kopardılar;</p>
				<p class="normal">V gezgin, güçlü ve mutlu,</p>
				<p class="normal">Kanında yeniden dirilen gençliği duydu.</p>
				<p class="normal">Ve doldu içi kutsal coşkuyla:</p>
				<p class="normal">Ve devam etti yola Tanrı'yla.</p>
				<p class="sagnormal">1824   </p>

		</div>
		</body>
</html>