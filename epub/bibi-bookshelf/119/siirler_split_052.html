<html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>siirler.html</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik1" id="calibre_toc_39"><br class="chapter"/><br class="chapter"/>ŞAİR</h1>
				<p class="normal"> </p>
				<p class="normal">Henüz çağırmadığında şairi</p>
				<p class="normal">Apollon, kutsal özveriye,</p>
				<p class="normal">Günlük yaşamın kaygılarına</p>
				<p class="normal">Gömülmüştür o yüreksizce;</p>
				<p class="normal">Kutsal lirin sesi kesilmiştir;</p>
				<p class="normal">Ruh dalmıştır soğuk bir uykuya,</p>
				<p class="normal">Ve o ,belki en önemsiz kişidir</p>
				<p class="normal">Dünyanın önemsiz çocukları arasında.</p>
				<p class="normal"> </p>
				<p class="normal">Fakat Tanrı'nın seslenişi</p>
				<p class="normal">Duyarlı kulağa ulaşmaya görsün,</p>
				<p class="normal">Silkinir ruhu şairin,</p>
				<p class="normal">Uyandırılmış bir kartal gibi.</p>
				<p class="normal">Sıkılır dünyasal eğlencelerden,</p>
				<p class="normal">Yabancılaşır insan konuşmalarına,</p>
				<p class="normal">Ve indirmez gururlu başını</p>
				<p class="normal">Avam putunun ayaklarına;</p>
				<p class="normal">Kaçıp gider, yabanıl ve sert,</p>
				<p class="normal">Seslerle dolu ve ruhsal çalkantılarla,</p>
				<p class="normal">Kıyılarına ıssız dalgaların,</p>
				<p class="normal">Ve uğultulu ormanlara...</p>
				<p class="sagnormal">1827   </p>

		</body>
</html>