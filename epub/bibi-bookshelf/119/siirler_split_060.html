<html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>siirler.html</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik1" id="calibre_toc_47"><br class="chapter"/><br class="chapter"/>KIŞ SABAHI</h1>
				<p class="normal"> </p>
				<p class="normal">Ayaz ve güneş, harika bir gün!</p>
				<p class="normal">Tatlı dost , sen henüz uykudasın–</p>
				<p class="normal">Zamanıdır güzelim,uyan:</p>
				<p class="normal">Aç artık uykuyla kapanmış gözlerini,</p>
				<p class="normal">Ve kuzey şafağının karşısında</p>
				<p class="normal">Kuzey yıldızı gibi görün!</p>
				<p class="normal"> </p>
				<p class="normal">Dün akşam, anımsa, kuduruyordu tipi,</p>
				<p class="normal">Bulanık gökte koşuyordu sis,</p>
				<p class="normal">Ay, karanlık bulutların arasında</p>
				<p class="normal">Solgun, sarı bir leke gibiydi,</p>
				<p class="normal">Ve sen oturuyordun kederle–</p>
				<p class="normal">Ya şimdi... bir göz at pencereye:</p>
				<p class="normal"> </p>
				<p class="normal">Altında mavi göklerin</p>
				<p class="normal">Masal halılarını andırarak</p>
				<p class="normal">Güneşte parlayarak yatıyor kar;</p>
				<p class="normal">Bir tek saydam orman karanlıkta,</p>
				<p class="normal">Ve çiğler arasında akçam yeşeriyor,</p>
				<p class="normal">Ve parlıyor ırmakçık buzun altında.</p>
				<p class="normal"> </p>
				<p class="normal">Tüm oda bir kehribar parıltısıyla</p>
				<p class="normal">Aydınlanmış. Sevinçli bir çatırtıyla</p>
				<p class="normal">Yanıyor ateşlenmiş soba.</p>
				<p class="normal">Ocak başında yatıp düşünmek pek güzel.</p>
				<p class="normal">Ama ne dersin, boz kısrağı</p>
				<p class="normal">Koşturmalı mı kızağa?</p>
				<p class="normal"> </p>
				<p class="normal">Kayarak sabah karında</p>
				<p class="normal">Tatlı dost, kapılalım koşusuna</p>
				<p class="normal">Sabırsız beygirin.</p>
				<p class="normal">Ve bomboş tarlaları ziyaret edelim</p>
				<p class="normal">Daha dün öylesine sık ormanları.</p>
				<p class="normal">Ve kıyıyı, benim için öylesine sevgili.</p>
				<p class="sagnormal">1829   </p>

		</body>
</html>