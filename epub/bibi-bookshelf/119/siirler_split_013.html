<html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>siirler.html</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik1" id="calibre_toc_10"><br class="chapter"/><br class="chapter"/>"KAFKAS TUTSAĞI"NDAN</h1>
				<p class="resim"><span class="idebold">Birinci Bölüm</span></p>
				<p class="normal"> </p>
				<p class="normal">(...)</p>
				<p class="normal">Umutsuz tutsak, sanki git gide</p>
				<p class="normal">Sevinçsiz yaşama alışıyordu.</p>
				<p class="normal">Tutsaklık kederini, isyanını</p>
				<p class="normal">İçinin derinliğinde saklıyordu.</p>
				<p class="normal">Arasında kasvetli kayalıkların</p>
				<p class="normal">Erken sabah serinliğinde</p>
				<p class="normal">Sürünerek gezinmekteyken</p>
				<p class="normal">Dikiyordu meraklı bakışlarını</p>
				<p class="normal">Ak saçlı, kızıl, mavi dağların</p>
				<p class="normal">Uzak kütlelerine.</p>
				<p class="normal">Olağanüstü tablolardı!</p>
				<p class="normal">Karların ebedi tahtları,</p>
				<p class="normal">Tepelerinin çevresinde</p>
				<p class="normal">Bulutların devinimsiz zinciriyle .</p>
				<p class="normal">Ve aralarında iki başlı dev</p>
				<p class="normal">Görkemli,yüce Elbrus</p>
				<p class="normal">Buzdan çelenginde parıldayarak</p>
				<p class="normal">Ağarıyordu mavi gökte.</p>
				<p class="normal">Gök gürültüsü,öncüsü fırtınanın</p>
				<p class="normal">Boğuk bir uğultuyla karışarak</p>
				<p class="normal">Gürlediğinde, çoğu kez</p>
				<p class="normal">Dağda, köyün üzerinde</p>
				<p class="normal">Kıpırtısız oturmaktaydı tutsak!</p>
				<p class="normal">Altında ayaklarının bulutlar tüterdi,</p>
				<p class="normal">Bozkırdan bir toz yükselirdi;</p>
				<p class="normal">Ürkmüş bir geyik kayalıklarda</p>
				<p class="normal">Kendine sığınak arardı şimdi;</p>
				<p class="normal">Kartallar kopardı kayalardan</p>
				<p class="normal">Ve çığrışırlardı gökte;</p>
				<p class="normal">Yılkıların patırtısı,sürülerin böğürtüsü</p>
				<p class="normal">Boğulurdu artık fırtınanın sesiyle...</p>
				<p class="normal">Ve bulutlardan, şimşeklerin arasından</p>
				<p class="normal">Ansızın yağmur ve dolu</p>
				<p class="normal">Patlardı ovaların üstünde;</p>
				<p class="normal">Akardı yağmur selleri</p>
				<p class="normal">Yamaçları oyarak dalgalarla</p>
				<p class="normal">Yüzyıllık taşları yerinden sökerek-</p>
				<p class="normal">Ve tutsak orada,bir başına</p>
				<p class="normal">Fırtına bulutunun ardından</p>
				<p class="normal">Güneşin dönüşünü beklerdi;</p>
				<p class="normal">Kasırganın dışında</p>
				<p class="normal">Ve onun güçsüz uluyuşuna</p>
				<p class="normal">Bir çeşit sevinçle kulak vererek</p>
				<p class="normal">(...)</p>
				<p class="sagnormal">1821-22   </p>

		</body>
</html>