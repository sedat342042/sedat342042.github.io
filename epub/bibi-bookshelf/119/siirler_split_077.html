<html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>siirler.html</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik1" id="calibre_toc_64"><br class="chapter"/><br class="chapter"/>BUDRIS VE OĞULLARI</h1>
				<p class="normal"> </p>
				<p class="normal">Üç oğlu vardı Budrıs'ın, onun gibi üç Litvanyalı,</p>
				<p class="normal">      Bir gün dedi ki delikanlılara:</p>
				<p class="normal">"Çocuklar! Eğerleri onarın, atları seçin,</p>
				<p class="normal">      Ve bileyin kılıçları baltalarla.</p>
				<p class="normal"> </p>
				<p class="normal">Haber doğru, dünyanın üç yönüne</p>
				<p class="normal">      Vilnyus'tan üç sefer yapılacak.</p>
				<p class="normal">Paz, Polonya'ya gidiyor, Olgerd, Prusya'ya,</p>
				<p class="normal">      Rusların üstüne voyvoda Kestut varacak.</p>
				<p class="normal"> </p>
				<p class="normal">Gençsiniz, yiğitsiniz, güçlüsünüz,</p>
				<p class="normal">      (Litvanya tanrıları korusun sizleri!),</p>
				<p class="normal">Ben gidemem artık, zafer sizin,</p>
				<p class="normal">      Üç kişisiniz ve üç yol bekliyor sizi.</p>
				<p class="normal"> </p>
				<p class="normal">Hepiniz armağanlarla geleceksiniz:</p>
				<p class="normal">      Biriniz Novgorod'dan Rus ganimetleri getirsin.</p>
				<p class="normal">Onların karıları, değerli giysilerle zırhlı gibidir,</p>
				<p class="normal">      Evleri doludur, töreleri zengin.</p>
				<p class="normal"> </p>
				<p class="normal">Ötekiniz o melun Prusyalılardan,</p>
				<p class="normal">      Çok değerli şeyler elde edebilir,</p>
				<p class="normal">Çeşit çeşit paralar, renk renk kumaşlar;</p>
				<p class="normal">      Ve orada kehribar, denizde kum gibidir.</p>
				<p class="normal"> </p>
				<p class="normal">Üçüncünüz Paz'la gitsin korkusuzca</p>
				<p class="normal">      Üstüne Lehlerin:Ama onlar zengin değildir,</p>
				<p class="normal">Kılıç da olabilir, ama en doğrusu</p>
				<p class="normal">      Oradan bir gelin getirmektir.</p>
				<p class="normal"> </p>
				<p class="normal">Leh kızından güzeli yok bu dünyada.</p>
				<p class="normal">      Neşelidirler soba önünde kedi yavrusu gibi;</p>
				<p class="normal">Gül gibi kırmızı, kaymak gibi aktırlar;</p>
				<p class="normal">      Ve iki mum gibi parıldar gözleri!</p>
				<p class="normal"> </p>
				<p class="normal">Gençtim, çocuklar, ben de gittim Polonyaya</p>
				<p class="normal">      Ve karıcığımı oradan getirdim;</p>
				<p class="normal">İşte bir ömür geçti, o yöne baktığımda</p>
				<p class="normal">      Hep odur anımsayıp özlediğim".</p>
				<p class="normal"> </p>
				<p class="normal">Oğulları vedalaşıp koyuldular yola.</p>
				<p class="normal">      Onları uzun süre bekledi ihtiyar.</p>
				<p class="normal">Günler izledi birbirini, gelmedi hiç biri.</p>
				<p class="normal">      Düşündü Budrıs:Öldürülmüş olmasınlar!</p>
				<p class="normal"> </p>
				<p class="normal">Kar düştü toprağa, bir oğul geliyor dört nala,</p>
				<p class="normal">      Ve büyük bir yük gizliyor yamçısı.</p>
				<p class="normal">"Nedir o? Ne kazandın? Ruble mi? Ha?"</p>
				<p class="normal">      "Yok baba, Leh kızı".</p>
				<p class="normal"> </p>
				<p class="normal">Düşüyor yumuşak kar; geliyor atlı dört nala,</p>
				<p class="normal">      Kara yamçıyla örtmüş armağanını.</p>
				<p class="normal">"Nedir o, renkli kumaş mı yamçının altındaki?</p>
				<p class="normal">      "Yok baba, Leh kızı".</p>
				<p class="normal"> </p>
				<p class="normal">Kar toprağa düşüyor ; geliyor üçüncü atlı dört nala ,</p>
				<p class="normal">      Kapatmış ganimeti kara yamçı.</p>
				<p class="normal">İhtiyar Budrıs soru sormak istemiyor artık ,</p>
				<p class="normal">      Ve üç düğün için sıvıyor paçaları.</p>
				<p class="sagnormal">1833   </p>

		</body>
</html>