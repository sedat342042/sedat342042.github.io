<html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>siirler.html</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik1" id="calibre_toc_8"><br class="chapter"/><br class="chapter"/>"SÖNDÜ GÜNÜN YILDIZI..."</h1>
				<p class="normal"> </p>
				<p class="normal">Söndü günün yıldızı;</p>
				<p class="normal">İndi mavi denize kara bir duman</p>
				<p class="normal">      Hışırda, çırpın uysal yelken</p>
				<p class="normal">Dalgalan, karanlık okyanus, dalgalan.</p>
				<p class="normal">      Görünüyor işte uzaklarda,</p>
				<p class="normal">Güneşin hiç batmadığı büyülü diyarlar;</p>
				<p class="normal">Gönlüm akıyor oraya coşkuyla, tasayla,</p>
				<p class="normal">      Ve kıpırdanıyor içimde anılar...</p>
				<p class="normal">Gözlerim yaşlarla doluyor yine;</p>
				<p class="normal">Kaynıyor ruh ve donuyor birden;</p>
				<p class="normal">Tanıdık bir hayal uçuyor çevremde;</p>
				<p class="normal">Anımsıyorum her şeyi, acı çektiren, mutlu eden,</p>
				<p class="normal">Anımsıyorum çılgın aşkı geçmişteki,</p>
				<p class="normal">Arzuları, umutları, kırılıp aldanan...</p>
				<p class="normal">      Hışırda, çırpın, uysal yelkenim</p>
				<p class="normal">Dalgalan, karanlık okyanus, dalgalan.</p>
				<p class="normal">Uç gemi, götür beni bilinmezliklere</p>
				<p class="normal">Ürkünç oynaklığında güvenilmez denizlerin,</p>
				<p class="normal">      Yeter ki uzaklarda olayım</p>
				<p class="normal">      Hüzünlü kıyılarından dumanlı ülkemin,</p>
				<p class="normal">      Orada ilk kez tutuşturmuştu</p>
				<p class="normal">      Tutkuların alevi beni,</p>
				<p class="normal">Esin perileri gizlice gülümsemişlerdi,</p>
				<p class="normal">      Ve erkenden olgunlaşmıştı fırtınalarda</p>
				<p class="normal">      Orada benim yitik gençliğim,</p>
				<p class="normal">Hafif kanatlı sevinç beni orada aldatmıştı</p>
				<p class="normal">Orada acıyla dolmuştu kalbim.</p>
				<p class="normal">      Ve ben, yeni izlenimler arayıcısı,</p>
				<p class="normal">      Kaçtım sizden yurdumun kıyıları</p>
				<p class="normal">      Sizlerden de, zevk avcıları,</p>
				<p class="normal">Bir anlık dostları, uçucu gençliğin;</p>
				<p class="normal">Ve sizler, günahlarımın sırdaşları</p>
				<p class="normal">Kendimi aşksız feda ettiklerim,</p>
				<p class="normal">Huzurumu çalan, ünümü, ruhumu, özgürlüğümü,</p>
				<p class="normal">Unuttum sizleri de gizli ve</p>
				<p class="normal">Sadakatsiz dostları altın ilkbaharımın...</p>
				<p class="normal">Fakat iyileşmedi yine de</p>
				<p class="normal">Kalbim eski yaralardan, aşkın derin yarasından</p>
				<p class="normal">      Hışırda, çırpın, uysal yelkenim</p>
				<p class="normal">Dalgalan, karanlık okyanus, dalgalan</p>
				<p class="sagnormal">1820   </p>

		</body>
</html>