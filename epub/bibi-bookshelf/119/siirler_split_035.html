<html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>siirler.html</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik1" id="calibre_toc_24"><br class="chapter"/><br class="chapter"/>"KORU BENİ, TILSIMIM..."</h1>
				<p class="normal"> </p>
				<p class="normal">Koru beni, tılsımım,</p>
				<p class="normal">Koru beni, izlenip örselendiğimde,</p>
				<p class="normal">Koru, pişmanlık ve telaş günlerinde:</p>
				<p class="normal">Bana kederli bir günde verilmiştin sen.</p>
				<p class="normal"> </p>
				<p class="normal">Çevremi kuşattığında</p>
				<p class="normal">Kuduran dalgaları okyanusun,</p>
				<p class="normal">Bulutlar fırtınayı patlattığında,–</p>
				<p class="normal">Koru beni, tılsımım.</p>
				<p class="normal"> </p>
				<p class="normal">Yaban ellerde yapayalnızlıkta,</p>
				<p class="normal">Koynunda can sıkıcı rahatlığın,</p>
				<p class="normal">Savaşın kızıştığı anda,</p>
				<p class="normal">Koru beni, tılsımım.</p>
				<p class="normal"> </p>
				<p class="normal">Kutsal ve tatlı aldanış,</p>
				<p class="normal">Büyülü yıldızı ruhun...</p>
				<p class="normal">Gizlendi benden, ihanet etti...</p>
				<p class="normal">Koru beni, tılsımım.</p>
				<p class="normal"> </p>
				<p class="normal">Bırak, tazelemesin bellek</p>
				<p class="normal">Yatışsın sonsuzca yürek yaralarım;</p>
				<p class="normal">Elveda ümit; uyu istek;</p>
				<p class="normal">Koru beni tılsımım.</p>
				<p class="sagnormal">1825   </p>

		</body>
</html>