<html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>siirler.html</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik1" id="calibre_toc_31"><br class="chapter"/><br class="chapter"/>"YURDUNUN MAVİ GÖĞÜ ALTINDA..."</h1>
				<p class="normal"> </p>
				<p class="normal">Yurdunun mavi göğü altında</p>
				<p class="normal">      Sararıp soluyordu günden güne...</p>
				<p class="normal">Tükendi sonunda ve tam üzerimden</p>
				<p class="normal">      Uçup gitti o genç gölge;</p>
				<p class="normal">Fakat aşılmaz bir sınır var aramızda</p>
				<p class="normal">      Boşuna canlandırmak istedim içimde duyguyu;</p>
				<p class="normal">Ölüm haberini kaygısız dudaklar bildirdi bana,</p>
				<p class="normal">      Ve ben kaygısızca dinledim onu.</p>
				<p class="normal">İşte tutkulu bir ruhla sevdiğim oydu</p>
				<p class="normal">      Acı veren bir yoğunlukla.</p>
				<p class="normal">İçim yumuşak, gergin bir tasayla dolu,</p>
				<p class="normal">      Çılgınlık ve acıyla!</p>
				<p class="normal">Nerede üzünçler, hani aşk? Ne yazık! Ruhuma</p>
				<p class="normal">      O gölge için, saf ve zavallı,</p>
				<p class="normal">Tatlı anısı için geri gelmez günlerin</p>
				<p class="normal">      Ne gözyaşı var ne de bir yakını.</p>
				<p class="sagnormal">1826   </p>

		</body>
</html>