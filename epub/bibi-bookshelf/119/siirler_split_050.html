<html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>siirler.html</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik1" id="calibre_toc_37"><br class="chapter"/><br class="chapter"/>ARİON</h1>
				<p class="normal"> </p>
				<p class="normal">Çok kişiydik teknede;</p>
				<p class="normal">Birileri yelkenleri gererken,</p>
				<p class="normal">Ötekiler hep birden</p>
				<p class="normal">İndiriyorlardı ağır kürekleri dibe.</p>
				<p class="normal">Akıllı kürekçimiz eğilmiş dümene</p>
				<p class="normal">Yönetiyordu yüklü tekneyi suskun;</p>
				<p class="normal">Bense, tasasız, türküler söylüyordum</p>
				<p class="normal">Denizcilere... Dalgaların bağrı ansızın</p>
				<p class="normal">Buruşuverdi patlayan kasırgayla birdenbire...</p>
				<p class="normal">Dümenci de, tayfalar da sulara gömüldü!</p>
				<p class="normal">Ben kaldım sadece, gizemli türkücü,</p>
				<p class="normal">Kıyıya attığı fırtınanın,</p>
				<p class="normal">Söylüyorum yine türkülerimi</p>
				<p class="normal">Ve kurutuyorum ıslak giysilerimi</p>
				<p class="normal">Güneşte, dibinde bir kayanın.</p>
				<p class="sagnormal">1827   </p>

		</body>
</html>