<html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>siirler.html</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik1" id="calibre_toc_68"><br class="chapter"/><br class="chapter"/>BULUT</h1>
				<p class="normal"> </p>
				<p class="normal">Dinmiş fırtınanın son bulutu!</p>
				<p class="normal">Bir tek sensin mavi gökte gezinen,</p>
				<p class="normal">Hüzün veriyor ışıklı güne</p>
				<p class="normal">Bir tek senin tasalı gölgen.</p>
				<p class="normal"> </p>
				<p class="normal">Az önce kaplıyordun gökyüzünü ve şimşek</p>
				<p class="normal">Kolunu tehditle doluyordu sana;</p>
				<p class="normal">Ve sen gizemli bir gümbürtü kopararak</p>
				<p class="normal">Suluyordun aç gözlü toprağı yağmurunla.</p>
				<p class="normal"> </p>
				<p class="normal">Yeter artık, gizlen! Zaman geçti,</p>
				<p class="normal">Fırtına dindi, toprak tazeleşti yeniden,</p>
				<p class="normal">Ve rüzgâr, okşayarak yapraklarını ağaçların</p>
				<p class="normal">Kovuyor seni yatışmış göklerden.</p>
				<p class="sagnormal">1835   </p>

		</body>
</html>