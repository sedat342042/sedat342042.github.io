<html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>siirler.html</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik1" id="calibre_toc_56"><br class="chapter"/><br class="chapter"/>ELEJİ</h1>
				<p class="normal"> </p>
				<p class="normal">Çılgın yılların sönükleşen sevinci</p>
				<p class="normal">İçki ağırlığıyla daraltıyor içimi.</p>
				<p class="normal">Fakat yaşanmış kederler geçmiş zamanda</p>
				<p class="normal">Şarap gibi yıllandıkça güçleniyor ruhumda.</p>
				<p class="normal">Yolum sevinçsiz. Önümde uzayıp giden çalkantılı deniz</p>
				<p class="normal">Üzüntü ve yorgunluk vaat ediyor sadece.</p>
				<p class="normal"> </p>
				<p class="normal">Fakat, dostlarım, ölüm yine de gelmesin;</p>
				<p class="normal">Yaşamak istiyorum, düşünmek ve acı çekmek için;</p>
				<p class="normal">Ve biliyorum, tadılacak zevkler var daha</p>
				<p class="normal">Acıların, telaşların, kaygıların arasında:</p>
				<p class="normal">Kimi kez uyum yine mest edecek beni</p>
				<p class="normal">Gözyaşlarımla yıkayacağım kendi yaratığım imgeyi,</p>
				<p class="normal">Ve kederli günbatımında belki de</p>
				<p class="normal">Parıldayacak aşk, veda gülümseyişiyle.</p>
				<p class="sagnormal">1830   </p>

		</body>
</html>