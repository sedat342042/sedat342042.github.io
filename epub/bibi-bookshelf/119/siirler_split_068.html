<html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>siirler.html</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik1" id="calibre_toc_55"><br class="chapter"/><br class="chapter"/>CİNLER</h1>
				<p class="normal"> </p>
				<p class="normal">Bulutlar koşuyor, bulutlar dönüyor;</p>
				<p class="normal">Ve ay, görünmez bir elle</p>
				<p class="normal">Uçuşan karları aydınlatıyor;</p>
				<p class="normal">Gök bulanık, bulanık gece.</p>
				<p class="normal">Gidiyor tarlalar boyunca arabam;</p>
				<p class="normal">Çalıyor çıngırak çın-çın-çın...</p>
				<p class="normal">Ürperiyor yüreğim korkudan</p>
				<p class="normal">Ortasında ıssız ovaların!</p>
				<p class="normal"> </p>
				<p class="normal">"Hey, arabacı, hızlan!"</p>
				<p class="normal">"Beyim, hayvanlarda can kalmadı;</p>
				<p class="normal">Gözlerim köreldi fırtınadan:</p>
				<p class="normal">Kar yolları kapadı;</p>
				<p class="normal">Tek bir iz yok görünürde;</p>
				<p class="normal">Yitirdik yolumuzu tümden!</p>
				<p class="normal">Dönüp duruyor çevremizde</p>
				<p class="normal">Bir cin, bizi yöneten!</p>
				<p class="normal"> </p>
				<p class="normal">Bakın, bakın, nasıl da oynuyor,</p>
				<p class="normal">Yüzüme üfleyip tükürerek;</p>
				<p class="normal">Şimdi de hendeğe doğru sürüklüyor</p>
				<p class="normal">Beygirleri, ürküterek;</p>
				<p class="normal">Şurada bir yol direği gibi</p>
				<p class="normal">Çıkıveriyordu karşıma</p>
				<p class="normal">Burada bir kıvılcım örneği</p>
				<p class="normal">Çakıp sönüyor karanlıkta."</p>
				<p class="normal"> </p>
				<p class="normal">Bulutlar koşuyor, bulutlar dönüyor;</p>
				<p class="normal">Ve ay görünmez bir elle</p>
				<p class="normal">Uçuşan karları aydınlatıyor;</p>
				<p class="normal">Gök bulanık, bulanık gece.</p>
				<p class="normal">İlerlemeye gücümüz kalmadı;</p>
				<p class="normal">Çıngırak ansızın susuverdi;</p>
				<p class="normal">Durdu beygirler."Nedir o karaltı?"-</p>
				<p class="normal">"Kim bilir? Bir kütük, ya da kurt belki?"</p>
				<p class="normal"> </p>
				<p class="normal">Tipi kuduruyor, tipi ağlıyor;</p>
				<p class="normal">Hırıldıyor duyarlı beygirler;</p>
				<p class="normal">Karaltı uzağa doğru sıçrıyor;</p>
				<p class="normal">Siste parıldıyor gözler;</p>
				<p class="normal">Beygirler yeniden hareket etti;</p>
				<p class="normal">Çalıyor çıngırak çın-çın-çın.</p>
				<p class="normal">Görüyorum toplanan cinleri</p>
				<p class="normal">Ortasında bembeyaz ovaların.</p>
				<p class="normal"> </p>
				<p class="normal">Karmakarışık ve sonu gelmeksizin,</p>
				<p class="normal">Ayın bulanık dansında</p>
				<p class="normal">Dönüyordu çeşit çeşit cin</p>
				<p class="normal">Yapraklar gibi Kasımda...</p>
				<p class="normal">Ne kadar da çoklar! Nereye gidiyorlar?</p>
				<p class="normal">Ve neden böyle elemli şarkıları?</p>
				<p class="normal">Bir ev cinini mi gömüyorlar?</p>
				<p class="normal">Kocaya mı varıyor bir cadı?</p>
				<p class="normal"> </p>
				<p class="normal">Bulutlar koşuyor, bulutlar dönüyor;</p>
				<p class="normal">Ve ay görünmez bir elle</p>
				<p class="normal">Uçuşan karları aydınlatıyor</p>
				<p class="normal">Gök bulanık, bulanık gece.</p>
				<p class="normal">Koşup gidiyor birbiri ardınca</p>
				<p class="normal">Sonsuz yükseklerde cin dizileri...</p>
				<p class="normal">Çığlıklarıyla, ağıtlarıyla</p>
				<p class="normal">Paralayarak yüreğimi...</p>
				<p class="sagnormal">1830   </p>

		</body>
</html>