<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_49">Kırk dokuzuncu bölüm</h1>

  <p class="block4">Cömert Didya Paneb'in evinin kapısını çaldı. Kapıyı kollarında oğluyla Lekesiz Uabet açtı.</p>

  <p class="block4">- İskemleyi getirdim, dedi marangoz.</p>

  <p class="block4">- Ama... ben senden bir şey istemedim ki!</p>

  <p class="block4">- Yontucular bu iskemlenin acil olarak buraya getirilmesini söyledi. Onun için hazır olan bu iskemleyi seçtim. Sağlamdır, bana güvenebilirsin!</p>

  <p class="block4">- Paneb hâlâ uyuyor, gidip uyandırayım onu.</p>

  <p class="block4">Genç dev koca koca duvarları güneşe ve aya tapan Firuze resimleriyle donatüğı harika düşünden uyanmak zorunda kaldı.</p>

  <p class="block4">Gerçeğe dönerken sol böğründe hafif bir acı duydu. O Naht hayvanı bir kaburgasını kırmıştı.</p>

  <p class="block4">- Didya seni görmeye gelmiş, dedi Uabet tatlı sesiyle.</p>

  <p class="block4">- Tatil günü neden rahatsız ediyormuş beni?</p>

  <p class="block4">- Bir iskemle yüzünden.</p>

  <p class="block4">Kafası hâlâ dalgın olan Paneb olayı hatırladı, neşeli bir kahkaha atıp karısıyla oğluna sarıldı.</p>

  <p class="block4">- Senin için bir armağan Uabet!</p>

  <p class="block4">- Doğru, bir iskemle istiyordum, ama bu kadar acele değildi.</p>

  <p class="block4">- Fırsatları kaçırmamak gerek. Ben açım! İskemleyi kutlamak için Didya'yı yemeğe alıkoyalım mı?</p>

  <p class="block4">Sokaktan bir tartışmanın sesleri yükseldi. Paneb fırladı,</p>

  <p class="block4">Didya'yla çekişen Imuni'yi gördü. Küçücük, sıska kâtip yardımcısı, marangozun iri gövdesinden ürkmüyor gibiydi.</p>

  <p class="block4">- Canımı sıkıyorsun İmuni. Yazıhanene dön, meslektaşımı da rahat bırak. Kâtip öfkeyle Paneb'e döndü.</p>

  <p class="block4">- Bu köyde yasalar var, ne sen ne de bir başkası yasalara karşı gelemez.</p>

  <p class="block4">- Bakalım şimdi neler çıkaracaksın?</p>

  <p class="block4">İmuni ayağını muzaffer bir komutan gibi iskemleye dayadı.</p>

  <p class="block4">- Bu eşya, dedi. Bunu da mı ben çıkarıyorum?</p>

  <p class="block4">- O benim, senin ilgilenmen gerekmez.</p>

  <p class="block4">- Tam tersine! Bu iskemlenin bir cenazeye ait olup olmadığını, marangoz ile senin karanlık bir kaçakçılığa soyunup soyunmadığınızı bilmem gerek.</p>

  <p class="block4">Paneb kollarını kavuşturdu, meraklı bakışlarını İmu-ni'ye dikti.</p>

  <p class="block4">- Saçmalıklarını herkese anlatmanda şaşılacak bir şey yok, ama tam da teslimat sırasında burada bulunman dikkatimi çekti... Sakın biri sana bilgi vermiş olmasın?</p>

  <p class="block4">- Önemi yok. Didya iskemlenin çalıntı olmadığını hemen kanıtlasın, yoksa ikinizi de şikâyet ederim!</p>

  <p class="block4">- Duş yapmadan keyfim yerine gelmez dedi Paneb. Bu sabah da duş alacak zaman bulamadım. Sana kim haber verdi İmuni?</p>

  <p class="block4">Dev adamın sesindeki değişiklikten, ateşle daha fazla oynamasının tehlikeli olacağını anladı kâtip yardımcısı.</p>

  <p class="block4">- Naht dedi... Didya'yı iskemleyi vermesi için zorladığını, seni hırsızlık ve şantajdan mahkûm ettirebileceğimi söyledi.</p>

  <p class="block4">- Seni tanıdığım kadarıyla, suçlamanın hazır olduğunu sanmakla yanümıyorum, değil mi?</p>

  <p class="block4">İmuni gözlerini içinde bir papirüsün bulunduğu deri keseye indirdi.</p>

  <p class="block4">- Bana kalırsa gerçek ortada.</p>

  <p class="block4">- Bana kalırsa da, dedi Paneb ürkütücü bir sükûnetle.</p>

  <p class="block4">- Öyleyse, itiraf mı ediyorsun?</p>

  <p class="block4">- Yalanlar yazmana izin vermemek gerek, İmuni. Eğer bu yolda devam edersen gerçekten zarar vermeye başlayacaksın. Sana doğru yolu bulman için yardım etmem gerek.</p>

  <p class="block4">Paneb kâtibin elinden avadanlıklarını koparırcasına aldı, keseyi ve papirüsü yırttı, fırçayı, mürekkep topaklarını ve su kabını parçaladı. Malzemesiyle aynı kaderi paylaşacağından korkan İmuni, tabanları yağladı. Paneb eline iskemleyi aldı.</p>

  <p class="block4">- Uabet çok sevinecek, dedi Didya'ya. Gel de birlikte kahvaltı edelim.</p>

  <p class="block4">- Gırtlağım alev alev yanıyor, dedi Araştırmacı İpuy. Her zamankinden daha gergindi. Karım boğazımın şiştiğini, zayıfladığımı söylüyor. Galiba ateşim yükseliyor, kutlamalardan sonra vadiye dönüp çalışacak durumda olamamaktan çekmiyorum.</p>

  <p class="block4">Işık değişik noktalara basarak İpuy'un nabzını ölçtü. Araştırmacı en ufak ağrıda bilge kadına başvurup ek dinlenme isteyen, sürekli yakınanlardan olmamıştı hiç.</p>

  <p class="block4">- Yüreğinin sözleri karışık, dedi sonunda. Daha önce gelmeliydin.</p>

  <p class="block4">- Önemli bir şey mi?</p>

  <p class="block4">- Ağzını aç, kafanı da arkaya yatır. Beklediğini gördü.</p>

  <p class="block4">- Tanıdığım ve iyileştirebileceğim bir hastalık, diye açıkladı. Ama uzun bir süre şikâyet etmeden acı çekmişsin. Böylesi kahramanlığın hiçbir değeri yok İpuy. Boğazmdaki iltihap biçim değiştirebilir ve tedavi edilemez bir ura dönüşebilirdi.</p>

  <p class="block4">Bilge kadm selefinin bıraktığı iltihaplı hastalıklar kitabındaki orantıları izleyerek sarımsaktan, bezelyeden, kimyondan, deniz tuzundan, ince undan, nezleotu çekirdeklerinden, baldan, yağdan ve hurma şarabından oluşan bir karışım hazırladı.</p>

  <p class="block4">- Bu ilacı yuvarlak topaklar halinde yutacaksın, dedi İpuy'a. Bir hafta boyunca, günde yirmi topak. Cerahat hızla kaybolacak ve rahatlayacaksın. Sonra hastalığın tümüyle iyileşene kadar yapacaklarını söylerim sana.</p>

  <p class="block4">İmdat sesleri muayeneyi çabucak sona erdirdi. Kâtip İmuni köy halkını</p>

  <p class="block4">ayaklandırmak için avazı çıktığı kadar bağırıyordu.</p>

  <p class="block4">Suskun Nefer sessizliği sağlamayı ve zanaatkarların şaşkın bakışları altında</p>

  <p class="block4">titreyen İmuni'nin suçlamalarını dinlemeyi başardı.</p>

  <p class="block4">- Malzememi parçaladı... Deli o!</p>

  <p class="block4">- Kimden söz ediyorsun?</p>

  <p class="block4">- Paneb'den! Polisi çağırıp tutuklatmak gerek, yoksa bütün köyü yıkacak. Yataktan çıkamayan Naht'm dışındaki yontucular gülmemek için zor tutuyorlardı kendilerini. İmuni tuzağa düşmüş, Paneb de beklentilerinin ötesinde tepki göstermişti.</p>

  <p class="block4">- Git Paneb'i getir, dedi ustabaşı Âlim Tuti'ye.</p>

  <p class="block4">Tuti az sonra sıcak bakla doldurulmuş bir çöreği yutmaya çalışan Paneb ve Didya'yla birlikte döndü.</p>

  <p class="block4">- Koruyun beni! diye haykırdı İmuni yontucuların arkasına saklanarak.</p>

  <p class="block4">- Kâtip yardımcısının malzemesini kırdın mı? diye sordu Nefer Paneb'e.</p>

  <p class="block4">- Ben sadece yalanlarını sildim, hatta loncaya iyilik ettiğimi sanıyorum. Eğer ben İmuni'ye hak ettiği dersi vermeseydim, sonunda kendini çok önemli biri gibi görmeye başlayacaktı. Yerinde kalıp mezar kâtibinin emirlerini yerine getirsin, her şey yolunda gider.</p>

  <p class="block4">İmuni öfkeden kıpkırmızıydı, saldırıya geçti.</p>

  <p class="block4">- Paneb hem hırsız hem şantajcı, üstüne üstlük suçlama belgemdeki kanıtları yok etti !</p>

  <p class="block4">- İşte şimdi ileri gittin diye kükredi Paneb! Ustabaşı aralarına girdi.</p>

  <p class="block4">- Şiddet yok, Paneb! Verecek cevabın var mı?</p>

  <p class="block4">- Bu sürüngene cevap vermemi mi istiyorsun?</p>

  <p class="block4">- Önemli olan, gerçek.</p>

  <p class="block4">- Gerçeği ben anlatayım, dedi Didya. Yontucular benden hemen Paneb'e bir iskemle teslim etmemi istedi, ben de dışarıda satmak için yaptıklarımdan birini götürdüm. Bu işte ne hırsızlık var ne de şantaj, ama merak ettiğim bir şey var, paramı kim verecek?</p>

  <p class="block4">- Güçlü Naht, dedi Paneb, tüm olup biteni açıklayarak.</p>

  <p class="block4">- Yine de çok karmaşık, dedi Çakal Unes. Mahkemeyi toplamak gerekmez mi?</p>

  <p class="block4">- Tanrı Amon'un sopası yeter, diye karar verdi ustabaşı. Çünkü bu olay sanıldığından da açık.</p>

  <p class="block4">Paneb kulaklarına inanamadı.</p>

  <p class="block4">- Tanığım var, İmuni beni haksız yere suçluyor, yontucular da Naht'ın yenilmesinin öcünü almaya çalışıyor... Buna rağmen beni yargılamayı mı düşünüyorsun?</p>

  <p class="block4">- Kâtip yardımcısının malzemesini parçalayarak suç işledin, dedi Nefer. Hakikat Meydanı bize yapmayı öğretiyor, yıkmayı değil. Koşullar ne olursa olsun bunu asla unutma.</p>

  <p class="block4">Elinde bir ucu ustaca yontulmuş, tepesinde parlak kırmızı bir güneş taşıyan koç başı biçiminde ağır bir asayla, sol ekibin öte dünyanın kapı nöbetçisi kadar asık suratlı önderi dikildi genç devin karşısına. Bilge kadın da oradaydı.</p>

  <p class="block4">- Paneb, yalan söylemediğinde ısrar ederek tanrısal gözlere bakacak cesareti bulacak mısın?</p>

  <p class="block4">- Sana güveniyorum.</p>

  <p class="block4">Dev adam siyah akik gözleri canlıya benzeyen yaldızlı kafaya dikti gözlerini. Köy halkı isteklerini bildirmek ya da dua etmek için Amon'un koçuna başvururdu, dostunun sessiz topluluk önünde yargılanması için de koç başının içindeki gizli güce güveniyordu ustabaşı.</p>

  <p class="block4">Paneb kısa sürede, köyün doğuşu sırasında heykeli yapan büyücünün, koç başına insanın iradesini kıracak bir güç verdiğini anladı.</p>

  <p class="block4">O acımasız bakışın içindeki görünmez alevlerden kaçınmak için, gözlerini indirmek ve bağışlaması için tanrılara yalvarmak geçti içinden. Ne var ki içindeki gerçeğin gücü başını dik tutmasını, kutsal koç başı karşısında eğilmemesini sağladı.</p>

  <p class="block4">Güneşin çemberi birden gücünü yitirdi, ağır sopa uzaklaştı.</p>

  <p class="block4">- Paneb loncaya karşı ağır bir suç işlemedi, dedi bilge kadın, tanrıların öfkesini de çekmiyor.</p>

  <p class="block4">- Yine de İmuni'nin malzemesini tazmin etmesini istiyorum, dedi ustabaşı. Genç dev sessiz kaldı.</p>

  <p class="block4">Yontucularının arkasına sığınmış kâtip yardımcısı Nefer ile Paneb'in dostluğunun sonsuza dek sürmeyeceğini düşündü.</p>
</body>
</html>
