<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_41">Kırk birinci bölüm</h1>

  <p class="block4">- İşte suçlu, dedi Kenhir Suskun Nefer'e.</p>

  <p class="block4">Ustabaşı küçük dikdörtgen bakır parçasını inceledi, levhayı kaplayan küf, madene kazılmış işaretleri örtmüştü.</p>

  <p class="block4">- Bu metinleri iyi biliyorum, dedi mezar kâtibi küfü tırnağıyla kazıyarak. Karabüyü kitabından alınmış, hırslı birinin ele geçiremediğini yok etmeye yarar.</p>

  <p class="block4">- Nerede buldun bu lanetli levhayı?</p>

  <p class="block4">- Duvarın arasına sıkıştırılmış. Oysa her köşeyi sıkı sıkıya gözden geçirmiştim. Bilge kadının yaydığı güç levhayı görünür hale getirince, büyünün hiçbir etkisi kalmadı.</p>

  <p class="block4">- Demek içimizden birinin ruhu böylesi bir günah işleyebilecek kadar lekeli... Ya tekrar denemeye kalkarsa?</p>

  <p class="block4">- Bence bunu düşünüyordur, ama artık pek kolay olmayacak. Bilge kadm ve Hathor rahibeleri Hakikat Meydanı'nın tüm yapılarını kapsayacak bir güvenlik ağı kuracak, adamımızın bu ağı aşabileceğini sanmıyorum.</p>

  <p class="block4">- Ben de öyle... Böylesi bir saldın ancak dışandan gelebilir.</p>

  <p class="block4">- Öyle olduğunu umalım Nefer, ama bana kalırsa gerçek çok daha acı. Firavunun mezarını yapmanın tehlikeli bir macera olacağının bilincinde misin?</p>

  <p class="block4">- Yoksa eşimden daha az cesaretli olduğumu mu düşünüyorsunuz?</p>

  <p class="block4">- Mezar kâtibi ustabaşının güvenliğinden sorumludur ve gereken önlemlerin alınmasını ister.</p>

  <p class="block4">- Paneb'in varlığı, sizin için yeterli mi?</p>

  <p class="block4">- En azından... Daha fazlasını tercih ederdim.</p>

  <p class="block4">- Düşünmem gereken yapmak, kendimi korumak değil.</p>

  <p class="block4">Eğer hakkında en küçük bir kuşku olsaydı, Kenhir ve So-bek çoktan harekete geçerdi. Bu nedenle hain hiç tasalanmadı; ustabaşının emirlerine harfiyen uyacak, arkadaşlarıyla arasındaki dostluk bağlarını pekiştirecek ve ekipte çalışmaya devam edecekti.</p>

  <p class="block4">Oysa zanaatkarların içine korku yaymak ve şantiyenin açılmasını geciktirmek için 0 bakır levhayı alet odasının duvarının iki taşı arasına sıkıştırırken büyük sıkınü çekmişti. Suçüstü yakalanmaktan çekinmiş, bu yüzden de "kem göze" gereken özeni gösterememişti, başarısızlığının nedeni de buydu zaten. Saldırıyı uzaklaştırmak için mezar kâtibi ile bilge kadın güçlerini birleştirmişti; hain maskesinin düşeceğinden korkarak bir daha böylesi bir tehlikeye atılmamayı düşündü.</p>

  <p class="block4">Krallar Vadisi'nde bir ebedî istirahatgâh yapımı sadece sırtına fazla iş yüklemekle kalmayacak, aynı zamanda köyün dışında onu bekleyen serveti de geciktirecekti. Bir de, mezarın başarıyla tamamlanması durumunda Nefer'in kazanacağı ün vardı.</p>

  <p class="block4">Başlangıçta sadece kendini ve zenginliğini düşünüyordu hain, bu arada loncayla mücadele etmek zorunda kalmayacağını umuyordu. İhaneti geliştikçe, çatışmanın kaçınılmaz olduğunu gördü. Hakikat Meydanı'nın onu suçlayarak karşısına dikilmesine izin veremezdi, bu nedenle loncayı yıkmak isteyenlere şu ya da bu şekilde yardım etmek zorunda kalacaktı.</p>

  <p class="block4">Sağ ekibin zanaatkarları, kanları ile çocuklarını öpüp vedalaştıktan sonra, bellerine geniş kumaş kuşaklar sardı ve üzerine de peştemallannı geçirdiler. Geçidi aşarak Krallar Vadisi'ne gidecekler, köye dönmeden önce de dokuz gece o geçitte kalacaklardı.</p>

  <p class="block4">Başta Suskun Nefer ve ustabaşı, Sin-Necem'in<sup class="calibre4"><sup class="noteref" id="back_note_7"><a class="calibre5" href="../Text/index_split_079.html#note_7" title="7">7</a></sup></sup> mezan önünde saygıyla eğildiler, sonra gömütlüğü bir uçtan diğerine geçip batı tepesinin zirvesine çıkan dar ve taşlı patikaya sardılar. Dik bir uçurumun kenarından geçmeleri, adımlarını atarken son derecede dikkatli davranmalarını gerektiriyordu. Kenhir için oldukça güç bir işti bu, ama elinde ne de olsa sağlam bir asa vardı, dağa bakıp homurdanmakla birlikte, adım atmayı sürdürüyordu.</p>

  <p class="block4">Sollarında kalan batıdaki, piramit biçimindeki zirve, tüm haşmetiyle hakimdi manzaraya; sağlarında, yani doğuda da soylu mezarları, milyon yıllık tapınakları ve Nil'e kadar yayılan tarlalarıyla görkemli bir manzara vardı.</p>

  <p class="block4">Nefer Merneptah'ın mezarıyla daha da güzelleştirmeyi umduğu tanrısal manzarayı uzun uzun içine çekti. Paneb'in de gözleri kamaşmıştı; ona bunca harikayla dolu büyüleyici yaşamı bağışlayan tanrılara şükranlarını yeterince belirtebilecek miydi?</p>

  <p class="block4">Ustabaşı patikada yürümeye koyulduğunda Güçlü Naht uzanıp koluna yapıştı.</p>

  <p class="block4">- Dikkatli ol, yoksa bayır aşağı yuvarlanırsın! Burası oldukça tehlikeli, daha önce de çok kaza oldu. Bırak da önden gideyim.</p>

  <p class="block4">- Endişelenme, dikkatli olurum.</p>

  <p class="block4">Naht üzgün göründü, ama yine de sıradaki yerini aldı. Kafile dinlenme yeri olarak kullanılan, köy ile Krallar Vadisi arasındaki geçide doğru ilerledi. Orada, harçla tutturulmuş kireç bloklardan yapılmış yetmiş sekiz kulübe ile yara yaslanmış elliye yakın küçük dua odası vardı.</p>

  <p class="block4">Mezar kâtibi zanaatkarları "talih doğuran Amorfa adanmış sunağın önüne getirdi ve çalışmaların başarıyla sonuçlanması için sessiz yakarışlar yapıldı. Hakikat Meydanı zanaatkârlarının tanrılara saygılarını sundukları dikitlerle dolu bu tuhaf yere şaşkınlık ve hayranlıkla bakıyordu Paneb. Anlaşıldığı kadarıyla sadece dinlenmek için gelinen bir yer değildi geçit, daha çok tefekkür ve buraya hâkim olan görünmez güçlerle ilişki kurmak için yararlanılıyordu bu geçitten.</p>

  <p class="block4">- Rüzgâr daha güçlü esiyor, Amon'un sesi de daha anlaşılır çıkıyor, dedi Kenhir Paneb'e. Eğer onunla karşılaşmamıza izin vermeseydi yolumuzu bulamazdık. Artık yerleşelim.</p>

  <p class="block4">Damı yassı taşlardan ve ağaç dallarından yapılmış her kulübe iki odadan oluşuyordu. Birinci odada, içine U biciminde, bazen sahibinin adını taşıyan bir iskemlenin oyul-duğu taş bir sıra; penceresiz olan ikincide ise gelenin hasırını sereceği taş bir kerevet vardı. Mezar kâtibi en geniş ve en rahat kulübede kalıyordu; fazla odayı yazıhane olarak kullanacaktı. Köyün doğusundaki kulübe, hem güneşten hem de rüzgârdan iyi korunuyordu.</p>

  <p class="block4">- Biri kulübemi süpürme iyiliğini gösterir mi? diye sordu Kenhir.</p>

  <p class="block4">- Emrinizdeyim, diye cevap verdi Paneb.</p>

  <p class="block4">Pişkin Somun Pay, Güçlü Naht, Halat Kasa ve Çakal Unes getirdikleri iki günlük erzaklarını kulübelerine yerleştirdiler. Yarından tezi yok, polisin gözetimi altındaki yardımcılar geri kalanım getirecekler, çalışma sürelerinin sonuna kadar da her gün getirmeyi sürdüreceklerdi.</p>

  <p class="block4">Somurtkan Karo ile Kararlı Gau su testilerini dağıtırken, Cömert Didya ve Âlim Tuti ekmekleri, soğanları, kuru balık ile inciri ortak masa olarak kullanılacak büyük ve yassı taşın üzerine yayıyordu. Geçitte ateş yakmak, yemek pişirmek yasaktı. Köydekilerden çok daha katı olan yaşam koşulları bir evin rahatını, bir ocağın sıcaklığım özletmek, değerini öğretmek ister gibiydi sanki. Hiçbir iş yapmayan Kurtarıcı Şed'di sadece. Kulübesinin eşiğine çökmüş, üzeri yiyeceklerle dolu bir sunak masası çiziktiriyordu. Ustabaşı yaklaştı.</p>

  <p class="block4">- Ne düşündüğünü biliyorum, dedi ressam. Ama yanılıyorsun. İkimizden birinin bu küçültücü işleri bir kenara bırakıp aklım özgür bırakmasının zamanı çoktan geldi de geçiyor bile.</p>

  <p class="block4">- Söylediklerini kabul ettiğimi varsayarsak, o adamı benim seçmem daha doğru olmaz mıydı?</p>

  <p class="block4">- Ekibin en iyi gözlemcisi ben değil miyim? Resim yaparken gözetliyorum.</p>

  <p class="block4">- Bir tehlikenin bizi tehdit ettiğini mi düşünüyorsun?</p>

  <p class="block4">- Bu dağ, insanın varlığından hiç hoşlanmıyor... Onun için tetikte olmak en iyisi.</p>

  <p class="block4">Paneb mezar kâtibinin kulübesini süpürmüş, kendine ayrılan kulübeyi temizlemeye girişmişti.</p>

  <p class="block4">- Burada insan çok iyi uyur herhalde! dedi ustabaşına.</p>

  <p class="block4">- sa ben ilk gecemi göğe bakarak geçireceğim. Ne inanılmaz bir yer... Burada bizden öncekilerin varlığını duyuyorsun, eserlerini yaratmadan önce buralarda tefekküre daldılar ve aü zirvesinin sessizliği ve görkemiyle beslendiler. Bu köyden hiç ayrılmamak isterdim.</p>

  <p class="block4">- Bu bir ara dünya Paneb, kimse burada sonsuza dek yaşayamaz.</p>

  <p class="block4">- Sofraya buyurun! diye bağırdı Pişkin Somun Pay. Zanaatkarlar masanın çevresini alıp yemeye koyuldu, ama Paneb dışında hiçbirinin iştahı yok gibiydi. Herkes kendisini bekleyen ağır işin bilincindeydi; Krallar Vadisi'nde çalışmak başka hiçbir işe benzemezdi çünkü. Burada insanlara yer yoktu, vadiye girebilmek, daha da ötesi öte dünyanın güçlerinin öfkesini uyandırmadan kayayı delebilmek için Hakikat Meydanı'nda öğrenilmiş bütün büyülere ihtiyaç vardı. Her zanaatkâr başarısızlığın kendi meslek hayatının sonu olacağı, köyün varlığını da tehlikeye atacağının bilincindeydi.</p>

  <p class="block4">- Neden böyle cenazeye gelmiş gibi oturuyorsunuz? diye di Paneb. Size layık olmayan bir ölümle ölmeyi bekler gibisiniz!</p>

  <p class="block4">- Sen girişeceğimiz sınavları biliyora benzemiyorsun, diye evap verdi Kararlı Gau.</p>

  <p class="block4">- Ne sınavı? Hep birlikteyiz, yüreklerimiz aynı vuruyor, armağımızın ucuyla sonsuzluğa dokunabileceğimiz bir macera yaşamaya hazırlanıyoruz! Daha başka ne ister insan?</p>

  <p class="block4">- Yardımcım gülme fırsatını hiç kaçırmaz, dedi Kurtarıcı ed. Endişelerinizin boş olduğunu söylerken pek de haksız değil.</p>

  <p class="block4">- Oysa sen, sen hiçbir şeyden korkmazsın! diye diklendi alat Kasa.</p>

  <p class="block4">- Belki içinizde en endişelisi benim, ama bunu göstermek neye yarar?</p>

  <p class="block4">- Sizi hâlâ anlayamıyorum, diye sürdürdü Paneb sözlerini. Korku, tasa, endişe... Böylesi duygulara nasıl izin verirsiniz? Bilinmez, en az aşk kadar güçlüdür, onun için insanın tüm gücüyle uğraşması gerekir.</p>

  <p class="block4">- Boş boş gevezelik edeceğinize, gidip biraz dinlenin, diye aya girdi Kenhir. Dört saat sonra, Krallar Vadisi'ne hareket edeceğiz.</p>
</body>
</html>
