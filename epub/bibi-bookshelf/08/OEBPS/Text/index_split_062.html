<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_65">Altmış beşinci bölüm</h1>

  <p class="block4">Paneb'e geometri kurallarını öğrettikten sonra, yontucular onu Nefer'le birlikte eski kenti, Mısır'ın ilk başkentini ziyaret etmeye davet etti. Ustabaşının manevî oğlu duvarlan beyaz eski kaleyi, Ptah, Hathor ve Neith tapınaklarını, kral sarayları ile zanaatkarlar mahallesini ziyaret etti; akşama doğru da birasının soğukluğuyla ünlü bir tavernaya girdiler.</p>

  <p class="block4">Neşeli topluluk gülünç öykü konusunda da yoksul sayılmazdı; Paneb bildiği hikâyeleri anlatmaya henüz başlamıştı ki, peşinde on kadar askerle beraber bir subay girdi tavernaya.</p>

  <p class="block4">- Susun! diye bağırdı. Herkes dikkatle beni dinlesin. Endişeli gözler subaya döndü.</p>

  <p class="block4">- Her an bir Libya saldırısı beklediğimiz için, Memfıs kışlalarındaki birlikler alarma geçirildi. Durumun ciddiyetini göz önüne aldığımızda, kenti korumak için olabildiğince çok gönüllüye ihtiyacımız olacağını gördük; eğer kent düşmanın eline düşerse bütün halk kılıçtan geçirilecek. Gereken cesareti göstereceğinizi umuyorum.</p>

  <p class="block4">Nefer de diğerleri gibi kalkmaya davrandı, ama Paneb elini babalığının omzuna bastırarak, kalkmasına engel oldu.</p>

  <p class="block4">- Sen değil, Baba. Sen Hakikat Meydanı'nm ustabaşısı-sın, bu yüzden hayatını tehlikeye atamazsın.</p>

  <p class="block4">- Ya sen? Sen de ressamsın ve...</p>

  <p class="block4">- Ben savaşta ölürsem, Kurtarıcı Şed işimi tamamlayabilir. Memfisli yontuculardan biri, arkadaşları adına konuştu.</p>

  <p class="block4">- Paneb haklı, dedi. Subay da kabul edecektir bu açıklamayı. Herkes kralın Hakikat Meydanı'na verdiği önemin farkında. Senin yerin orası, Nefer.</p>

  <p class="block4">- Ama Paneb benim ekibimin üyesi ve...</p>

  <p class="block4">- İyi ya işte, diye araya girdi Paneb. Loncanın onurunu kurtarmak da benim görevim olsun. Hiç endişelenme, Libyalılar burada sıkılmaya bile vakit bulamayacak.</p>

  <p class="block4">Savaşın en önemli anında, düşman ittifakının şefleri kimin kimden daha üstün olduğunu tartışır, şimdiden avuçlarında gördükleri inanılmaz hazineleri aralarında bölüşmeye çalışırken, Merneptah birliMerinin tümünü savaşa sürerek, hızlı ve güçlü bir darbe vurdu.</p>

  <p class="block4">Mısır birinci ordusu doğudan, ikinci ordu güneyden, üçüncü ordu da batıdan saldırdı. Dördüncü ordu yedek bekletildi, zafere çok az kalmışken takviye olarak sürüldü. Zaten şaşkın olan, üstüne üstlük çelişkili emirler alan müttefikler, fazla olgun bir nar gibi parçalanıp dağıldı. Mısırlılar kaçaklardan bazılarının sığındığı Gezer ve Askalon kentlerini kuşattı; kimile-riyse kaçmayı başardı, Memfis'in güneyinde, Fayyum'da toplanmış Libya birliklerine katıldı. Kral ordusuna soluk alacak zaman bile tanımadı. Suriye ve Filistin'deki son direniş yuvalan da yok edildi, bölge yeniden denetim altına alındı; sonra da cebrî yürüyüşle Memfis'e geçildi.</p>

  <p class="block4">Beyaz duvarlı kalenin girişinde oğlu Seti bekliyordu hükümdarı.</p>

  <p class="block4">- Memfis her türlü saldırıya direnecektir, Haşmetmeap.</p>

  <p class="block4">- Burada oturup beklemeyelim, dedi firavun. Bize ilk zaferimizi sağlayan stratejimizi uygulamaya devam edelim.</p>

  <p class="block4">- Memfis'i savunmasız mı bırakacağız?</p>

  <p class="block4">- Bu gece, Tanrı Ptah düşümde bana göründü, tüm korkumu, endişemi yok eden bir kılıç verdi. Öncüler Libyalıların kesin yerini bildirsin, onlar saldırıya geçmeden gidip ezelim düşmanı.</p>

  <p class="block4">Son bir toplantıdan sonra nihayet karar alabilmişlerdi, on bin Libyalı savaşçının başında Memfis'i alacak olan, Mer-ye kabilesinin önderiydi. Mısır'ın kuzeydoğusundaki koalisyonun yerle bir olması da sarsamamıştı Merye'nin kararlılığını. Savaş çetin geçmiş, Mısır askeri hem kayıp vermiş hem de yıpranmıştı, üstelik Memfis de savunmasızdı. Memfis savunmacıları örgülü saçlarına iki büyük tüy takılmış, sakallı ve dövmeli binlerce savaşçının korkunç çığlıklarını duyduklarında korkudan ne yapacaklarını bilemeyecek, uzun süre direnemeyeceklerdi.</p>

  <p class="block4">Memfis'i aldıktan sonra da Heliopolis'i yağmalayacaktı Merye; böylece düşmanın tüm direncini kıracağına inanıyordu. Sonra öteki zaferler de gelecek, tüm delta ele geçirilecek ve güneye, Nübye'ye dönülecekti.</p>

  <p class="block4">Koalisyonun yıkılması Libya önderini çok şaşırtmamıştı; koalisyonun amacı Mısır'ı gücünü kırmak, ordularını Memfis'in uzağına çekerek Libya saldırısına imkân hazırlamak değil miydi zaten?</p>

  <p class="block4">Yüzyıllar boyu süren hakaretlerin öcünü alacaktı Merye. Libya tarihte ilk kez Mısır'ı yenecek, hazinelerine el koyacaktı. Mızrağını kalbine gömerek Merneptah'ı kendi elleriyle öldürecek, aile üyelerinden hiçbirine de acımayacaktı: Mısır hanedanı tarihe gömülecekti! Mısır'ın yeni kralı Merye olacaktı bundan böyle.</p>

  <p class="block4">Genellikle her mayıs sonundaki gibi, kavurucu bir sıcak hüküm sürüyordu üçüncü mevsimin üçüncü ayının üçüncü gününde. Bilekleri zincirlerle dolu Merye çiçeklerle süslü göz alıcı bir elbise giymiş, kılıcının kayışını çapraz asmıştı göğsüne. Kemerinde de bir hançer ile kısa bir pala vardı. Berberi sakalını sivri kesip gür saçlarını da üçe ayırmış, ortadakini örüp sararak üstüne iki devekuşu tüyü dikmişti.</p>

  <p class="block4">Zaten taşmakta olan cesaretlerini daha da artıran mükellef bir öğle yemeği yemişti Libya askerleri; artık sadece hareket emrini bekliyorlardı. Merye çadırından çıkarken, dörtnala ordugâha gelen bir süvari atından atladı, önderinin önünde dikildi.</p>

  <p class="block4">- Mısırlılar... burada!</p>

  <p class="block4">- İ zcileri mi?</p>

  <p class="block4">- Hayır, bir ordu, dev gibi bir ordu. Başlarında da bir firavun!</p>

  <p class="block4">- İmkânsız! Filistin'den bu kadar çabuk dönmesi imkânsız!</p>

  <p class="block4">- Kuşatıldık!</p>

  <p class="block4">İlk oklar fazla kurban almadıysa da Libya ordugâhına korku salmaya yetti. Merye dört bir yana dağılan adamlarını toplamakta güçlük çekiyordu. Okçuların yoğun ve kesintisiz atışlarının korumasında, ilk piyadeler derme çatma engelleri aşıp ordugâha girmişlerdi bile.</p>

  <p class="block4">- Kanala, çabuk!</p>

  <p class="block4">Ordugâhı savunmaya kalkmak, intihar olurdu. Teknelere ulaşmak ve kaçmak gerekecekti.</p>

  <p class="block4">Göğe yükselen alevler, Merye'yi olduğu yerde durdurdu. Firavun her yandan saldırmış, tekneleri de ateşe vermişti. Libyalıların önderinin çevresindeki askerler durmadan ilerleyen, hızla yaklaşan düşman karşısında eriyip düştü. Savaş altıncı saatine girmiş, çarpışmanın sonu yaklaşmıştı. İlk şaşkınlığı atlatan Libyalılar toparlanmış, düşmanın aman vermeyeceğini düşünerek kendilerini korumaya girişmişlerdi. Merye son gücünü toplayarak bir karşı saldırıya geçmek, kuşatmayı yararak kurtulmak amacındaydı.</p>

  <p class="block4">Çılgınlar gibi eğlenen Paneb nhümlann üzerinde fareler gibi kaçışan Libyalıları görmüş, elli kadarının peşinden koşup yakalamışü. Kılıç ve hançerler düşmanını bir yumrukta bayıltmadan önce kolunu kıran genç devi korkutmaya yetmiyordu. Piyadenin şaşkın gözleri önünde, şurada burada tutsaklardan tümsekler yapmaya girişmişti Paneb.</p>

  <p class="block4">Libya ordugâhı alevler içindeydi, duman yeniklerin kaçmasını kolaylaştırıyordu. Paneb o yönde kaçmak gafletinde bulunanlardan on kadarının ayaklarını kaşla göz arasında yerden kesti.</p>

  <p class="block4">İçlerinden göz alıcı elbise ve değerli sandaletler giymiş iriyan olanını gözüne kestirdi. Yürüyemeyecek kadar ürkmüş bir atin koşulu olduğu savaş arabasına binmeye çalışıyordu. Hayvan kişneyerek şaha kalktı, Libyalı arabaya binmekten vazgeçti.</p>

  <p class="block4">- Hey, sen! diye haykırdı Paneb. Teslim ol, yoksa kemiklerini kırarım! Merye mızrağını savurdu, ama kolu titredi, kargı genç devin omzunu sıyırıp geçti. Paneb öfkelendi, neredeyse onu yaralayacak olan vahşinin üzerine atıldı. Libyalılardan biri önderinin kaçışına yardıma kalkıştıysa da, Paneb bir dirsekte burnunu patlattı adamın. Merye ürkmüş, daha iyi koşabilmek için değerli sandaletlerini çıkarmıştı. Ardındaki Libyalı kanıyla ıslanan yerde iki devekuşu tüyünü ezdi, bir sıçrayışta Merye'ye yetişti.</p>

  <p class="block4">Zafer henüz kazanılmıştı, ama firavuna ayrıntılı bir rapor vermek ve gereken hesaplan yapmak için bir kâtip ordusu göreve başlamıştı bile. Başkâtip adamlarının Mısır'ın geleceğini kurtardıkları savaş alanına bakan firavunun karşısına çıktı.</p>

  <p class="block4">- Daha sonra yapacağımız denetlemelerde bir farklılık çıkmazsa, Haşmetmeap, işte düşmandan ele geçirilenlerin ilk listesi: 44 at, 11 594 öküz, eşek ve koç, 9 268 kılıç, 128 660 ok, 6 860 yay, 3 174 bronz kap, 531 altın ve gümüş mücevher ve 34 parça kumaş. 9 376 Libyalı öldürüldü, 800'ü tutsak edildi, diğerleri kaçmayı başardı.</p>

  <p class="block4">- Tutsaklara birini daha ekleyin, şeflerini! diye güçlü buses duyuldu. Paneb tir tir titreyen Merye'yi önüne katmış, ite kaka getiriyordu.</p>

  <p class="block4">Beriki bağışlanmak için Merneptah'ın ayaklarına kapandı.</p>

  <p class="block4">- Seni tanıyorum, dedi kral genç deve. Sen Hakikat Meydanı zanaatkarlarından değil misin?</p>

  <p class="block4">- Ben Suskun Nefer ile Bilge Kadın Işık'ın oğlu Paneb'im, Haşmetmeap, diye cevap verdi ressam eğilerek.</p>

  <p class="block4">- Burada ne anyorsun?</p>

  <p class="block4">- Nefer bana piramitleri ve Memfis'i göstermek istemişti... Tanrıların</p>

  <p class="block4">bağışlayıcüığı bu savaşa katılmama ve kaçmaya çalışan bu alçağı yakalamama izin verdi.</p>

  <p class="block4">Paneb'in başarısı hızla tüm ülkeye yayılacak, Hakikat Meydanı'nın firavunun askerlerinin yanında çarpışmaktan çekinmediği her yerde duyulacaktı.</p>

  <p class="block4">- Sana önemli bir görev veriyorum, Paneb. Bir kâtip sana üzerinde Libyalılara karşı, ışığın karanlıklara karşı zaferinin öyküsünün yazılı olduğu bir papirüs verecek. Buradan Kar-nak'a gideceksin, papirüsteki öyküyü Amon Tapınağı'nın</p>

  <p class="block4">yedinci sütun avlusunun doğu duvarının üzerine kazıyacaksın. Yüreklerimizi yönlendirdiği ve kollanmızı güçlendirdiği için ona şükranlarımızı sunalım. Sessiz bir dua, İki Ülke'nin korunmuş bir barışı yudumladığı sıcak mayıs akşamının mavi göğüne yükseldi.</p>
</body>
</html>
