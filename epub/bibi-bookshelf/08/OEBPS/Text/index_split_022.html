<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_25">Yirmi beşinci bölüm</h1>

  <p class="block4">- Bu kez, Mehi, sabrım taştı. Beni burada daha fazla bekletmek için hiçbir nedeniniz olamaz!</p>

  <p class="block4">Generale böylesine çıkışmaya cüret eden kısa boylu tombulca adamın adı Dakter'di, bir Yunan matematikçisi ile İranlı bir kimyagerin oğlu. Siyah ve saldırgan gözleri, kızıl kılları ve gereğinden kısa bacaklarıyla bir şeye benzemiyor, insanların aklını çelecekmiş gibi görünmüyordu. Batı yakasında, Hakikat Meydanının hemen yakınında kurulu Teb Merkez Laboratuvarı'nın başındaki Dakter'in kafasında çok büyük bir proje vardı: yaşlı Mısır'ı bilim ve gelişme dünyasına sokmak, ayak bağı olan gelenek ve batıl inançlardan kurtararak ülkenin muazzam imkânlarını kullanmak. Ünlü ve sözü dinlenir bir bilim adamı olmak için başkalarının düşüncelerini amansızca eleştiren Dakter, görüşlerini kabul ettirmek ve doğayı insanlığın hizmetine sunmak arzusundaydı.</p>

  <p class="block4">Başanlı olmak için, hâlâ iki temel malzemeye ihtiyacı vardı: birinci sınıf bir siyasetçinin desteği ve Hakikat Mey-danı'nm sırları. Ona her türlü desteği verecek, istediğini sağlayabilecek tek Mısırlı Mehi'ydi. Mehi, göz kamaştırıcı bir yükselişten sonra, gördüğünü söylediği ve bir efsane olmadığını bildiği lonca hazinelerine el koymak istiyordu.</p>

  <p class="block4">Ne var ki bütün gücüne rağmen, adının görkemini yalanlayacak kadar önemsiz bir görevde pineklemesini istiyordu müttefiki.</p>

  <p class="block4">Mehi Dakter'e gülümseyerek baktı.</p>

  <p class="block4">- Kendini unutulmuş hissediyorsun, öyle değil mi?</p>

  <p class="block4">- Doğru!</p>

  <p class="block4">- Yanıldın. Sadece başka önceliklerim vardı.</p>

  <p class="block4">- Ama bilim...</p>

  <p class="block4">- Bilim iktidardan bağımsız değildir, hiçbir zaman da olmayacaktır! Bak, Ramses'in ölümü ile bu ölümün sonuçları senin isteklerinden çok daha önemli benim için.</p>

  <p class="block4">- Bunu ben de biliyorum, ama artık batı yakasının başyö-neticisi oldunuz... Sizi harekete geçmekten ne alıkoyabilir ki?</p>

  <p class="block4">- Bir çeşit dâhisin Dakter, seninle birlikte çok önemli işler başaracağız. Ne var ki Mısır'ı hiç tanımıyorsun. Evet, ben sadece varlıklı ve güçlü Teb bölgesinin efendisi değil, aynı zamanda Hakikat Meydanı'nın güvenliğinden sorumlu yöneticiyim. Benden sadece firavun hesap sorabilir.</p>

  <p class="block4">- Bunun anlamı... ellerimizin ve ayaklarımızın bağlı olduğu mu?</p>

  <p class="block4">- Tam tersine, sevgili Dakter! Ne var ki sırtlanlar kadar kurnaz ve dikkatli olmamız gerek.</p>

  <p class="block4">Kızgın bilim adamı atılmaya hazırlanan bir hayvan gibi büzüldü.</p>

  <p class="block4">- Demek o lanet olası loncanın sırları menzilimizin dışında kalıyor.</p>

  <p class="block4">- Sabırlı olduğunu kanıtlamış biri için çok çabuk umutsuzluğa kapılıyorsun!</p>

  <p class="block4">- Gözlerim açık... Rütbeleriniz ve görevleriniz bizi hareketsizliğe mahkûm ediyor!</p>

  <p class="block4">- Benim hiç vazgeçmediğimi, koşullardan yararlanmak bakımından herkesten ötede olduğumu aklından hiç çıkarma. Elimdeki güçler ayak bağı değil, tam tersine büyük bir ayrıcalık.</p>

  <p class="block4">- İyi ama... ne yapmayı düşünüyorsunuz? -Birincisi, rüşvet yemeyi kabul ettiremediğim rahatsız edici birinden, Şef Sobek'ten kurtulmak. Yasal bir süreç sonunda görevden alınacak, bu da Hakikat Meydanı'nı o geçilmez güvenlik çemberinden yoksun bırakacak. İkincisi, mezar kâtibi ile ustabaşmı taahhütlerini yerine getirmeye zorlamak. Düzenli aralıklarla yinelenmesi gereken çok özel bir araştırmadan söz etmemiş miydin bana?</p>

  <p class="block4">- Evet. Yine de lonca zanaatkârlarının bu işle ne ilgisi olduğunu anlayamıyorum.</p>

  <p class="block4">- Ramses iktidarının sonu ile Merneptah iktidarının başlangıcı bir sürü geleneği altüst etti, ama geleneklerin yeniden yaşatılması benim işim olacak. Merkez laboratuvan yöneticisi olarak, galenit ve bitüm sıkıntısı çekiyorsun, öyle değil mi?</p>

  <p class="block4">Dakter'in asık yüzü aydınlandı.</p>

  <p class="block4">- Yarın sabah masanızda ayrıntılı bir rapor ile acil istek listesi bulacaksınız!</p>

  <p class="block4">- Seyahatlerden hoşlanır mısın, dostum?</p>

  <p class="block4">- Seyahat beni korkutmaz.</p>

  <p class="block4">- O zaman bu araştırmanın önderi sen olacaksın, Dakter. Böylece onları denetler, hareketlerini izlersin.</p>

  <p class="block4">Hakikat Meydanı zanaatkarları iki sınıfa ayrılırdı: 'Tanrıların huzuruna gitmiş" olmamakla birlikte sonuna dek geliştirilmiş bir yöntem uygulayanlar ile Altın Evi'nin sırlarına tanık olup, Karnak'ın büyük rahipleri gibi ayin yönetebilen Suskun Nefer gibileri.</p>

  <p class="block4">Hem zanaatkar hem de törenci olan ustabaşı her gün tapınağa giderek en temel görevini yerine getiriyor, ahşabı, taşı ve öteki malzemeyi canlandıran tanrısal ışığın sırrını çözmeye çalışıyordu.</p>

  <p class="block4">Tapmağa girmeden önce yıkanıp arınırken, bir bilgede aranan özellikleri düşündü Nefer: doğru ve haklı olanı yapmak, tutarlı, sakin ve sessiz olmak, mutluluğa olduğu kadar felakete de direnebilecek sağlam bir kişiliği olmak, karar vermek için uyanık bir yürek ile yetenekli bir dile sahip olmak. Bütün bu erdemlere sahip olmaktan uzak görünüyordu; oysa bu nitelikler görevlerini sendelemeden yerine getirebilmesi bakımından vazgeçilmezdi.</p>

  <p class="block4">Günden güne ilerlemek için, kendinden fazla loncayla ilgilenmek dışmda başka çıkar yolu yoktu Nefer'in. Sabah törenleri ona güç katıyordu; hem de tam zamanında, bütün karmaşık işlerle nasıl başa çıkacağım merak ettiği sırada gerçekleşiyordu bu.</p>

  <p class="block4">Nefer, firavunun verdiği altın önlükle Hakikat Meydanı'nın evrenin sonsuz kuralı Maat ile yaratıcı tutku Hathor'a adanmış ana tapınağa girdi. Sonunda birleşen iki yol, aynı tanrısal gücün iki değişik yüzü.</p>

  <p class="block4">Olanaklar okyanusundan ilk yükselen adacık, tapınak, tanrıların dünyaya bakan gözüydü. Sürekli gelişim içinde olan canlı bir yaratıktı; kendinden, taşlara gizlenmiş ışıktan besleniyordu.</p>

  <p class="block4">Burada her şey yankı, tanrısal müzik, ahenkli sayı ve orandı. Burada, hiçbir kusurun lekeleyemediği yüceltilmiş yaşamda, rastlantı ve kadere yer yoktu. Her bölümüyle göğe benzeyen tapınak, adı Maat, Hathor ya da sessizlik tanrıçası olsun, inşaatçıların anasının eviydi ve çocuklarını burada doğuruyordu. Nefer, Maat'ın armağanını sunduktan sonra Per Ramessu'daki büyük tapınakta töreni yöneten firavunla aynı anda, bu bölgede kendine özgü bir önemi olan kayık odasma gitti. Hem Hakikat Meydanı da iki ekibin çalıştığı büyük bir gemiye benzetilmiyor muydu?</p>

  <p class="block4">Macera arkadaşı Kuyumcu Tuti'nin yaslı gününde, oğlunu loncanın büyük macerasıyla birleştirmek istemişti Nefer. Bu nedenle ölümsüz yıldızların kürekçiliğini yaptıkları kutsal kayığın burnuna, üzerine güneş resmi çizdiği yeni bir kupa koydu. Yıldızlar çocuğun ruhunu yanlarında götürecekti. Ustabaşı tapınaktan çıküğında, sabah güneşi bütün cömertliğiyle parlıyordu. Hathor rahibeleri ataların mezarlarını çiçeklerle süslüyor, ev kadınları su almaya gidiyor ve küçük çocukların felaketleri engelleyip, geleceğe yön veren şen kahkahaları duyuluyordu.</p>

  <p class="block4">Duvarın içine oyulmuş kapının iki yanında, Paneb'in yerleştirdiği iki stel vardı. Onları görünce tebessüm etti Nefer, sonra yontu atölyesine yollandı. Kapının kapalı olduğunu görünce çok şaşırdı. Neşeli Renupe koşarak geldi.</p>

  <p class="block4">- Sakın endişelenme! Her şey yolunda.</p>

  <p class="block4">- Bu atölye neden açılmadı?</p>

  <p class="block4">- Basit bir aksilik.</p>

  <p class="block4">- Aslan Userhat hasta mı yoksa?</p>

  <p class="block4">- O mu, hasta? Hayır, sanmıyorum.</p>

  <p class="block4">- Sana anahtarı vermesi gerekmez miydi?</p>

  <p class="block4">- Gerekirdi kuşkusuz ama... anahtarı kaybetmiş! Anahtarı arıyor, gecikmesinin nedeni de bu. Anahtarı bulur bulmaz kapıyı açacak, biz de çalışmaya başlayacağız.</p>

  <p class="block4">- Kötü bir yalancısın Renupe. Neden bana gerçeği anlatmıyorsun? Yontucu her zamanki doğal neşesini göstermeye çalıştı.</p>

  <p class="block4">- İnan bana, gerçekten de ciddi bir şey yok... Kısa zamanda hallolacağına inandığım basit bir yanlış anlama, hepsi bu.</p>

  <p class="block4">- Neden daha açık konuşmuyorsun?</p>

  <p class="block4">- Userhat'ı tanırsın, idare edilmesi kolay değildir... Zaman zaman etkileyici öfke nöbetlerine kapılır.</p>

  <p class="block4">- Öfkesinin nedeni ne?</p>

  <p class="block4">- Şey... Meslektaşımız Araştırmacı İpuy'la küçük bir anlaşmazlık, diyelim. Ama önemli bir şey değil, inan bana.</p>

  <p class="block4">- Bu anlaşmazlık neden Userhat'ın atölyeyi açmasını engellesin ki? Renupe ustabaşının gözlerine bakmaya cesaret edemedi.</p>

  <p class="block4">- Şey... Userhat işe başlamayı reddediyor.</p>
</body>
</html>
