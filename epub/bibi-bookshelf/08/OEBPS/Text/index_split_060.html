<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_63">Altmış üçüncü bölüm</h1>

  <p class="block4">Bilge kadın tüm köylülerin önünde, elindeki kazmayı havaya kaldırdı.</p>

  <p class="block4">- İşte Paneb'in çaldığını sandığınız kazma! Firavun'un mezarını ve evlerimizi yıkmak için fırtınayı gönderen Seth'in öfkesini hafifletmek üzere zirveye götürdüm kazmayı. Yıldırım kazmaya vurdu, korkutucu ışığıyla üzerine şekiller çizdi.</p>

  <p class="block4">Âlim Tuti yaklaşü, kazmanın üzerinde, göğün ateşinin çizdiği uzun burnu ve iki büyük kulağıyla, Seth'in hayvanını gördü.</p>

  <p class="block4">- Paneb firavunun ebedî istirahatgâhını kurtardı, dedi Nefer. Onun cesareti olmasaydı ortak eserimiz yok olacak, Hakikat Meydanı da görevini ihmalle suçlanacaktı. Göğün oğlu ve fırtınanın efendisi Seth'in adını taşıyan bu kazma, sonsuza dek Paneb'in olsun.</p>

  <p class="block4">- Bu olağanüstü karan mezar defterine kaydetmek gerekecek, diye araya girdi İmuni. Yoksa Paneb'in başı yönetimle derde girebilir.</p>

  <p class="block4">Güçlü Naht kâtip yardımcısını pilli gömleğinin yakasından yakaladı.</p>

  <p class="block4">- Bir de çeneni tutmayı öğrenebilseydin, bacaksız!</p>

  <p class="block4">- Onunla aynı düşüncedeyim, diye onayladı Paneb. Bugün olanlar kaydedilsinki kimse kazmanın bana ait olduğuna itiraz edemesin.</p>

  <p class="block4">Bir kahkaha patlattı genç dev, sonra da kazmayı pırıl pırıl mavi göğe doğru kaldırdı.</p>

  <p class="block4">- Bundan gidişini ertelediğin anlamını mı çıkaracağım? diye sordu ustabaşı.</p>

  <p class="block4">- Gitmekten söz eden kim?</p>

  <p class="block4">- Beni davet ettiniz, General Mehi, ben de geldim! dedi genç Prens Amenmes, büyük bir özgüvenle.</p>

  <p class="block4">- Bu hem Teb hem de benim için büyük bir onur.</p>

  <p class="block4">- Bana vaat ettiğiniz aygıra binmek için sabırsızlanıyorum.</p>

  <p class="block4">- At enirinizde.</p>

  <p class="block4">- Bana çöldeki en güzel geziyi yaptırmak için yazıhanenizden çıkmayı kabul ediyor musunuz?</p>

  <p class="block4">- Hiç tereddütsüz.</p>

  <p class="block4">Uzun zamandır vaat edilen armağanına sonunda kavuşan bir çocuk kadar heyecanlı olan Amenmes, generalin özel seyisinin getirdiği kusursuz siyah savaş atının sırtına atladı. General biraz daha sakin, ama çok dayanıklı bir binek seçmişti,</p>

  <p class="block4">iki binici de atlarını mahmuzladı, kurumuş bir dere yatağına varabilmek için bineklerinin başlarım batıya çevirdiler.</p>

  <p class="block4">Amenmes çılgınca bir koşudan sonra atını durdurduğunda mutluluktan sarhoş gibiydi.</p>

  <p class="block4">- Ne etkileyici bir bölge! Burayı deltaya bin kez tercih ederim... Burada yaşadığınız için çok talihlisiniz, General.</p>

  <p class="block4">İki adam atlarından inip bir tümseğe oturdu, yol kırbala-rıyla yanlarında taşıdıkları serin suları yudumladılar.</p>

  <p class="block4">- Sizin ziyaretiniz, Prens Amenmes, kralımızın barışı iyice perçinlediğini gösteriyor.</p>

  <p class="block4">- Yanılıyorsunuz General... Tam tersine. Firavun bazı Asya prensliklerinin işgalci tutkularından endişelenen Hititlere büyük miktarda hububat gönderdi. Kuzeyden gelecek saldırılara karşı yükselecek ilk surlar olabilmeleri için Mısır müttefiklerini doyurmak zorunda.</p>

  <p class="block4">- Bu yöntem her zamankilerden farklı mı?</p>

  <p class="block4">- Az çok, ama benim gözümde Libya'daki hareketlilik hepsinden daha da önemli.</p>

  <p class="block4">- Libyalılar Mısır'a karşı bir tehlike oluşturamayacak kadar güçsüz ve bölünmüş değil mi?</p>

  <p class="block4">- Çoğu insan öyle düşünüyor... Babamın dışında. Seti'nin bölgeye gönderdiği muhbirler, Libya kabilelerinin kendilerini yönetebilecek güçte olduğunu bildiriyor. Bir de birleşmeyi becerebilirlerse, işte o zaman tehlikeli olurlar.</p>

  <p class="block4">- Firavunun bundan haberi var mı? Amenmes rahatsızca kıpırdandı.</p>

  <p class="block4">- Kısmen...</p>

  <p class="block4">- O da babanız kadar endişeli mi?</p>

  <p class="block4">- Hem evet hem de hayır... O Libya'dan çok Asya'dan çekiniyor.</p>

  <p class="block4">- Size şaşırtıcı bir proje göstereceğim, Prens Amenmes. Mehi cebinden bir temren çıkardı, Amenmes temreni uzun uzun inceledi.</p>

  <p class="block4">- İnanılmaz bir sertliği var!</p>

  <p class="block4">- Tahmin ettiğinizden de öte. Bu silah batı yakasının bir laboratuvannda geliştirildi, kısa bir süre sonra da Teb ordularını donatacak... sonra da başka yenilikler gelecek.</p>

  <p class="block4">- Etkileyici... çok etkileyici.</p>

  <p class="block4">- Bu küçük harikayı öğrenen ilk kişisiniz.</p>

  <p class="block4">- Yani firavundan da önce mi demek istiyorsunuz? Mehi sessiz kaldı.</p>

  <p class="block4">- Size göre, General, bu buluşu bilen tek kişi olmayı sürdürmem gerekir mi?</p>

  <p class="block4">- Belki tahta çıktığınızda bu bilgi işinize yarar. Amenmes birden gözlerinin önünde açılan geniş ufukları gördü.</p>

  <p class="block4">- Olağanüstü koşullarda desteklerini istesem, Teb kuvvetleri bana sadık kalmayı sürdürür mi?</p>

  <p class="block4">- Ben sizin şef niteliklerine sahip olduğunuzdan kesinlikle eminim Prens, bu niteliklerinizi Mısır'ın hizmetine vermeniz gerektiğini düşünüyorum. Amenmes şaşırmıştı. Mehi, şimdiye kadar kendine bile açıklıkla itiraf etmediği gerçek niyetlerinin farkına varmasına yardımcı olmuştu. Merneptah yaşlanmıştı, Seti saray halkının kabul edemeyeceği kadar sert ve acımasızdı... Oysa o, Amenmes, hem genç hem çekici hem de cana yalandı.</p>

  <p class="block4">- Size Teb'i tanıtacağım, dedi Mehi. Bu arada, seçkin bir-lMerirnin talimlerim izleyebileceğiniz merkez kışlayı ziyaret etmeyi de unutmayalım.</p>

  <p class="block4">Paneb adaçayıyla kokulandırılmış az pişmiş süt domuzu kızartmasını büyük bir iştahla mideye indirdi, üzerine de görkemli şölenlere layık bir testi kırmızı şarap gönderdi.</p>

  <p class="block4">- Bu nefis yemek için, teşekkürler, dedi Işık ve Nefer'e. Bir aptal gibi davrandım. Hâlâ gururumu yenebileceğimden, haksızlık karşısında buna benzer bir tepki göstermeyeceğimden emin değilim.</p>

  <p class="block4">- Seninle ilgili olarak çok önemli bir karar aldık, dedi ustabaşı.</p>

  <p class="block4">- Bir ceza mı?</p>

  <p class="block4">- Ceza olarak değerlendirmeyeceğini umuyorum... Yine de seni mahkeme önüne çağırmak zorundayız.</p>

  <p class="block4">Genç devin yüzü karardı.</p>

  <p class="block4">- En azından kendimi savunmaya, neden gitmeye karar verdiğimi açıklamaya fırsatım olacak mı?</p>

  <p class="block4">- Gerek kalmayacak. Bir evet ya da hayır cevabı vermen yetecek.</p>

  <p class="block4">- Yontucular beni haksız yere suçladı, onlar...</p>

  <p class="block4">- Konumuz bu değil.</p>

  <p class="block4">- Ya ne?</p>

  <p class="block4">- Köyde sık sık uygulanan bir geleneğe göre, Işık ve ben seni evlat edinmek istiyoruz. Resmen oğlumuz olduğunda korumamızdan yararlanacaksın; biri sana saldırırsa, bize saldırmış sayılacak. Üstelik mirasçımız da olacaksın... Yine de zengin olacağını sanma!</p>

  <p class="block4">- Seçim sana ait, dedi bilge kadın, iblislerin en inatçısını bile dize getirecek ışıltıda bir tebessümle.</p>

  <p class="block4">Paneb şarabını bir dikişte bitirdi.</p>

  <p class="block4">- Cevabımdan bir anlık da olsa bir şüphe duydunuz mu? General Mehi hem öfkeli hem de endişeliydi.</p>

  <p class="block4">Öfkeliydi, çünkü Paneb'den kurtulmak için hazırlanan komplo başarısızlıkla sonuçlanmıştı. Muhbirinden aldığı şifreli mektuba göre, genç dev bununla da kalmamış, ustabaşı ile bilge kadın tarafından evlat edinilmişti. Bundan böyle, onların oğluna açıktan saldırmak imkânsızdı, Paneb gerçek bir suç işlemedikçe, böyle bir saldırıyı düşünmek bile kolay değildi; hem Paneb artık çok daha dikkatli, çok daha özenli olmayacak mıydı? Oysa bu haber Serketa'yı fazla etkilemedi; hiç bir şey onu güç bir savaş kadar heyecanlandıramazdı, kendine layık bir rakiple karşılaşacağı için de keyfi yerindeydi.</p>

  <p class="block4">Mehi endişeliydi, çünkü bati yakası rıhtımında Seti'yi, birkaç hafta önce Teb'e gelip ziyaretinden çok memnun kalan ülkeye hükmedebileceğine inanarak dönen Amenmes'in babası Seti'yi karşılayacaktı az sonra. İçkinin su gibi aktığı bir şölenin sonunda Serketa genç prense aşk oyunlarında son derece becerikli genç bir dansöz sunmuş, o günden beri de genç Amenmes'in gözü Mehi ve karısından başka kimseyi görmez olmuştu.</p>

  <p class="block4">Seti'nin beklenmedik gelişi, tehlikenin habercisi olabilirdi. General onunla karşılaşmak için bizzat Per Ramessu'ya gitmeyi, böylelikle hamle üstünlüğünü kendi elinde tutmayı tercih ederdi, Seti'nin seyahatine de bir anlam veremiyordu bir türlü. Oysa genç Amenmes'e dilini tutmasını, amaçlarından hiçbirini kimseye açıklamamasını ve dostluklarını açıklamayarak gerektiğinde yaralanılacak durumda tutmasını öğütlemişti.</p>

  <p class="block4">Hayatının en olgun dönemindeki Seti güçlü, uyumlu, ciddi yüzlü ve adımlarını sağlam atan bir erkekti.</p>

  <p class="block4">Mehi karşısında büyük bir saygıyla eğildi.</p>

  <p class="block4">- Per Ramessu'daki çok kısa konuşmamızdan sonra, sizi yeniden gördüğüm için mutluyum, General. Bana seçkin birlikleriniz hakkında o kadar çok şey anlattılar ki, gelip kendi gözlerimle görmek istedim. Biraz kuşku, herhalde... Hem bazı bilgeler kuşkunun yapıcı olduğunu söylemez mi? Zaman kaybetmeyelim, hem benimki hem de sizinki yeterince kısıtlı zaten. Bana kışlalarınızı gösterin.</p>

  <p class="block4">- Bundan genel seferberlik ilan etmem gerektiği anlamını mı çıkarmam isteniyor?</p>

  <p class="block4">- Hiç de değil General! Firavun Merneptah'ın şaşmaz pençesi sayesinde muhtemel düşmanlarımızın hepsi de hareketsiz kalmayı yeğliyor, durum olabildiğince sakin. Yine de Teb garnizonlarına büyük önem veriyorum, öyle ya, geleceği kim tahmin edebilir? Herkesin emin olabileceği tek bir gerçek var: yaşlılık. Sevgili babam herkes gibi yılların ağırlığını her geçen gün biraz daha fazla belli ediyor. Bir gün gelecek, yerini almam gerekecek, o gün gelince de bütün yöneticilerin ve subayların desteğinden emin olmak istiyorum. Ne demek istediğimi iyi anlatabildim mi, General?</p>

  <p class="block4">- Teb size sadıktır, efendim, öyle de kalacaktır.</p>

  <p class="block4">- Oğlum Amenmes burada iyi eğlendi mi?</p>

  <p class="block4">- Bana kalırsa bölgeyi çok beğendi; en çok da ona armağan etmekten onur duyduğum, başkente de götürdüğü aygırı.</p>

  <p class="block4">- Amenmes hem iyi bir binici hem de eğlenceden hoşlanan bir hayalcidir. Eğer duracağı yeri bilirse, her türlü sıkıntıdan uzak, rahat bir hayaü olur. Bu da onun için, kaderlerin en iyisi değil midir?</p>
</body>
</html>
