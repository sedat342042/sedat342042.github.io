<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_54">Elli dördüncü bölüm</h1>

  <p class="block4">Kedibalığı dev gibiydi, tehditkârdı. Ondan kurtulmak için derine dalarsa boğulacağını biliyordu Kenhir. Yapacak tek bir şey vardı, canavarın üzerine saldırmak ve onu parçalamak için dişlerini etine geçirmek. İlk lokmasını yutmak üzereyken, uyandı Mezar kâtibi, gördüğü kâbustan da kurtuldu.</p>

  <p class="block4">"Gün kötü başlıyor" diye düşündü; "düşünde kedibalığı yemek, bir memurun gelip canımı sıkacağı anlamına gelir." Daha da kötü olabilirdi kâbus: Kenhir'in kopyaladığı eski bir Düşler Anahtarı'na göre, düşünde memur olduğunu görmek, ölümün yaklaşüğına delaletti.</p>

  <p class="block4">Ensesi ağrılı, dili yapış yapış, bir akşam önce yazdığı papirüsü koyduğu alçak masanın yanına güçlükle yürüdü mezar kâtibi. Her zamanki ciddiyetiyle, her bir kelimenin olması gereken yerde olup olmadığını görmek için bir kez daha baştan sona okudu elindeki belgeyi. Papirüste firavuna Hakikat Meydanı'nın iki ekibinin de tapınak ve mezar inşaatında ara vermeden çalıştığı, ustabaşı sayesinde bütün güçlüklerin aşıldığı bildiriliyordu.</p>

  <p class="block4">Güçlü Niyut elinde taze süt ve sıcak çöreklerle göründü.</p>

  <p class="block4">- Bu sabah çok geç kaldınız.</p>

  <p class="block4">- Yiyecek başka şey yok mu?</p>

  <p class="block4">- Sizin yaşınızda, fazla kilo almamalı insan. Postacı yarım saatten beri sizi bekliyor.</p>

  <p class="block4">- Düşlerim beni hiç yanıltmaz, diye homurdandı Kenhir. İçeri al onu. Elinde Tot'un asası, Uputi göründü.</p>

  <p class="block4">- Firavuna vereceğin mektup hazır, dedi Kenhir. Tabiî sen kötü haberler getirdin, her zamanki gibi.</p>

  <p class="block4">- Gerçekten de pek iyi haberlerim yok; Per Ramessu'da askerlere alarm verilmiş.</p>

  <p class="block4">- Savaş mı?</p>

  <p class="block4">- Bunu söylemek için çok erken... Suriyeliler ile Filistinliler karışıklık çıkarmaktan hiç vazgeçmedi, Merneptah da en az Ramses kadar sert olduğunu onlara göstermek zorunda.</p>

  <p class="block4">- Kuzeye yalnız gitmeyeceksin, umarım.</p>

  <p class="block4">- Elimdeki mektup krala yazıldığına göre, yanımda korumalar olacak. Endişelenme, mektup gitmesi gereken yere gidecek.</p>

  <p class="block4">Paneb'in yaptığı topaçlar, elleri kolları hareketli tahta askerler, minik timsah ve suaygırları Aperti'yi çok eğlendiriyordu. Yumurcak timsahın ağzını açıp kapamaya bayılıyordu, daha şimdiden hayvanlardan birkaçını kırmıştı.</p>

  <p class="block4">- Sana küçük bir tekne vereceğim, dedi oğluna. O tekneye gözün gibi bakacaksın. Eğer uslu olursan, paçavradan bir top yapar, oynarız.</p>

  <p class="block4">Paneb savaş arabasını çeken koşumlu bir ata binmiş binici yapmak da istiyordu, ama önce oğlunun böyle bir oyuncağı hak etmesi gerekiyordu.</p>

  <p class="block4">- Kırmak, hep ciddi bir kusurdur, dedi dev adam sözlerini anlarcasına gözlerini dikmiş dinleyen yumurcağa. Ellerinle harikalar yaratabilirsin.</p>

  <p class="block4">Ellerinde taze sebze dolu sepetler, Lekesiz Uabet baba oğulu duygu dolu gözlerle izliyordu. Onun için dünyada daha büyük bir mutluluk olamazdı.</p>

  <p class="block4">- Fened'in karısıyla uzun uzun konuştum, diye açıkladı. O da kocasına hiç dayanamıyor, boşanma konusunda o da kararlı.</p>

  <p class="block4">- Köyden ayrılacak mı?</p>

  <p class="block4">- Hayır, kalacak. Maalesef bu ayrılıktan çok daha üzücü haberler var. Sanki anasının endişesini ankyormuş gibi, babasının sağ başparmağını minik avucunda sıkmaya çalıştı yumurcak.</p>

  <p class="block4">- Postacıya kalırsa, diye sürdürdü Uabet sözlerini. Başkentteki seçme birlikleri alarm durumuna geçirmişler.</p>

  <p class="block4">Büyük Ramses'in Hititlere karşı verdiği Kadeş Savaşı'nın anılan, hâlâ herkesin kafasında taptazeydi. O güçlü devletle imzalanmış barış anlaşması delinmemişü ama, Mısır'ın topraklan ile zenginliklerine göz dikmiş başka saldırgan kavimler yok muydu?</p>

  <p class="block4">Paneb daha fazla bilgi alabilmek için doğruca ustabaşının evinin yolunu tuttu. Elinde, tepesinde yabancı Tanrıça Kadeş'i çırılçıplak, başında bir ay, sol elinde bir yılanla bir aslanın üzerinde ayağa kalkmış gösteren bir sütun taşıyan Aslan Userhat'la karşılaştı. Bu tuhaf tannça insanı rahatsız ediyordu.</p>

  <p class="block4">- Bilge kadın bu sütunu köyün ana kapısının karşısına dikmemi istedi, diye açıkladı. Heykel bizi dışarıdan gelen şiddete karşı koruyacakmış.</p>

  <p class="block4">- Kuzeyde bir çatışmadan söz etti mi?</p>

  <p class="block4">- Hayır ama yine de önlemlerini almayı yeğliyor. Bana sorarsan iyi kokular almıyorum.</p>

  <p class="block4">Işık Paneb'i karşıladı.</p>

  <p class="block4">- Ben de seni arıyordum, dedi.</p>

  <p class="block4">- Yoksa savaş mı çıktı?</p>

  <p class="block4">- Haberim yok, ama köyü büyüden yararlanarak korumak gerek. Talihimiz varmış, yılın yedinci ayına giriyoruz, I. Amenofis Bayramı da yaklaştı.</p>

  <p class="block4">Hakikat Meydam'nın kurucusu, loncanın saygıdeğer koruyucusu, portresi boyalı duvarlarda, sunak masalarında, sütun ve kirişlerde görünen I. Amenofis<sup class="calibre4"><sup class="noteref" id="back_note_9"><a class="calibre5" href="../Text/index_split_081.html#note_9" title="9">9</a></sup></sup>. Anısına düzenlenen şenlikler sırasında, tarikatının rahipleri, yani bizzat zanaatkarlar, onu elleri kalçalarının üzerinde, belinde geleneksel peştamal, otururken gösteren heykelini taşırlardı.</p>

  <p class="block4">- Benden ne istiyorsun, Işık?</p>

  <p class="block4">- Maat'ın tanrısal ışığın babası Ra'nın yanında durduğu gibi Amenofis'in yanından ayrılmayan anası Ahmes Nefertari'nin heykelini siyaha boyayacaksın. Neşeli Renupe birkaç haftadır üzerinde çalıştığı sedirden heykeli tamamlamak üzere, ona son rengini vermek de sana düşecek. Paneb rahatsız olmuştu.</p>

  <p class="block4">- Kraliçeyi neden siyaha boyayacağız?</p>

  <p class="block4">- Çünkü o loncanın ruhanî anası, kara ve verimli toprak<sup class="calibre4"><sup class="noteref" id="back_note_10"><a class="calibre5" href="../Text/index_split_082.html#note_10" title="10">10</a></sup></sup> gibi bütün yaraücı imkânların taşıyıcısı. Bize karanlıkların içinde rehberlik eden, hayatın kaynaklarının ışığının parla-dığı gece göğünün büyüklüğünü gösteren de o. Başında görkemli bir peruka, üzerinde uzun bir keten elbise, dudaklarında hafif bir tebessüm olan kara kraliçenin elinde, ucunda bir nilüfer olan esnek bir asa bulunuyordu.</p>

  <p class="block4">Canlı gibiydi heykel, Paneb de hayranlık uyandırıcı parlak koyu mavi bir renk vermeyi başarmıştı kraliçeye.</p>

  <p class="block4">- Ünün giderek yayılıyor, dedi Kurtarıcı Şed. Meslektaşların sonunda yetenekli olduğunu kabullenecek.</p>

  <p class="block4">Kafile yola koyuldu. Yontucular, heykeltıraşlar ellerinde I. Amenofis ile kara kraliçenin heykellerini taşıyor, çocuklar neşeli çığlıklar atarak çevrelerinde koşuşturuyordu. Kapkara tedbirli davranarak bir kenara çekilmişti, yeşil maymun da öyle.</p>

  <p class="block4">Heykeller büyük tapınağın girişinin karşısına yerleştirildi, köy halkı çiçek ve meyve sundu I. Amenofis ile Ahmes Nefertari'ye.</p>

  <p class="block4">- Ataların döneminde, dedi bilge kadm. Bolluk ve doğruluk hakimdi dünyaya, diken batmaz, yılan sokmaz, timsah çenelerini kurbanının üzerine kapamazdı. Duvarlar sağlamdı, yıkılmıyordu. Kurucumuz ve anamız bize baştannlarm döneminde olduğu gibi olma gücü versin, altın çağın soluğunu üflesinler üzerimize.</p>

  <p class="block4">Hain de meslektaşlarıyla birlikte kutlamalara katılmış, içini kemiren endişelere rağmen eğleniyor görünmeye çalışıyordu. Eğer Mısır savaşa girerse, Hakikat Meydanı'nın kaderi nice olurdu... Yetkililer kuşkusuz Hakikat Meydanı'nın ve Krallar Vadisi'nin çevresinde geçit vermez bir güvenlik çemberi oluşturacak, hainin dışansıyla ilişkisini keseceklerdi. Sonunda zenginliğin keyfini çıkaracağı günler uzaklaşıyor gibiydi. Koruyucuları da savaşın karmaşasında kaybolursa, hayatını değiştirmek, varlıklı bir insan olmak için harcadığı bunca çaba boşa gitmiş sayılmayacak mıydı?</p>

  <p class="block4">Belki de bu kadar kötümser olmanın zamanı değildi. General Mehi her soruna çare bulan biriydi, bu güç durumdan da yararlanmasını bilirdi belki de.</p>

  <p class="block4">Umudunu kaybetmekle hata yapıyordu hain. Ustabaşının sakladığı sırları açığa çıkarmak için karanlıkta çalışmayı sürdürmeliydi; gerçeğe ne kadar yaklaşırsa o denli güçlü olacağını biliyordu.</p>

  <p class="block4">Suskun Nefer terasından köyü seyrediyordu. Köy halkı endişelerini unutmuş, kurucu koruyucusunun ve kara kraliçenin bayramını coşkuyla kutluyordu. Pişkin Somun Pay'ın söylediği türküler hemen ağızdan ağıza yayılıyor, Kapkara ile öteki köpeklerin gözlerini dikip izledikleri mutfaklardan çıkan ağız sulandırıcı yemeklerin ardı arkası kesilmiyordu. Lekesiz Uabet'in çörekleri alkışlarla karşılandı, Paneb de kupalara insanları sarhoş eden, Çakal Unes ile Halat Kasa'ya Hat-hor rahibelerinin yüzlerini kızartacak öyküler anlattıran kırmızı bir şarap dolduruyordu. Işık sevgiyle sarıldı kocasına.</p>

  <p class="block4">- Mutlu görünüyorlar, diye mırıldandı. Yine de köyde kötülüğün kol gezdiğini aklımdan çıkaramıyorum bir türlü. Düşüncelerini okuyarak haini belirleyebilir misin?</p>

  <p class="block4">- Maalesef hayır, çünkü yılların çalışmasıyla oluşturduğu kalın bir zırhın ardına saklanıyor.</p>

  <p class="block4">Nefer karısının saçlarını okşadı.</p>

  <p class="block4">- Güçlüklerin karşısına çıkabilmeyi, bana verilen görevleri yapabilmeyi sadece senin sevgine borçluyum. Sen olmasaydın, karanlık yollarda yönünü kaybetmiş zavallı bir yolcudan başka bir şey olamazdım.</p>

  <p class="block4">- Ya sen, sen olmasaydın, benden önceki bilge kadınların mirasını üstlenebileceğimi mi sanıyorsun?</p>

  <p class="block4">- Tüm köylüler senin çocuğun, Işık. Koşullar ne olursa olsun, annelerinden onları tedavi ve teselli etmesini bekliyorlar. Üstelik senin bu büyük ailen çok da inatçı... Ama yaptıkları iş öylesine önemli ki, kusurlarından çok, üstünlüklerini görmek gerek hepsinin.</p>

  <p class="block4">- Bütün hayaümızı o aileye adadık, dedi Işık.</p>

  <p class="block4">- Yine de içimizden biri yeminine ihanet etti.</p>

  <p class="block4">- O yemini gerçekten de yürekten mi yapmıştı? Dudaklardan çıkan yemin, bir kandırmacadan başka şey olmayabilir, hem yemin eden için, hem de karşısındakiler için. Hakikat Meydanı her şeyini önüne serdi onun, ama o sadece yalanı arıyormuş.</p>

  <p class="block4">- Başarısız olur ya da ortadan kaybolursam, Hakikat Meydanı'nın alevinin sönmesine izin verme. Aşkımız için, Işık, devam edeceğine söz ver bana. Kocasını öylesine tutkulu öptü ki, Nefer bile yıldızlı gecenin korumasında, endişelerini unuttu.</p>
</body>
</html>
