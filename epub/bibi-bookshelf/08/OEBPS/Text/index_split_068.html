<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_71">Yetmiş birinci bölüm</h1>

  <p class="block4">Kara büyücü faaliyetini Tran-Bel'in inanılmaz bir fiyata kiraladığı küçük evde yürütüyordu; ev sahibinin aldığı yüzdeler de cabası. Suriyeli ürkütücü çalışmalarını gerçekleştirmek için gerekli malzemeyi geniş mahzene yerleştirmiş, iğnelerini sapladığı balmumundan bebekleri ve gösterilen düşmana uzaktan vurmak için kullandığı üzeri karanlık işaretlerle dolu sopalan bir tarafa sıralamıştı.</p>

  <p class="block4">Kafası, vücudunun geri kalan bölümüyle orantısız, kalın ve yağlı dudaklı, sivri çeneli büyücü, kırmızı şeritlerle süslü kapkara bir elbise giyerek çevresindekileri korkutmaktan hoşlanıyordu. Ne var ki karşısında duran kadın, görüntüden hiç de etkilenmişe benzemiyordu.</p>

  <p class="block4">- Bu başucunu konuşturacaksın! diye buyurdu Serketa. Bunu kullanan adamın düşüncelerini öğrenmek istiyorum.</p>

  <p class="block4">- Adı ne?</p>

  <p class="block4">- Bu seni ilgilendirmez.</p>

  <p class="block4">- Tam tersine, adını bilmezsem olmaz.</p>

  <p class="block4">- Bu konuşmamız hakkında sessiz kalacağına yemin ediyor musun?</p>

  <p class="block4">- Başarımın anahtarlarından biri de iyi sır saklamamdır.</p>

  <p class="block4">Bu iş için de farklı bir yüzde alan Tran-Bel'in de onayıyla, fazlaca tehlikeli bulduğu müşterilerinden bazılarını polise ihbar ediyordu büyücü. Böylece herkes aradığını buluyor, yetkililer de Suriyeliyi rahat bırakıyordu.</p>

  <p class="block4">Büyümeye karşı koyan küçük kız görünüşlü şu kadın da ürkütücü biriydi. Büyücü bu kez talihini deneyecek, büyük bir ödül karşılığında, bizzat ele verecekti kadını.</p>

  <p class="block4">- Adı Suskun Nefer.</p>

  <p class="block4">- Nerede yaşıyor ve ne yapıyor?</p>

  <p class="block4">- Tahmin edemiyor musun?</p>

  <p class="block4">- Tahmin etmek bana zaman kaybettirir. Eğer aceleniz varsa neden hemen konuya girmiyoruz?</p>

  <p class="block4">- Sen sakın bir sahtekâr olmayasm?</p>

  <p class="block4">Kara büyücü gözlerini yumdu. Sonra, tekdüze bir sesle Serketa'nın yatak odasının bütün ayrıntılarını saydı, tek bir eşyayı bile unutmadı.</p>

  <p class="block4">- Bu kadarı yeterli mi? Eğer değilse, dün akşam yaptıklarınızı da bütün ayrıntısıyla anlatabilirim. İşim kolay benim, karşımda olduğunuz için, kolay. Ama eğer bu başucundaki düşünceleri çıkarmamı istiyorsanız, daha çok bilgi edinmeme yardım etmeniz gerekir.</p>

  <p class="block4">- Suskun Nefer Hakikat Meydanı'nın ustabaşısı. Büyücü dilini yağlı dudaklarında oburca gezdirdi.</p>

  <p class="block4">- Önemli bir insan, çok önemli bir insan... Belki de önce hizmetierimin karşılığı konusunda anlaşsak daha iyi olur.</p>

  <p class="block4">- Bir külçe altın.</p>

  <p class="block4">- O külçeye kent merkezinde bir evi de ekleyin... Servetinize bakılırsa bu istediMerirnin sözü bile edilemez.</p>

  <p class="block4">- Servetim hakkında ne biliyorsun?</p>

  <p class="block4">- Elbiseleriniz ve perukanız kılık değiştirmekten başka bir şey değil... Unutmayın, size baktıkça şifrenizi çözüyorum.</p>

  <p class="block4">- Başucunu konuştur, istediğini alacaksın.</p>

  <p class="block4">Servet... İşte sonunda amacına varacaktı büyücü! Parasını aldıktan sonra polise haber verecek, böylesi yağlı bir av için polis de kesenin ağzını açacaktı kuş kusuz.</p>

  <p class="block4">Suriyeli başucunu sarımtırak bir yağla kapladı, sonra da içinde afyon çiçeMerinin yüzdüğü kaymaktaşından bir tekneye batırdı. Anlaşılmaz bir dilde bir şeyler mırıldanıp ellerini başucunun iki ucuna koydu.</p>

  <p class="block4">- Öğrenmek istediğiniz ne?</p>

  <p class="block4">- Suskun Nefer loncanın en değerli hazinesini nerede saklıyor?</p>

  <p class="block4">- Daha açık konuşun... Söz konusu olan altın mı, belgeler mi, yoksa başka bir şey mi? Serketa bir an için tereddüt etti.</p>

  <p class="block4">- Bir ışık taşı.</p>

  <p class="block4">Büyücü meraklandı, böylesi bir harikanın çok işine yarayacağını düşündü. Ama önce elindeki eşyayı konuşturmak gerekiyordu, başucuna yoğunlaştı.</p>

  <p class="block4">- O taşı nerede saklıyorlar? diye yineledi Serketa sabırsızlıkla.</p>

  <p class="block4">- Anla... anlayamıyorum.</p>

  <p class="block4">- Neyi anlayamıyorsun?</p>

  <p class="block4">- Bir engel var... Aşmayı beceremediğim bir engel... Bu başucu dilsizleştirilmiş... Biri benimkinden daha güçlü bir büyü uygulamış!</p>

  <p class="block4">- Bir daha dene!</p>

  <p class="block4">Suriyelinin alnında koca koca ter taneleri görüldü.</p>

  <p class="block4">- Boşuna uğraşıp harap oluyorum, bu benim için tehlikeli olmaya başladı... Bu başucu kesinlikle dilsiz, bana hiçbir şey söylemeyecek.</p>

  <p class="block4">- Sen bir şarlatandan başka bir şey değilsin, gereğinden fazlasını bilen bir ş arlatan.</p>

  <p class="block4">Tüm gücüyle büyücünün ensesine abanan Serketa, adamın kafasını tekneye bastırdı. Bunca uğraşın bitkinleştirdi-ği Suriyeli direnemedi bile; yardım çağırmak istediğinde ciğerleri su dolarak boğuldu.</p>

  <p class="block4">Lahitleri mezara indirmek için kralın emrini beklerken, daha önce belirlediği kusurları bizzat düzeltti Nefer, sonra da iki ressamla birlikte ebedî istirahatgâhın tüm ayrıntılarını gözden geçirdi.</p>

  <p class="block4">Sedir kapı yerine yerleştirilmiş ve kapanmıştı. İki Nübyeli polis mezarın başında aralıksız nöbet tutuyorlardı.</p>

  <p class="block4">Her sabah olduğu gibi, bu sabah da Kenhir'in Güçlü Niyut tarafından tutkuyla temizlenen evinin önünden geçti ustabaşı.</p>

  <p class="block4">- Yeni bir haber var mı?</p>

  <p class="block4">- Hâlâ yok, diye cevap verdi Kenhir. Başkentte ciddi bir karışıklık olsaydı çoktan duyulurdu... Ne düşüneceğimi bilemiyorum.</p>

  <p class="block4">- Sağlam bilgiler almak için, General Mehi'yle görüşmek iyi olmaz mıydı?</p>

  <p class="block4">- Bu öğleden sonra gidip göreceğim onu.</p>

  <p class="block4">- Mezarın güvenliği sağlandığına göre, sağ ekibi Merneptah'm milyon yıllık tapınağına götüreceğim. Orada ayin yapılmaya başlandı bile, tapınak da yakında bitmiş olacak.</p>

  <p class="block4">Ramesseum'dan çok daha küçük olmasına rağmen, kullanılan malzemeye, sütunların, kubbelerin ve sütun başlarının güzelliğine bakıldığında, Merneptah'ın tapınağının hiç de ondan geri kalır yanı yoktu. Gerek ustabaşı gerekse de sol ekip önderi, ilerlemiş yaşı nedeniyle babası Büyük Ramses'inki kadar geniş bir tapınak düşünemeyecek olan kral tarafından tasarlanan anıtı gerçekleştirmek için tanınan süreyi çok iyi kullanmıştı.</p>

  <p class="block4">Önemli olan anıtın boyutları değildi. Önemli olan, "saklanmış" Amon, karısı "ana" Mut'a oğulları "göğü geçen" Hon-su'ya adanmış üç sunak ile kral ruhunun yeniden doğacağı Osiris salonlanndaki sembolik işlerdi. Tapınak Krallar Vadisi'ndeki mezara kusursuz bir biçimde bağlıydı; hiyerogliflerinin ve resimlerinin gücü sayesinde firavunun ölümsüzlüğünü korumak için, her iki eser de elbirliği eder gibiydi.</p>

  <p class="block4">Tapınakta sadece Amon ve Osiris hüküm sürmeyecekti; onlara bir de varlığıyla dönüşümü tamamlayacak ışık tanrısı Ra ekleniyordu. Suskun Nefer tapınağa ayrılan üstü açık iç avludan geçerken, Osiris'in yeraltı krallığı ile Ra'nın gökler imparatorluğunun Işık Taşı'nın özetlediği tek ve aynı gerçeğin birbirinden ayrılamaz iki yüzü olduğunu hissetti.</p>

  <p class="block4">Ustabaşı gündelik tasalardan uzak, bu sakin odalarda günler boyu oturup düşüncelere dalmaya can atardı kuşkusuz; ne var ki zanaatkarlar görevinin gereklerini hatırlatmakta gecikmedi. Birinci avluya bitişik sarayın, kutsal gölün ve tuğladan yapılmış depoların son ayrıntılarına karar vermek gerekiyordu. Kısa süre sonra burada yaşamaya başlayacak rahipler, kâtipler ve diğer meslek temsilcileri diğerlerinde olduğu gibi bu tapınağın da ruhsal bir enerji kaynağı ve bir ekonomik denge merkezi olmasını sağlayacaklardı.</p>

  <p class="block4">- İki ekip halinde çalışırsak, fazla işimiz kalmadı demektir, dedi Burun Fened. İskele tarafındakiler uyumamış, buraya gelirken hiçbir yapım hatasına rastlamadım.</p>

  <p class="block4">Nefer yontucuları gölün kenarındaki taşların yapımıyla, heykeltıraşları heykellerin yerleştirilmesiyle, çizimcüeri de tapmağın merkezinden önceki salonun tavanındaki astrolojik işaretlerin çizilmesiyle görevlendirdi.</p>

  <p class="block4">- Renklerde canlılık eksik, diye eleştirdi Paneb. Mezar buradan çok daha canlı! Buraya daha fazla güç verebilmek için her şeye baştan başlayabilmeyi isterdim.</p>

  <p class="block4">- Duvardaki tanrılar bu işi üstlenir, dedi Nefer.</p>

  <p class="block4">- Ekip endişeli, dedi genç dev.</p>

  <p class="block4">- Neden?</p>

  <p class="block4">- Lahitleri indirmiyorsak, firavun emir verecek durumda değil demektir.</p>

  <p class="block4">- Acele verilmiş bir hüküm, Paneb.</p>

  <p class="block4">- Sende daha iyisi var mı?</p>

  <p class="block4">- Mezar kâtibi koruyucumuzla, General Mehi'yle konuştuktan sonra çok daha fazlasını öğreniriz.</p>

  <p class="block4">- Blokları çekmek için bana ihtiyaçları var, insan resim çizmekten sıkıldığında bundan daha iyi eğlence bulamaz.</p>

  <p class="block4">Birden Hay'ı, sol ekip önderini görmediğini fark etti Nefer. Geldiği yoldan geri döndü, şefleri dışında sol ekibin bütün zanaatkârlanyla karşılaştı, Hay'ın nerede olduğunu sordu, kesin bir cevap alamadı. Hay sabah onları şantiyeye getirmiş, sonra da gözden kaybolmuştu.</p>

  <p class="block4">Yapacak tek bir şey kalmıştı: Sobek'i, güvenlik sorumlusunu uyarmak. Ustabaşı kutsal alandan çıkarken, Nübyeli polisin yaklaşmakta olduğunu gördü.</p>

  <p class="block4">- Endişeliyim, Sobek. Hay kimseye haber vermeden şantiyeden ayrılmış... Belki başı derttedir.</p>

  <p class="block4">- Sanmıyorum.</p>

  <p class="block4">- Ne biliyorsun?</p>

  <p class="block4">- Uzun zamandan beri yakalamaya çalıştığım o katilin bir yanlış adımını bekliyordum... Sonunda beklediğim yanlış adımı attı.</p>
</body>
</html>
