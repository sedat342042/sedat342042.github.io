<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_27">Yirmi yedinci bölüm</h1>

  <p class="block4">Güçlü Niyut'un süpürgesi, şiddetinden hiçbir şey yitir-miyordu. Birçok kez Kenhir'in çalışma odasını ele geçirmeye çalışmış, yaşlı kâtip bölgesini korumakta giderek daha fazla güçlük çeker olmuştu. Küçük bela her geçen gün kendine daha fazla güveniyor, emirleri tartışıp kafasına göre işler yapıyordu.</p>

  <p class="block4">Ne var ki yemekleri hâlâ harikaydı, bu nedenle onsuz yapamayacağını düşünüyordu mezar kâtibi.</p>

  <p class="block4">- Postacı bu mektubu size getirdi, dedi Niyut, Batı Yakası Başyöneticisi Mehi'nin mührünü taşıyan bir papirüs uzatırken.</p>

  <p class="block4">Kenhir hemen açıp okudu.</p>

  <p class="block4">Nazik bir üslupla ertesi gün görüşmeye gelmesini bildiriyordu papirüs.</p>

  <p class="block4">- Evden çıkmak zorundayım, dedi kâtip hizmetçisine.</p>

  <p class="block4">- Yemek neredeyse hazır olur.</p>

  <p class="block4">- Çok sürmez.</p>

  <p class="block4">Kenhir ustabaşını yontu atölyesinde, Aslan Userhafın önerdiği heykel örnekleri arasında seçim yaparken buldu.</p>

  <p class="block4">- Mehi tarafından çağırıldım, diye anlattı.</p>

  <p class="block4">- Bu görülmedik bir şey midir? diye sordu Nefer.</p>

  <p class="block4">- Değil. Aslında görevinin gereklerine uyuyor. Benimle görüş alışverişinde bulunmasında yasadışı bir şey yok, ama çağrısına cevap vermek zorunda değilim.</p>

  <p class="block4">- Mehi'nin davetine uymamanız, gereksiz bir gerilim yaratma tehlikesi doğurmaz mı?</p>

  <p class="block4">- Bundan endişeleniyorum. Öğrendiğim kadarıyla işini büyük bir ciddiyet ve bilgiyle yapıyormuş. Üstelik yönetimden gelecek baskılara karşı bizi koruyacak olan da o, bu nedenle onunla iyi geçinmek yerinde olur diye düşünüyorum.</p>

  <p class="block4">- Yine de onunla görüşmeye can atıyor gibi durmuyorsunuz.</p>

  <p class="block4">- Haklısın, dedi Kenhir. Haklısın, ondan gelebilecek taleplerden ürküyorum. Yüksek görevlilerden çoğu gibi, loncamızın neye yaradığını anlayamıyor, bu nedenle kuşkusuz ayrıcalık olarak gördüğü hakları kısıtlamak isteyecektir. Böyle bir şey olursa, konuşmamız kötü bir şekilde noktalanacak demektir. Bu Meni üzerimizde hiçbir gücü olmadığını, bizden en ufak bir taviz bile koparamayacağını kabul edeceklerden değil.</p>

  <p class="block4">Mehi'nin görkemli villasının kapıcısı mezar kâtibi karşısında saygıyla eğildi, sonra da kâhyaya acele gelmesi gerektiğini bildirdi.</p>

  <p class="block4">- Efendim sizi bekliyor, dedi kâhya eğilerek. Beni izlemek zahmetine katlanırsanız...</p>

  <p class="block4">Kâhya hizmetkârlar girişini sağında bırakarak, iki yanı keçiboynuzu kaplı taş döşeli bir yola girdi. Yol biraz ilerde genişliyor, ortasında bir havuzun bulunduğu büyük bir bahçeye açılıyordu.</p>

  <p class="block4">Kenhir görkemli binaya girer girmez iki hizmetkâr tarafından karşılanarak, alçak bir sedire oturtuldu. Hizmetkârlar mezar kâtibinin ellerini ve ayaklarını yıkadı, kokulu havlularla kurulayıp, yepyeni bir çift sandalet giydirdiler. Sonra kâhya mezar kâtibini bitki ve çiçek resimleriyle süslü tavam iki somaki sütun tarafından taşınan geniş bir bekleme salonundan geçirdi, duvarları av ve balıkçılık tasvirleriyle süslü, dört sütunlu büyük bir odaya soktu.</p>

  <p class="block4">- Efendim, konuğunuz.</p>

  <p class="block4">Son moda plili bir gömlek giymiş, deri bir kemerle tutturulmuş uzun bir peştamala sarınmış olan Mehi, kaz tüyünden kalemini bırakarak, konuğunu karşılamak için yaklaştı.</p>

  <p class="block4">- Sevgili Kenhir, sizi yeniden görmek ne güzel! Yazıhanemin pek de elverişli olmayan ortamı yerine burada, evimde görüşebileceğimizi düşündüm ve size küçük bir sürpriz hazırladım...</p>

  <p class="block4">Alçak bir masanın üzerindeki kırmızı testinin kulpuna bağlanmış papirüsü okudu:</p>

  <p class="block4">"Harge Vahası üzümlerinden beyaz şarap. Ramses, 5. yıl."</p>

  <p class="block4">Uşak iki kupa doldurup çekildi.</p>

  <p class="block4">- Büyük Ramses'in Kadeş'te Hititleri yendiği yıldan kalma kusursuz bir hasat! Laf aramızda elimde topu topu üç testi kaldı... Tadına bakalım mı, ne dersiniz? Kenhir, tüm eşyalar gibi son derecede zevkle yapılmış aslan ayaklı bir koltuğa oturdu. Yeni general zenginlikten hoşlanıyor, zenginliğini gözler önüne sermekten çekinmiyordu. Sıcak ve nazik davranarak, konuklarını rahat ettirmeyi de biliyordu doğrusu. Ne var ki, beyaz şarabın olağanüstü tadının keyfini çıkaran Öfkeli Kenhir'i etkileyemezdi böylesi davranışlar.</p>

  <p class="block4">- Meyve ya da çörek ister misiniz?</p>

  <p class="block4">- Bu şarapla baş başa kalmayı tercih ederim. Gerçekten de olağanüstü bir içimi var.</p>

  <p class="block4">- Bir dostu memnun etmek hayatta tadılacak en büyük keyiftir! Talihimiz var ki böylesi şaraplar üretilen bir ülkede yaşıyoruz. Bu arada, izin verin sağlığınızı sorayım.</p>

  <p class="block4">- Artık genç bir adam sayılmam, ama vücut sağlam çıktı, ciddi bir rahatsızlığım yok.</p>

  <p class="block4">- Uzun yaşama arzumuza içelim!</p>

  <p class="block4">İkinci kupa da en az birincisi kadar lezzetliydi.</p>

  <p class="block4">"Eğer beni sarhoş etmek niyetindeyse" diye düşündü Kenhir, "umudu kırılacak ne yazık. Ya da mahzeninin yansım gözden çıkarması gerekecek. Gut korkusu da beni içmekten alıkoyamayacak."</p>

  <p class="block4">- Herhalde firavunun bana iki ayn görev verdiğini biliyorsunuz. Biri, Teb ordularının generalliği, öteki de batı yakası başyöneticiliği. Bir bakıma birbirlerine sıkı sıkıya bağlı da görünebilir bu iki görev, çünkü sayısız hazinelere sahip bu bölgenin güvenliğinden sorumluyum; bu görevi de eksiksiz yerine getirmeye kararlıyım. Görevim bir açıdan sizi de ilgilendiriyor, çünkü Hakikat Meydanı da emrim altındaki yönetim birimlerinden biri.</p>

  <p class="block4">- Evet, batı yakasında bulunuyor, diye düzeltti Kenhir sert bir sesle. Ama sadece firavuna bağlı.</p>

  <p class="block4">- Haklısınız, sevgili dostum, kurulduğu günden beri geçerli olan kural bu! Benim görevim Hakikat Meydanı'nı her türlü saldın ya da kötü niyetten korumakla sınırlı; bunun için de becerimi Sobek'le, köyün güvenliğinden sorumlu şefin imkânlarıyla birleştiriyorum. Bilin ki selefleri gibi kral Merneptah da Hakikat Meydanı'ndan büyük bir övgüyle söz ediyor, huzur ve dinginlik içinde çalışmalarına çok önem veriyor.</p>

  <p class="block4">- Mısır Mısır olduğu sürece, dedi Kenhir. Hep böyle olacak. Mehi Harge Vahası üzümlerinden yapılmış beyaz şaraba olağanüstü bir direnç gösteren yaşlı kâtibi fikrinden caydı-ramıyordu bir türlü. Anlaşılan beklediğinden de çetin bir rakip olacaktı.</p>

  <p class="block4">- Size çok özel bir soru sormak zorundayım, sevgili dost.</p>

  <p class="block4">- Hakikat Meydanı çalışmalarıyla ilgili her konuda, kesin olarak susmak durumundayım.</p>

  <p class="block4">- Tabiî ki böyle bir soru sormak niyetinde değilim; benim soracağım Abri'yle ilgili. İtiraf etmeliyim ki o korkunç ölümü beni çok rahatsız ediyor. Loncanın sükûnetini sağlamakla görevliyken, yıkmaktan başka bir şey düşünmedi ve firavunu kandırmak için yalancı bir rapor yazmaya kadar götürdü işi! Böylesi bir suçtan sonra, kendi hayatına son vermekten başka yol kalmamıştı belki, ama bu felaketten önemli bir ders çıkarıyorum ben: belki de çevremizde sizlere zarar vermek isteyen bir grup yüksek yönetici var.</p>

  <p class="block4">Mehi'nin iddiası mezar kâtibini pek heyecanlandırmadı.</p>

  <p class="block4">- Bu dediğiniz yeni bir şey değil, dedi. Bana kalırsa, mutlaka söylediğiniz gibidir. Hakikat Meydanı'nın sırları ta başlangıçtan beri çok iyi korunup saklandığından, düşler kuruluyor, bu düşlere dayanılarak hırslar gelişiyor, insanlar harekete geçmek istiyor.</p>

  <p class="block4">- Ama bu büyük bir tehlike olur!</p>

  <p class="block4">- Böylesi bir tehlikeyi küçümsemediğinizi görmek memnunluk verici Mehi. Sayenizde rahat uyuyabileceğiz.</p>

  <p class="block4">- Doğru, gerçekten de bana güvenebilirsiniz; ben de sizin yardımınıza güvenmek isterim.</p>

  <p class="block4">- Bir kez daha tekrarlayayım, yönetimim hakkında sadece firavuna ve onun temsilcisi olan vezire hesap veririm.</p>

  <p class="block4">- Anlıyorum bunu, ben sadece loncayı yok etmeye yönelik tehditlere karşı yapabileceğimiz işbirliğinden söz ediyorum. İşte sorularımı da bu nedenle soruyorum. Abri'yle sık görüşür müydünüz, ondan kuşkulandınız mı?</p>

  <p class="block4">- Onunla pek seyrek görüşürdük, ama son görüşmemizde bana rüşvet önermeye kalktı.</p>

  <p class="block4">- Zavallı... Ne istiyordu peki?</p>

  <p class="block4">- Abri güçsüz ve çıkarcıydı, sürekli vergileri yükseltmenin ve baskıcı yönetimin erdemlerine inanıyordu. Özgürlük onun için yabancı bir kavramdı, Hakikat Meydanı'nı ele geçirememeyi kabul edemiyordu bir türlü. Gerisi hakkında bir şey söyleyemeyeceğim. Öte yandan Şef Sobek bir komplonun varlığına inanıyor, daha dikkatli olmamız gerektiğini söylüyor. Ben de aynı görüşteyim.</p>

  <p class="block4">- Çok daha rahatlatıcı sözler duyacağımı ummuştum... Firavunun yüzünde gördüğüm endişenin nereden kaynaklandığım şimdi çok daha iyi anlıyorum. Yine de talihliyiz, son gelişmeler önemli bir değişikliğe neden oldu. Abri öldü, yerine ben geldim. Loncaya saldırmak isteyen kim olursa olsun, karşısında önce beni bulacak. Siz ve Şef Sobek'le birlikte, yıkılmaz bir duvar oluruz.</p>

  <p class="block4">- Tanrılar sizi duysun, Mehi.</p>

  <p class="block4">- Ne kralın ne de Mısır'ın umudunu boşa çıkaramayız. En ufak bir tehlikede, en küçük bir kuşkuda bana haber vermekten çekinmeyin, hemen müdahale ederim. Kenhir bu söylenenleri Abri'nin konuşmasına tercih ederdi kuşkusuz. Görüldüğü kadarıyla, yeni general işlerini ciddiye alıyordu, Hakikat Meydanı bu yönetici değişikliğinden kârlı çıkmış gibiydi.</p>

  <p class="block4">- Sizden bir şey isteyeceğim, Kenhir. Mezar kâtibi kasılıp kaldı.</p>

  <p class="block4">- Yok canım, rahat olun, kendim için bir şey isteyecek değilim. En iyi biçimde üstesinden gelmek istediğim bir yönetim sorunu var da.</p>

  <p class="block4">- Sizi dinliyorum.</p>

  <p class="block4">- Beni loncanın ustabaşısıyla tanıştırabilir misiniz?</p>
</body>
</html>
