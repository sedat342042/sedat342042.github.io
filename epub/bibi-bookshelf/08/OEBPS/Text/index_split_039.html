<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_42">Kırk ikinci bölüm</h1>

  <p class="block4">Geçide tırmanmak ne denli güç olduysa, Krallar Vadisi'ne iniş de o kadar kolay oldu. Ustabaşı önde yürüyordu, peşinden de "hata yapanların giremeyeceği büyük otlağı" görmek sevincinden çıldırmak üzere olan Paneb. Suskun Nefer'in endişelerinden biri de buydu zaten: eğer hain ekibin içindeyse kutsal otlağa bir günahkâr sokuyor olacakü. Oysa ne bir kanıt vardı elinde ne de suçluyu ortaya çıkarmak için güvenilir bir yöntem, omzundaki bu yükle yürümek zorundaydı.</p>

  <p class="block4">- Işığın şiddetiyle taşlardan alev fışkırıyor... Bunu bir tek ben mi görüyorum? diye sordu Paneb ustabaşına.</p>

  <p class="block4">- Hepimiz duyuyoruz bunu, değişik ölçülerde duyuyoruz; yaratılacak esere layık olamazsak, bu ateşin bizi yok edeceğini de biliyoruz. Bati zirvesi bizi korusun.</p>

  <p class="block4">- Yoksa sen de mi diğerleri gibi endişeleniyorsun?</p>

  <p class="block4">- Sakin ol Paneb, yapacak çok işim var.</p>

  <p class="block4">- Seni korkutan yapılacak işin çokluğu değil, öyle değil mi?</p>

  <p class="block4">-Tam tersine, işin çokluğu beni mutlu ediyor... Ama aramızda bir hain saklanıyor, üstelik tek amacı da bizim başarısız olmamız.</p>

  <p class="block4">- Buna gerçekten inanıyor musun?</p>

  <p class="block4">- Bu olasılığı hiçbir zaman göz ardı edemem.</p>

  <p class="block4">- Eğer öyle bir canavar varsa, basit ama etkili bir yol kullanacaktir; seni hedef seçecektir. Ekip kaptan olmadan başı kesik tavuklara benzer. Ama beni unuttu o yılan. Ben hayattayken kimse senin kılına dokunamaz.</p>

  <p class="block4">- Oysa ben demek istiyordum ki...</p>

  <p class="block4">- Sana Suskun dediklerini unutma.</p>

  <p class="block4">Krallar Vadisi'nin girişi kayalara oyulmuş dar bir yarıktan ibaretti ve ekibi karşılamak için önceden gelen Sobek ile adamları tarafından korunuyordu. Nübyeli mezar kâtibi ile ustabaşını selamladı, zanaatkarlara teker teker baktı.</p>

  <p class="block4">- Dikkati çekecek bir şey var mı? diye sordu Kenhir.</p>

  <p class="block4">- Hiçbir şey yok. Adarnlarımın tümü görevlerinin başında, hiçbir yabancı buraya yaklaşamaz.</p>

  <p class="block4">- Atölye ve şantiyeyi korumak için adamlarından en iyi ikisine ihtiyacım var.</p>

  <p class="block4">- Penbu ve Tuşa. Geçmişleri pırıl pınl, şaibesiz; kimse onları gafil avlayamaz.</p>

  <p class="block4">İki Nübyeli gelip mezar kâtibinin önünde durdu; dürüst bakışları, sağlıklı bir görünüşleri vardı.</p>

  <p class="block4">- Haydi artık, dedi ustabaşı.</p>

  <p class="block4">Zanaatkarlar bir bir "büyük otlak"ı dünyanın geri kalanından ayıran geçide girdi. Burada ışığın ve taşların hâkimiyeti mutlaktı, burada geçici olan yerini sonsuza bırakıyordu. Dimdik inen yarlar, masmavi göğün beslediği bir öte taraf sessizliği yaratıyordu.</p>

  <p class="block4">- Sen, Penbu, dedi mezar kâtibi Malzeme deposunu bekleyeceksin. Anahtarı sadece bende ve ustabaşında, alet dağıtımını da bizler yapacağız. Aletlerden tek bir tanesi bile ek-silirse, sorumlusu sensin.</p>

  <p class="block4">Kenhir deponun kapısını açtı, kazmaların, yontucu kalenderinin, boya topaklarının ve kandil fitillerinin sayısını kontrol etti. Vadideki son gününde depoda bıraktıklanyla fark yoktu. Her zamanki özeniyle, bir kez daha saydı, kazmalar ile kalemlerin iyi durumda olup olmadığını denetledi. Sağ ekibin getirdikleri de eklenince eldeki malzeme işe başlamak için yeterli olacaktı. Aletler sessizlik içinde dağıtıldı, Kenhir tahta bir levhanın üzerine hangi zanaatkânn akşam iade etmek üzere hangi aleti aldığını yazdı. Hırsızlık mümkün değildi, bozulan aletler onarılmak üzere köye götürülecekti.</p>

  <p class="block4">- Sen, Tuşa, dedi mezar kâtibi Nübyeliye. Ayrıldığımız andan dönüşümüze kadar şantiyeyi koruyacaksın. Eğer biri imkânsızı başarıp tüm engellerden geçer ve Şef Sobek tarafından alınan güvenlik önlemlerini atlatırsa, kim olursa olsun, uyarmaya bile gerek görmeden kafasına vur onun. Söylediğimi tekrar ediyorum; kim olursa olsun.</p>

  <p class="block4">Malzeme deposunun yanına, polislerin en cılız sesi bile duymalarını sağlayacak yedi kulakla süslenmiş bir sütun dikmişti Başheykeltıraş Aslan Userhat. Sağ ekip, Suskun Nefer'in şefliğinde, Büyük Ramses'in mezarının batısına, Firavun Merneptah'ın ebedî istirahatgâhının kazılacağı yere yöneldi. Burun Fened ile Araştırmacı İpuy, kayaya uzun uzun baktı.</p>

  <p class="block4">- Kolay olmayacak, dedi İpuy sonunda. Biraz daha uzakta delemez miyiz?</p>

  <p class="block4">- Firavunun ve benim kararım kesin, dedi Nefer.</p>

  <p class="block4">- Öyleyse elimizden geleni yapacağız... Yine de kararlılık kadar güce de ihtiyacımız olacak. Burada kaya oldukça cilveli, bize tuzaklar kuracaktır. Burun Fened elini kayanın üzerindeki bir çıkıntıya koydu.</p>

  <p class="block4">- İlk kazma buraya vurulacak ve oluşan titreşim kayanın direncini azaltacak; böylece kırılma çizgilerini daha kolay izleriz.</p>

  <p class="block4">Mezar kâtibi ustabaşına Krallar Vadisi'nin kuruluşundan bu yana törenin başlangıcını betimleyen altın ve gümüş kazmayı uzattı. Nefer kazmayı kaldırdı, Burun Fened'in belirttiği noktanın birkaç milim ötesine sapladı. Sonra gümüş bir murç kullanarak yarığı genişletti.</p>

  <p class="block4">Kayadan değişik bir ses, hem acıklı hem de umut dolu bir ürkü yükseldi sanki. Fened gülümsedi. Burnu bu kez de yanıltmamıştı onu. Güçlü Naht, sert taş kazmasıyla gerçek saldırıyı başlattı, meslektaşları arasında sadece Paneb onun gücüyle boy ölçüşebiliyordu. Naht öfkelendi, kazmayı daha güçlü indirdi, Cesur onu taklitte zorlanmadı. Yarışma oldukça uzun sürdü, ilk yorulan Naht'tı.</p>

  <p class="block4">- Siz ikiniz, dinlenin, diye buyurdu ustabaşı. Ötekiler küçük kazmaları alsın. Ağırlıkları bir ile üç kilo arasında değişen bu aletler, darbenin şiddetini emerek metalin kırılmasını önleyen, bakırla kaplı bronzdan yapılmıştı.</p>

  <p class="block4">Çalışma günleri birbirini takip etti; yontucular kayadan küçük parçalar koparmak için uzun saplı ağır fırçalar kullanıyordu. Yavaş yavaş, daha koyu çakmaktaşı tabakalarını birbirinden ayıran beyaz kireç katmanları görünmeye başladı, gördükleri Nefer'in hoşuna gitti: kayanın niteliklerinden, yontu ve resim için kusursuz bir malzeme olduğu anlaşılıyordu.</p>

  <p class="block4">Kenhir, mezarın girişinin hemen soluna bir girinti kazdırıp, üzerine de kolayca okunabilecek bir levha astırmıştı: "Kâtip Kenhir'in koltuğu." Buradaki gölgede oturacak, böylece işlerin gelişmesini izleyebilecekti.</p>

  <p class="block4">- Kurtarıcı Şed'in dışmda tüm ekip üyeleri gerçek bir çalışma aşkı gösteriyor. Anıtsal giriş şekillendi, bence yakında inişle ilgilenmeye başlayacaksın.</p>

  <p class="block4">- Kayayı zedelememek için her türlü aceleyi yasakladım, dedi Nefer. Belki zaman kaybedeceğiz, ama böylece düzeltilemeyecek kusurları önlemiş oluruz. Şed de hareketsiz değil; mezarın müstakbel süslemesini hazırlıyor, bunun için bir sürü deneme yaptı bile.</p>

  <p class="block4">- O zaten hep böyle yapmıştır... Duvarın karşısına geçtiği anda en ufak bir tereddüt bile göstermez. Yine de çok ilginç bir adam!</p>

  <p class="block4">- Şed görevini eksiksiz yerine getirmiyor mu?</p>

  <p class="block4">-Tabiî, tabiî... Yine de kendine özgü biri, davranışını onayladığımı söyleyemem.</p>

  <p class="block4">- Onu suçlayabümek için somut bir şey var mı elinizde?</p>

  <p class="block4">- Daha çok belli belirsiz bir izlenim, diyelim... Belki de sana bundan söz etmemem gerekirdi.</p>

  <p class="block4">- Tam tersine, benden hiçbir şey saklamayın. Öğreneceklerim yüreğimi dağlayacak da olsa bilmemekten daha iyidir.</p>

  <p class="block4">- Anlaştık Nefer... Ama çok acı verecek düş kınklıklanna uğramaya hazır ol. İnsanlar, hatta Hakikat Meydanı'nda yaşayanlar bile, her zaman kusursuz değildir.</p>

  <p class="block4">- Eğer eseri tamamlarsak, bunun nasıl bir önemi olabilir ki?</p>

  <p class="block4">- Ya tamamlanamazsa?</p>

  <p class="block4">- Demek başaramayacağımı düşünüyorsunuz.</p>

  <p class="block4">- Dürüst olmak gerekirse, bilmiyorum... Ne var ki kötü düşler gördüm, onlardan da bu şantiyede çarpıcı bir şeyler olacağını çıkarıyorum, senin yeteneklerin ne olursa olsun çarpıcı olaylar. Kem göz saldırısı da endişelerimi haklı çıkardı.</p>

  <p class="block4">- Bilge kadın kem gözü yok edemedi mi?</p>

  <p class="block4">- Buna inanmak isterdim doğrusu.</p>

  <p class="block4">- Kuşkucu, dikkatli ve kötümser olmaya devam edin Kenhir. Böyle davranırsanız, sizden daha iyi bir müttefik bulamam.</p>

  <p class="block4">Mezar kâtibi taş koltuğuna yerleşmeye çalışırken anlaşılmaz bir şeyler homurdandı. Gözlerini dört açtığı için hiçbir alet kaybolmamış ve hiçbir şey için gereğinden fazla zaman harcanmamıştı.</p>

  <p class="block4">Tek umudu Suskun Nefer'di. Gerçek bir önderin pençesiyle birleşen sabrına ve kararlılığına hayran olmamak elde miydi?</p>

  <p class="block4">Kayanın delinmesi, Nefer'in belirlediği hızla ilerliyordu, sanki bütün hayati ona bağlıymış gibi yarığın her yeni aşamasını dikkatle inceliyordu ustabaşı. Zanaatkarlar Nefer'in sükûnetini iyi değerlendiriyor, hiçbir kusura göz yummayacağını bildiklerinden ellerinden gelenin en iyisini yapmaya çalışıyordu. Bir kelimeyle, bir el hareketiyle bir güçlüğü aşıyor ya da bir çekişmeyi engelliyordu Nefer. Yontucular ustabaşının bu cilveli kayanın huyunu öğrendiğini, soluklarını dinleyip, hiç aşağılamadan emirlerini dinlettiğine inanıyordu.</p>

  <p class="block4">Beş metreden fazla kazılmıştı. Somurtkan Karo ile Güçlü Naht kazma sallama sırasına girerken, Paneb ile Çakal Unes ufalanan parçaları toplamaya, deri çuvallara doldurmaya girişti. Sonra çuvalları sırtlanacaklar ya da iplerle çekecekleri kütükler üzerinde ilerleyen kızaklara yükleyeceklerdi. Naht heyecanına öylesine kapıldı ki, kazmasının ucu Somurtkan'ın şakağını sıyırdı.</p>

  <p class="block4">- Beni öldürebilirdin, salak!</p>

  <p class="block4">Somurtkan öfkeyle kazmasını kaldırdı, Naht'a vurmaya hazırlanıyordu. Onarılamayanı yapmaması için bacaklarına daldı Paneb, Nefer de Naht'ı kayaya yapıştırmıştı.</p>
</body>
</html>
