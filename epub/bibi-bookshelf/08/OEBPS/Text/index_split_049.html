<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_52">Elli ikinci bölüm</h1>

  <p class="block4">Kurtarıcı Şed ile ressamları özenle oyulmuş birinci koridora yerleşmiş, duvarlara yapılacak firavun ve tanrı resimleriyle, tek tek çizecekleri hiyeroglif metinlerini izliyorlardı. İşe gizemli metinlerinin tanrısal ışığın birçok biçimini betimleyeceği Güneş'in ilahileri'yle başlayacaklardı.</p>

  <p class="block4">- Şef, başımız büyük dertte, dedi Somurtkan Karo endişeli bir sesle. Mezarın dışında, heykeltıraşlarla konuşmakta olan Nefer, yontucuların yanına geldi hemen.</p>

  <p class="block4">- Şuna bir bakın, diye yakındı Karo. Koskoca bir çakmaktaşı kütlesi! Eğer senin planına göre dümdüz bir çizgi boyunca kazmaya devam edeceksek, kütleyi koparabilmek için çevresinde derin bir oyuk yapmamız gerekecek, bu da zamanımızı alacak.</p>

  <p class="block4">Ustabaşı çakmaktaşını inceledi.</p>

  <p class="block4">- Harika bir taş.</p>

  <p class="block4">- Seninle aynı fikirdeyim, diye onayladı Burun Fened. Tüm vadide bundan daha güzelini bulabileceğimizi sanmam.</p>

  <p class="block4">- Yerinde bırakıp dümdüz devam edeceğiz, dedi Nefer. Bu kaya mezara ait, mezarı koruyacak.</p>

  <p class="block4">Sağ ekip iki günlük izne başlamak için köye yaklaştığında, havlamalar ve öfkeli seslerle karşılandı. Nefer anacadde ile yan sokaklarda koşuşturup duran kadınlar gördü.</p>

  <p class="block4">Bir an için Hakikat Meydanı'nm saldırıya uğrayıp işgal edildiğini sandı, ama dikkatli bakınca silahlı bir erkek göremedi.</p>

  <p class="block4">Güzel Firuze koşarak gelip zanaatkarları karşıladı.</p>

  <p class="block4">- Çabuk gelin... O kadar çok maymun var ki, başa çıkamıyoruz! Mutfakları yağmalayıp tabak çanakla oyun oynuyorlar!</p>

  <p class="block4">Av yarım saat kadar sürdü ve yirmi kadar dişi maymunun yakalanmasıyla sonuçlandı. Ürken, küçük korku çığlıkları atan hayvancıklar Güçlü Naht'ın evinin önüne getirildi. Kapkara'nın emrindeki köpekler ile zanaatkarların ellerindeki sopaların karşısında sinmişler, birbirlerine sokulmuşlardı.</p>

  <p class="block4">- Öldürelim bu hayvanları, dedi Halat Kasa. Yoksa, yeniden başlayacaklar! Kalın baldırlarının üzerine çökmüş, dört köşe suratlı, öfke dolu kahverengi gözlü dev yontucu, vahşi bir hayvanı dehşetten öldürebilecek kadar ürkütücü görünüyordu.</p>

  <p class="block4">Küçük yeşil maymun, bağışlamasını istermiş gibi, omzuna sıçradı. Kasa'nın eli hayvanın boğazını sıktı, maymunun gözlerinde korku okunuyordu.</p>

  <p class="block4">- Ona kötülük etme! diye haykırdı Paneb. İyi bir ruhumuz olduğunu bilmiyor musun?</p>

  <p class="block4">- Köye karışıklık çıkarmak için, hemcinslerini davet eden iyi ruh! Çocuklarımıza bir zarar vermeden önce kurtulalım şu maymunlardan.</p>

  <p class="block4">Bilge kadın araya girdi.</p>

  <p class="block4">- Bu hayvancıkların incir toplamaya meraklı olduklarını görmüyor musunuz? Onlan sakinleştirmek o kadar kolay ki! Şu flütü al Firuze, bir şeyler çal. Maymunlar ağaçlara tırmanıp kopardıkları incirleri sepete koyarken çalınan müziğin daha ilk nağmelerini duyar duymaz sakinleşti ve insanlara yumuşak gözlerle bakmaya başladı.</p>

  <p class="block4">Halat Kasa başını omuzlarının arasına gömüp evinin yolunu tuttu. Küçük yeşil maymun Paneb'in omzuna sığındı.</p>

  <p class="block4">- Bu çılgınlığın nedeni ne? diye sordu, yeni oyun alanını göstermek için bütün dişileri çağıran küçük yaramaza.</p>

  <p class="block4">Suçlu büzülüp ufaldı.</p>

  <p class="block4">- Bir daha yapma, diye uyardı Paneb hayvanı. Burada karışıklıktan hiç hoşlanmayız.</p>

  <p class="block4">Işık dişi maymunları sahiplerine götürmek üzere dört kadın görevlendirdi. Kumaş şeritleri tasma vazifesi gördü ve küçük kafile neşeyle yola düzüldü.</p>

  <p class="block4">- Bütün karışıklık sona erdi mi artık? diye sordu Kenhir yardımcısına.</p>

  <p class="block4">- Hayvanlar götürüldü, dedi İmuni.</p>

  <p class="block4">- Her şeyle ben uğraşamam ya! Böyle devam edersek sonumuz anarşi olur.</p>

  <p class="block4">- Her şey yoluna girdi, inanın bana... General Mehi'den mektup geldiğini, generalin hem sizinle hem de ustabaşıyla görüşmek istediğini söyleyebilir miyim?</p>

  <p class="block4">- Ne zaman huzura kavuşacağım bakalım?</p>

  <p class="block4">- Bir de...</p>

  <p class="block4">- Bir de ne?</p>

  <p class="block4">- Güçlü Niyut yazıhanenizi temizlemekte inat ediyor. Daha fazla yapacak bir şeyi olmadığını anlayan mezar</p>

  <p class="block4">kâtibi, birlikte batı yakası başyöneticisine gitmek üzere Suskun Nefer'in yanına vardı.</p>

  <p class="block4">Mehi, güneş ışınlarının Kenhir ve Nefer'in alındıkları kabul salonuna girmemesi için panjurları kapadı.</p>

  <p class="block4">- Bugün sıcak dayanılmaz umarım sizi çok rahatsız etmiyordur.</p>

  <p class="block4">- Bu görüşmenin nedeni ne? dedi Kenhir.</p>

  <p class="block4">- Çalışmalarım hakkında firavuna bir rapor sunmak için Per Ramessu'ya gideceğim. Raporun ilk sırasında Hakikat Meydanı'nm korunması olduğuna göre, yönetimimin size karşı davranışlarından memnun olup olmadığınızı öğrenmek istedim.</p>

  <p class="block4">- Memnunuz, dedi Kenhir. Herhalde bizden yazılı bir tanıklık istiyorsunuz?</p>

  <p class="block4">- Eğer fazla zahmet olmayacaksa... Aynı zamanda firavuna şantiyeler hakkında da bilgi vermek de isterim.</p>

  <p class="block4">- Böylesi haberler göndermek bizim, ama sadece bizim işimiz.</p>

  <p class="block4">- Farkındayım bunun, ama ulağınız olarak göremez misiniz beni?</p>

  <p class="block4">Kenhir gözucuyla ustabaşma baktı, berikinin bir itirazı olmadığını gördü.</p>

  <p class="block4">- Ne zaman hareket ediyorsunuz Mehi?</p>

  <p class="block4">- Raporunuzu alır almaz.</p>

  <p class="block4">- Öbür gün elinizde olacak.</p>

  <p class="block4">Mezar kâtibi Mehi'ye gönderilecek raporu büyük kandilin ışığında tamamlamak üzereydi.</p>

  <p class="block4">- Bugün koruyucumuza karşı her zamankinden daha kuşkulu görünüyorsun, dedi Merneptah'ın milyon yıllık tapınağının çizimlerini incelemekte olan Nefer'e.</p>

  <p class="block4">- Hâlâ dikkatli olmaya çalışıyorum.</p>

  <p class="block4">- Batı yakası başyöneticisi ve Teb ordusu generalinin hırs dolu olduğu kesin, ama bakır konusunda bize çok ciddi yardımı dokundu.</p>

  <p class="block4">- Kabul ediyorum.</p>

  <p class="block4">- Mehi'nin ne istediğini anladım sanıyorum. Firavuna yalan olmak, saray halkına karışmak, hatta kralın danışmanlarından biri olabilmek. Bizi sürekli yağlamaktan vazgeçmese de, bence Hakikat Meydanı'yla hiç ilgilenmiyor ve ülkenin geleceğinin belirlendiği başkentten başka bir şey düşünmüyor.</p>

  <p class="block4">- Olabilir ama yine de eline şantiyelerimiz hakkında ayrıntılı bir rapor vermek doğru mu? Her zamanki yöntem, özel bir ulakla bizzat firavuna iletmekti raporu.</p>

  <p class="block4">- Mehi'nin merakına yenilip mührü kırmasından ve papirüsü okumasından çekmiyorsun, değil mi?</p>

  <p class="block4">- Evet.</p>

  <p class="block4">- İhtiyar Kenhir'i hiç tanımamışsın! Merkezî yönetimin tuzaklarla dolu olduğunu, insanların ilerlemek için birbirlerine çelme takıp devirmekte uzmanlaştıklarını biliyorum. Mehi'yle iyi iUsWlerimizi sürdürmek için önerisini kabul ettim, ama eğer yazdığımı okumak gafletine düşerse fena afallar. Ayrıntılı rapora gelince, çakmaktaşı kütlesini aştığımız ve milyon yıllık tapmağın sunağım tamamladığımız zaman her zamanki yoldan gönderilecek.</p>

  <p class="block4">Kaptan ve çok deneyimli gemicileri sözlerini tutarsa, Mehi'nin bindiği ve güçlü bir akıntının ittiği rahat tekne on günde varacaktı başkente.</p>

  <p class="block4">Serketa tavanı açılıp kapanabilen görkemli kabininde üzüm yiyor, meyve tadındaki hafif Says beyaz şarabı yudumluyordu. Bu yolculuk çok hoşuna gidecekti kuşkusuz. Ulaşılamaz dişi, yakınındaki gemicileri tahrik etmek için de yan çıplak güvertede görünmekten geri kalmayacaktı.</p>

  <p class="block4">Bu küçük oyun kocasını da neşelendiriyor, karısına her zamanki şiddetli kabalığıyla sahip olmasına neden oluyor, Serketa'nın zevkten attığı çığlıkların mürettebatın kulaklarına gitmesinden keyifleniyordu.</p>

  <p class="block4">- Suskun Nefer hâlâ benden fazla hoşlanmıyor, üstelik adını gerçekten hak ediyor, dedi yüzünü boyamaya başlayan karısına.</p>

  <p class="block4">- Bu da bir yöntem, dedi Serketa. Mezar kâtibi seninle konuşurken, ustabaşı daha iyi değerlendirebilmek için seni izliyor. Önemli olan firavuna iletilmesi gereken önemli bir belgeyi sana vermiş olmaları.</p>

  <p class="block4">Mehi dürülüp mühürlenmiş papirüsü elinde tartıyordu.</p>

  <p class="block4">- İçindekileri okumalısın, tatlı sevgilim. Babam bana mühürleri kusursuz taklit etmeyi öylesine iyi öğretti ki, kimse farkına bile varamaz. Elindeki belgeyi okumanın, yazılanlardan yararlanmanın hiçbir tehlikesi yok.</p>

  <p class="block4">General tereddüt ediyordu.</p>

  <p class="block4">- Hiç nazlanmadan verdiler üstelik...</p>

  <p class="block4">- Onlara sarsılmaz dostluğunu göstermemiş miydin?</p>

  <p class="block4">- Bana güvenemiyorlar, hissediyorum bunu! Üstelik zanaatkar bunlar, malzeme ne olursa olsun biçim vermekte ustalaşmış insanlar. Bana bir tuzak hazırladıklarını, bu mührü kırmakla ne kadar meraklı olduğunu kanıtlayacağımı bir düşün... Bir daha bana kesinlikle güvenmezler.</p>

  <p class="block4">Serketa kocasının dizlerine oturdu, sonra papirüsü elleyip yokladı.</p>

  <p class="block4">- Böylesi bir tuzak hazırlayacak kadar kurnaz olduklarına gerçekten inanıyor musun? Ne heyecan verici! Haklısın, tatlı sevgilim, bu belgeye dokunmamak gerek. Kral papirüsü okuduğunda, doğru karar verip vermediğimizi anlarız. Bu arada, keyfimize bakalım biz!</p>

  <p class="block4">Serketa Mehi'yi yatağın üzerine itti, ata biner gibi oturdu üzerine.</p>
</body>
</html>
