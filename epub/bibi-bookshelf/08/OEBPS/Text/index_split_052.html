<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_55">Elli beşinci bölüm</h1>

  <p class="block4">- Milyon yıllık tapınağı planına uygun olarak yapabilmem için birinci sınıf taşa ihtiyacım var, dedi sol ekip önderi Hay, ustabaşına. İşin bu aşamasında Tanrıça Hathor'un tapınağın merkezi ile kullandığımız malzemeleri aydınlatması şart.</p>

  <p class="block4">- İsteğin yasal, dedi Nefer. Üstelik biraz da acil görünüyor.</p>

  <p class="block4">- Ne öneriyorsun? diye sordu, saçlarını bu konuda yaygın ün sahibi Neşeli Renupe'ye kestiren Kenhir.</p>

  <p class="block4">- Siz gözünüzü Krallar Vadisi'ndeki şantiyeden ayırmayın, Hay tapınakla ilgilensin, ben de Cebel Silsile'deki taşocağına gideyim.</p>

  <p class="block4">- Yolculuğunda güvenliğini sağlamak için askerlere ve yönetimin onayına ihtiyacımız olacak.</p>

  <p class="block4">- General Mehi'ye haber iletin.</p>

  <p class="block4">Mezar kâtibi içini çekti. Edebî eseriyle ilgilenmek yerine, işte yine batı yakası başyöneticisinin yazıhanesine gitmek için yorulmak zorunda kalıyordu.</p>

  <p class="block4">- Aynı zamanda da İki Kor'u ziyaret etmek niyetindeyim, dedi Nefer.</p>

  <p class="block4">- Daha kolay ulaşılacak Hathor tapınakları var oysa.</p>

  <p class="block4">- Bu tapınaktaki enerji, özellikle çok güçlü. Bunu siz de biliyorsunuz, Kenhir.</p>

  <p class="block4">- Belki, belki... Başka bir deyişle, bilge kadını da götürü -yorsun...</p>

  <p class="block4">- Yokluğumuzda köye göz kulak olursunuz nasıl olsa.</p>

  <p class="block4">Kenhir tartışmaya girmek bile istemedi. Nefer sesini yükseltmezdi hiç, ama neredeyse kendinden bile daha inatçıydı. Hele iş eserle ilgiliyse, bir parmak bile gerilemesi mümkün değildi.</p>

  <p class="block4">- Hiç sorun değil, dedi Mehi, çok dostça. Kaç asker istersiniz, Sevgili Kenhir?</p>

  <p class="block4">- Bölge sakin... On asker yeterli olur.</p>

  <p class="block4">- Ben size kırk asker vereceğim, ustabaşının güvenliği her şeyden daha önemli. Ne tarafa gidilecek?</p>

  <p class="block4">- Cebel Silsile'deki taşocağına.</p>

  <p class="block4">- Dediklerine göre ülkenin en iyisi.</p>

  <p class="block4">- Doğru. Askerlere blok halinde taş taşınacağını söylemeyi unutmayın.</p>

  <p class="block4">- Not ettim bile. Bu arada, krala göndermek nezaketinde bulunduğunuz ve benden layık olmadığım kadar iyi sözlerle bahsettiğiniz mektup için teşekkür ederim. Merneptah mektubunuzu benim karşımda bizzat okudu, itiraf etmeliyim ki çok gururlandım. Size hırslı olduğumu, hem yönetimde hem de orduda çok yükselmek istediğimi söylememin bir sakıncası yok. Sadece kendim için değil, ülkeme hizmet etmek için. Yaptığım işi seviyorum, insanlara yardım etmek istiyorum; işte başarımın anahtarları. Beni kendimi beğenmişlikle suçlayacaklar çıkacaktır kuşkusuz, ama önemli olan tek şey sonuçtur.</p>

  <p class="block4">Mehi'nin açık sözlülüğü mezar kâtibini hem şaşırttı hem de inancını pekiştirdi. Teb yalanda Mehi'ye küçük gelecekti. Bir yandan güvende duydu kendini; general arzuladığı zirvelere varmak için şaibesiz bir sicile sahip olmak zorundaydı. Kısacası, Hakikat Meydanı'nın iyiliğine dört elle sarılacaktı.</p>

  <p class="block4">- Çalışmalardaki gelişmelerden memnun olup olmadığınızı açıklamak hakkına sahip misiniz?</p>

  <p class="block4">- Cebel Silsile'deki taşlar firavun Merneptah'ın milyon yıllık tapınağı için gerekli. Yani duvarlar yükselmeye başlayacak ve Hakikat Meydanı'nın zanaatkarları işlerine hiç tökezlemeden devam edecekler.</p>

  <p class="block4">- Bunu duyduğuma sevindim.</p>

  <p class="block4">-Ortalık söylentiden geçilmiyor... Siz başkentten yeni döndünüz, savaş dedikodularının ne kadarı gerçek?</p>

  <p class="block4">- Bunu bilmeyi ben de isterdim, Kenhir! Sınırlardaki birliklerimiz daha da güçlendirildi, ama bu mutlaka çatışma çıkacağı anlamına gelmez. Tam tersine, bana kalırsa bütün bu önlemler, çatışma ihtimalini uzaklaştırmak için almıyor. Öte yandan kralın loncanıza çok değer verdiğini, bu yüzden Hakikat Meydanı'nın işine hiçbir endişe duymadan devam edebileceğini söylemek isterim.</p>

  <p class="block4">Mehi bütün bu rahatlatıcı sözleri ederken, bir yandan da üzerine hiç kuşku çekmeden o lanet olası ustabaşından kurtulmanın planlarını yapıyordu. Suskun Nefer Teb'in yüz elli kilometre güneyinde, Cebel Silsile'deki büyük taşocağına kraliyet ailesi adma eliyle iki sütun diktiğinde Merneptah'ın iktidarının ikinci yılının sıcak mevsimi sona ermek üzereydi. Bu noktada, Nil'i çevreleyen yarlar birbirlerine yaklaşmakta, suyun akışı hızlanmaktaydı; Paneb sunakların bolluğunun, bulundukları yerin kutsallığını gösterdiği bu kıyıya ustalıkla yanaşan kaptanın manevrasını hayran hayran seyretmişti. Askerler herkesten önce inmiş, boyutlarıyla genç devi şaşkınlığa uğratan ocak girişinin iki yanına dizilmişlerdi.</p>

  <p class="block4">- Haydi bakalım, iş basma, diye bağırdı Güçlü Naht. Buraya oyun oynamaya gelmedik.</p>

  <p class="block4">Nefer ve Burun Fened, daha olgun<sup class="calibre4"><sup class="noteref" id="back_note_11"><a class="calibre5" href="../Text/index_split_083.html#note_11" title="11">11</a></sup></sup> görünen taş yataklarına yöneldi, sonra talimatlarım Naht ve Paneb aracılığıyla işçilere ilettiler. Kayalıkta yirmişer santimetre derinliğinde oyuklar açıldı, müstakbel blokların çevresi boşaltıldı. Sonra açılan yarıklara madenî takozlar yerleştirildi, bloklar yuvalarından çıkarıldı.</p>

  <p class="block4">- Kusursuz, dedi Nefer, sonra da blokların üzerine işaretler koydu.</p>

  <p class="block4">Paneb blokları ağaçtan kızaklara yerleştiren işçilere yardım etti. Taşlar gemiye yüklenmek üzere taşocağından çıkarılırken, zanaatkarlara seslendi bilge kadm.</p>

  <p class="block4">- Dünya en eski biçimiyle okyanusken, Tanrı kendini yarattı ve dağlatın karınlarında madenler oluşturdu. Şimdi gün ışığına çıkarılan taşlar tanrılara iade edilsin ve onları barındıracak tapınakların yapımında kullanılsın. Taşocağı doğurdu, çocuklarına özen gösterelim, tapınakta yaşayan taşlar olarak sonsuza dek genç kalmalarını sağlayalım.</p>

  <p class="block4">İşçilerle Hakikat Meydanı zanaatkarları arasında fazla bir şey konuşulmamışü o ana dek. Her zaman kuşkulu olan Paneb kızakların koşumları ile frenlerini denetlemiş, olağandışı bir durumla karşılaşmamıştı.</p>

  <p class="block4">Son çalışma günü de bitince, ocağın girişinde bir ateş yakıldı, Nefer de böyle bir ikram beklemeyen işçilere bir et ziyafeti çekti.</p>

  <p class="block4">Akşamın karanlığına rağmen, sanki taş duvarlar gündüz biriktirdikleri sıcağı gece kusuyormuş gibi, boğucuydu hava. Şikâyet etmeyen, sadece Paneb'di.</p>

  <p class="block4">- Sen hangi malzemeden yapıldın? diye sordu işçilerden biri. Fırında doğduğuna yemin edebilirim!</p>

  <p class="block4">- Sen ve arkadaşların gibi dilim ve kıçım buz tutmadığından, talihliyim ben. Bütün işçiler ayağa kalktı, Paneb yemeğine devam ediyordu.</p>

  <p class="block4">- Aptallık istemez, arkadaşlar. Yıkılmaz olduğumu anlamadınız mı hâlâ? İşçilerden biri bir kahkaha patlattı, arkadaşları da peşinden.</p>

  <p class="block4">- Baksana dostum, bana kalırsa bir eksiğiniz var. Kızak çeken Nübyeli nerede? Şölen hızım almışken, ustabaşı eline bir dilim ekmek alıp taşocağının kalbine yürüdü.</p>

  <p class="block4">Paneb, elinde meşale, yalnız bırakmadı Nefer'i.</p>

  <p class="block4">- Sütunların beslenmesi için bir armağan sunmam gerek. Dimdik taş duvarların arasından ilerlerken, sinirleri gerildi Paneb'in.</p>

  <p class="block4">- Bir tehlike hissediyorum.</p>

  <p class="block4">- Herhalde yılanlar... Meşalen uzaklaştırır onları.</p>

  <p class="block4">- Geri dönelim.</p>

  <p class="block4">- Armağanlar olmazsa, sütunlar canlanamaz.</p>

  <p class="block4">Kayalık yarın tepesine yerleşmiş Nübyeli okçunun tasarladığı gibi gidiyordu her şey. Yanında yılanları uzaklaştırmak için meşale taşıyan arkadaşıyla ustabaşı armağanım sunmuştu.</p>

  <p class="block4">Okçu istese de bundan daha iyi bir suç ortağı bulamazdı elindeki meşaleyle Paneb hedefi aydınlatıyordu çünkü.</p>

  <p class="block4">İki adam bir an durakladılar. Eğer geri dönerlerse iyi nişan alamayacağını düşündü okçu.</p>

  <p class="block4">Sonra ilerlemeyi sürdürdü zanaatkar okçu da yayım gerdi. Birkaç adım daha, bu kadar yakından ustabaşmın kafasını...</p>

  <p class="block4">Emin olmak için, boynundaki muskaya dokundu Paneb.</p>

  <p class="block4">Gözünde bir görüntü belirdi; duvardan fırlayan, ustabaşını yakan bir alev. Meşalenin aleviyle birleşip bütünleşen bir alev.</p>

  <p class="block4">Dev adam ustabaşını taş duvara doğru ittiği an, Nübyelinin oku havayı yardı. Nefer'in saçlarım yaladı ve kayaya çarpıp parçalandı.</p>

  <p class="block4">Paneb ayağa fırladı, duvara doğru koştu, tırmanamayacağını anlayınca öfkelendi. Nübyeli tabanları yağlamış, tüm gücüyle kıyıya, cinayeti ısmarlayan kadının yanma koşuyordu.</p>

  <p class="block4">Bir ılgın ağacının dibinde, onu götürmek için bekleyen süratli teknedeki gemicilerin gözlerinden ırak, bekliyordu kadın.</p>

  <p class="block4">- Başarabildin mi?</p>

  <p class="block4">- Hayır, dedi adam, bir parmak ötesinden gitti. Hemen gitmemiz gerek, beni her yerde arayacaklardır.</p>

  <p class="block4">- Haklısın... Önden geç.</p>

  <p class="block4">Serketa hançerini okçunun boynuna, iki omurun araşma sapladı. Adam kollarım göğsüne çekti, dili sarktı, yıkılmadan önce gülünç biçimde sarsıldı. Mehi'nin karısı hançerini çekti, ılgın ağacının gövdesine sürüp özenle temizledi, beceriksizin cesedine tükürdü.</p>

  <p class="block4">Sonra da sakin adımlarla onu Teb'e götürecek tekneye yürüdü.</p>
</body>
</html>
