<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_64">Altmış dördüncü bölüm</h1>

  <p class="block4">Mezar kâtibinin başkanlığında toplanan Hakikat Meydanı mahkemesi, Paneb'in Bilge Kadın Işık ile sağ ekip önderi ve Hakikat Meydanı Ustabaşısı Nefer tarafından evlat edinildiğini mezar defterine kaydetme kararı aldı. Bundan sonra yazılacak tüm resmî belgelerde adı Işık ve Nefer'in oğlu Paneb olarak geçecek, onların mirasçısı olarak bilinecek, ölümlerinden sonra da fca'larmın hizmetkârı olacaktı Böylesi sevinçli bir haberin köy çapında bir şölen ve birkaç günlük ek bir tatille kutlanacağı muhakkaktı; Merneptah'ın gerek mezarında gerek tapınağında yoğun ve yorucu bir iş dönemini arkalarında bırakanlara, tatil ilaç gibi geldi. Başta Burun Fened olmak üzere yontucular başları önde gelip Paneb'in önünde durdular.</p>

  <p class="block4">- Bizler, kolay kolay gelip de özür dileyeceklerden değiliz... Ne var ki bir halt işledik, hatamızı fark ettiğimizi bilmeni istiyoruz. Neyse, belki de artık barışmanın zamanıdır. Ne de olsa en önemlisi bir ekip olmak, bugün de ekibe kabul edildin sen.</p>

  <p class="block4">- Söylev verme konusunda gerçekten de ustaymışsın, dedi Paneb, kollarını Fened'in boynuna dolarken.</p>

  <p class="block4">- Bundan yıllarca önce verdiğim sözü hatırlıyor musun? dedi ustabaşı evlatlığına.</p>

  <p class="block4">- Verdiğin sözlerin hepsini tuttun, umduğumdan da fazlasını tuttun.</p>

  <p class="block4">- Bu dediğimi henüz yerine getiremedim. Doğrusunu söylemek gerekirse seni neyin beklediğini tam olarak anlayabilmen için, hazır olmanı bekledim.</p>

  <p class="block4">Birden hatırladı Paneb.</p>

  <p class="block4">- Sen... Gize Piramitleri'ni görmekten... Memfis'e gitmekten mi söz ediyorsun?</p>

  <p class="block4">- Belleğin güçlüymüş hani.</p>

  <p class="block4">- İyi ama... mezar, resimlerim...</p>

  <p class="block4">- Lahit odasının kazılması sürüyor; geriye duvarları hazırlayıp kareleri çizmek kalıyor sadece. Sen yokken Kurtarıcı Şed ekibi yönetir.</p>

  <p class="block4">Paneb babalığına öylesine güçlü sarıldı ki, neredeyse soluksuz bırakacaktı adamı .</p>

  <p class="block4">- Ben dönene kadar, bilge kadınlıktan başka ustabaşılık görevini de üstleneceksin dedi Nefer karışma. Sana böyle bir sorumluluk yüklediğim için kendimi bağışlayamıyorum, ama artık Paneb'e piramitlerin mesajını anlama fırsatı vermenin zamanı geldi. Ne mezarda ne de tapınakta önemli bir güçlükle karşılaşılacağını sanmam.</p>

  <p class="block4">- Kuzey söylendiği kadar sakin mi? diye endişesini dile getirdi Işık.</p>

  <p class="block4">- Seti'nin son ziyareti, yakında bir çaüşma olacağı ihtimalinin düşünülmediğini kanıtlıyor. Hem üstelik, bir sorun çıksa da bu Memfis'i ilgilendirmez ki.</p>

  <p class="block4">- Sen yine de dikkatli ol...</p>

  <p class="block4">- Yanımda oğlumuz varken beni hangi tehlike ürkütebilir ki? Sadece sen ve Kenhir nereye gittiğimizi ve ne kadar kalacağımızı biliyor olacaksmız. Mezar kâtibi, yardımcıların önderi adına bir tekne kiraladı, biz de yarın, şafaktan önce hareket edeceğiz.</p>

  <p class="block4">- Tuhaf... bazen yolculuğunuzu tatlı bir günbatımı gibi görüyorum, bazen de beklenmedik bir fırtına gibi. Körü körüne tehlikeye atılmayacağına söz ver bana, Nefer.</p>

  <p class="block4">Ustabaşı karısını sevgiyle öptü.</p>

  <p class="block4">Paneb deltanın en nefis şaraplarından birini yudumlar-mışçasına çevresine bakıyor, kuzey rüzgârının az da olsa ılıklaştırdığı sıcağa bayılıyordu. Teknenin burnundan bir an bile ayrılmamıştı; sanki her ayrıntısını belleğine kazıdığı yeni bir dünyayı eline alıyormuş gibi geliyordu ona.</p>

  <p class="block4">Tepeciklerin üzerlerinde, kabaran Nil'in sularının uzağına yapılmış beyaz evlerden oluşan sevimli köyler, palmiye bahçeleri, küçük sunaklar ve etkileyici tapınakların yayıldığı sakin bir manzara, bütün bunların arasında da önemli nehir iskeleleri görüyordu.</p>

  <p class="block4">Ne var ki bütün bu harikalar, Paneb'in şafakta karşılaştığı, doğudan gelen ışıkla aydınlanmış mucizenin yanında, solda sıfır kalırdı: firavun yüzlü ve aslan vücutlu dev bir sfenksin koruduğu, Hufu, Haef-Ra ve Menkau-Ra<sup class="calibre4"><sup class="noteref" id="back_note_13"><a class="calibre5" href="../Text/index_split_085.html#note_13" title="13">13</a></sup></sup> piramitlerinin yükseldiği Gize Platosu.</p>

  <p class="block4">Böylesine bir güzellik, bunca ululuk karşısında dili tutulan genç dev, doğan güneşin altında pırıl pırıl parlayan anıtlardan uzun zaman ayıramadı gözlerini.</p>

  <p class="block4">- Eski krallığın ululan, böylelikle hayatın kaynaklarını diriltmiş oldu, dedi Nefer. Birlik, temel okyanustan çıkan üç yüceliğe dönüştü.</p>

  <p class="block4">- Hakikat Meydanı hizmetkârlarının mezarlarının tepesinde küçük bir piramit bulunmasının nedeni de bu mu?</p>

  <p class="block4">- Çok mütevazı bir biçimde de olsa, bu sembol bizi altın çağındaki atalarımızla birleştirir. Piramit, ölümün olmadığı öte taraftan gelen donmuş bir ışındır. Nefer Paneb'i dev piramitlerin tasarlandığı plan atölyesine götürdü; kurucu hükümdarlara sadakatle hizmet etmiş uluların mezarlarını onarmakla görevli taş ustaları burada çalışıyordu.</p>

  <p class="block4">Kel kafalı, tıknaz atölye yöneticisi karşıladı gelenleri.</p>

  <p class="block4">- Kimsiniz?</p>

  <p class="block4">- Benim adım Suskun Nefer, bu da evlatlığım Cesur Paneb. Atölye yöneticisi bir adım geriledi.</p>

  <p class="block4">- Sakın sen... Hakikat Meydanı'nın ustabaşı olmayasın? Nefer mührünü gösterdi.</p>

  <p class="block4">- Ülkedeki tüm taş yontucuları senin adını bilir... Seni burada konuk etmek, bizim için büyük mutluluk!</p>

  <p class="block4">- Paneb'e piramitlerin kutlu geometrisini göstermeni istiyorum. Köyde de yapabilirdik bunu tabiî, ama bu bilgiyi bizzat anıtların karşısında almasını yeğledim.</p>

  <p class="block4">Ders hemen başladı.</p>

  <p class="block4">Paneb, 3'ün Osiris, 4'ün İsis ve 5'in Horus olduğu 3/4/5 üçgeninin gerçeğini öğrendi; taşın yüreğinde altın oranla harekete geçen tanrısal üçlü ya da bir yapının bütünlüğü ve doğal biçimlerdeki ahenk ilkesinin anahtarı yaşıyordu. Simetrinin yeri olmadığı mimari dinamikler dengesini öğrendi, bir piramit gövdesinin hacmi gibi karmaşık hesapları yapmayı başardı.</p>

  <p class="block4">Büyük bir heyecanla derslerini iyi anladığını Nefer'e göstermeye koyuldu Paneb.</p>

  <p class="block4">- Teoride boğumlamaya çalış, oldu ustabaşının öğüdü. Sadece maddenin gerçeğine ve elinin tecrübesine güven; küçücük bir sütun olsun, dev bir tapmak olsun, bütün anıtları benzersiz ve canlı bir yaratık olarak gör.</p>

  <p class="block4">- İyi de her şeyden önce ressamım ben!</p>

  <p class="block4">- Buraya ufkunu genişletmek için geldik, Paneb. Hakikat Meydanı'nın zanaatkarları her şeyi bilmek zorundadır, loncanın iyiliği için hangi göreve çağırılacağını kimse tahmin edemez çünkü.</p>

  <p class="block4">Baba ve oğul her akşam güneşin Gize Piramitleri üzerinden batışını izledi, Paneb unutulmaz saatler yaşadı orada.</p>

  <p class="block4">Firavun Merneptah sabah ayinini yönettiği Anion Tapınağından çıkarken, yakın koruma görevlisi yaklaştı yanına.</p>

  <p class="block4">- Sarayda Suriye'den gelen bir ulak var Haşmetmeap ve sizinle olabildiğince çabuk görüşmek istiyor.</p>

  <p class="block4">Kral ulağı kabul salonuna aldırdı.</p>

  <p class="block4">- Durum çok ciddi, Haşmetmeap. Dev gibi bir birlik kuzeydoğu sınırımızı aşarak Mısır'a saldırmaya hazırlanıyor.</p>

  <p class="block4">- Kimlerden oluşuyor şu birlik?</p>

  <p class="block4">- Bölgedeki casuslarımıza göre, Akalardan, Anadolululardan, Etrüsklerden, Likyalılardan, İsraillilerden, Giritlilerden. Bunlara bir de Libyalılar ile Bedeviler de eklenecek. Bizi işgale, yollarının üzerine ne çıkarsa yakıp yıkmaya hazır binlerce asker.</p>

  <p class="block4">- Neden bana daha önce haber verilmedi?</p>

  <p class="block4">- İletişim zorlukları... Bir de o bölgelerde görevli memurların gördüklerine inanmamaları. Diplomatlarımız Büyük Ramses'in anısının böylesi bir birliğin oluşmasına izin vermeyecek kadar güçlü olduğunu düşünüyordu.</p>

  <p class="block4">Merneptah zaman geçirmeden Savaş Konseyi'ni topladı, Suriye'den gelen haberci konsey üyelerine düşmanın durumu ve silahları konusunda bildiği tüm ayrıntıları anlattı.</p>

  <p class="block4">- Ne öneriyorsunuz? dedi Firavun.</p>

  <p class="block4">- Sonuç verecek tek bir strateji var, dedi generallerin en yaşlısı. Birliklerimizi sınıra yığarak düşmanın geçmesini önlemek. Meslektaşları yaşlı generali başlarını sallayarak onayladı.</p>

  <p class="block4">- Eğer böyle davranırsak, dedi Merneptah, karşımızdakiler kendilerini bizim korumamızda sanan birçok köyü yağmalar, birçok sivili de öldürür.</p>

  <p class="block4">- Bunlar savaşın cilveleri, Haşmetmeap.</p>

  <p class="block4">- Bir şey yapmamak yolunu seçerek, General, yenilgiyi kabul etmiş oluruz! Başka bir strateji uygulayacağız: düşman ilerlerken ona saldırmak; Filistin'e saldırmak.</p>

  <p class="block4">- Bu son derecede gözü pek bir manevra olurdu, Haşmetmeap, hem...</p>

  <p class="block4">- Ben kararımı verdim, General, darbenin hızlı ve güçlü olması için tüm birliklerimizi savaşa süreceğiz.</p>

  <p class="block4">Merneptah'ın yaveri, başka bir ulağın da acilen görüşmek istediğini bildirdi firavuna. Kuzeydoğu sınırının askerî güvenlik sorumlusu Savaş Konseyi önünde konuşmaya çağrıldı.</p>

  <p class="block4">- Son derecede endişeliyim, Haşmetmeap! Libya kabileleri bir federasyon kurdu. Hiç kuşku yok amaçlan bize saldırmak!</p>

  <p class="block4">Deltanın hem doğusu hem de batısı tehdit altında, Mısır'ın kuzeyi zararsız kurtulamayacağı bir kapana kısılmış. Binlerce yıllık bir uygarlık yıkılma tehlikesiyle karşı karşıyaydı...</p>

  <p class="block4">- Senin görüşüne göre Libyalıların saldırıya geçmek için ne kadar zamana ihtiyaçları var?</p>

  <p class="block4">- Yaklaşık bir ay... Tabiî eğer amaçları, casuslarımızın da kuşkulandığı gibi, Memfis'se.</p>

  <p class="block4">Savaş Konseyi'nin üyeleri ürperdi.</p>

  <p class="block4">- Kenti korumak için Teb birliklerini takviye olarak çağıralım, diye önerdi içlerinden biri.</p>

  <p class="block4">- Söz konusu bile olamaz, diye kestirip attı firavun. Eğer Nübyeliler de kargaşadan yararlanıp ayaklanmaya kalkarsa, Teb savunmasız kalır.</p>

  <p class="block4">- Ama, Haşmetmeap...</p>

  <p class="block4">- Kararım değişmedi. Koalisyonu yıkmamız, sonra da hızla Filistin'den dönüp Memlis'i Libya saldırısından kurtarmamız için bir ayımız var. Mısır'ın devamı bu bir aya bağlı.</p>
</body>
</html>
