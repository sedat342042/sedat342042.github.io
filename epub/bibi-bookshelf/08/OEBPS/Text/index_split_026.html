<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_29">Yirmi dokuzuncu bölüm</h1>

  <p class="block4">Işık ve Nefer daha ilk günden, gün geçtikçe daha da gü-zelleşen, işbirliği ve yumuşaklıkla daha da renklenen aynı tutkuyla sevmişlerdi birbirlerini. Zaman onların ilişkilerini hiçbir şekilde yıpratmamıştı, beraberlikleri ebedî bir hal alıp, sağlamlaşmıştı.</p>

  <p class="block4">Işık çıplaktı ve bu durumda bile tüm köy halkının sevgisini kazanmasına neden olan o soyluluktan hiçbir şey kaybetmemişti. Ustabaşı bilge kadını, kocası karısını hayran hayran seyrediyordu.</p>

  <p class="block4">- Endişelisin değil mi?</p>

  <p class="block4">- Ekip önerimi kabul etti, ama diller samimi miydi acaba?</p>

  <p class="block4">- Kusursuzluk insanlarda değil, eserlerdedir Nefer. Onlara bir amaç verip, o amaca ulaşmalarını sağlarsan, kendi güçsüzlüklerini yenerler.</p>

  <p class="block4">- Ya ben? Kendi güçsüzlüklerimi yenebilecek miyim? Bu kadar sorumluluğa layık değilim ben, Işık... Yontmak bana yetiyordu... Ekip şefinin talimatını uygulamaktan başka yapacak şeyi olmamak ne güzelmiş meğer!</p>

  <p class="block4">- Seni kimin seçtiğini unuttun mu? Öfkeli bir at gibi şahlanmak bir işe yaramaz, kendimizi sorgulamak da öyle. Ne senin ne de benim omuzlarımıza yüklenen sorumluluklara layık olmadığımızı en iyi bilen benim; oysa bu sorumlulukları yerine getirmek, her gün yeniden başlamak, tepeye tırmanmak zorundayız.</p>

  <p class="block4">- Bunca sıkıntı, bunca irili ufaklı dert, şundan bundan kaynaklanan, incir çekirdeğini doldurmayacak sorunlar... İşte beni eserin büyüklüğünden çok, bunlar yıpratıyor!</p>

  <p class="block4">- Benim durumum daha mı iyi sanıyorsun? Sonsuza dek ışıldamaya hazır taş ve tahta olduğu gibi, insanlar da var; yalan söylemeye, tembellik yapmaya, bencillik ve kendini beğenmişlikte birbirleriyle yarışmaya her an hazır olan insanlar da... Böyleydi ve bu hiçbir zaman değişmeyecek, ama Hakikat Meydanı bu insanların hepsini bir araya getiren ve tek başlarına kesinlikle varamayacakları hedeflere yönelten bir yer olacak.</p>

  <p class="block4">Nefer karısını tutkuyla öptü.</p>

  <p class="block4">- Bütün benliğimle emrindeyim, ama bir konuğumuz olduğunu sakın unutma, dedi bilge kadm.</p>

  <p class="block4">Kenhir beyaz şarapta pişirilmiş nefis böbrekleri, yanındaki sarmısaklı mercimek ile patlıcan çekirdeklerini büyük bir iştahla yutuyordu.</p>

  <p class="block4">- Oldukça basit bir yemek, dedi Işık. Ev işlerinde bana yardım eden genç kız izne çıktı, bu yüzden güzel yemekler pişirecek zaman bulamıyorum.</p>

  <p class="block4">- Her işte yeteneklisin Işık... Sayende gutum neredeyse tümüyle kayboldu.</p>

  <p class="block4">- Belki şarabı azaltıp, yerine su içmek daha mantıklı olur, dedi bilge kadın.</p>

  <p class="block4">- Benim yaşımdaki bir insan için, alışkanlıklarını değiştirmek kötü sonuçlar doğurabilir.</p>

  <p class="block4">- Güçlü Niyut'tan memnun musunuz?</p>

  <p class="block4">- Terbiyesiz, saygısız, inatçı, tam bir bela ama çok da iyi çalışıyor. Tozların peşini bırakmıyor, eşyalarımı fazla karıştırmıyor, eli de lezzetli. Aylığını artırmak zorunda kalacağım... Beni en çok endişelendiren, onu kütüphanemde görmek! Ne zaman evden uzaklaşsam, fırsatı değerlendirip kütüphanemi temizlemeye başlıyor. Neyse, fırçalan yerine koyduğu ve papirüslerime dokunmadığı sürece...</p>

  <p class="block4">- Mehi'yle yaptığınız görüşme nasıl geçti? diye sordu Nefer.</p>

  <p class="block4">- Beklediğimden iyi. Hareketli bir adam, üstüne aldığı görevi tamamlamaya kararlı, çok da hırslı. Belki de bu nedenle Hakikat Meydanı için kusursuz bir koruyucu olacak. Firavunun ona verdiği görev bu, onun da başarısız olmaya niyeti yok. Kaldı ki bana rüşvet vermeye de kalkmadı, en azından böyle bir imada bile bulunmadı... Ne var ki ilginç bir istekte bulundu.</p>

  <p class="block4">- Nasıl bir istek?</p>

  <p class="block4">- Seni görmek istiyor Nefer.</p>

  <p class="block4">- Ne amaçla?</p>

  <p class="block4">- Mehi'ye bakılırsa, önündeki acil sorunu sadece ustabaşı çözebilirmiş.</p>

  <p class="block4">- Bu sizin işiniz değil mi Kenhir?</p>

  <p class="block4">- Bu durumda değil, çünkü bu sorunun senin çözeceğin teknik bir yam varmış. Sırdan bahsettim bahsetmesine tabi-î, ama kraliyet ailesi tarafından resmen tanınman, adının yayılmasına neden olmuş. Mehi'nin sıfatını bilmesinin hiçbir önemi yok, isteğini kabul etmek zorunda da değilsin.</p>

  <p class="block4">- Bizim için olumlu düşündüğüne göre, onu neden reddedeyim?</p>

  <p class="block4">- Ayn ı fikirdeyim.</p>

  <p class="block4">- Onu 1. Tabya'da karşılayacağım. Eğer ona gerçekten yardımım dokunabilecekse elimden geleni yaparım.</p>

  <p class="block4">Sağ ekibe ihanet eden zanaatkar, Tran-Bel'in deposuna gitmeden önce bir sürü önlem aldı. Talihi yaver gidiyordu, meslektaşlarından çoğu ustabaşının büyük işler öncesi verdiği bir haftalık olağanüstü izinden yararlanmış, çeşitli işlerle ilgilenir olmuşlardı. Bazıları tarlalarıyla, bazıları da sürü-leriyle meşgul oluyor, kimileri şu ya da öteki kıyıdaki akrabalarını ziyaret ediyor, berikiler de çarşı pazar dolaşıyordu.</p>

  <p class="block4">Sobek'in ısrarlı bakışı karşısında, polis şefinin giderek kuşkulanmaya başladığını düşündü hain. Sonra Nübyelinin elinde somut kanıt olsa, onu sorguya çekmekte bir an bile tereddüt etmeyeceğini düşündü. Ne var ki polis şefinin davranışı değişmişti, sanki içerideki birinden kuşkulanıyordu.</p>

  <p class="block4">Önlemlerini daha da keskinleştirmek zorundaydı, hele bir de Sobek her çıkanın izlenmesine karar verdiyse. Böyle bir durumda, peşindekini depoya sürükleyecek ve her şeyin ortaya çıkmasına neden olacaktı. En doğrusu köyde kalıp hiçbir tehlikeye atılmamak olacaktı, ama onu varlıklı bir insan yapacak kadınla acilen görüşmesi gerekiyordu.</p>

  <p class="block4">Bu nedenle içinde Sobek için çalışan bir polisin de bulunduğu her zamanki sala binmedi, karşıya geçmek için bir balıkçının kayığından yararlandı, ücret olarak yuvarlak bir somun ödedi. Dönüşte başka bir kayık bulacaktı. Hiçbir kayık izlememişti onları.</p>

  <p class="block4">İskelenin uzağında, ıssız bir yere yanaştılar. Zanaatkar hemen hemen bir saat boyunca çömelip bekledi.</p>

  <p class="block4">Kimse yaklaşmadı bulunduğu yere.</p>

  <p class="block4">Rahatladı, doğrulup yola tırmandı, sık sık arkasına dönerek kente yöneldi. İzleyicisini şaşırtmak için iki defa çıkmaz sokaklara sapıp geri döndü, peşinde kimseyi göremedi. Onu izleyen biri varsa bile atlatmış olmalıydı.</p>

  <p class="block4">Uzun adımlarla depoya girdi, arka taraftaki yazıhanede hesaplan denetleyen Tran-Bel'i buldu.</p>

  <p class="block4">- Hah, sen misin. Seni gördüğüme memnun oldum. İşlerimiz harika gidiyor.</p>

  <p class="block4">- Burada olduğumu bildir.</p>

  <p class="block4">- Hemen, hemen... Yeni iskemle modelleri geliştirdin mi?</p>

  <p class="block4">- Evet ama biraz sabırlı olman gerekecek.</p>

  <p class="block4">- Yazık, çok yazık... Müşteriler nasıl sabırsızlanıyor bir bilsen!</p>

  <p class="block4">- Güvenliğim her şeyden önce gelir. Kadına haber ver, çabuk ol!</p>

  <p class="block4">- Gidiyorum, gidiyorum...</p>

  <p class="block4">Tran-Bel daha şimdiden taklit iskemleler yapmayı düşünüyordu, ama taklitlerin kusurlu olmalarından korkuyordu. Demek bir süre daha sonradan görmelerle yetinmesi gerekecekti.</p>

  <p class="block4">- Bir ilerleme var mı? dedi tanınmayacak durumdaki Serketa muhbirine.</p>

  <p class="block4">- Ustabaşı kralın mezarını kazmak ve milyon yıllık tapınağını yapmak için bütün güçleri bir araya toplamaya karar verdi.</p>

  <p class="block4">- Bu bilgi hiçbir işe yaramaz. Işık Taşı'nın nereye saklandığını öğrendin mi?</p>

  <p class="block4">- Şimdilik bu imkânsız.</p>

  <p class="block4">- Beni düş kırıklığına uğratıyorsun.</p>

  <p class="block4">- Elimde ciddi hiçbir bilgi yok, her yere burnumu sokup yakalanma tehlikesine girmek istemiyorum.</p>

  <p class="block4">- Köyün içinde istediğin yere girip çıkmakta özgür değil misin?</p>

  <p class="block4">- Bazı yerlerin kapısı kilitli, anahtarlar da sadece mezar kâtibi ile ustabaşında var. İçeriye girmek için yapılacak her girişim başarısız olur.</p>

  <p class="block4">- Yine de bir çözüm yolu bulmak zorundasın!</p>

  <p class="block4">- İçinde bulunduğun ekip yoğun bir çalışma dönemine girecek, uzunca bir süre dışarıyla ilişki kuramayacağım.</p>

  <p class="block4">Serketa'nın bakışları acımasızlaştı.</p>

  <p class="block4">- Sakın o lanet olası köyüne kaçıp saklanmak istiyor olmayasın?</p>

  <p class="block4">- Hiç anlamıyorsunuz! Başlayacak olan şantiyeler loncanın geleceğini etkileyecek, ustabaşı bu konuda kimseye hoşgörülü davranmaz. Bunun için fazla mesai ve teknik güçlüklerle karşılaştığımızda da tatil günlerimizden fedakârlık etmek zorunda kalacağız. Bu kadar da değil; Şef Sobek'in kuşkulan giderek artıyor.</p>

  <p class="block4">- Ne konuda?</p>

  <p class="block4">- Hakikat Meydanı'na karşı olanların içeride de adamları olduğunu düşündüğünden eminim, belki o polisi öldürenin de bizden biri olduğunu sanıyor. Korkulacak biridir, insanın peşine adam takıp bir hata yapmasını kollayacaklardandır o. Buraya gelirken aklıma gelen her önlemi aldım.</p>

  <p class="block4">- Akıllıca davranmışsın ama gereğinden fazla kuşkulanmıyor musun?</p>

  <p class="block4">- Sanmıyorum.</p>

  <p class="block4">Serketa usulca zanaatkarın çevresinde döndü.</p>

  <p class="block4">- Bana kötü haberler getiriyorsun. Ne yazık... Oysa benim haberlerim mükemmeldi! Sen loncanda sürünürken, toprakların genişliyor. Yeni bir inek, Nü kenarında bir arsa, bir tarla... Emekliye ayrıldığında varlıklı bir adam olacaksın. Ama önce iyi bir muhbir olman gerekecek.</p>

  <p class="block4">Zanaatkar kendini güzel bir evin serin salonunda, yumusak minderlere uzanmış halde varlığını tekrar tekrar sayarken düşlüyordu.</p>

  <p class="block4">Oysa düş ile gerçeğin arasında çok yol vardı... İhanetinin karşılığını alıp hayatının geri kalan bölümünü refah içinde geçireceğinden emin olmadan, öğrendiği sırları açıklamamaya da kararlıydı.</p>

  <p class="block4">- Fikrimi değiştirmedim, diye açıkladı. Ama şantiyelerdeki işler yeterince ilerleyene kadar, sessiz kalmak zorundayım.</p>

  <p class="block4">- İşbirliğimizin bozulamayacağını unutma! diye uyardı Serketa. Bir dahaki görüşmemizde bana anlatacak çok şeyin olacağından eminim.</p>
</body>
</html>
