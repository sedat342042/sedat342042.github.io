<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_13">On üçüncü bölüm</h1>

  <p class="block4">Köy daha önce hiç böyle bir hareketlilik yaşamamıştı. Yoğun bir temizlik gerçekleştirmek için erkekler ve kadınlar ellerine süpürgeler, fırçalar, bezler almış, Hakikat Meydanı'nın olabildiğince görkemli görünmesi için çabalıyordu. Yardımcılar da katılmıştı bu amansız çalışmaya, mezar kâtibi gündeliklerin yüksek olmasına rağmen temizlikçiler getirtmiş, başta yemek yapmak olmak üzere çeşitli işlerde görevlendirmişti. Hathor rahibeleriyse, firavunu karşılamak için güzelleşmekle meşguldü.</p>

  <p class="block4">Kapı muhafızı nereye yetişeceğini şaşırmış, görünürdeki düzensizliğin kargaşasında umarsız kalmıştı. Çalışmaları yönetme işi Firuze'ye verilmişti, genç kadın gevezelere göz açtırmıyordu.</p>

  <p class="block4">Sol ekipten iki zanaatkar, dirseklerindeki ağrının süpürge kullanmalarını engellediğinden yakınmış, ne var ki Işık'ın hazırladığı merhem acılarını dindirince toplu angaryaya katılmak zorunda kalmışlardı. Genellikle isteksiz görünen Kurtancı Şed bile toplumsal heyecandan payını almış gibiydi.</p>

  <p class="block4">Firuze Paneb'in evinin kapısına dayandığında, eşiğin kirli olduğunu gördü. Lekesiz Uabet'in gebeliği ağır işlere katılmasını engelliyordu engellemesine, ama buna rağmen evdeki bütün odaları temizlemeye girişmiş, tek bir toz taneciği bile bırakmamıştı.</p>

  <p class="block4">- Kocan nerede?</p>

  <p class="block4">- Gördüğün gibi, üzerine düşeni tamamladı ve Nü kıyısına yüzmeye gitti.</p>

  <p class="block4">- Bu mevsimde çok tehlikeli bir şey bu yaptığı! Uabet üzüntülüydü. -Vazgeçirmek için elimden geleni yaptım... Ama Paneb'in verdiği karan uygulamasını kim engelleyebilir ki?</p>

  <p class="block4">- Firavun öğleden sonra burada olacak... Hazırlanıp bayramlıklarımızı giymenin zamanı geldi! Eğer Paneb zamanında dönmezse çok kötü olur!</p>

  <p class="block4">- Onu uyardım ama dinlemedi bile.</p>

  <p class="block4">- Ustabaşına haber vermemi ister misin?</p>

  <p class="block4">- Galiba yapacak başka şey yok. Nehrin sulan yükselmeye başlıyordu.</p>

  <p class="block4">Nü kıyısındaki ölçümleri inceledikten sonra, uzmanların görkemli, hatta benzersiz olacağını açıkladıklan bir yükselme yaşanacaktı. Mısır'ın kocası, eküebüir topraklarının doğurganlığının güvencesiydi, yeni firavun için daha iyi bir kehanet olamazdı doğrusu.</p>

  <p class="block4">Nehir kırmızıya dönüyordu, birkaç gün boyunca sulan içilmez olacaktı. Suların yüzeyinde güçlü akıntılar doğuyor, adacıkların çevresinde anaforlar görülüyordu. Kabarmış sulara dalmak, karşı kıyıya yüzüp geri dönmek için Paneb'in en sevdiği mevsimdi bu. Çügın akıntının kurduğu tuzaklardan daha oyalayıcı bir şey olabilir mi?</p>

  <p class="block4">Paneb nehrin cüvelerinden korkmuyordu, çünkü o cüveleri tahmin edebiliyordu. Akıntı boyunca süzülmeyi, tuzakların çevresinden dolaşmayı öğrenmişti. Ne var ki bu macera, hayatta kalma ihtimali olmayan bir acemiye önerileceklerden değildi. Kıyıya vardığında, iyi niyetli olmadıkları gözlerinden belli, yirmi yaşlarında üç genç seslendi Paneb'e</p>

  <p class="block4">- Kendini güçlü sanıyorsun, dedi, kızü saçlı, iriyan olanı.</p>

  <p class="block4">- Sizden bir şey istemedim, çocuklar. Siz de beni görmemiş gibi davranın.</p>

  <p class="block4">- Senden daha iyi yüzerim... İddiaya girer misin?</p>

  <p class="block4">- Zamanım yok.</p>

  <p class="block4">- Tuhaf... Arkadaşlarımla iddiaya girmiştim oysa. Senin ödlek olmadığını söylemiştim onlara.</p>

  <p class="block4">- Benle girişmek istediğin iddia neymiş bakalım?</p>

  <p class="block4">- Karşıya kimin daha hızlı gidip döneceği. Eğer kaybedersen, bize üç çuval arpa borçlanırsın, eğer kazanırsan, dayak yemeden gitmene izin veririz.</p>

  <p class="block4">- Adil bir iddiaya benziyor, dedi Paneb. Haydi öyleyse, acelem var.</p>

  <p class="block4">Ressam çırağının kusursuz balıklaması karşısında şaşkına dönen kızıl saçlı, nehre atladı, aradaki mesafeyi kapamaya kararlı görünüyordu. Bundan önce onlarca kez akıntıya üstün gelmişti, bu nedenle yönteminin kusursuz olduğundan emindi. Rakibi mutlaka yorgun düşecek, geçmesine izin verecekti.</p>

  <p class="block4">Yanıldığını çabuk anladı. Paneb bir saniye büe aksamayan bir düzenle çılgın kulaçlar<sup class="calibre4"><sup class="noteref" id="back_note_2"><a class="calibre5" href="../Text/index_split_074.html#note_2" title="2">2</a></sup></sup> atarak ilerliyor, rakibini tehlikeye atılmaya zorluyordu. Kızıl saçlı, yavaşlarsa yansı kaybedeceğinin bilincindeydi.</p>

  <p class="block4">Ciğerlerini patlatmak pahasına da olsa Paneb'in peşinden kopmamayı başardı. Paneb'in karşı kıyıya dokunduğunu gördüğünde, onun birkaç dakika dinleneceğini umdu, ama dev adam bir takla attı ve ters yönde yüzmeye devam etti. Vazgeçmek rezil olmak demekti... Yorgunluğuna, kaslarındaki katılaşmaya rağmen devam etti kızıl saçlı; rakibinin nehrin tuzaklarına yenik düşeceğini umuyordu şimdi. Kulaçları seyreldi, soluğu sıklaştı, aradaki mesafe giderek açıldı. Gözünün ucuyla gördü ama, kanı dondu, dehşet içinde kaldı. Bir timsah üzerine doğru geliyordu!</p>

  <p class="block4">Kızıl saçlı geri döndü ama anafordan kaçamadı, birkaç saniyede gözden kayboldu. Timsah derine daldı, bu kadar kolay bir avdan memnun olmalıydı. Paneb yorgunluk duymadan karşı kıyıya vardı, arkasına baktı.</p>

  <p class="block4">- Arkadaşınız nerede? diye sordu, nefretten gözleri kararmış gençlere.</p>

  <p class="block4">- Boğuldu, dedi büyük olanı.</p>

  <p class="block4">- Zavallı... Gücünün sınırlarını bilmiyormuş.</p>

  <p class="block4">- Senin yüzünden öldü!</p>

  <p class="block4">Cesur, sükûnetini korumaya çalıştı.</p>

  <p class="block4">- Nil'in, boğulanları doğruca Osiris'in krallığına gönderdiği söylenir... Arkadaşın için sevin, beni de rahat bırak.</p>

  <p class="block4">İki genç yerden kocaman taşlar alıp Paneb'in üzerine yürüdü.</p>

  <p class="block4">- Kemiklerini kırıp, nehre atacağız seni... Bakalım o zaman da hızlı yüzebilecek misin?</p>

  <p class="block4">- Bana saldırırsanız kendimi korumak zorunda kalırım, o zaman da başınız belaya girebilir.</p>

  <p class="block4">- Kendini güçlü sanıyorsun, değil mi?</p>

  <p class="block4">- Çekilin yolumdan!</p>

  <p class="block4">Genç olanı elindeki taşı öylesine hızlı savurdu ki, neredeyse tuzağa düşecekti Paneb. İçgüdüyle son anda başını kenara çekti ama, taş şakağını sıyırdı. Elini şakağından sızan kana sürdü.</p>

  <p class="block4">- Son uyarı, serseriler, hemen yolumdan çekilin!</p>

  <p class="block4">Öteki de elindeki taşı fırlatmaya çalıştı, ama hareketleri çok yavaştı. Paneb delikanlının suratına şiddetli bir yumruk vurdu. Genç bayılıp yere yığıldı.</p>

  <p class="block4">Arkadaşı Paneb'in üzerine atıldı ama önce göğsüne bir dirsek, ardından da çenesine bir sağ kroşe yedi. Burnu kırıldı dizlerinin üzerine çöküp kendinden geçti.</p>

  <p class="block4">- Dünya aptal dolu, diye üzüldü Paneb.</p>

  <p class="block4">Nehrin kenarından, toprak yoldan iki kişi geliyordu.</p>

  <p class="block4">"Eğer bunların arkadaşlanysa, sükûnet kısa ömürlü olacak" diye düşündü Cesur. Gelenler, yüzleri öfkeli, Güçlü Naht ile Somurtkan Karo'ydu. Paneb daha önce ilkiyle dövüşmüş, ikincisiyle tartışmıştı.</p>

  <p class="block4">- Bizi ustabaşı gönderdi, dedi Naht. Seni köye götürmemizi söyledi.</p>

  <p class="block4">- Geliyordum zaten, bu endişe neden?</p>

  <p class="block4">- Firavun öğleden sonra gelecek, bütün ekiplerin eksiksiz hazır olması gerek. Karo, kolları bacakları kırılmış gibi yerde yatan çocukları gördü.</p>

  <p class="block4">- Burada neler oldu?</p>

  <p class="block4">- Bu iki serseri, arkadaşları boğulduğu için bana saldırdı. Kendimi savunmak zorunda kaldım.</p>

  <p class="block4">- Başın derde girebilir.</p>

  <p class="block4">- Ne yani, kalkıp ağzımı burnumu kırmalarına izin mi verecektim?</p>

  <p class="block4">- Kendilerine geldiklerinde, seni şikâyet edeceklerdir.</p>

  <p class="block4">- Benim lehime tanıklık eder misiniz?</p>

  <p class="block4">- Kavga çıktığında burada değildik, diye itiraz etti Naht.</p>

  <p class="block4">- Köye dönmemiz gerek, diye araya girdi Karo. Gerisini sonra düşünürüz.</p>

  <p class="block4">Bir haksızlığa kurban gitmek, Cesur'u çılgına çeviriyordu. Ne var ki kurtulmak için hâlâ bir fırsatı vardı.</p>

  <p class="block4">Gençlerden birini sağ omzuna, ötekini de sol omzuna yerleştirdi. Her ikisi de ağır olmasma ağırdı, ama genç dev yolun sonuna kadar ses çıkarmamaya kararlıydı.</p>

  <p class="block4">- Gidelim, bakalım, dedi iki zanaatkara. Yanlış anlamadıysam, kaybedecek zamanımız yok.</p>
</body>
</html>
