<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_16">On altıncı bölüm</h1>

  <p class="block4">Öteki yüksek görevlilerle birlikte köyün dışında bekleyen Batı Yakası Başyöneticisi Abri, alkışları duydu. İlk sesler firavunun adını çağırıyordu, sonrakiler de Nefer'in.</p>

  <p class="block4">Başyöneticinin daha fazlasını duymaya ihtiyacı yoktu. Anlaşılan girişimi kesin bir başarısızlıkla sonuçlanmış, ustabaşı tüm iddiaları çürütmeyi bilmişti. Onu görevi başında bırakmakla, Merneptah Abri'yi inkâr ediyor, Hakikat Meyda-nı'nın gücüne güç katıyordu.</p>

  <p class="block4">Başyönetici arabasına ulaşabilmek için bazılarının ayaklarına bastı.</p>

  <p class="block4">- Rahatsız mısınız? diye sordu meslektaşlarından biri.</p>

  <p class="block4">- Sıcaktan olacak... Biraz dinlenmeye ihtiyacım var.</p>

  <p class="block4">- İsterseniz gölgeye uzanıp birkaç dakika dinlenin.</p>

  <p class="block4">- Hayır, evime dönsem daha iyi olacak.</p>

  <p class="block4">- Eğer yokluğunuzun farkına varırsa, firavun çok kızar. Abri cevap vermedi, arabasına bindi, dizginleri tutan askere hareket etmesini işaret etti. Yüksek memurların büyük bölümü olanları izleyip şaşkınlıklarını belli etti. Başyöneticinin böylesine tuhaf davranması için, çok önemli bir nedeni olması gerektiğini düşündüler.</p>

  <p class="block4">Abri'nin evi boştu. Karısı, kraliçenin bölgenin bütün yüksek hanımlarını kabul edeceği Teb Sarayı'na davetliydi, çocuklar Nil kıyısında düzenlenen büyük kutlamalara katılıyordu, hizmetçilere de iki gün izin verilmişti.</p>

  <p class="block4">Artık ayaklarının önünde derin bir uçurum vardı.</p>

  <p class="block4">Mutlaka bir hayırsever çıkacak, Abri'nin bir zamanlar Hakikat Meydanı'nı ortadan kaldırmak istediğini, görevine devam etmesini de Ramses'in iyi niyetine ve cömertliğine borçlu olduğunu Merneptah'a hatırlatacaktı. Yeni firavun aynı hoşgörüyü göstermeyecekti kuşkusuz, hele Abri'nin verdiği belgelere dayanarak neredeyse büyük bir haksızlık yapmak üzere olduğunu düşününce.</p>

  <p class="block4">Gözden düşme, halkın gözü önünde aşağılanma, en hafifinden sürgün, en kötüsünden de idam... Göreceği işkenceleri düşününce sıcağın etkisiyle uyuşmuş bütün vücudu ürperdi. Biraz serinlemek istedi, evden çıkıp mavi ve beyaz nilüferlerle kaplı küçük havuzun yanma, çiçekli kameriyenin gölgesine sığındı.</p>

  <p class="block4">Kararım orada verdi: uçuruma düşerken yalnız olmayacaktı. Bu felaketi, entrika ve komplo ustası Komutan Me-hi'ye borçluydu. Bu durumdan zarar görmeden kurtulamayacağına göre, her şeyi anlatacaktı Abri. Böylelikle baş suçlunun da cezalandırılmasını sağlayacaktı. Çok doyurucu bir teselli değildi bu kuşkusuz, ama dürüstlüğünü göstereceği başka bir fırsat çıkmayacaktı karşısına.</p>

  <p class="block4">- Abri... Yalnız mısın?</p>

  <p class="block4">Sanki bir böcek sokmuşçasına sıçradı başyönetici, sonra kadm sesinin geldiği defne ve gül ağaçlarına doğru döndü.</p>

  <p class="block4">- Benim, Serteka... Birlikte görünmememiz gerek.</p>

  <p class="block4">- Tabiî, tabiî... Endişelenmeyin, evde kimse yok. Serteka göründü, tanınmaz bir haldeydi. Peruk, makyaj ve elbise bambaşka bir kadm yapıvermişti onu.</p>

  <p class="block4">- Meni size yardım etmem için gönderdi beni.</p>

  <p class="block4">- Ya...</p>

  <p class="block4">- Durum ciddi, ama her şeyi düzeltmenin yolunu buldu büe.</p>

  <p class="block4">- İmkânsız!</p>

  <p class="block4">- Bu kadar kötümser olmayın canım. Elimde firavunun öfkesini yatıştıracak bir belge var.</p>

  <p class="block4">Abri kulaklarına inanamadı, yine de Serketa'nın uzattığı papirüsü okudu. Okuduklarından dolayı ağzı açık kaldı. Batı yakasının başyöneticisi bir türlü denetim altına alamadığı bu kurumdan uzun zamandır nefret ettiği için Hakikat Meydanı'nı lekelemeye, ustabaşma da kara çalmaya niyetlendiğini itiraf ediyordu. Vicdan azabına dayanamamış, intihardan başka çıkar yolu olmadığına karar vermişti.</p>

  <p class="block4">Hâlâ şaşkınlık içindeyken, birden başka bir gerçeği anladı. Serketa papirüsü rulo yapıyordu.</p>

  <p class="block4">- Bu yazı... benim yazım olduğuna yemin edebilirdim!</p>

  <p class="block4">- Yazınızı taklit etmekte hiç zorlanmadım, birazdan da bu üzüntü verici vasiyete mührünüzü basacağım.</p>

  <p class="block4">- Ölmeye niyetim yok, intihan da hiç düşünmüyorum. Sizi, kocanı ve seni ihbar edeceğim!</p>

  <p class="block4">- İşte ben de bundan korkuyordum, Sevgili Abri, onun için de zaman geçirmeden müdahale etmem gerektiğini düşündüm.</p>

  <p class="block4">Serketa'nın gözüne soğuk bir öfke yerleşti, şiddetle başyöneticiyi itti, nilüferli havuza düşürdü.</p>

  <p class="block4">Abri hiçbir zaman iyi bir yüzücü olamamıştı, tören giysileri hareketlerini daha da güçleştirdi, yuttuğu sular soluğunu tıkadı, hareketsiz kalana dek başını suyun altında tutan Serketa'ya direnemedi.</p>

  <p class="block4">Kadın derin bir soluk aldı, sonra başyöneticinin elinden çıkma, hükümdarına karşı suç işledikten sonra kendi cezasını kendi eliyle vermekten başka çıkar yolu kalmadığını belirten belgeyi Abri'nin masasının üzerine bıraktı. Büyük Ramses'in cenaze malzemesini taşıyabilmek için yüz asker, yakınlardaki tapmaklardan gelme seksen bağış taşıyıcısı, kırk denizci, iki yüz yüksek memur gerekmişti, bir de Hakikat Meydam'nın iki ekibi ile Hathor rahibeleri. Tören için rahip olarak görevlendirilen zanaatkarlar yeni keten elbiselerini ve papirüsten yapılma sandaletlerini giymişti. Kurala uygun davranmışlar, cenaze töreninden bir gece önce eşleriyle cinsel ilişkiye girmemişler ve sadece belirli şeyler yemişlerdi.</p>

  <p class="block4">İçlerinde en gururlusu, Araştırmacı İpuy'du kuşkusuz. Balık tutma ya da çamaşır yıkama olan gündelik faaliyetlerin büyük bölümünü bitirmiş, firavunun sağında yürüyecek yelpaze taşıyıcısı olarak seçilmişti. Yaldızk bir "diriliş rahibi" elbisesi giymişti; görevi mumyanın ağzını, gözlerini ve kulaklarını açmak, böylelikle ebedî istirahatgâhın sırrında, dirilişe ulaşmasını sağlamaktı.</p>

  <p class="block4">Yaldızlı tahtadan koca bir yatağı yüklenmiş olan Pa-neb'se, ölü firavunun öte dünyaya yolculuğunda yanma alacağı akıl almaz hazinelere hayranlık ve şaşkınlıkla bakıyordu: altından yapılmış tanrı heykelcikleri; değerli madenlerle, kokularla, merhemlerle, kumaşlarla ve mumyalanmış yiyeceklerle dolu sandıklar; asalar, taçlar, kayıklar, aynalar, sunak masaları, yaylar, aynalar, papirüs, parçalara ayrılmış savaş arabaları ve daha bir sürü sanat harikası! Ramses'in, kral ruhunun değişimine tanıklık edecek dünyası.</p>

  <p class="block4">Bütün bu değerli eşya, yüz kadar kandilin aydınlattığı mezar girişine bırakıldı. Bırakılanları Ramses'in son evinin çeşitli mekânlarına yerleştirmek Hakikat Meydanı zanaatkârlarının göreviydi; Büyük Ramses'in ebedî istirahatgâhına sadece onlar girebiliyordu.</p>

  <p class="block4">Merneptah ustabaşının, sol ekip şefinin ve taş yontucuların lahde yerleştirdikleri mumyanın diriltilmesi törenini başlattığında, mezarın içine derin bir sessizlik çöktü. Nefer Işığın Oğlu'nun ölümden sonraki kaderini mühürleyecek taş kapağı büyük bir dikkatle lahdin üstüne yerleştirdi. Merneptah, Nefer dışında bütün zanaatkarların mezardan çıkmasını buyurdu. Sonra kral lahdin öte tarafındaki sunağa yöneldi, her bir ayrıntısı büyük bir dikkatle uygulanmış olmasına rağmen, eserin el değmemiş kayada bittiğini gördü.</p>

  <p class="block4">- İnsanların anlayabildiMerinin ötesinde bir bilinmez vardır, dedi firavun. İçinden çıktığımız, doğru bir hayat sürmüşsek içine döneceğimiz dölyatağı. Lahdi Işık Taşiyla mı canlandırdın, Ustabaşı?</p>

  <p class="block4">- "Hayatın efendisi", Ramses'in varlığını yüzlerce yüzyıl dokunulmamış olarak koruyacak bir Işık Taşı'na dönüştürdü.</p>

  <p class="block4">Merneptah Ameni'yi, ölü firavunun sadık kâtibini düşündü. Çok yaşlanmış olan kâtip, Karnak'a çekilerek Ramses'in, ölü firavunun şanını daha da yayacak hayatını yazmaya koyulmuştu.</p>

  <p class="block4">Firavun lahdin başucuna bir kandil bıraktı. Yumuşak bir aydınlık yayan kandil, ruh kuşunun gecenin deneylerine atılıp güneşe doğru kanat açmadan önce beslenebilmesi için gerekliydi.</p>

  <p class="block4">Alev yükseldiğinde, lahdin başucunda bir hare göründü. Nefer öteki kandilleri söndürdükçe, "hayatın efendisf'nin taşı sönük kandillerin gücünü topluyor, böylelikle her geçen an giderek güçlenen bir kaynağa dönüşüyordu.</p>

  <p class="block4">İki adam mezardan çıkarken lahit, karanlıkların düşman değil, doğurgan görünmeye başladığı odaya ışığını yayıyordu.</p>

  <p class="block4">Ustabaşı, hiyeroglifler ile tören resimlerinin insan gözünden uzakta canlandıkları, kendilerine özgü bir yaşam sürüp Ramses'in görünmeden de olsa ülkesini yönetmesini, halkına yıldızların yolunu göstermesini sağlayacakları ebedî mezarın kapısını kapadı.</p>

  <p class="block4">Nefer son olarak da, bağlanıp kelleleri uçurulmuş düşmanlar üzerinde dokuz çakallı mührü gömütün ana kapısına vurdu. Anubis sayesinde hiçbir kötülük yaklaşamayacaktı mühürlü kapıya.</p>

  <p class="block4">- Senden, dürüstlüğünden ve yeteneklerinden hiç kuşku duymadım, dedi hükümdar ustabaşına. Tüm lonca üyelerinin altın önlüğü taşımaya layık olduğuna inanmaları için zorlu bir deneyden geçirdim seni.</p>
</body>
</html>
