<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_7">Yedinci bölüm</h1>

  <p class="block4">Kalın kızıl kuyruklu çöl tilkisi kayaların arasındaki deliğin dibine bitkince sığındı, peşindekilere izini kaybettirmeyi umuyordu.</p>

  <p class="block4">Ne var ki, kararlı bir avcı grubunun başındaki Komutan Mehi, birkaç saatten beri çölde izini sürdüğü küçük canavardan çok daha acımasızdı.</p>

  <p class="block4">Sinirleri kopacak kadar gergindi ve yeni firavunun niyetleri konusunda güvenilir bilgi alamamaktan duyduğu öfkeyle öldürmeye ihtiyacı vardı. Bıldırcın ve serçe öldürmek yetmiyordu artık. İşte bu nedenle, Teb'in batısına ilerleyerek daha büyük bir av bulmayı ummuştu.</p>

  <p class="block4">Soluk soluğa kalmış tilki, saklandığı deliğin ağzına yaklaşan eli yaylı adamı gördü. Mağaranın duvarları tırmanamayacağı kadar dikti. Başını her yana çevirdiyse de, kaçacak bir yer bulamadı.</p>

  <p class="block4">Mehi heyecanla yayını doğrulttu. Düşman topraklarda boşuna ter dökmemişti, en azından bir kez daha en güçlü olduğunu kanıtlamıştı.</p>

  <p class="block4">Tilki saldırganın üzerine atılabilirdi atılmasına ama, kaderinin karşısına çıkmayı bilen yaratıkların cesaretiyle ölümün gözlerinin içine bakmayı yeğledi. Böylesi korkusuz gözler, çoğu avcıyı hayvanın soyluluğuna saygı göstermeye, oklarını indirmeye itebilirdi. Oysa Mehi öldürmeye tutkundu, oku çölün yakıcı havasını yararak, zavallı kurbanının böğrüne saplandı.</p>

  <p class="block4">- Bir içki! diye bağırdı Mehi, görkemli evinin eşiğinden girerken. Biri şu elimdekini alsın.</p>

  <p class="block4">Bir hizmetkâr komutanın yere bıraküğı kanlı tilki leşini alırken, bir diğeri de soğuk bira getirdi.</p>

  <p class="block4">- Karım nerede?</p>

  <p class="block4">- Havuzun yanında.</p>

  <p class="block4">Serketa kameriyenin gölgesindeki yastıklara uzanmıştı. Saçları sarıya boyanmış, biraz tombul, iri göğüslü, gözleri soluk mavi bir kadındı; güneşten korunmak ve teninin köylü kızları gibi koyulaşmasını önlemek için, üzerine ince ketenden bir tül almıştı.</p>

  <p class="block4">Mehi kadının memelerini avuçladı.</p>

  <p class="block4">- Canımı acıtıyorsun, sevgilim!</p>

  <p class="block4">Pek sözü edilecek bir sevgili olmamasına rağmen, başlıca özelliği sınırsız bir hırsı ve sahip olma tutkusu olan kocasının kabalığından hoşlanmasıydı. Hesap ve yöneticilik yeteneğini sonuna kadar kullanıyor, zenginliğini artırmaya do-yamıyordu Mehi. En az kocası kadar hırslı ve acımasız olan Serketa, kocasının onu ortadan kaldırmayı tasarlayabileceğim düşünmüş, hatta ondan önce davranarak Mehi'den kurtulmayı düşlemişti çoğu kez. Ne var ki ortak cinayetlerinin ve doymak bümez iktidar hırslarının birleştirdiği ayrılmaz suç ortakları olarak, bir arada yaşamak ikisi için de en doğrusuydu.</p>

  <p class="block4">- Av iyi geçti mi, tatlı sevgilim?</p>

  <p class="block4">- İyi eğlendim. Başkentten bir haber?</p>

  <p class="block4">- Maalesef, hiç haber yok, ama yine de anlatacak ilginç bir şeyim var.</p>

  <p class="block4">Mehi karısının yanma uzandı. Bir akrep kadar çekici, boynuzlu engerek kadar büyüleyiciydi kadın.</p>

  <p class="block4">- Muhbirimiz, loncasına ihanet eden o eşsiz adam, sadık Tran-Bel aracılığıyla bir mektup ulaştırdı az önce.</p>

  <p class="block4">Hakikat Meydanı haininin gizli gizli değerli mobilyalar satarak zenginleşmesine yardım eden, pınltısız ama saygılı bir dolandırıcıydı Tran-Bel. Küçük kaçakçılığım sûrdürebümek için, Mehi'nin ve hiçbir isteğine karşı duramadığı Serketa'nın sadık hizmetkârı olmuştu şimdi.</p>

  <p class="block4">- Beni fazla merakta bırakma Serketa, yoksa üzerine çökerim... Kocasının dizini öptü.</p>

  <p class="block4">- Neden olmasın, sevgilim? Ama önce şunu bir dinle: Ustabaşı Nefer'in başı deneyimsizliği nedeniyle büyük dertte. Büyük Ramses'in mezarı hâlâ tamamlanamadı, verilen süre içinde tamamlanamayacağı da kesin gibi.</p>

  <p class="block4">- Harika... Kısacası lonca beceriksiz damgası yiyecek ve başlarında bulunan da görevinden alınacak desene! Daha önce hiç görülmemiş bir skandal... Dostumuz Abri resmî bir şikâyet dilekçesi yazar ve Hakikat Meydanı'na malzeme gönderilmesi durdurulur. Belki de köyün ölümünün arifesindeyiz Serketa! Köyün sırlarını elimize sandığımızdan da kolay geçireceğiz. Zanaatkarlar Nefer'i ustabaşı seçerek büyük hata yaptı.</p>

  <p class="block4">Mehi'nin karısı keten tülünü attı, yine de gölgede kalmaya dikkat etti. Gözleri kötü kötü parlamaya başlayan komutan, neler yapabileceğini gösterecekti ona. Durumun ne denli acele olduğunu göz önünde bulunduran zanaatkarlar artık köye dönmüyor, Büyük Ramses'in mezarının girişinde, yere attıkları hasırlatın üzerinde, yıldızların altında uyuyordu.</p>

  <p class="block4">Nefer kayada zayıf bir yer bulduğunu sandı, yontucuları, yani Burun Fened'i, Halat Kasa'yı, Somurtkan Karo'yu ve Güçlü Naht'ı kayayı incelemekle görevlendirdi. Yontucular endişelenecek bir şey bulamadı. Bu yüzden dördü de işe devam etmiş, yitirilen zamanı kapamaya çalışmıştı.</p>

  <p class="block4">Başheykeltıraş Aslan Userhat ve iki yardımcısı, Araştırmacı İpuy ile Neşeli Renupe, taş ve tahtadan yapılan kral heykelleri ile "karşılayıcılarda, kralın mezarına yerleştirilecek öte dünya işçilerinin heykelciklerine son biçimlerini vermeye koyuldular.</p>

  <p class="block4">Marangoz Cömert Didya, Âlim Tuti'nin altın yapraklarla kapladığı ölüm döşeklerinin iskeletini çatarken, üç çizimci, Kararlı Gau, Çakal Unes ve Pişkin Somun Pay yeniden dirilenin öte dünyanın eşiğinden geçmesi ve ölümsüzlüğün yollarında istediği gibi dolaşması için gerekli hiyeroglifleri çiziyordu. Kurtarıcı Şed sanki önünde aylar varmışçasma her zamanki yavaşlığıyla çalışıyordu. Dehası öylesine patlayıcıydı ki, Nefer tören gününün yaklaştığını söylemeye neredeyse utanıyordu.</p>

  <p class="block4">Neyse ki Paneb umutları boşa çıkarmadı. Şed'in yaptığı ve en ufak ayrıntısına kadar ezberlediği açıklamaları karşısında genç devin gözleri kamaşmıştı, soluk almadan çalıştı. Eli ustanm hareketlerini sadakatle taklit ediyordu, yine de bu yöntemin kabul edilebilir, ama yetersiz sonuçlar verdiğini görmekte gecikmedi. Kurtarıcı Şed'in öğrettiği temellere sadık kalarak, her aşamada yeni yöntemler geliştirmiş, malzemeleri ezerken farklı farklı havanlar kullanmış, arzu ettiği renkleri yakalamak için yapıştırıcı oranlarıyla oynamaktan çekinmemişti. Ressamın da dediği gibi, en iyi yapıştırıcı akasya zamkıydı.</p>

  <p class="block4">İlk gün, kırmızı topaklarını gören Kurtarıcı Şed yüzünü buruşturmuştu, ama yine de Paneb'in getirdiği renkleri kullanmaktan çekinmemişti. Paneb sevinçten haykırmak istiyordu, ama hiçbir şey olmamışçasına aldırmaz göründü. Sabır ve güçlükle geçen bunca yıldan sonra renklerle oynuyor, renk yaratmayı biliyor, Büyük Ramses'in ebedî istirahatgâhının duvarlarındaki ilahlara can vermeye çalışan zanaatkarı tatmin etmeyi başarıyordu!</p>

  <p class="block4">Çocukluk düşlerini çoktan aşmıştı Cesur; sınırsız zenginlikler dünyasına girmiş, yarın kendi başına ressamlık yapmasına izin verecek dilin ilk kelimelerini öğrenmişti.</p>

  <p class="block4">Mavi ve yeşil renkler elde edeceği karışımın pişirilmesi sırasında yanıldığını anladı Paneb. Kurtarıcı Şed'in belirttiği malzemeyi ustanın söylediği oranlarda kanştırmış olmasma rağmen, hiçbir şeye benzemeyen piç renkler elde etmişti. Isı değişikliklerini kontrol edene dek sürdürdü çabalarını. Burada da kendi bildiği gibi hareket etti, elinin kendi yöntemini bulmasına izin verdi. Elinin yöntemi Şed'in anlattıklarına pek benzemiyordu.</p>

  <p class="block4">Sabaha karşı, açık mavi, mavi ve lacivert renkli topaklar yaptığında, yarattığı boyayı denemek istedi Paneb. Ne var ki evinin yıkanma odasından yeni çıkmışçasına zarif, tıraşlı ve kokulu beliriverdi Kurtarıcı Şed.</p>

  <p class="block4">- İstediğim maviler hazır mı? Paneb renk topaklan gösterdi.</p>

  <p class="block4">- Bana pişmiş topraktan bir tabak ile bir maşrapa su getir. Getirdi.</p>

  <p class="block4">Ressam eline bir bıçak aldı, mavi topaktan kazıdığı parçaları tabağa döktü, damla damla su dökerek eritti. Sonra, son derecede ince bir fırça aldı, laciverde belli belirsiz daldırdı, bir kireçtaşının üzerine firavunun tanrısal boyutunu betimleyen tacını çiziverdi.</p>

  <p class="block4">Paneb loncaya giriş sınavına katıldığı günkü gibi gergindi. Koşullar nedeniyle ressamın ona ikinci bir fırsat tanımayacağını biliyordu. Üstelik Nefer bile Kurtarıcı Şed'in kararını onaylamak zorunda kalacaktı.</p>

  <p class="block4">Saniyeler bitmek tükenmek bilmeden geçti. Ressam tacın üzerine ışık yansıtıyor, çeşitli açılardan inceliyordu.</p>

  <p class="block4">- Ciddi bir hata var, dedi sonunda. Yaptığın mavi topak en azından yirmi beş santim uzunluğunda, oysa kullanabilmem için tam tamına on dokuz olmalı. Gerisiyle başa çıkabilirim sanıyorum.</p>
</body>
</html>
