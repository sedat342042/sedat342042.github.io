<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_8">Sekizinci bölüm</h1>

  <p class="block4">Dört kişiydiler, bir erkek, üç kadın, Cesur Paneb'in önüne gelip durdular. Erkek olanı orta boyu, bıyığı ve yan bakışıyla dikkat çekmeyecek biriydi. Adı İmuni'ydi, sol ekipte çalışıyordu. Edebiyata merak sardığından beri büyük bir yazar olarak gördüğü Kenhir'e dalkavukluk etmekten geri kalmıyordu. Panep, bir şeyler koparmaya çalışmasından nefret ettiği İmuni'yle birlikte olmaktan hiç hoşlanmıyordu.</p>

  <p class="block4">Öte yandan üç kadının değişik nedenlerle büyük değeri vardı onun gözünde. Sarışın, narin, sessiz ama kararlı Uabet yasal karısıydı; karısı olmaya o karar vermiş, Paneb de yakında ona bir çocuk doğuracak olan bu ev kadınının inadı karşısında pes etmek zorunda kalmıştı. Karnı belli belirsiz yuvarlaklaşmaya başlamışü, mutlu ve rahat geçirdiği gebelik, güzelleştiriyordu Uabet'i. Kızıl saçlı, uzun boylu, etine dolgun Firuze, Paneb'in metresiydi. Onunla dizginlenmez aşk oyunlarına girişiyor, aralarında yıllardır süren yakıcı tutku soğuyacak gibi görünmüyordu. Firuze evlenmemeye yemin etmişti, etkili bir korunma yöntemi uyguluyor, dedikodulara aldırmaksızın özgür bir hayat sürüyordu. Lekesiz Uabet anlayışla karşılıyordu bu ilişkiyi, ama tek şartla: hiçbir zaman Firuze'nin yanında gecelemeyecekti.</p>

  <p class="block4">Güzel ve parıltılı üçüncü kadın Işık'tı, Suskun Neferle aynı dönemde Hakikat Meydanı'na kabul edilen eşi. İnce, zarif, mavi gözlü, yumuşak ve ahenkli sesiyle tüm köy halkının sevgisini kazanmış, sırlarının başlıcalannı öğreten esrarlı bilge kadının yardımcısı olmuştu.</p>

  <p class="block4">Kısa peruklar takmış, askılı kırmızı elbiseler giymiş üç Hathor rahibesinin elinde, akasya ağacından yapılmış kutular vardı.</p>

  <p class="block4">- Ustabaşı nerede? diye sordu İmuni her zamanki ballı sesiyle.</p>

  <p class="block4">- Büyük Ramses'in ebedî istirahatgâhında.</p>

  <p class="block4">- Git bul onu.</p>

  <p class="block4">- Her şeyden önce oraya girmem imkânsız; üstelik senden emir alacak da değilim.</p>

  <p class="block4">İmuni'nin soluk gözleri keyifle parladı.</p>

  <p class="block4">- Yanlış Paneb! Kenhir beni kâtip yardımcılığına atadı. Bu nedenle onun emirlerini zanaatkarlara aktarıyorum, herkes gibi sen de bana itaat etmek zorundasın. Bu üç rahibe, kendi ellerimle Nefer'e teslim etmem gereken malzemeyi getirdiler. Şimdi git, bul onu.</p>

  <p class="block4">- Sağır mısın? Sana mezara gürnemin yasak olduğunu söyledim. Bu durumda Nefer'in oradan çıkmasını bekleyeceksin. Tek hâkim o, başkası değil. İmuni tedirgin, bıyığını sıvazladı.</p>

  <p class="block4">- Senin yaptığın iş ne, Paneb?</p>

  <p class="block4">- Hayret, bunun seni ilgilendirebileceğini düşünmemiştim.</p>

  <p class="block4">- Kâtip yardımcısı her şeyden haberdar olmak zorundadır!</p>

  <p class="block4">- Kutuları bana ver, ustabaşına götüreyim.</p>

  <p class="block4">- Söz konusu bile olamaz!</p>

  <p class="block4">İmuni meraklı bakışlarıyla Paneb'in tamamladığı boya topaklarını taradı.</p>

  <p class="block4">- Bu topaklar için hangi malzemeden, ne kadar kullandın?</p>

  <p class="block4">- Burada yapacak çok işimiz var. Bana kalırsa gidip sana verilen yazıhanede uyusan daha iyi olur.</p>

  <p class="block4">İmuni'nin ince dudakları, pis bir sırıtmayla titredi.</p>

  <p class="block4">- Bütün bu malzemenin gerektiği gibi kaydedildiğini sanmıyorum... Bakalım burada bir yolsuzluk var mı? Belki de bu değerli boyaları kendi çıkarın için kullanıyorsun?</p>

  <p class="block4">Genç dev, İmuni'yi belinden yakalayıp kaldırdı.</p>

  <p class="block4">- Tekrar et söylediğini, piç!</p>

  <p class="block4">- Ben... ben her şeyi bütün ayrıntılarıyla kaydetmek zorundayım...</p>

  <p class="block4">- Biraz daha ötersen, karşı kayaya çarparım seni!</p>

  <p class="block4">- Bırak şunu, diye buyurdu, gürültüyü duyup Ramses'in mezarından çıkan Nefer. Paneb, emri veren ustabaşı olduğu için İmuni'yi bıraktı. Adam yerdeki tozlarda yuvarlandı. Kâtip yardımcısı düştüğü yerden öfkeyle kalktı.</p>

  <p class="block4">- Paneb bana saldırdı!</p>

  <p class="block4">Nefer bakışlarıyla üç Hathor rahibesini sorguladı. Hiçbiri saldırı iddiasını desteklemedi, zaten gülmemek için zor tutuyorlardı kendilerini.</p>

  <p class="block4">- Bu konu kapandı, dedi ustabaşı. Demek bana fitil getirdin, İmuni? Aslında bu rahibelerin yaptığı bir şey, sen de eli boş, onların yanında dolaşıyorsun.</p>

  <p class="block4">- Hiç de değil! Yanımda kâtip avadanlığım var, her zamanki gibi fitilleri sayacağım!</p>

  <p class="block4">- Neden Kenhir burada değil?</p>

  <p class="block4">- Gut ağrıları tutunca beni yardımcılığına seçti.</p>

  <p class="block4">Işık, Lekesiz Uabet ve Firuze neredeyse dümdüz bir taşın üzerine bıraktılar kutuları. Değerli fitilleri yapan onlardı.</p>

  <p class="block4">Her kutuda yirmi tane sargılı keten fitil vardı. İmuni fitilleri teker teker sayıp raporunu yazdı.</p>

  <p class="block4">- Gidebilirsin, dedi Nefer kâtip yardımcısına.</p>

  <p class="block4">- Ama... bu malzemenin nerede kullanılacağını bilmem gerek!</p>

  <p class="block4">- Kâtip yardımcısı olarak sadece yönetim işleriyle görevlisin. Köye dön İmuni, Paneb'den yardım istemek zorunda bırakma beni.</p>

  <p class="block4">Genç dev denileni yapmaya hazırdı. İmuni ustabaşına nefretle baktı ve oradan ayrılmanın daha iyi olacağına karar verdi.</p>

  <p class="block4">Rahibelerin üçü de üç ayrı malzemeden yapılmış özel yağ dolu birer kap getirmişti: kenevir ve susamyağlanndan elde edilen "sağlıklı", "kaymaklı" ve "ölümsüz".</p>

  <p class="block4">- Ya ben? dedi Paneb, kalabilir miyim?</p>

  <p class="block4">- Su dolu bir kaba ve bol miktarda tuza ihtiyacımız var, dedi Işık. CHRISTIAN J AC y</p>

  <p class="block4">Cesur istenenleri yerine getirmekte zorlanmadı. Ne de olsa laboratuvannda malzeme eksikliği çekmiyordu.</p>

  <p class="block4">Kabın içindeki su tuza doyana kadar tuz döken Firuze'ydi. Rahibeler kaptaki bulamacın uygun kıvama geldiğine karar verdiklerinde, sırayla birer fitil alıp salamuraya batır-dılar, sonra güneşe, kurumaya bıraktılar.</p>

  <p class="block4">Işık, kalan tuzlu suyu bir testiye boşalttı, Lekesiz Uabet de aynı ölçüde susamyağı ekledi. Firuze sıvıların iyice karışması için çalkaladı testiyi. Biraz bekledikten sonra yağk karışımı süzdüler. Rahibeler ustabaşının karşısına oturdu.</p>

  <p class="block4">İşin en güç yanı şimdi başkyordu. Fitillerin duman çıkarıp mezardaki resimlere zarar vermelerini kesinlikle önlemek için büyük bir beceri ve uzmanlıkla yağlanmaları gerekiyordu.</p>

  <p class="block4">Paneb karısının böylesine önemli bir sırrı bildiğinden habersizdi, karışma hayranlığı biraz daha arttı, özellikle de oldukça deneyimli arkadaşlarının yanında son derecede becerikli olduğunu gösterince.</p>

  <p class="block4">Nefer, mezardaki işlerin başarısı rahibelerin elindeki fitillere bağlıymışçasına, gözünü kırpmadan dikkatle izliyordu yapılanları.</p>

  <p class="block4">- Ateşin sırrını biliyorlar, dedi Paneb'e. Görevlerimden biri de işlerini en ufak bir yanlışa meydan vermeden yaptıklarından emin olmak. Hatalı tek bir fitil bile tüm yontucuların, çizimcilerin ve ressamların işini düzeltilemeyecek biçimde bozabilir. Genelde Hathor rahibeleri bu fitilleri köydeki atölyelerinde yapar, eğer karanlık bir yerde çalışıyorsak, mezar kâtibinin denetiminde bize verirler. Ne kadar acelemiz olduğunu düşününce, çalıştığımız yerin iyi aydınlatılabilmesi için, malzemeyi mümkün olduğunca çabuk hazırlamalarını istedim.</p>

  <p class="block4">Paneb kadınların tek bir hareketini bile gözden kaçırmamaya çalışıyor, esrar perdelerinin birbiri ardına yırtıldığı bu mucizeler vadisinde önüne serilen yeni hazinelerin tadını çıkarıyordu.</p>

  <p class="block4">- Kupa biçimindeki bir kandil için, üç fitil gerekir, diye açıkladı Nefer. Her fitil yaklaşık dört saat yanar.</p>

  <p class="block4">- Bir mezarda kaç fitil kullanılır?</p>

  <p class="block4">- Her şey mezarın hacmine, derinliğine ve yapılacak işin ayrıntılarına bağlı. Genelde, günde otuz fitil yeterlidir. Oysa şimdi, çok daha fazlasını istiyorum. Ramses'in ebedî istirahatgâhını dört yüz fitilli yüz elli kandil aydınlatacak.</p>

  <p class="block4">"Yüz elli kandil!" diye düşündü Cesur. "Ne fener alayı!" - O ışığı görmek ister misin? diye sordu ustabaşı.</p>
</body>
</html>
