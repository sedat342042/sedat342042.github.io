<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_5">Beşinci bölüm</h1>

  <p class="block4">Cesur Paneb mutluluktan çıldıracak gibiydi.</p>

  <p class="block4">Kara gözlü, yirmi altı yaşındaki dev bundan on yıl önce, çocukluk düşünü gerçekleştirmek, çizimci olmak üzere Hakikat Meydanı loncasına kabul edilmişti. Yol uzun ve çetindi, ama Paneb cesaretini hiç yitirmedi, içinde yanan ve kimsenin söndüremeyeceği ateş, onu hep yüreklendirmişti.</p>

  <p class="block4">Şimdiyse cennetin adı, güneşin sıcaklığı altında eriyen "dışardakilerin girmesi yasak olan ıssız vadi, Krallar Vadisi'ydi. Burada piramit biçimindeki batı zirvesinin korumasında, yeni imparatorluğun ünlü firavunlarının mumyaları dinleniyor, ruhları her sabah ebedî istirahatgâhlannın sırrında yeniden canlanıyordu.</p>

  <p class="block4">Hemen hemen tüm Mısırlılar için, Büyük Vadi'ye girebilmek imkânsız bir düştü. Oysa o, Paneb, sabrettiği, dayandığı sayısız engeli aşıp sağ ekibin üyesi olmayı başardığı için vadiye girebiliyordu.</p>

  <p class="block4">İri yapılı, ürkütücü vücutlu genç atleti görüp, o dev gibi ellerin olağanüstü ince ve belirgin çizgiler taşıyan resimler çizebileceği kimin aklına gelirdi ki? Güç ve zarafet Paneb'de toplanmış gibiydi, ama henüz çıraktı öğrenmesi gereken çok şey vardı.</p>

  <p class="block4">Bu düşünce, güç işler karşısında gerilememesiyle bilinen Paneb'i heyecanlandırıyordu. Büyük Ramses'in mezarını bitirme çalışmalarının başından beri, çizimci ve ressam meslektaşları ona boya taşıtmış, fırçaları ve öteki malzemeyi getirip götürmesini istemişlerdi. Duvarlarını yukarıdan aşağıya inen dev kayaların oluşturduğu, sadece dirençli taşların hayatta kalabildiği yasak vadinin içini görebildiği için taşıdıkları ona tüy gibi hafif geliyordu. Kusursuz mavi göğün altında kızıl yarlar açılıyor, güneş öğle saatinde, içinde ölüm ve yaşam sırlarının fokurdadığı kutsal kazanda tek bir gölgeye bile izin vermiyordu. İşte böyle kızgın yazlara, rüzgârın bozmadığı duru renklere tutkundu Cesur Paneb. Burada, bu sessiz ve sakin taş vadide kendini evindeymiş gibi hissediyordu.</p>

  <p class="block4">- Uyuyor musun Paneb?</p>

  <p class="block4">Ona böylesine seslenen sağ ekibin şefi, Lonca Ustabaşısı Suskun Nefer'den başkası değildi. Orta boylu, ince, kahverengi saçlı, gri yeşil gözlü, geniş alınlı, ciddi yüzlü, sakin konuşan, rahatlatıcı biriydi. Ustabaşılıkta hiç gözü olmamakla birlikte, zanaatkarların tartışmasız önderi olması için on yıl yetmişti.</p>

  <p class="block4">Paneb ve Nefer Hakikat Meydanı'na kabul edilmeden önce tanışmışlar, biri diğerinin hayatını kurtarmış, o günden sonra da Nefer Paneb'in gösterdiği cesareti unutamamıştı. Yontucuların izinden giden Nefer hızla yükselmiş, Altın Evi' ne girmiş, orada da Büyük Eser'in maddeye aktarıp canlandırmakla görevlendirildiği sırrını öğrenmişti.</p>

  <p class="block4">- Küçükken, diye söze girişti Paneb. Kusursuz bir dünya düşlüyordum, ama insanlarla karşılaşmam uzun sürmedi. İnsanlarla karşılaştığında, nefes alacak zamanın kalmaz: her an boğuşman gerekir. En ufak bir güçsüzlük göster, tepene binip ezerler. Ama şimdi, şimdi böyle kusursuz bir dünyanın var olduğunu biliyorum: loncamızın firavunların ebedî istirahatgâhlannı yontup süslediği bu vadi. İnsanın burada yeri yok, bizler gelip geçiciyiz, bence iyi olan da bu. Burada sadece ateşin sessizliği var, burayı tanımama fırsat verdiğin için teşekkür ediyorum.</p>

  <p class="block4">- Bana teşekkür etmen gerekmez. Sen benim dostum-sun, ama ben de bu ekibin şefiyim, sana ayrıcalık tanıyamam. Senden gelip burada çalışmanı istememin sebebi yeteneğinden başka bir şey değil.</p>

  <p class="block4">Şimdiye kadar taşıyıcı görevini üstlenmekle, içine girmesinin yasak olduğu Büyük Ramses'in mezarının önünde nöbetçilik yapmakla yetinmişti Paneb. Nefer'in sesinden, durumunun düzeleceği kanısına vardı.</p>

  <p class="block4">- Gün uzun ve yorucu olacak, diye konuştu beriki. Zamanımız daralıyor, son süsleri de Ramses'in vasiyetine uygun yapmak zorundayız. Kurtarıcı Şed sana son derecede önemli yeni bir görev verecek.</p>

  <p class="block4">Kurtarıcı Şed... Ekibin usta ressamı, çizimcilerin şefi, aşağılamanın, hor görmenin ta kendisi! Yıllar boyu Paneb'i görmezlikten gelmiş, onun gözünde Paneb diye biri yaşamı-yormuş gibi davranmışü. Ne var ki Cesur, Şed'in kral mezarlarını boyamak, süslemelerini yapmak için biçilmiş kaftan ve benzersiz bir yetenek olduğunu görerek gururunu gemledi.</p>

  <p class="block4">- Çok endişeli görünüyorsun, Nefer.</p>

  <p class="block4">- Bazılarına yetmiş günlük mumyalama süresi çok fazla geliyor, oysa bizim için çok kısa.</p>

  <p class="block4">- Anlamıyorum... Ramses'in mezarı uzun zaman önce bitirilmemiş miydi?</p>

  <p class="block4">- Özünde evet. Ama duvarları canlandıracak son işaretleri ve resimleri çizmek ve ışıktan vücudunun sonsuza dek oturacağı evi tamamlamak için kralın ölümü beklenir. Hiçbir hataya izin verilmez; ne acele edebilir ne de gecikebilir insan.</p>

  <p class="block4">- Ustabaşı olarak ilk görevinde, talihin sana cömert davrandı! Sana Büyük Ramses'ten çok daha mütevazı bir firavun verebilirdi... Ama hepimiz sana güveniyoruz.</p>

  <p class="block4">- Burada söz konusu olanın Hakikat Meydanı'nın geleceği olduğunun farkındayım. Yeni firavun babasının son evini beğenmezse, bizi yok etmeyi kararlaştıracaktır.</p>

  <p class="block4">- Merneptah hakkında neler söyleniyor?</p>

  <p class="block4">- Biz söylentilere kulak vermeden işimizi tamamlamaya çalışıyoruz. İşimizi doğru yaptıktan sonra neden endişelenelim ki?</p>

  <p class="block4">Otuz altı yaşındaki Nefer olgun, sakin, karşı konulmaz biriydi. Sesini yükseltmeye gerek bile duymadan, sadece ortada görünmesiyle loncanın sorunsuz çalışmasını sağlıyor, zanaatkarları yeteneklerini en iyi biçimde göstermeye itiyordu. Yapılan işin kusursuzluğuna ve küçük toplumun ahengini pekiştirmeye yönelik buyruklarını tartışmak kimsenin aklına bile gelmezdi. Kural altında yaşamakta zorlanan Paneb bile dostunun yönetimini hayranlıkla izliyor, onu Nefer'in emrinde çalışmaya gönderdikleri için Hakikat Meyda-nı'na karşı şükran duyuyordu.</p>

  <p class="block4">- Merneptah loncayı kaldırmaya karar verse ne hissederdin?</p>

  <p class="block4">- Geri dönülemeyecek bir yanlış yaptığını, hatta Mısır'ın refahını tehlikeye atmakta olduğunu anlatırdım ona.</p>

  <p class="block4">- Ya seni dinlemezse?</p>

  <p class="block4">- Eğer beni dinlemezse, firavun değil, zorba demektir. O takdirde uygarlığımızın geleceği uzun sürmez.</p>

  <p class="block4">Üç çizimci, Kararlı Gau, Çakal Unes ve Pişkin Somun Pay, Paneb'in ayaklan dibine parlak renkli boya topakları ile pişmiş toprak ve bakırdan yapılmış küçük kaplar bıraktı.</p>

  <p class="block4">- Bunları ne yapacağım?</p>

  <p class="block4">- Kurtarıcı Şed anlatır sana. Güneş insanın kellesini delip, geçiyor... Gölgede dursan daha iyi olmaz mı? dedi Krallar Vadisi'nin sıcağına bir türlü alışamayan Pişkin Somun Pay.</p>

  <p class="block4">- Üşütmek niyetinde değilim! diye şaka yaptı.</p>

  <p class="block4">Üç çizimci ağır adımlarla Büyük Ramses'in mezarının girişine yöneldi. Her zaman gülmeye, şaka yapmaya hazır Pişkin Somun Pay bile saygılı duruyordu. Arkadaşları gibi o da yapacağı ince işi düşünüyor olmalıydı.</p>

  <p class="block4">- Ya sen, Paneb, sen ne hissederdin?</p>

  <p class="block4">- Tatlı dil bir işe yaramazsa, silahımı alıp savaşırdım.</p>

  <p class="block4">- Firavuna, ordusuna ve polisine karşı?</p>

  <p class="block4">- Köyü yıkmak isteyen her kimse, ona karşı. Burası benim vatanım, ruhum oldu. Oysa hiç de iyi karşılanmamışım. On yıl kolay geçmedi.</p>

  <p class="block4">Nefer gülümsedi.</p>

  <p class="block4">- İnsanın karşısına çıkan hak ettiği ve aşabileceği engeller değil mi? Sonunda direnme gücünün benzersiz olduğuna inandıracaksın beni.</p>

  <p class="block4">- Saygısızlık etmek istemem ama, bazen benimle alay ediyormuşsun gibi geliyor.</p>

  <p class="block4">- Alay etmek, ustabaşılığın ayncalığı değil mi? Kurtancı Şed'in gelişi iki arkadaş arasındaki sürtüşmeyi kesti.</p>

  <p class="block4">Saçları ve ince bıyığı özenle düzeltilmiş, zarif, açık gri gözlü, kalkık burunlu, ince dudaklı bir adamdı Şed. Paneb'i alaylı gözlerle süzüp, ustabaşına döndü.</p>

  <p class="block4">- Çizimcilerim işe koyuldu mu?</p>

  <p class="block4">- Mezara az önce girdiler.</p>

  <p class="block4">- Zaman yetmeyecek, diye endişeleniyorum...</p>

  <p class="block4">- Süreyi aşmaya hakkımız yok, Şed. Paneb'i emrine bunun için veriyorum ya. Ressam gözlerini göğe kaldırdı.</p>

  <p class="block4">- Her şeyi öğretmem gerekecek bir çırak!</p>

  <p class="block4">- İyi bir öğretmen ol, sonra da yanıma gel.</p>

  <p class="block4">Nefer Büyük Ramses'in ebedî istirahatgâhına yönelirken, Kurtarıcı Şed de eline kırmızı tuğlaya benzeyen bir şey aldı.</p>

  <p class="block4">- Bunun ne olduğunu biliyor musun, Paneb?</p>

  <p class="block4">- Boya... Bu biçimiyle kullanılamayacak kadar sert bir boya. Ressam darbe yemiş gibiydi.</p>

  <p class="block4">- Korktuğum başıma geldi... Gözlerin görmekten âciz.</p>

  <h1 class="calibre3" id="sigil_toc_id_2">Altıncı bölüm</h1>

  <p class="block4">Büyük bir çaba harcayarak sükûnetini korumayı başardı Cesur Paneb. Eğer Kurtarıcı Şed hakaret etmek istiyorsa, buyursun, etsindi bakalım!</p>

  <p class="block4">- Boya, sadece bir malzeme değildir, dedi ressam iyun ya da "renk" sözcüğü, aynı zamanda "varlık", "deri" ve "saç'la eşanlamlıdır. Renk sayesinde bir sır çözülür ve görünürde hareketsiz madenden, sürekli hareket halinde bir yaratık olan insana kadar tüm doğa canlanır. Toprağın kızılına, palmiyenin parlak yeşiline, baharda tarlaların tatlı yeşiline, göğün mutlak mavisine, Nil'in baş döndürücü mavisine ya da güneşin altın rengine gerçekten baktın mı? O renkler, kimsenin farkına varmadığı sırlan öğretir. Oysa Hakikat Meydanı'na renkleri sağlayan bizzat firavundur, çünkü çizerlerin çizdiği şekillerin renklerle nasıl canlandıklarını ondan başka kimse bilmez. Koruyucu ilahımız Şu'dur bizim, yaratılışa harikalarını gösterme izni veren "ışıltılı hava". Mesleğim tarafsız olmamı önlüyor, ama renkten daha önemli bir şey olabilir mi?</p>

  <p class="block4">Paneb ayaklarının dibindeki ressam malzemesine başka bir gözle bakmaya başladı. Kurtarıcı Şed daha önce onunla hiç böyle konuşmamıştı.</p>

  <p class="block4">- Boyamadan önce, renkleri yaratman gerekir. Bunun için çok yetenekli olmalısın, oğlum! Başka zaman olsa, önümüzde aylar, hatta yıllar olurdu. Ne var ki Büyük Ramses, mezarından hayat fışkırmasını istedi, onun için inanılmaz miktarda canlı renge ihtiyacımız var. Nasıl yapılacağını göstereceğim sana, ben çalışırken durmaksızın renk yaratman gerekecek. Eğer beceremezsen, gecikmemizin, yani yıkılışımızın baş suçlusu olursun. Malzemeyi topla, sonra beni izle.</p>

  <p class="block4">- Nereye gidiyoruz?</p>

  <p class="block4">- Özel atölyeme.</p>

  <p class="block4">Kurtarıcı Şed, kayanın içindeki büyük girintiden yararlanmış, levhalarını, desteklerini ve kocaman kazanını yerleştirmişti. Bakır keskiler ile kabaca yontulmuş iki çıkıntı araşma gerilmiş beyaz bezin ardındaki raflarda en azından yüz kap, çeşitli boyda taslar ve testiler vardı.</p>

  <p class="block4">- Üç ayaklı iskemleye otur Paneb, kulaklarını da iyice aç. Boyalarımızı toz halini alana kadar öğütmemiz gereken minerallerden elde ederiz biz. Çıkan toza, içinde yüksek yapıştırıcı özellikleri olan tutkallı su ekleyeceksin. Boya yapımcısının bütün hüneri burada. Ne sıcak ne de soğuk sudan etkilenmeyecek, kayarım üzerindeki delikleri doldurup düzeltecek yumurta akı, yani albümin kullanacaksın. Tutkal da değerli bir yapıştırıcıdır, tıpkı şu zamk gibi. Kurtarıcı Şed bir yandan anlatıyor, bir yandan da sözünü ettiği malzemeyi göstermek için raftaki kapların kapaklarını açıyordu. Sanki yaptığı yemeğin tadına bakmak için can atan bir aşçı gibi.</p>

  <p class="block4">- Tutkalım kusursuz oldu! Kemik parçaları, kıkırdak, deri ve etin kaslı parçalarını kaynattım, karışımı kalıba döküp soğuttum, kalın bir merheme dönüştü. Kireç tozuyla karıştırdığım reçineyi hor görme sakın... Ama asıl buna bak!</p>

  <p class="block4">Ressam dikdörtgen biçimindeki toprak kabın kapağını açtı.</p>

  <p class="block4">- Tutkalların birbirine yapışmasını sağlamak ve boyalı yüzeyleri korumakta kullandığım balmumu. Acemi biri kırmızı boyayı doğrudan alçının üzerine sürer tabiî, ama değerli bir yapıştırıcı, gerçek zanaatkarın imzasıdır, unutma. Şimdi de sana en güzelini, gözdemi göstereceğim: akasya zamkı.</p>

  <p class="block4">Kurtarıcı Şed yavaş hareketlerle kaymaktaşından yapılmış bir kaba uzandı, acele etmeden kapa ğını açtı.</p>

  <p class="block4">- Akasya zamkı, resmin uzun ömürlü olmasını sağlar... Zaman resmi etkileyemez, zamkı da bozamaz. Bu zamk sayesinde resim ilk günkü gibi kalır, hava koşullarıyla sanki alay eder gibidir. "Seped" ya da "akasya dikeni" sözcüğü, aynı zamanda da "akıllı, kararlı" anlamına gelir; bu bitki güneşin hayat vermek için yararlandığı ışıklı güçlerden sayılır. Belki bir gün, akasyaya rastlarsın.</p>

  <p class="block4">Bir an için ressamın ruhu uzaklaştı, sanki çok eski anılara dalmış gibi kalakaldı Şed.</p>

  <p class="block4">- Ne anlatıyordum... Ah, evet, yapıştırıcılar! Tamam, işin özünü anladın... Şimdi renklere geçelim.</p>

  <p class="block4">O kadar soğuk ve mesafeli duran birinin böylesine heyecanlı, böylesine tutkulu olabileceğini nasıl tahmin edebilirdi Paneb? Kurtarıcı Şed, gözleri pırıl pırıl, elleri kolları durmaksızın hareket halindeki genç devin sevinçle girebilmesi için dünyasının kapılarını açmaktan mutlu görünüyordu.</p>

  <p class="block4">- Siyah renkten kolayı yok. Mutfaklarımızda kullanılan büyük kapların kenarındaki en ince kurum ile lambalara yapışmış is karasım toplarsın. Odunkömürü tozu da güzel bir siyah verir. Elimde biraz Sina manganezi de kaldı; bu rengi kullanırken dikkatli davran. Adı kem, "bitmiş, tamamlanmış, bütün" anlamına gelir, bu da siyahın bütün renklerin toplamı olduğunu anlatır. Osiris siyaha büründüğünde, tüm yeniden canlandırma güçlerini kendinde toplamış demektir.</p>

  <p class="block4">- Kemet ya da "toplam", Mısır'a verilen ad değil mi?</p>

  <p class="block4">- Evet, kara toprağı, varoluş, diriliş ve doğum imkânları veren siyah çamuru nedeniyle. Neşe, saflık ve sevinci simgeleyen beyazı bölgenin kirecini öğüterek elde edeceksin. Kireçtaşı ile odunkömürü ya da is karasını karıştırdığında gri olur. Kahverengi için, siyahın üzerine bir kat kırmızı geçersin; ya da doğal demir pasıyla alçıyı karıştırırsın. En güzel toprak rengine gelince, onu Dakle Vahası'nda da bulursun, ama burada yeterince var.</p>

  <p class="block4">- Ya kırmızı? diye sordu Paneb.</p>

  <p class="block4">- Ah, kırmızı! Korkutucu olduğu kadar çekici kırmızı... Çölün, şiddetin, hayati taşıyan kanın, gökteki ateşin, ruhları öte dünyaya götüren kayığın yelkeninin kırmızısı, yıkıcı iblislerin içeri girmesini önlemek için kapıların çevresine sürülen, Apofis'le savaşan Seth'in gözünü aydınlatan kırmızı... En sevdiğin renk, öyle değil mi? Kırmızıyı elde etmek için, burada bolca bulunan doğal demir pasını temizleyecek ya da sarı toprağı kavuracaksın. Sözünü ettiğim sarı toprak ya da kurumuş demir pası kolay bulunur. Ya çölün batısında ya da taş biçiminde, dağlarda. Bazen sarı zırnık da kullanırım, mineral halindeyken zehre dönüşmemiş doğal arsenik sülfatını. Küçük Asya'dan ya da Kızıldeniz'deki adacıklardan gelir, duvarları ilahların teni gibi altın panltılarıyla aydınlatan bu kırmızıdır.</p>

  <p class="block4">Kurtarıcı Şed fırçasını Paneb'i şaşkın bırakan bir boyaya batırdı, sonra da bir kireç parçasına kusursuz bir kelebek çizdi.</p>

  <p class="block4">- Pembe, diye açıkladı sonra. Kırmızı toprak ile alçıtaşı karışımından çıkar ve kadının zarafeti ile atın asaletini temsil eder. Tatmin oldun mu?</p>

  <p class="block4">- Hayır, dedi Paneb. Neden maviden ve yeşilden söz etmiyorsun?</p>

  <p class="block4">- Belki de sandığım kadar ahmak değilsin... Bazıları hâlâ göklerin gizemini ve hayatın gücünü anımsatan bu renkleri elde etmek için belirli minerallerin öğütülmesinin yeterli olacağına inanıyor. Ne var ki Hakikat Meydanı'na kabul edilmiş bir ressam, bu şekilde çalışamaz.</p>

  <p class="block4">Kurtarıcı Şed kazanın altındaki çalı çırpıyı tutuşturdu.</p>

  <p class="block4">- Doğa bize bütün maddeleri sunuyor, ressamın becerisi de bu maddeleri zamana yenilmeyecek renklere dönüştürmekten geçiyor. Mavi ve yeşile gelince, bu durumda işler çok daha güçleşir. Bütün hareketlerimi izle, belleğine kazı.</p>

  <p class="block4">Şed bir kalıba biraz silisli kum, kireç tozu, bakırtaşı, bir tutam göktaşı, sodyum karbonat ve bitki külü döktü.</p>

  <p class="block4">- Elimdeki kalıbı çok yüksek ısıda, 850 ile 1 100 derece arasında ısıtacağım. Ateşin sıcaklığını ayarlamak sana kalmış, ısıyla oynayarak turkuvaz ile lacivert arasındaki bütün mavileri elde edersin. Öğütme çok önemli, sakın unutma, parçalar ufaklıkça renk açılır. Tozlaşmış ve katılaşmış malzemeyi ikinci kez ısıtacak olursan, renk koyulaşır.</p>

  <p class="block4">- Peki, ya yeşil?</p>

  <p class="block4">- Mavi yapmak için kullandığın malzemenin aynısını kullanacaksın, ama oranlar değişik. Karbonatı çoğalt, bakırtaşı-nı azalt. Mavi sana hiçliği, yeşil de ruhun doğurganlığını hatırlatmalı. RenMendirilrniş toza gelince, topaklar halinde toplayacaksın, bazıları uzun, bazıları tabak gibi. Sonra da ben istedikçe vereceksin. Simyacılığımızın ilk adımlarını anlattım sana Paneb. Sanatımızı iyi anlarsan, öğrendiklerin doğruca loncamızın yüreğine götürür seni.</p>

  <p class="block4">Ocağın üzerine eğilmiş Şed, sanki kalıbın kendisiymiş gibi, bütün değişiklikleri, bütün oluşumları hissediyordu. Bu arada ressam, çırağına koyu maviden neredeyse saydam yeşile nasıl geçileceğini de öğretti.</p>

  <p class="block4">- Renk yapmaya hazır mısın Paneb?</p>

  <p class="block4">- Başka seçeneğim var mı?</p>

  <p class="block4">- Öğleden sonra kırmızıya, yarın sabah da maviye ihtiyacım olacak. Hammadde konusunda sıkıntı çekmeyeceğimizi umuyorum, ama yeni firavunun istediklerimizi sağlayacağı henüz kesin değil. Malzeme olmazsa, resim de olmaz...</p>

  <p class="block4">- İmkânsız!</p>

  <p class="block4">- Buna ne sen ne de ben karar veriyoruz oğlum. Bana kalırsa rüzgârın esmeye başladığı yön iyi değildi.</p>

  <p class="block4">Paneb tutkal ve akasya zamkı dolu kaplan merak ve ilgiyle ellemeye koyulmuştu.</p>

  <p class="block4">- Davranışınız şaşırtıyor beni... Bugüne kadar yüzüme bile bakmadınız, oysa şimdi bana sanatınızın sırlarını açıyorsunuz! Bu ani değişikliğin nedeni nedir?</p>

  <p class="block4">- Ustabaşı seni yetiştirme emri verdi, ben de itaat ediyorum. Ama başarılı olman imkânsız.</p>
</body>
</html>
