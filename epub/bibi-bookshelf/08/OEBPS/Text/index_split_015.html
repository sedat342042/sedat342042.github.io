<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_18">On sekizinci bölüm</h1>

  <p class="block4">- Hanımım kimseyi kabul etmiyor, dedi Abri'nin ikametgâhının kapıcısı.</p>

  <p class="block4">- Ben, Hakikat Meydanı'nın güvenliğinden sorumlu Şef Sobek'im, buraya da resmî bir görevle geldim.</p>

  <p class="block4">- Bu durumda... Bekleyin haber vereyim.</p>

  <p class="block4">Mezar kâtibinin iznini aldıktan, firavunun güvenliğinin de kusursuz biçimde sağlandığından emin olduktan sonra, Sobek dul kadınla konuşmanın daha fazla geciktirilmemesi gerektiğini düşünmüştü.</p>

  <p class="block4">Uzun boylu esmer kadın Nübyeliyi bahçede, bir palmiyenin gölgesinde kabul etti. Bütün canlılığını yitirmiş, bunalımın eşiğinde görünüyordu.</p>

  <p class="block4">- Polisler gelip ifademi aldılar bile, dedi kırık bir sesle. Felaket sırasında evde değildim, onun için size anlatabileceğim fazla bir şey yok. Tek bildiğim,</p>

  <p class="block4">köyün içinden alkış sesleri yükseldiğinde kocamın meslektaşlarının onun resmî kortejden aceleyle ayrıldığını gördükleri. Neden... Abri neden intihar etti?</p>

  <p class="block4">- Loncanın ustabaşısmın görevden alınması için çalıştı, ama başarılı olamadı.</p>

  <p class="block4">- Neden Hakikat Meydanı'na saldırmak istedi? Beni burada yalnız, yetişme çağında bir kız çocuğuyla yapayalnız bıraktı. Bir de utançla... Taşınması çok güç bir utançla... Böylesi bir cezayı hak edecek ne yaptım ben?</p>

  <p class="block4">- Size çok açık bir soru sormama izin verin: kocanızı herkesten iyi tanıyorsunuz, sizce intihar edebilecek birine benziyor muydu?</p>

  <p class="block4">Uzun boylu esmer kadın sarsılmış gibiydi.</p>

  <p class="block4">- Bütün bu karışıklığın içinde bu soruyu sormayı hiç düşünmemiştim... Oysa bunu sormakta bin kere haklısınız! Hayır, Abri kendi hayatına son verecek biri değildi. Kendine âşıktı, hem böyle bir cesaret gösteremezdi!</p>

  <p class="block4">Birden gerçeğe döndü.</p>

  <p class="block4">- Ama, öldü işte... Üstelik kararını açıklamak için bir mektup bırakarak. Sobek konuyu değiştirmeyi yeğledi.</p>

  <p class="block4">- Son günlerde... kocanız.... kuşkulu olarak adlandırabileceğiniz kişilerle görüştü mü?</p>

  <p class="block4">- Tabiî ki hayır! Teb'in tüm soylulanyla görüşürdü, görevi de bunu gerektiriyordu zaten; belediye başkanı olsun, yüksek memurlar, kâtipler olsun... İçlerinden en nefret ettiğim de şu sonradan görme Komutan Mehi, ama onu da pek seyrek görüyordu. Aslında hepsinden nefret ediyorum, en fazla da Abri'den! Tembelliği ve baştan savmacılığı yüzünden terfi edemedi. Oysa Per Ramessu'ya tayin olup bizi saraya sokmalıydı. Ancak gözleri Teb'den başka yer görmedi bir türlü...</p>

  <p class="block4">- Firavuna vermeyi tasarladığı dosyadan söz etmiş miydi?</p>

  <p class="block4">- Abri hiç işinden bahsetmezdi ki. Ne büyük utanç, ama ne büyük bir utanç bu, böylesine ölmek...</p>

  <p class="block4">Dul kadm hıçkırıklara boğulunca, Sobek çekilmek zorunda kaldı. Bu kısa görüşmeden rahatsız olmuştu. Eğer Abri'nin intiharı ustalıkla hazırlanmış bir cinayetse, onu böylesi şeytanî bir tuzağa düşüren becerikli katil kim olabilirdi? Ölen yönetici zayıf kişilikli, etki altında kalabilen, haddini aşmayacak biriydi. Başarısız olması durumunda çok şeyine mal olacak o dosyayı hazırlayan da Abri miydi?</p>

  <p class="block4">Sobek'in elinde somut kanıt yoktu, gelecek günler karanlık olacaktı, Merneptah'ın desteği bile Hakikat Meydanı'nı felaketten kurtaramazdı. İyi ama, Abri'nin ölümüyle birden kesintiye uğrayan izleri nasıl sürecekti?</p>

  <p class="block4">Boynuzlan ileride, hemcinsinin üzerine saldıran boğanın burnu kara, tüyleri de koyu renkti. Öteki yeterince çabuk dönememiş, karnından boynuzlanarak yere yıkılmıştı, kafasını ve arka ayaklarını sallıyor, umutsuzluk ve güçsüzlüğünü gösteriyordu.</p>

  <p class="block4">Trajedinin yerini komedi aldı. Beyaz ya da gri başlı, sivri gagalı bir kaz sürüsü hep birlikte bir yöne uçarken, içlerindeki bir disiplinsiz birden döndü, bütün bakışları üzerinde topladı.</p>

  <p class="block4">Zarafete gelince, mavimsi boynuzlu, kara gözlü, gri pembe vücutiu, neredeyse gerçekdışı incelikteki bilekleriyle bir ceylan gölgesinde buldu kendini. Paneb'in birinci sınıf üç büyük kireç parçası üzerine çizdiği ilk üç resim, böyleydi işte. Kurtarıcı Şed on beş dakikadan fazla bir süreden beri resimleri teker teker inceliyor, yine de çırağına düşüncesini belli edecek bir ifade sergilemiyordu.</p>

  <p class="block4">Birden, usta atölyenin kapısını açtı.</p>

  <p class="block4">Asaletle oturmuş, gururla bakan siyah-beyaz bir kedi meydan okur gibiydi.</p>

  <p class="block4">- Bu hayvana iyi bak Paneb, şimdiye kadar bakmadığın kadar dikkatle bak. Bu hayvanı bir mezar duvarına çizdiğinde, basit bir kedi olmayacak artık. Çizdiğin kedinin yaşam nehrinin sularını kurutmak isteyen ejderha Apofis'i doğramak için ışınlarını hançer gibi kullanan aydınlığa dönüşmesi gerek.</p>

  <p class="block4">- Bunun anlamı... benim resim çizebildiğimi düşündüğünüz mü?</p>

  <p class="block4">- Buradan çıkalım, göğe bak. Maviliklerin önünde kırlangıçlar uçuşuyordu.</p>

  <p class="block4">- Kralların ruhu bu kuşta canlanabilir. Tapınağın damına tünemiş bir kırlangıç çizdiğin zaman, ışığın zaferini betimleyeceksin. Ancak karelere bölme yöntemini kullanmadan iyi bir şeyler çizmen imkânsız.</p>

  <p class="block4">Paneb bati gömütündeki bir mezarda çalışan Kararlı Gau ile Pişkin Somun Pay'ın yanına doğru yürüyen Kurtarıcı Şed'i izledi.</p>

  <p class="block4">- Duvarın kaplamasını nasıl buldun Paneb? diye sordu Şed.</p>

  <p class="block4">Paneb duvara dokundu, önce çamur ve kırpılmış samanla iyice tesviye edildiğini, sonra da deliklerin kapanması için ince bir kireç tabakasıyla kaplandığını gördü. İkişer milimetrelik iki macun tabakası vardı, en üstteki tabaka boyayı taşıyacak kusursuzlukta görünüyordu.</p>

  <p class="block4">- Bana göre uygun, dedi Paneb.</p>

  <p class="block4">-Yanılıyorsun, dedi Şed. Gösterin ona, diye buyurdu Pay ile Gau'ya.</p>

  <p class="block4">Pişkin Somun Pay bir merdivene tırmandı. Kırmızı mürekkebe bandırılmış ince ipin bir ucu onun, öteki ucu da Gau'nun elindeydi. İpi duvarın bir parmak ötesinde iyice gergin tuttular, sonra Gau kendi elindeki ucu birden bırak-ü, ip duvara kırbaç gibi vurarak çok düz bir çizgi bırakü. İki ressam bu yöntemi birkaç kez tekrarladı, böylece duvarın üzerinde karelerden meydana gelmiş bir kafes oluştu.</p>

  <p class="block4">- Bu kafes resimden önce tamamlanmalı ki, her çizimde ahenkli bir orantı sağlanabilsin, diye açıkladı Şed. Ayakta duran biri için saçlardan boyuna kadar üç kare, boyundan dizlere kadar on, dizlerden ayak tabanlarına kadar da alü, toplam on dokuz kare. Oturan biri için, on beş kare.</p>

  <p class="block4">Kararlı Gau Paneb'e çeşitli konular için kullanılacak değişik oranlar anlattı, anlatırken de temel ilkenin göz ardı edilmemesi gerektiğinde ısrar etti: küçük boylu çizimler için sık kafes, büyük boyutlular için daha seyrek.</p>

  <p class="block4">- Duvara uy ama, hesaplarla kafanı karıştırma, dedi Şed. Sana oranları öğretecek olan elindir, çünkü sadece onun yaratıcı özgürlüğü vardır. Bir gün gerçek bir ressam olduğunda bu kafeslere ihtiyacın kalmayacak. Bu arada duvarı bozmadan bir kadın vücudu çizmeye çalış.</p>

  <p class="block4">Değişik kalınlıklarda iki kat oluşturmak gerçekten de incelik isteyen bir şeydi, ama Paneb istediği kadar oyalandı, nazik bir deriyi temsil edecek kırmızı beyaz bir doku oluşturdu, hafif bir elbise çizmek için birinci katin üzerine neredeyse şeffaf bir beyaz sürdü. Sonra renklerin parlaklığını korumak için resminin üzerine akasya zamkıyla hazırlanmış ince bir cila çekti.</p>

  <p class="block4">Pay ve Gau hayranlıktan dillerini yutmuştu, ama Kurtarıcı Şed pek etkilenmişe benzemiyordu.</p>

  <p class="block4">- Sol üst köşeye uçmak üzere olan bir şahin çiz , diye buyurdu. Yapılacak iş gerçekten de güçtü; dev adamın ellerindeki fırçalar, çok hassas aletler gibiydi. Renk başına bir fırça kullanarak öylesine canlılık dolu bir yırtıcı yarattı ki, kuş alçak tavanlı küçük odaya sığmayacak gibi görünüyordu.</p>

  <p class="block4">- Çizmen gereken, doğa değil, diye açıkladı Şed. Gerçeğin ötesini, gizli ve doğaüstü hayati göstermelisin. Mezar, köylülerin yorulmaksızın kusursuz hareketler yaptıkları, hiçbir şeyin bayatlayıp solmadığı, papirüsten yapılmış kırılgan kayıkların sakin kanallarda tehlikesizce dolaştığı, mutlu çiftin hiç yaşlanmadığı ebedî bir evdir... Canlandırmak zorunda olduğun, kişisel kaygılarının karartmayacağı bir ışık evreni. Yaptığın her resim, hayat sırrının bir yanını aydınlatsın. Yoksa, bir işe yaramaz.</p>

  <p class="block4">Kurtarıcı Şed siyah mürekkep kullanarak, şahinin beğenmediği pençesini düzeltti. Yüreği alevlenmeye başlayan Paneb de, hâlâ bir çırak olduğunu anlayıverdi birden. Ustanın gözü yırtıcı kuşun havalanmasını önleyen ayrıntıyı kaçırmamışti.</p>

  <p class="block4">- Bu mezarda yapılacak çok iş var, dedi Şed. Yine de gerekli becerilere sahip olduğundan kuşkuluyum.</p>

  <p class="block4">Paneb'in kanı kaynadı.</p>

  <p class="block4">- Öğrenecek hangi yöntem varsa öğreneceğim!</p>

  <p class="block4">- Sorun bu değil ki.</p>

  <p class="block4">- Peki ne yapmal ı yı m?</p>

  <p class="block4">- Bu soruya cevap vermelisin: yardımcım olmayı kabul ediyor musun?</p>
</body>
</html>
