<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_44">Kırk dördüncü bölüm</h1>

  <p class="block4">Güçlü Niyut'un yemek pişirme becerisi, özellikle de tavuk kızartması, yepyeni bir canlılık veriyordu Kenhir'e. Güçlü Niyut evin işleriyle ilgilenmeye başlayalı beri, mezar defterini tutacak, Krallar Vadisindeki çalışmaları izleyecek ve edebiyat çalışmalarını sürdürecek gücü buluyordu kendinde. Büyük Ramses'in doğaüstü gücünü işlediği Kadeş Savaşi'ndan sonra batı yakasında tapınak yaptırmış kralların listesini çıkarmaya, bir yandan da XVIII. Sülale'nin tarihçesinde son düzeltmeleri yapmaya koyulmuştu. Şiiri, bilgiyi ve sembolleri birbirlerine karıştırarak, oğlu olmak bahtına eriştiği olağanüstü uygarlığın çeşitli boyutlarını canlandırmaya çalışıyordu.</p>

  <p class="block4">- Bir ziyaretçiniz var, dedi genç hizmetçi.</p>

  <p class="block4">- Yok, hayır, şimdi değil! Yazı yazdığımı görmüyor mu-un?</p>

  <p class="block4">- Yani Suskun Nefer'i geri mi çevireyim?</p>

  <p class="block4">- Tabiî ki hayır. Gelsin.</p>

  <p class="block4">Her zaman sakinliğiyle tanınan ustabaşı gergin görünüyordu.</p>

  <p class="block4">- Yontucu kalemi yapmamız için gerekli bakırı getiren eşek kervanı geldi, dedi.</p>

  <p class="block4">- Harika bir haber! Yarın bekliyorduk oysa.</p>

  <p class="block4">- Eşekler geldi, ama bakır yok.</p>

  <p class="block4">- İmkânsız!</p>

  <p class="block4">- Gelin de kendi gözlerinizle görün.</p>

  <p class="block4">Mezar kâtibi çalışmasını yarıda bıraktı ve Suskun Nefer'le birlikte köyün ana kapısına gittiler.</p>

  <p class="block4">Yolculuk hasırının üzerine oturmuş olan eşekçibaşı, yapacak hiçbir şeyi olmayan Obed'le konuşuyordu.</p>

  <p class="block4">- Bize getirmen gereken bakın ne yaptın? diye sordu Kenhir.</p>

  <p class="block4">- Koptos polisi kervanı denetledi, yükünün uygun olmadığına karar verdi. Buraya gelme emri aldığımdan, geldim işte. Başımın derde girmesini istemiyorum... Görev belgemi imzalayın da Teb'e geri döneyim.</p>

  <p class="block4">- Uygun değilmiş... Peki ama neden uygun değilmiş?</p>

  <p class="block4">- Ben hiçbir şey bilmiyorum! İmzalayacak mısınız? Kenhir istenen imzayı attı, kervan sala yetişmek için yardımcıların bölgesinden ayrıldı.</p>

  <p class="block4">- Ya ben, ben ne yapacağım? diye sordu ellerini beline dayamış demirci. Elimde malzeme olmazsa, parmaklarımı çeviririm, daha iyi!</p>

  <p class="block4">- Bileyeceğin kazmalar ile murçlar var, dedi Nefer. Yontucular malzemeyi getirir.</p>

  <p class="block4">Mezar kâtibi ile ustabaşı uzaklaştı.</p>

  <p class="block4">- Eğer gerekli bakır iki aydan daha kısa sürede burada olmazsa, yeterli sayıda hassas aletimiz kalmayacağı için inşaata ara vermek zorunda kalırız, dedi Suskun.</p>

  <p class="block4">- Böylesi bir şey başımıza ilk kez gelmiyor, diye hatırlattı Kenhir. Ama bu kez en olmayacak zamanı buldu. Tek bir çözüm yolu görebiliyorum: Mehi'ye haber vermek.</p>

  <p class="block4">Batı yakası yönetim binası gerçek bir karınca yuvasına benziyordu. Ellerinde acil haberlerle kâtipler giriyor, diğerleri yönetimin talimatını memurlara iletmek için koşarak çıkıyor, kimileri şikâyetçi vergi mükelleflerini ya da kadastroya itiraz eden köylüleri kabul ediyor veya taşınan mallardan alınan örnekleri inceliyordu.</p>

  <p class="block4">Eli sopalı bir polis Kenhir'e seslendi.</p>

  <p class="block4">- Sen kimsin?</p>

  <p class="block4">- Mezar kâtibi. Hemen başyöneüciyle görüşmem gerek. Böylesi bir ayrıcalık isteyen kendini bilmezler yok değildi</p>

  <p class="block4">hani, polis de böylelerini onları kabul etmeden önce epey bekleten bir kâtibe gönderiyordu. Ama bu kez karşısındaki her türlü saygıyı hak ediyor gibiydi.</p>

  <p class="block4">- Beni izleyin, lütfen.</p>

  <p class="block4">Polis Kenhir'i başyöneticinin seçkin konuklarını kabul ettiği merkez binaya götürdü. Özel sekreter mezar kâtibinin geldiği konusunda uyarıldı, zaman geçirmeden amirine haber verdi, başyönetici konuğunu karşılamaya çıktı.</p>

  <p class="block4">- Sevgili Kenhir, sizi yeniden gördüğüm için çok mutluyum! Yoksa hizmetime ihtiyacınız mı var?</p>

  <p class="block4">- Galiba.</p>

  <p class="block4">- Öyleyse rica ederim içeri girin.</p>

  <p class="block4">Değerli ağaçlardan yapılmış eşyalar, bir sürü kandil, papirüs ve ahşap levhalar için raflar, su ve bira testileri... Mehi'nin yazıhanesi rahat olduğu kadar görkemliydi de.</p>

  <p class="block4">- Lütfen oturun.</p>

  <p class="block4">- Acelem var, o yüzden doğruca konuya girmek istiyorum.</p>

  <p class="block4">- Önemli bir sorun mu?</p>

  <p class="block4">- Hakikat Meydanına getirilmesi gereken bir parti bakıra, Koptos'ta el konmuş.</p>

  <p class="block4">- Hangi sebeple? diye sordu Mehi şaşkınlıkla.</p>

  <p class="block4">- Uygunsuzluk.</p>

  <p class="block4">- Başka ayrıntı bilmiyor musunuz?</p>

  <p class="block4">- Maalesef hayır. O bakır bazı aletlerin yapımında kullanılıp işlerin devamına yarayacağı için, lonca açısından son derecede önemli.</p>

  <p class="block4">- Anlıyorum, anlıyorum... Ama bu olaydan haberdar edilmem gerekirdi!</p>

  <p class="block4">- Haberiniz yok mu yani?</p>

  <p class="block4">- Eğer haberim olsaydı, Sevgili Kenhir, zaman geçirmeden bu hatayı engellerdim! Yardımcılarımdan birinin ağır bir hata işlediğini sanıyorum. Bana birkaç dakika verebilir misiniz? Bu işi aydınlatmak istiyorum.</p>

  <p class="block4">Mehi'nin gözlerindeki öfkeden, başyöneticinin habersiz yakalanmaktan hiç hoşlanmadığını anlamıştı Kenhir.</p>

  <p class="block4">Mehi elinde bir papirüsle paldır küldür döndüğünde, avludaki gölgeler uzamaya başlamıştı.</p>

  <p class="block4">- Bakır partisiyle ilgili bir anlaşmazlıktan söz eden bir belge yollanmış bana, ama Koptos bölgesi sorumlusu, acil olmayanların arasına koymuş. O memurun işine son verildiğini söylememe gerek yok sanırım. Bir taşra dairesine gidip mesleğini yeniden öğrenecek, birkaç yıl boyunca terfi etmemesi için gözümü üzerinden ayırmayacağım. Size özürlerimi sunuyorum Kenhir, yanımda çalışanlar ne kadar kusurlu olursa olsun, bütün sorumluluğun bende olduğunu kabul ediyorum.</p>

  <p class="block4">- O partinin neden uygunsuz bulunduğunu öğrendiniz mi?</p>

  <p class="block4">- Aptalca bir yönetim hatası... Maden işletmesinin patronu nakliye bildirgesini yanlış doldurmuş, Koptos polisi de bir kaçakçılıkla karşı karşıya olduğunu sanıp, aylarca sürebilecek bir soruşturma açmış.</p>

  <p class="block4">- Aylarca mı! Felaket olur bu... Ne yapabilirsiniz?</p>

  <p class="block4">- İyi seçilmiş kelimelerle ağır bir şikâyet mektubu yazıp Koptos polisinden bakırı hemen Teb'e göndermelerini istemek.</p>

  <p class="block4">- Böyle bir girişim sonuç verir mi? Mehi'nin yüzü asıldı.</p>

  <p class="block4">- Belki, ama emin değilim... En önemlisi, bu, soruşturmanın devam etmesini önlemeyecektir.</p>

  <p class="block4">- Başka bir parti bakır bulunamaz mı?</p>

  <p class="block4">- İmkânsız. Size ayrılan bu partiydi, başka bir mal değil. Kotalar oldukça katı bir biçimde belirleniyor, bu durumu değiştiremem.</p>

  <p class="block4">- Burada söz konusu olan Hakikat Meydanı, diye hatırlattı Kenhir. Özel bir izin alınamaz mı?</p>

  <p class="block4">- İş bende bitseydi çoktan yapmıştık bunu! Ama karar, karmaşıklığını iyi bildiğiniz yönetime bağlı.</p>

  <p class="block4">- Demek kötü haberi ustabaşına vermekten başka yapacağım bir şey kalmadı, dedi Kenhir.</p>

  <p class="block4">- Belki bir çözüm yolu daha vardır, dedi Mehi.</p>

  <p class="block4">- Hangisi?</p>

  <p class="block4">- Benim bizzat Koptos'a gitmem. Orada yöneticileri bulur, görüşümüzü açıklarım. Başarı kesin değil, ama inanın bana onlara anlatmak için elimden geleni yaparım. Mehi çelişki nedeninin yazılı olduğu papirüsü yeniden yuvarladı, askerî adımlarla kapıya yöneldi.</p>

  <p class="block4">- Hemen yola çıkıyorum, dedi. Umarım, elim boş dönmem.</p>

  <p class="block4">- Ne sonuç alırsanız alın Mehi, lonca size müteşekkir kalacaktır.</p>

  <p class="block4">- Görevim onları korumak değil mi? Sohbetimizi kısa kestiğim için bağışlayın beni, ama kaybedecek bir dakikam bile yok.</p>

  <p class="block4">Koşar adım avluya inen Mehi, savaş arabasının sürücüsüne seslendi, dizginleri eline aldı, özenle hazırladığı planının böyle başarılı gelişmesinden mutlu, yola koyuldu. Neden olduğu sorunu çözmekte hiçbir güçlük çekmeyecek, üstelik zanaatkarların da kurtarıcısı olarak görülecekti.</p>

  <p class="block4">Anlaşılan Kenhir hiçbir şeyden kuşkulanmamıştı. Mehi inanılmaz bir ustalıkla oynamıştı rolünü ve mezar kâtibini tuzağa düşürmüştü. Ustabaşına da generali Hakikat Mey-danı'nm en iyi koruyucusu olarak anlatacak, loncanın imdadına koşmak için yazıhanesinden ayrılmakta tereddüt etmediğini söyleyecekti. Vazgeçilmez bakırı taşıyan kervanın başında Teb'e döndüğünde de, bir kahraman gibi karşılanacaktı Mehi.</p>
</body>
</html>
