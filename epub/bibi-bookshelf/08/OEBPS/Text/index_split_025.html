<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_28">Yirmi sekizinci bölüm</h1>

  <p class="block4">Mezar kâtibinin gözleri düşmanca bakıyordu.</p>

  <p class="block4">- Bu dediğiniz kesinlikle imkânsız, ustabaşının kimliği gizli kalmalıdır. Mehi uşağı çağırdı, aynı hasattan ikinci bir testi Harge şarabı getirilmesini buyurdu.</p>

  <p class="block4">- Bu söylediğiniz, en azından kural olarak doğru. Ama firavunun Hakikat Meydanı'na yaptığı resmî ziyaret sırasında köyün dışında bekleyen herkes alkışları, tezahüratı, Merneptah ve... Nefer adlarını duydu. Nefer'in kraliyet çifti tarafından ustabaşılığa layık görüldüğünü, yönetimiyle</p>

  <p class="block4">görevlendirildiğiniz loncanın gerçek önderi olduğunu herkes biliyor. Sizi hemen rahatlatayım; köyün duvarlarını aşmayı başaran bu iki küçük sırdan başka hiçbir bilgi sızmadı dışarıya.</p>

  <p class="block4">- Ustabaşıyla tanışmayı neden istiyorsunuz?</p>

  <p class="block4">- Bir yönetim sorununu çözmemde yardımcı olabileceğini düşünüyorum.</p>

  <p class="block4">- Ben bu konu için daha uygun değil miyim?</p>

  <p class="block4">- Korkarım hayır, sevgili Kenhir, çünkü bu ciddi sorunun bir de teknik yanı var, uygun karan sadece Hakikat Meyda-nı'nın ustabaşısı verebilir, diye düşünüyorum. Ne yazık ki, çok gizli bir dosyadan söz ettiğim için size daha fazlasını söyleyemiyorum. Belki Nefer size dosyadan bahsetmek ister, bu onun bileceği bir şey.</p>

  <p class="block4">- Biliyorsunuz, davetinizi kabul etmeyebilir.</p>

  <p class="block4">- Biliyorum tabiî, bu nedenle beni desteklemenizi rica ediyorum. Eğer onun düşüncesini öğrenemezsem, çok güç durumda kalacağımdan korkuyorum. Önerilecek çözümler konusunda en küçük bir fikrim yok, oysa onun her şeyi bildiğini düşünüyorum. Benim adıma ricacı olmayı kabul ediyor musunuz?</p>

  <p class="block4">- Kabul ediyorum, ama size söz veremem. Karar onun,</p>

  <p class="block4">- Size minnettarım Kenhir.</p>

  <p class="block4">- Bu ikinci testinin birincisinden de güzel olduğunu sanıyorum.</p>

  <p class="block4">- İyi ya işte, loncanın şanının yayılması onuruna bitirelim testiyi! Mezar kâtibi gidince Serketa gelip kocasının dizleri dibine oturdu.</p>

  <p class="block4">- İlginç sohbetinizin tek kelimesini bile kaçırmadım.</p>

  <p class="block4">- Kenhir hakkında ne düşünüyorsun, tatlı sevgilim?</p>

  <p class="block4">- İnatçı, kuşkucu, rüşvete alıştınlması güç yaşlı bir iş karıştırıcı. O salak Abri onunla başa çıkamazmış zaten.</p>

  <p class="block4">- Sence onu inandırabildim mi?</p>

  <p class="block4">- İnandırdın ve endişelendirdin. Bu kadar beğendiği şaraptan son testiyi armağan etmeyi önermemekle de akıllılık ettin. Ona rüşvet teklif edip etmeyeceğini anlamak için sana küçük bir tuzak kurdu. Kenhir'in büyük sırlara ortak olduğunu sanmam, ama loncayı tırnaklarıyla savunacağmdan eminim.</p>

  <p class="block4">- Endişelendirdim mi?</p>

  <p class="block4">- Hakikat Meydanı üzerinde resmen hiçbir yetkin olmasa da, senin Abri kadar güçsüz olmadığını gördü. Ama gösterdiğin kararlılık sanırım onu rahatlattı. Senin gibi bir koruyucuyu kim istemez?</p>

  <p class="block4">- Samimi ol, tatlı sevgilim. Bu yaşlı kâtipten kurtulmamız gerektiğini düşünüyor musun?</p>

  <p class="block4">- Sakın ha! Onu iyice tanımamız gerek, bu yüzden de mümkün olduğunca uzun süre o görevde kalması için elinden geleni yapmanı öneririm. Eğer onu ortadan kaldırırsam, ki hiç kolay olmaz bu, yerine hemen biri atanır biz de anlaşması çok daha zor olan biriyle karşı karşıya kalabiliriz. Kenhir'in zayıf noktaları olduğuna, bu noktalardan yararlanabileceğimize eminim. Mehi karısının saçlarını kavradı.</p>

  <p class="block4">- Beni ikna ettin. Farkına varmasa da, mezar kâtibi müttefikimiz olacak.</p>

  <p class="block4">Halat Kasa hastalanan öküzünü görmeye gitmişti, Burun Fened kayınpederi için bir tabure, Somurtkan Karo ninesi için bir çamaşır sandığı, Cömert Didya yeğenine küçük bir masa yapıyor, sağ ekibin diğer zanaatkarları da dışarısı için çeşitli işlerle uğraşıyordu.</p>

  <p class="block4">Ustabaşınm mezarın hemen kıyısında, kuzey tepesinin yamacındaki lonca salonunda topladığı zanaatkarların tümü, taş sıralara oturmadan önce yıkanıp arınmıştı. Doğuda, kendinden önceki sağ ekip şeflerinin kullandıkları sandalyeye oturdu Nefer. Bakışları, zanaatkarların yürekleri ile ellerine hayat veren yaratıcı güç kdya ayrıldığı için sonsuza dek insanlara yasaklanmış koltukta bir an durakladı.</p>

  <p class="block4">- Size bir önerim var, dedi ustabaşı. Hoşunuza gitmeyebilir ama iki şeyi, Krallar Vadisi'nde Firavun Merneptah'ın ebedî istirahatgâhının yapımı ile milyon yıllık tapınağının önemini hatırlatmak istiyorum. Tüm güçlerimizi bu iki önemli işte yoğunlaştıracağımızı düşünürsek, dışarıya iş yapmaya bir süre ara vermenizi isteyeceğim.</p>

  <p class="block4">Bu açıklamayı yoğun bir sessizlik izledi. Sessizliği ilk Somurtkan Karo bozdu.</p>

  <p class="block4">- Dışarıya iş yapmak, daha önce hiç tartışılmamış eski bir gelenektir... Bu işlerle ücretimizi artırıyor, ailelerimizin refahını sağlıyoruz.</p>

  <p class="block4">- Bunun bilincindeyim, ama gücümüzü daha fazla dağıtamayacağımızı kabul etmek zorundasınız.</p>

  <p class="block4">- Böylesine bir katılığın anlamı ne? diye sordu Halat Kasa. Ek işlerimizi sürdürürken, öteki görevlerimizi de yavaş yavaş yerine getiririz.</p>

  <p class="block4">- Bu dediklerin iki nedenle imkânsız, diye itiraz etti ustabaşı. Her şeyden önce, daha fazla zaman kaybetmemeliyiz.</p>

  <p class="block4">- Firavunun yaşı nedeniyle mi? diye sordu Güçlü Naht.</p>

  <p class="block4">- Evet, o da var. Size doğruyu söylemenin bir sakıncası yok: Merneptah'tan sonrasının kolay olmayacağı anlaşılı-yor, karışıklıklar çıkabilir, çok az zamanımız kalmış gibi hareket etmeliyiz.</p>

  <p class="block4">- Per Ramessu'da bulunan saraydaki gelişmeler hakkında kesin bilgiler var mı elinde? diye sordu Kararlı Gau.</p>

  <p class="block4">- Maalesef yok, yine de sizden söylediklerime güvenmenizi istiyorum. Genelde acele etmekten hoşlanmam, mezan ve tapmağı tasarlayıp yaparken acele etmek zorunda kalmamayı ben de isterdim, ama böyle bir imkânımız olacağmdan kuşkuluyum. İkinci nedenime gelince, bu söyleyeceklerim görevimizin doğasıyla ilgili; bizler Büyük Ramses'in mezarın da da çalıştık ama bu mezarın bütün önemli işleri daha önce yapılmıştı. Memeptah'ın mezarı, bundan önceki anıtlar gibi sonsuza kadar yaşayacak ve bu hep birlikte yaratacağımız ilk kral mezarı olacak. Tapmağa gelince, kralın ka'sıru koruyacağından, kusursuz bir çalışma gerektirecek. Üstlendiğimiz görev heyecan verici, ama hiç kolay olmayacak; işte bu yüzden hepinizden olağanüstü bir gayret bekliyorum. Hakikat Meydanı'nın gerekliliğini bir kez daha kanıtlamak için, bizlere yeteneklerimizi aşan işler çıkarmak düşüyor.</p>

  <p class="block4">- Söylentiye göre, izin sürelerimizin kısaltılması düşünülüyormuş, diye araya girdi Pişkin Somun Pay. Eğer bu doğruysa kanlarımız çok sıkılacak.</p>

  <p class="block4">- İhtiyaç kural doğurur, dedi ustabaşı.</p>

  <p class="block4">- Dışardan gelen işleri kabul etmemenin üstüne bir de izin günlerinden de fedakârlık edeceksek, hayat çekilmez olur, diye sızlandı Çakal Unes.</p>

  <p class="block4">- Mezar kâtibi önerimi kabul ederek, fazla mesai ücreti almanızı onayladı.</p>

  <p class="block4">- Daha az boş zaman, daha az eğlence, aileyle daha az ilgilenmek, dışarıya daha az çıkmak demektir, diye yakınmayı sürdürdü Uneş.</p>

  <p class="block4">Öteki iki çizimci ile Neşeli Renupe ve Somurtkan Karo da onayladılar Uneş'i.</p>

  <p class="block4">- Acınacak bir durum! diye patladı Paneb. Ustabaşı sizleri heyecan verici bir maceraya, Mısır toprağmda gerçekleştirilecek en mükemmel esere katılmaya davet ediyor, sizlerse tembellikten başka bir şey düşünmeden, kaybedeceğiniz parayı ileri sürüp sızlanıyorsunuz! Ne güzel bir ekip bu böyle... Gerçekten denize mi açılmak istiyorsunuz, yoksa ılık rüzgârın altında sonsuza dek limanda pineklemekten mi yanaşınız? Eğer gemi gerçekten böylesine eski, böylesine yıpran-rnış ve ruhsuzsa, bırakın batsm. Daha iyi olur! Sağ ekip üyelerinden çoğu bembeyaz olmuştu; yüzleri kıpkırmızı olan Pişkin Somun Pay ile Neşeli Renupe dışında.</p>

  <p class="block4">- Bizimle böyle konuşmaya haklan yok, dedi Aslan Userhat.</p>

  <p class="block4">- Sizin de çalışmaktan çok saatleri sayan, hayattaki tek amaçlan öğleden sonra şekerlemesini uzatmak olan devlet işçisi gibi davranmaya hakkınız yok! Eğer böyle devam ederseniz, Hakikat Meydanı yakında yok olur.</p>

  <p class="block4">Kurtarıcı Şed söz istedi.</p>

  <p class="block4">- Yardımcım diplomasi kurallarından habersiz, kendini ifade biçimi de zenginlikten yoksun ama, aslına bakıldığında haksız değil. Büyük Ramses'in uzun ve mutlu iktidan sırasında, kolaya kaçma isteğimizin de etkisiyle, yöntemlerimiz ve bilgimizle yetinerek yaşadık. Bugün artık gündelik çalışmalara saplanıp kaldığımız için, kral mezanyla milyon yıllık tapmak yapımı tehlikeli ve korkutucu görevler gibi geliyor bizlere. Oysa hep birlikte Büyük Eser'i gerçekleştirme fırsatıyla karşı karşıyayız. Böylesi bir fırsat karşısında, bizi izleyen atalarımıza ve loncaya layık olmayan davranışlarda mı bulunacağız? Ustabaşı karar versin, biz uyarız.</p>

  <p class="block4">Ekip, ressamın önerisini oybirliğiyle kabul etti.</p>
</body>
</html>
