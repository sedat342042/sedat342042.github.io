<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_38">Otuz sekizinci bölüm</h1>

  <p class="block4">Paneb karşısındaki herifi seve seve Doğabilirdi, ama Ken-hir'in emirlerini dinlemezlik edemezdi, hele görüşmeyi düşünüp meraklandığında hiç. O yüzden, onu ailesinden uzaklaştırdığı için üzülür görünmesinden nefret ettiği İmuni'nin peşine düştü.</p>

  <p class="block4">- Seni uyarıyorum, Paneb, mezar kâtibi son derecede gergin.</p>

  <p class="block4">- Demek bir değişiklik yok.</p>

  <p class="block4">- Eğer senin yüzündense, yerinde olmak istemezdim.</p>

  <p class="block4">- Endişelenme İmuni.</p>

  <p class="block4">Büyük adımlarla yürüyerek kâtip yardımcısını koşmak zorunda bıraktı. Güçlü Niyut Kenhir'in güzel evini süpürüyordu.</p>

  <p class="block4">- Seni bekliyor, dedi Paneb'e.</p>

  <p class="block4">İmuni de içeri girmeye yeltendi, ama Niyut süpürgesiyle engelledi onu.</p>

  <p class="block4">- Hayır, "Sadece Paneb, başkası yok" dedi mezar kâtibi. Öfkelenen İmuni dönüp giderken, Cesur, ustabaşı ile bilge kadının bulunduğu çalışma odasına girdi. Mezar kâtibi, bu kez gerçekten çok düşünceli görünüyordu.</p>

  <p class="block4">- Size büyük bir felaketten bahsetmeden önce, açıklayacaklarımı kimseye tekrarlamayacağınıza dair söz vermenizi istiyorum.</p>

  <p class="block4">Nefer, Işık ve Paneb söz verdi.</p>

  <p class="block4">- En değerli aletlerimiz, bir anahtarının bende, birinin de ustabaşında bulunduğu güvenli bir odada saklanıyor, diye anlattı Kenhir. Hırsızlıkları önlemek için, III. Amenofis döneminde bir marangozun geliştirdiği kilit sistemini kullandık.</p>

  <p class="block4">- Hırsızlıklar mı? diye şaşırdı Paneb. Burada, köyde, hırsızlık?</p>

  <p class="block4">- İnsan her yerde insandır, bunun kanıtını biraz önce gördüm; birisi aletleri sakladığımız odaya girmeye çalışmış.</p>

  <p class="block4">- İnanılır gibi değil...</p>

  <p class="block4">- Maalesef! Çalışmış. Hırsız mezar mührünü bastığım kil parçasını kırmış, sonra da ilk ahşap direği kesmeye çalışmış. O sırada ikinci kilidi harekete geçirdiğini anlayıp, üçüncüsünün de olabileceğini düşünmüş. Yakalanmaktan korkarak vazgeçmiş. Ama bıraktığı izler çok belirgin.</p>

  <p class="block4">- Bunları söyleyen mezar kâtibi olmasa, duyduklarımın tek kelimesine inanmazdım, dedi ustabaşı. Artık gerçekle yüz yüzeyiz; aramızda namussuz bir zanaatkar var. Ya da en azından loncanın ortak malını çalacak kadar hırslı biri.</p>

  <p class="block4">- Bu çok ağır bir suç, dedi Kenhir. Şef Sobek'e haber vermemiz gerekmez mi?</p>

  <p class="block4">- Bu iş sadece bizi ilgilendiriyor! diye itiraz etti Paneb. Bir dış müdahale olmadan, kendi aramızda halledelim.</p>

  <p class="block4">-Yalnız üçünüze güveniyorum, dedi mezar kâtibi. Ustabaşı ile bilge kadm loncanın annesi ile babasıdır; sana gelince Paneb, hırsızlık girişimi sırasında köyde bile değildin. -Tuti de yoktu...</p>

  <p class="block4">- Doğru ama hırsızın suç ortağı olabilir.</p>

  <p class="block4">- Ya ben?</p>

  <p class="block4">- Bir hırsıza asla yardım etmezdin.</p>

  <p class="block4">- Belki de bu konuyu fazla büyütmemek gerekir, dedi Nefer. Bir suç girişiminde bulunulduğu kuşku götürmez, ama suçlunun buna bir daha cesaret edemeyeceğine inanıyorum.</p>

  <p class="block4">- Fazla iyimser değil misin? diye sordu Kenhir.</p>

  <p class="block4">- Yarın, sol ekibin şefiyle görüştükten sonra, tüm sağ ekibi toplayıp iki büyük şantiyedeki işleri dağıtacağım. Üzerimize aldığımız eserin büyüklüğünün herkesin ruhunu yücelteceğine inanmak istiyorum.</p>

  <p class="block4">"Göğe dokunabilmek için, Nefer gibi insanlar gerek" diye düşündü Kenhir. "Ayakların yere basması için de, benim gibiler."</p>

  <p class="block4">- Bilge kadın ne düşünüyor? diye sordu.</p>

  <p class="block4">- Büyük Eser'e güvenmek ve insanlara karşı gözü açık durmak.</p>

  <p class="block4">Paneb önce bir gölette oluşturulan, balıkçıların lonca için tatlı su levreği, kefal, alabalık ve rnırmır yetiştirdiği livara gitti. Zanaatkarlar bu yöntemle istedikleri kadar taze balık yiyebileceklerinden kuşku duymuyorlardı. Her mevsim tazeliklerini koruyan söğütler ile firavunincirlerinin çevrelediği Hakikat Meydanı livan, batı yakası yöneticiliğince ciddiyetle denetleniyordu. Göletin hemen yanında balıkçıların tuz deposu vardı. Güzel balıkları boydan boya yarıyorlar, içlerini boşaltıp güneşte kuruttuktan sonra tuzluyorlardı. Tavalık ve küçük balıklar sepetlere yerleştirilirken, büyükleri iki hamal tarafından taşınan sırıklara asılıyordu.</p>

  <p class="block4">Paneb, keskin bıçağıyla dev gibi bir tatlı su levreğine girişmeye hazırlanan balıkçıya yöneldi. Balıkçının arkadaşı da yumurta ve tuzlu ketalden nefis bir yemek hazırlıyordu.</p>

  <p class="block4">- Selam dostum. Ben Lekesiz Uabet'in kocası Paneb'im. Oğlumun sütannesi için bana bir sepet taze balık ile bir testi dolusu salamura gerek.</p>

  <p class="block4">- Kim olursan ol sana balık yok. Bize verilen emir kesin. Balık köy livarına teslim edilecek ve her gelen balık kâtip yardımcısına bildirilecek. Zanaatkara doğrudan balık vermek yasak.</p>

  <p class="block4">- Sütanne için de mi yasak?</p>

  <p class="block4">- Herkese yasak.</p>

  <p class="block4">Paneb balıkçı ile yardımcılarını korkutup kaçırabileceğini düşündü, ama köy için elinden geleni yapan bu sakin topluluğu kanştırmamayı tercih etti.</p>

  <p class="block4">- Nehre kadar git, diye konuştu balıkçı. Oradaki balıkçılar daha anlayışlı çıkabilir.</p>

  <p class="block4">Firavunincirinin gölgesindeki ihtiyar balıkçı ağlarını onarırken, arkadaşları da tatlan nefis balıklan yakalamak için</p>

  <p class="block4">çeşitli yöntemler deniyordu. Bazıları ağzı birbirine bağlanmış iki çapraz direkle açılan torba ağ kullanıyordu; aletin kullanılması oldukça basitti, ama balıkla dolduğunda sudan çıkarılması için çok güçlü kollar gerektiriyordu.</p>

  <p class="block4">- Baksana Dede, burada balık satılıyor mu?</p>

  <p class="block4">- Hayır, adamlarım Büyük Ramses Tapınağı'nın rahipleri için çalışıyor.</p>

  <p class="block4">- Hakikat Meydanı için çalışanları nerede bulabilirim?</p>

  <p class="block4">- Kanalda, kuzeye doğru yüz metre sonra.</p>

  <p class="block4">Biri kıyıda, biri kayıkta iki ekibe ayrılmış altı adam, balık dolu kanalın ortasına bir ağ germiş ve iki ucundan tutmuştu.</p>

  <p class="block4">- Sıkı tutun, tembeller! diye bağırdı sakallı ve göbekli olan patronları.</p>

  <p class="block4">- Eğlendiğimizi mi sanıyorsun? dedi ondan da çirkin olanı.</p>

  <p class="block4">- Haydi, topluyoruz.</p>

  <p class="block4">Kefaller, levrekler; güzel bir voliydi.</p>

  <p class="block4">- Ağı boşaltın, hâlâ oynayan balıkları öldürün, sonra da söğüdün gölgesine bıraktığım sepetlere doldurun. Oyalanmayın!</p>

  <p class="block4">Genç dev yaklaştı.</p>

  <p class="block4">- Adım Paneb, taze balık almak istiyordum. Patron uzun uzun süzdü Paneb'i.</p>

  <p class="block4">- Benim adım da Nia... Ne ödemeyi düşünüyorsun?</p>

  <p class="block4">- Her zamankini: bir sepet dolusu tatlı su levreğine bir nazarlık.</p>

  <p class="block4">- Tamam... Nazarlık yanında mı?</p>

  <p class="block4">- İşte.</p>

  <p class="block4">Paneb'in çölden getirdiği bir akik parçasına, bolluk işareti olarak tanınan açmış bir papirüs sapı kazınmışü. Nia avucundaki nazarlığı tarttı, sonra elini kapadı.</p>

  <p class="block4">- Harika, gerçekten harika... Verdiğin nazarlık bir sepet tatlı su levreği eder.</p>

  <p class="block4">- İyi ya, sen de ver.</p>

  <p class="block4">- İsterdim ama mümkün değil. Sen de böyle kabul et işte evlat... Balıklarımı her önüme gelene satamam ki. Ama verilen verilmiş demektir. Yanımda çalışanların hepsi de tanık; bana nazarlık falan vermedin. Onun için tabanları yağlasan daha iyi olur.</p>

  <p class="block4">Beş balıkçı patronlarının arkasında toplandı.</p>

  <p class="block4">- Hakikat Meydanı zanaatkarına böyle davranıyorsunuz demek. Nia bir kahkaha patlattı.</p>

  <p class="block4">- Yallah dedim sana... Yoksa bir daha balık sözü bile etmek istemeyeceksin. Paneb'in yumruğu Nia'nın göbeğine öyle hızlı gömüldü ki, şişko arkaya savruldu, adamlarının üzerine düşüp onlarla birlikte devrildi. Ayağa kalkmayı başaran ilk ikisi genç devin yumruklarını yiyip oldukları yere çöktü, geriye kalanlar kaçmayı yeğledi.</p>

  <p class="block4">Paneb balıkçı patronun başına boş bir balık sepeti geçirip kıçını tekmeledi.</p>

  <p class="block4">- Taze balıklarımı alıp, nazarlığı bırakıyorum Nia. Dilerim o nazarlık sana daha namuslu davranmayı öğretir.</p>
</body>
</html>
