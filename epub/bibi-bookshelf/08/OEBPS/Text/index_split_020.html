<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_23">Yirmi üçüncü bölüm</h1>

  <p class="block4">Paneb'in başı çatlayacak derecede ağnyordu, sırtını Firuze'nin evinin duvarına yasladı.</p>

  <p class="block4">- Neden resmini sildiler? diye söylendi.</p>

  <p class="block4">- Evlerimizin cephesi beyaz kalmalı da ondan. Hatırlamaya çalış: evlerin cephelerini sen boyamıştın. Duvar yazılarıyla kirlenmelerine izin vermezsin değil mi?</p>

  <p class="block4">Paneb fırçasını havaya fırlattı.</p>

  <p class="block4">- Göğü, yıldızlan, tüm dünyayı fethetmek, resmime sığdırmak istiyorum. En gizli gerçeği göstermek, seven bir kadının vücudu gibi sıcak titreşimlerle dolu resimler çizmek istiyorum! Üstelik istediğim yere çizerim ben, evlerin duvarlarına bile!</p>

  <p class="block4">- Hayır Paneb.</p>

  <p class="block4">Genç devin titrek bakışları Suskun'un sert gözlerine dikildi.</p>

  <p class="block4">- Ne demek hayır? Bana nasıl davranacağımı sen mi söyleyeceksin?</p>

  <p class="block4">- Ben senin ustabaşınım ve bu kabahatin nedeniyle seni loncadan bile atabilirim. Ustabaşına itaatsizlik çok ciddi bir suçtur.</p>

  <p class="block4">Tehdit, Cesur'u ayıltmaya yetti.</p>

  <p class="block4">- Ciddi olamazsın...</p>

  <p class="block4">- Son derecede ciddiyim. Mutlu ya da mutsuz, başımızdan ne geçerse geçsin ahlaksızlar gibi davranmamak ve loncaya layık olduğumuzu kanıtlamak zorundayız, işte bu yüzden yaptıklarını kabul etmek mümkün değil.</p>

  <p class="block4">- Kısacası, artık dostum değilsin...</p>

  <p class="block4">- Kovan arıdan daha önemlidir Paneb. Dostça ilişkilerden, kişisel tercihlerden de önemlidir. Beni ustabaşı gibi önlem almaya iten sensin; ne kadar güç olursa olsun bu önlemleri almakta tereddüt edemem.</p>

  <p class="block4">Paneb yumruklarını sıkü.</p>

  <p class="block4">- Çıplak çalgıcı resmi silindi, evin duvarı yeniden beyaza boyanacak. Benden daha ne istiyorsun?</p>

  <p class="block4">- Sarhoşluk, gürültü çıkarmak, kendine hâkim olamamak. Büyük Eser için çalıştığını ne zaman anlayacaksın?</p>

  <p class="block4">- Bırak da buna ben karar vereyim! Ben sadece Kurtarıcı Şed'in yardımcısıyım.</p>

  <p class="block4">- Yanılıyorsun Paneb. Bu köy halkından her biri, değişik derecede de olsa aynı macerayı yaşıyor. Yeteneğin ne olursa olsun, o yeteneği kendi başına kullanmana izin vermeyeceğim.</p>

  <p class="block4">Suskun'un şaka yapmadığım anladı.</p>

  <p class="block4">- Hiç olmazsa içimde nelerin kaynadığım bir bilsen! Ebedî istirahatgâhlar, gık demeden onlarcasını boyarım!</p>

  <p class="block4">- Umarım. Bu arada, ya verilen cezayı kabul edeceksin ya da Hakikat Meydanı'ndan ayrılacaksın.</p>

  <p class="block4">Paneb yargıcına sırtını döndü.</p>

  <p class="block4">- Küçültücü bir ceza mı olacak?</p>

  <p class="block4">- Beni yanlış tanımışsın, Ressam Yardımcısı. Cezanın bile loncaya yararlı olması gerekir.</p>

  <p class="block4">Mehi çabuk ve iyi çalışıyordu. Ordu ve yönetim bilgisinin derinliği sayesinde mümkün olduğunca çok özel bilgi edinebilmek için etkili bir haberalma ağı kurmuş, gelişimleri takip edebümek için dikkatli bir şekilde güç odaklarım da izlemeye başlamıştı.</p>

  <p class="block4">General bir yandan çok sıkı bir disiplin istiyor, öte yandan da çevresine topladığı duygusuz yardımcılarına, başarılı olmaları halinde büyük ödüller vaat ediyordu. Söz vermek, sözünü tutmamak, sözün neden tutulmadığım anlatıp yeniden söz vermek. İşte Meninin büyük ustalıkla uyguladığı, günden güne artan küçük iftiralarla desteklediği amansız yöntem buydu. Bu yöntemle yardımcılarını birbirine düşürüyor, başarısızlığın ya da yanlış manevranın yükünü birinin omuzlarına yüklemek gerektiğinde çok işe yarayacak bir güvensizlik ortamı doğuruyordu. General, karşısındakileri büyük bir güven ve inandırıcılık gücüyle yönetiyordu; yüksek yöneticilerin büyük çoğunluğunun tersine, çok çalıştığından önüne gelen dosyalan gerçekten çok iyi biliyor, eleştirilerden ürkmüyordu. Bazı yüksek rütbeli subaylar hâlâ tehlikeli olabilecek bir namusluluk, hatta uyanıklık gösterebiliyordu, zaman zaman da olsa. Mehi böylelerini gözden kaçırmıyor, bazen eve, akşam yemeğine çağırarak sevgili ve akıllı karısının, Serketa'nın görüşünü almak istiyordu. Öldürmekten öylesine büyük bir keyif almıştı ki, gerektiğinde yeniden öldürmek konusunda hiçbir tereddüt göstermeyecekti Serketa. Böylesine yetenekli bir müttefikle, sorunlar daha doğmaya fırsat bulamadan hallediliyordu.</p>

  <p class="block4">Kraliyet kortejine refakat eden birliğin komutam başkentten dönüp Mehi'nin huzuruna çıktı.</p>

  <p class="block4">- Yolculuk iyi geçti mi?</p>

  <p class="block4">- Kusursuz geçti General. Bildirilmesi gereken hiçbir şey olmadı. Ülke sakin, firavunun filosu nehir boyunca alkışlarla karşılandı, Merneptah da Per Ramessu'ya sağ salim vardı.</p>

  <p class="block4">- Kuzey'in büyük kentini nasıl buldun?</p>

  <p class="block4">- Samimi olmam gerekirse General, Teb kadar görkemli değil. Doğru, tapmaklar ile saraylar etkileyici görünüyor, ama Teb gibi olmaları için zamana ihtiyaçları var sanki. Üstelik Karnak'ın eşi benzeri yok.</p>

  <p class="block4">- Siyasal durum hakkında bilgi toplamayı basardın mı?</p>

  <p class="block4">- Oldukça karışık görünüyor. Kimse Merneptah'ın yönetici yeteneklerinden kuşkulanmıyor, ama bazı hırslı insanlar kralın yaşma bakıp da çoktan ondan sonrasının telaşma kapılmış bile.</p>

  <p class="block4">- Büyük Ramses'in oğlu olduğunu, onun kadar uzun yaşayabileceğini göz ardı mı ediyorlar yoksa?</p>

  <p class="block4">- Ediyorlar gerçekten. İki ciddi rakip birbirlerine darbe vurmaya başlamış bile: Merneptah'ın oğlu Seti ile babasının bile söz geçiremediği Amenmes, Seti'nin hareketli oğlu.</p>

  <p class="block4">- Her ikisi hakkında da olabildiğince çok bilgiye ihtiyacım olacak, dedi Mehi</p>

  <p class="block4">- Per Ramessu'da çok güvenilir dostlarımız var, Teb'den gitme subaylar...</p>

  <p class="block4">- Firavunun acele dönüşünün ardında bir darbe girişimi mi vardı?</p>

  <p class="block4">- Per Ramessu'da asılsız bir söylenü yayılmış. Merneptah'ın Teb'de öldüğü söylenmiş. Amenmes hemen ortaya çıkmış, babasının tahta çıkamayacak kadar hasta ve korkak olduğunu iddia etmiş. Resmî haberciler yalanlama üzerine yalanlama getirmiş, ama söylenti yayılmaya devam etmiş ve sonunda firavunun aceleyle dönüp hayatta olduğunu herkese göstermesi gerekmiş. Her şey eski düzenine dönmüş görünüyor, ama Merneptah'ın entrikaları boşa çıkarması, iktidarını perçinlemesi pek o kadar kolay görünmüyor.</p>

  <p class="block4">"İşte Teb bölgesinin sükûnetine neden bu kadar önem verdiğinin cevabı" diye düşündü Mehi. 'Teb ayaklansa, düzeni sağlayacak gücü olacak mıydı?"</p>

  <p class="block4">- Bir ayrıntı daha var General; batı ve kuzeydoğu sınırındaki bütün garnizonlar alarmda.</p>

  <p class="block4">Mehi oturduğu koltuktan sıçradı.</p>

  <p class="block4">- Bu çok önemli bir haber! Neden daha önce söylemedin?</p>

  <p class="block4">- Çünkü sonradan öğrendiğim kadarıyla sadece bir eğitim harekâtıymış. Merneptah emirlerinin doğru iletilip uygulanacağından emin olmak istemiş. Emir komuta zincirinde hiç aksaklık yok anlaşılan.</p>

  <p class="block4">- Yine de... böyle bir manevra bir istila tehdidini saklamıyor mu sence?</p>

  <p class="block4">- Hayır, çünkü her şey sakin, ufukta en ufak bir çatışma bile yok. Bu arada bazı yüksek rütbeliler, malzemenin eskidiğini, asker sayısının azaltıldığını, yıllar süren barışın Mısır ordusuna savaşmayı unutturduğunu iddia ediyor.</p>

  <p class="block4">- İşte ben de bu yüzden Teb ordularında bir dizi reform yapüm ya!</p>

  <p class="block4">- Saldırı sırasında ülkeyi korumakla görevli seçkin birlikler Per Ramessu'da bulunmalarına rağmen, yeterince eğitil-medikleri söyleniyor. Yine de Mısır'ın karşısında gerçek bir tehlike yok, Büyük Ramses'in başlattığı banş sürecek gibi görünüyor.</p>

  <p class="block4">Mehi öyle düşünmüyordu. Ramses ölmüştü, onunla birlikte adının çevresindeki büyü de. Kısa süre sonra Libyalıla-rın, Suriyelilerin ve Asyalıların saldırı dürtüsü dirilecekti. Ramses'in boyunduruğu altında kalan bu savaşa susamış intikam duygusuyla dolu kavimleri durdurmak, yaşlı Merneptah'ın harcı değildi kuşkusuz.</p>

  <p class="block4">Kısacası barışın son demlerinden yararlanıp, Teb ordusunu olabildiğince güçlendirmek Mehi'ye düşüyordu; son çare Teb ordusu, o da ülkenin kurtarıcısı olabilirdi.</p>

  <p class="block4">- Kraliçe hakkında neler anlatılıyor? diye sordu general.</p>

  <p class="block4">- Kocasına sadık olduğu, onunla fikir ayrılığına düşmek için hiçbir nedeni olmadığı. Çok sağlam bir evlilikleri var, Merneptah sarayında gezen genç güzellere dönüp bakmamış bile. Her zamanki sadeliğiyle işine yönelmiş, onuruna verilen şölenlere bile çok ender katılıyor. Şimdi artık firavun olup sorumlulukları da arttığına göre, kanallarda bir kayık sefasına bile ayıracak zaman bulamayacağını tahmin edebiliriz.</p>

  <p class="block4">"Yazık" diye düşündü Mehi; kişiliksiz ve kötü niyetli bir kraliçe ne de yarardı işine.</p>

  <p class="block4">- Ya kraliçenin evi?</p>

  <p class="block4">- Güzel İşet hizmetkârlarını demir yumrukla yönetiyor. Aslında bu evi yıllardan beri o yönetiyordu, Ramses'in onayıyla tabiî; kısacası, uzun zamandan beri hiç kötü koku yükselme-di oradan. Merneptah'ın karısı kusursuz, kimsenin kandırmaya cesaret edemeyeceği bir yönetici olarak tanınıyor.</p>

  <p class="block4">Subayın raporu Mehi'nin gözünde birçok olumlu nokta içeriyordu, olayların gelişimine bakarak bu noktalardan yararlanmak gerekecekti, ama beklemek hiç de onun yeğlediği çözümlerden olmamıştı. Yeni çatlaklar bulmak ya da eldeki çatlakları daha da genişletmek ona düşüyordu, ama asıl önemlisi duyarlı bir soruya doğru cevap vermekti. Hakikat Meydanı'na karşı nasıl bir tutum benimsemeli?</p>
</body>
</html>
