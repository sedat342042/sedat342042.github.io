<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_62">Altmış ikinci bölüm</h1>

  <p class="block4">- Benimle geliyor musun, Firuze?</p>

  <p class="block4">- Hayır, Paneb.</p>

  <p class="block4">- Düşünde bile göremeyeceğin masalsı bir hayat yaşatırdım sana!</p>

  <p class="block4">- Beni ilgilendirmiyor.</p>

  <p class="block4">- Bu köyde haksızlık ve kıskançlıktan başka bir şey yok. Burada küflenirsen, pişman olursun.</p>

  <p class="block4">- Sen öfkenin ve yaralı gururunun tutsağısın.</p>

  <p class="block4">- Hayır, sen de başlama!</p>

  <p class="block4">Dev adam kızıl saçlı kadını kollarına aldı.</p>

  <p class="block4">- Seni götürüyorum, Firuze.</p>

  <p class="block4">- Benim özgür bir kadın olduğumu, hiçbir erkek iradesinin benimkine hükmedemeyeceğini unuttun mu?</p>

  <p class="block4">- İyi de, bu loncadan ne bekliyorsun?</p>

  <p class="block4">- Her gün, burada, gerçekten yeni bir gün oluyor. Üstelik Hathor rahibesi olarak tanrıçaya bağlılık yemini ettim.</p>

  <p class="block4">Paneb sevgilisinden uzaklaştı.</p>

  <p class="block4">- Beni yeırıinime ihanetle mi suçluyorsun?</p>

  <p class="block4">- Sana kalmış.</p>

  <p class="block4">- Seni özleyeceğim Firuze.</p>

  <p class="block4">- Paneb'i kalması için kandırmayı başaramadım, dedi Nefer karısına. Hakaret çok derindi, kardeşlerine güvenini yitirdi.</p>

  <p class="block4">- Sana olan güvenini de mi?</p>

  <p class="block4">- Suçsuzluğuna inandığımı, onu içine yuvarlamak istedikleri tuzaktan benim kurtardığımı biliyor, ama bu haksızlık karşısındaki isyanı her şeyden güçlü.</p>

  <p class="block4">- Ona ihtiyacın var, değil mi?</p>

  <p class="block4">- Olağanüstü bir ressam oldu. Öte yandan Şed'in Merneptah'ın mezarını bitirecek güce sahip olduğunu sanmıyorum. Paneb Hakikat Meydanı'ndan ayrılmakta özgür, senden başka onu başladığı eseri tamamlaması gerektiği konusunda ikna edecek kimse kalmadı.</p>

  <p class="block4">- "Ben batıya gittiğimde" demişti bana rehberlik eden bilge kadın, "zirve tanrıçası, sessizliği seven tanrıça rehberin ve bakışın olsun." Bu akşam, gidip danışacağım ona.</p>

  <p class="block4">Kırmızı gözlü dev kobra zirvedeki deliğinden çıktı, önünde eğilen bilge kadının karşısında dikildi.</p>

  <p class="block4">Gece güneşinin gümüşümsü ışığının altında, usulca sağdan sola, soldan sağa sallanıyordu sürüngen; sallanırken de gözlerini başına yaldızlı bir kurdele sarmış Işık'tan ayırmıyordu. Yılan saldırıya geçerse kurtulması mümkün değildi Işık'ın.</p>

  <p class="block4">Korkunun da ötesinde, bilge kadının bakışı ile sessizlik tanrıçasına vücudunda can veren dişi yılanın gözleri arasında bir diyalog gelişiyordu.</p>

  <p class="block4">Işık Paneb'den, Merneptah'ın ebedî istirahatgâhından söz etti, loncanın ahengini korumak için yol göstermesini istedi.</p>

  <p class="block4">Birer birer, sanki siyah bir tülün ardında kalıyormuşça-sına söndü yıldızlar. Gece sona ererken, bir su damlası düştü Işık'ın saçlarına.</p>

  <p class="block4">Bilge kadın tanrıçanın cevabının dehşet verici, ama Pa-neb'e layık olacağını anladı.</p>

  <p class="block4">Lekesiz Uabet gözyaşlarını tutamıyordu.</p>

  <p class="block4">- Gitmeyeceksin, değil mi, Paneb?</p>

  <p class="block4">- İstiyorsan benimle gel, ama kararımdan dönmeyeceğim. Dev adam yolculuk hasırını sarıyordu.</p>

  <p class="block4">- Oğlun... Bırakırken pişmanlık duymayacak mısın?</p>

  <p class="block4">- Onu iyi yetiştirirsin, babası gibi yolunu çizmekte zorlanmayacağından eminim.</p>

  <p class="block4">- Resimlerin, tamamladığın dev çalışma... Bütün bunların değeri yok mu?</p>

  <p class="block4">- Israr etme Uabet.</p>

  <p class="block4">- Gururunu kırdıkları için bir katırdan da inatçı olduğunu neden kabul etmek istemiyorsun? Yontucularla iyi geçinmiyor olsan da, bunun ne önemi var? Ustabaşı en yakın dostun, bir de hatırlatmak gerekirse, bu köyde seni çok seven en az iki kadın, bir de çocuk var!</p>

  <p class="block4">Paneb hasırını içine bir somun ekmek, bir kırba su, bir çift sandalet ve yeni peştemalını sığdırdığı sırt çantasına astı, hıçkırıklarla sarsılan Uabet'e bakmadan ve uyuyan oğlunu öpmeden evden çıktı.</p>

  <p class="block4">Gün doğuyordu. Her evde, atalara saygı göstermeye hazırlanıyordu insanlar. Ötekilerine benzeyen bir şafak değildi bu.</p>

  <p class="block4">Firavun Merneptah'ın iktidarının dördüncü yılının sıcak mevsiminin birinci ayının yirmi yedinci gününde, doğuyu kaplayan kalın bulutlar güneşin görünmesini engelliyordu. Hava ağırdı, neredeyse soluk alınamayacak kadar ağır; bir de kemikleri sızlatacak kadar gergindi.</p>

  <p class="block4">Bir şimşek göğü yırttı, Obed'in örsüne yıldırım düştü. Sıçrayarak uyanan Obed köyün çevresinde geceleyen bir avuç yardımcıyı imdada çağırdı ve kargaşayı başlattı.</p>

  <p class="block4">Hakikat Meydanı'nın tepesine inen, şimdiye kadar görülmemiş şiddette bir tufandı. Yağmur öylesine yoğun, öylesine güçlüydü ki, vücuduna binlerce iğne saplanıyormuş gibi geldi Paneb'e.</p>

  <p class="block4">Teb'in batı yakasında dev gibi bir fırtına oluşuyordu. Birbirinin peşi sıra patlayan şimşekler tehdit dolu bulutları yarıyor, yağmur daha da artıyordu. Köyün anacaddesinde görülmemiş hızla bir sel doğdu. Paneb'in hemen yanında, bir duvar yıkıldı.</p>

  <p class="block4">Birçok kadın evlerinden çıktı, şaşkın gözlerle gittikçe kabaran sulara bakmaya koyuldu.</p>

  <p class="block4">- Evlerinizin terasına çıkın! diye bağırdı Paneb. Çocuklar çığlıklar atmaya başladı. Pişkin Somun Pay'ın evinin önünde, yumurcağın biri diz boyu suda dengesini kaybedip bağırdı. Paneb çocuğu ayağından yakalayıp koşarak gelen Naht'a verdi. İki adam bir an nefretle bakıştı.</p>

  <p class="block4">- Çocuğu evine götür, sokakta başka çocuk kalmamasına çalış, dedi Paneb. Bir de haberi hemen yayın. Herkes teraslara.</p>

  <p class="block4">Su öylesine hızla yükseliyordu ki, kısa sürede zemin katları kaplayacak, büyük zarar verecekti. Yardımcıların bölümünde, kurutulmuş çamurdan yapılma duvarlar dağılıyordu. Paneb'in yüzü soldu.</p>

  <p class="block4">Yağmurun şiddetine bakılırsa, çok daha ciddi ve korkunç bir felaket kapıdaydı. Hemen ustabaşının evine koştu.</p>

  <p class="block4">- Zaman kaybetmeden Krallar Vadisi'ne gitmeliyiz, dedi. Merneptah'ın mezarı tehlikede.</p>

  <p class="block4">İki adam kargaşa içindeki köyden geçip koşarak geçide tırmandılar. Çakıl taşlarının birbirine çarparak yuvarlandığı yollan bu kadar iyi bilmeseler, yağmur perdesini aşamayacaklar, gök gürültüsünün kulakları sağır ettiği dağda yollarını kaybedeceklerdi kuşkusuz.</p>

  <p class="block4">Ama ne Nefer ne de Paneb'in korkacak, ayaklarını kesen çakütaşlanndan sakınacak zamanları yoktu. Kafalarını kırmak pahasına da olsa bayırdan aşağı koştular ve sonunda Krallar Vadisi'nin girişine dayandılar.</p>

  <p class="block4">Gırtlağına kadar sırılsıklam olmuş ama görevinin başından ayrılmamış kahraman polis karşıladı onları.</p>

  <p class="block4">- Bizimle gel, Penbu, çabuk!</p>

  <p class="block4">Üçü birlikte Merneptah'ın mezarına koştu, ikinci polisi girişin önüne bir set çekmek için taş toplarken buldular. Zayıf baraj dağdan koparcasına yuvarlanıp akan çamur ve taşlara ne kadar dayanacaktı?</p>

  <p class="block4">- Bir işe yaramayacak, dedi Tuşa. Sele kapılmadan kaçıp kurtulalım buradan! Sular Merneptah'ın mezarına dolacak, onarılamaz zararlar verecekti.</p>

  <p class="block4">- Gidin, dedi Paneb. Ben burada kalıyorum.</p>

  <p class="block4">İki Nübyeli birkaç dakika tereddüt etti, sonra hızı kesilmeyen korkunç yağmurun tuzağından kaçtılar.</p>

  <p class="block4">- Git Nefer. Soluk soluğasın.</p>

  <p class="block4">- Bir kaptan batma tehlikesi geçiren gemisini terk edebilir mi? Çene çalacağımıza, bir şeyler yapalım!</p>

  <p class="block4">Yapılacak tek şey suları durduracak kadar güçlü kaya parçalarından sağlam bir duvar yapmaktı.</p>

  <p class="block4">Nefer bitkinliğine kulak asmadı, ayağının kaymasına, zaman zaman gözlerini kör eden yağmura aldırmadı. Genç dev kayaları yerlerinden kaldırıyor, soluk almadan mezarı kurtaracak bir duvar örmeye çalışıyordu.</p>

  <p class="block4">Paneb ara sıra göğe bakıp isyanını haykırıyordu haykırmasına, ama yağmur hiç yavaşlamadı, ustabaşı ona ayak uydurmakta zorlandı. Gücünün son kınntılannı da kullanarak genç arkadaşına yardım etmeyi başardı Nefer. Bileklerine kadar çamura batmış bir halde koca taşlar çıkarıyor, üst üste dizmesi için Paneb'e veriyordu. Görülmemiş şiddette bir şimşek bulutları yırttı. Yıldırım zirveye değdi.</p>

  <p class="block4">- Işık! diye haykırdı Nefer.</p>

  <p class="block4">- Yukarıda mı?</p>

  <p class="block4">- Sessizlik tanrıçasına danışmak istemişti; sen beni çağırdığında eve dönmemişti daha.</p>

  <p class="block4">Yağmur birden duruldu, göğün bir köşesinde bir mavilik göründü.</p>

  <p class="block4">- Merneptah'ın mezarı zarar görmedi, dedi saçının tepesine kadar çamur içindeki Paneb.</p>

  <p class="block4">-Işık...</p>

  <p class="block4">Genç dev, ustabaşını son dalgalan duvarda eriyen çamurdan çıkardı.</p>

  <p class="block4">- Yıldınma yakalanıp yakalanmadığını öğrenmek için zirveye tırmanmamız gerekecek, dedi Nefer.</p>

  <p class="block4">- Sen adım atacak halde değilsin. Burada dinlen, ben gider bakarım. Güneş çıktı, iki adam yüzlerini tıkayan son yağmur damlalarını içtiler.</p>

  <p class="block4">- Bak, Nefer, işte orada!</p>

  <p class="block4">Başı altınla çevrili bilge kadın zirveden iniyordu; elinde de en sert taşı bile delebilecek büyük kazma.</p>
</body>
</html>
