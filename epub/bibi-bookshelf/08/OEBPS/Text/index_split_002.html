<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_4">Dördüncü bölüm</h1>

  <p class="block4">Büyük kapı açıldı, mezar kâtibi dışarı çıkü. Şef Sobek kâtibe doğru seğirtti.</p>

  <p class="block4">- Ne oldu? diye sordu Kenhir Sobek'e</p>

  <p class="block4">-Yanında askerle gelen bir vergi müfettişiyle başımız dertte. Sizi 1. Tabya'nın orada bekliyorlar.</p>

  <p class="block4">Güneşin altında yürüyüş, yazıhanesinin serinliğini patikanın kumlarına bin kez tercih eden Kenhir'in sevdiği uğraşılardan olmamıştı hiç. Yine de cesaretle yola koyuldu, kısa bir süre sonra, bekletilmekten öfkelenmiş memurun yanına vardı.</p>

  <p class="block4">- Mezar kâtibisiniz de ğil mi?</p>

  <p class="block4">- Ne istiyorsunuz?</p>

  <p class="block4">- Köy hiç hayvan vergisi ödememiş. Suçluları bulmak, ödeyecekleri cezalan belirlemek için içeri girmem gerek.</p>

  <p class="block4">- Hangi hayvanlardan bahsediyorsunuz? diye sordu Kenhir.</p>

  <p class="block4">- İneklerden, koyunlardan, bir de... Mezar kâtibi kahkahayı patlattı.</p>

  <p class="block4">- Yasalarda gülünecek bir şey yok! diye azarladı onu vergi müfettişi.</p>

  <p class="block4">- Yasalarda yok, ya sizde? Böylesi bir bilgisizlikle verilen görevleri yerine getirmeniz imkânsız. Vezire ayrıntılı bir mektup yazıp işinizden uzaklaştırılmanızı isteyeceğim.</p>

  <p class="block4">Vergi memuru şaşırmıştı.</p>

  <p class="block4">- Anlamıyorum, ben...</p>

  <p class="block4">- Dosyayı başından sonuna kadar ezberlemeden, tendi, de başvurulmaz! Köyün içinde sadece ev hayvanı var, kedi köpek, birkaç da küçük şebek. Öteki hayvanlar salgın hastalık korkusuyla yasaklandı. Eşekleri, öküzleri, inekleri, koyunları, domuzları görmek istiyorsanız, köyün dışına, zanaatkarlara ait topraklara bakmanız gerekecek. Kısacası, bir hiç yüzünden bunca yol teptirdiniz bana; bundan da hiç hoşlanmam.</p>

  <p class="block4">Kenhir'in yüzündeki öfkeyi gören müfettiş, hızla geriye çekilmekten, yanlışını olabildiğince çabuk unutturmaktan başka yapacak bir şeyi olmadığını anladı. Mezar kâtibi gibi önemli birinin şikâyette bulunması, meslek hayatının sonu olabilirdi.</p>

  <p class="block4">- Böylesi asalaklardan ne zaman kurtulacağız? diye homurdandı Kenhir, vergi müfettişinin başını önüne eğip gidişini izlerken.</p>

  <p class="block4">Kazanılan zafere rağmen, Şef Sobek pek sevinçli görünmüyordu.</p>

  <p class="block4">- Başka bir şey daha mı var? diye sordu Kenhir.</p>

  <p class="block4">- Size anlatmadığım ürkütücü bir şey oldu...</p>

  <p class="block4">- İyi öyleyse, şimdi anlat!</p>

  <p class="block4">- Suç aletleri yazıhanemde.</p>

  <p class="block4">İki görevli Sobek'in yazıhanesine yürüdü ve polis şefi Kenhir'e üzerleri olağanüstü resimlerle dolu kireçtaşlannı gösterdi.</p>

  <p class="block4">Farenin birine çiçek götüren bir kedi, saçını şebeğe taratan etek giymiş bir dişi sıçan, flüt çalan bir tilki, dans eden bir keçi, kuyruğunun üzerine dikilmiş, mandolin çalan bir timsah, ip ve merdivenle bir ağacın yüksek dalına tünemiş suaygınnm yanına ulaşmaya çalışan bir kırlangıç, eli kalkanlı bir köstebek sürüsünden kaçmak için savaş arabasına binmiş, yayını geren bir fare, buğday yığınının tepesine oturmuş bir maymun.</p>

  <p class="block4">İlgi çekici bir resimdi, ama Kenhir gülümsemedi bile, resimlerde lonca üyelerinden birkaçının belirgin çizgilerini tanımıştı! Daha da kötüsü, yayını geren fare, düşmanlarıyla savaşan firavundan başkası olamazdı. Maymuna gelince, hayvanın mezar kâtibini andıran hatları, Kenhir'in gözünden kaçmamıştı!</p>

  <p class="block4">- Bu iğrenç şeyleri kim getirdi?</p>

  <p class="block4">- Ben yokken buraya bırakmışlar.</p>

  <p class="block4">- Hemen yok et.</p>

  <p class="block4">- Ya suçlu yeniden yaparsa...</p>

  <p class="block4">- Yapamayacak, inan bana. Kenhir suçluyu tanıyordu.</p>

  <p class="block4">Üslup, resmin keskin hatları, saygısızlığı... hepsi Cesur Paneb'i işaret ediyordu.</p>

  <p class="block4">Kuralları hiçe sayabilecek bir yapıda olduğunu bile bile genç adamın loncaya kabul edilmesi için elinden geleni yapmıştı. Hakikat Meydanı böylesi bir yeteneği arasına al-mamazlık edemezdi, ama Cesur Paneb bu kez fazla ileri gitmişti.</p>

  <p class="block4">Nübyeli polisin gözünde bir panlü vardı.</p>

  <p class="block4">- Bu tatsız şakanın gülünecek tarafı yok Sobek! Elindeki-ler, bu köyde uyulması gereken ciddiyete ve kurallara yapılmış birer hakaret.</p>

  <p class="block4">- Sizinle aynı fikirdeyim, bunların önüne geçeceğinizden de erninirn. Ama bizi bekleyen daha önemli bir tehlike yok mu? Biraz önceki vergi müfettişini gönderen, daha önce beni rüşvete bulaştırmaya çalışan, beceremeyince de tayin ettirmeye kalkan Batı Yakası Başyöneticisi Abri.</p>

  <p class="block4">- Hâlâ onun Hakikat Meydanı'na karşı bir şeyler hazırladığından kuşkulanıyorsun, değil mi?</p>

  <p class="block4">- Her zamankinden de çok. Kenhir'in yüzü karardı.</p>

  <p class="block4">- Haksız olmanı o kadar çok isterdim ki... Ama hakkında bilgi topladım, bu Abri her türlü entrikaya hazır, hırslı birine benziyor. Şimdiki koşullarda soruşturmayı derinleştirmek imkânsız. Yeni firavunun ona hazırladığı geleceği kim bilebilir... İlerleyecek mi, şimdiki görevini kayıp mı edecek? Yoksa olduğu yerde mi kalacak?</p>

  <p class="block4">- Kurnazlığı işe yaramadı ama Abri'yi tanırım, kolay vazgeçeceklerden değildir, erninirn bundan! Köyün güvenliğini tehdit ettiği için, rütbesi ne olursa olsun müdahale etmek zorunda kaldım.</p>

  <p class="block4">- Biraz sabırlı ol, Sobek! Merneptah'ın ilk kararları, bundan sonraki tutumumuzun ne olacağı hakkında yeterli bilgiyi verecektir. Bu arada gözünü dört açmayı sürdür.</p>

  <p class="block4">Köy halkını korkutmamak amacıyla düşüncelerini açık-lamasa da, mezar kâtibi de en azından Şef Sobek kadar endişeliydi. "Sarayda bir değişiklik olur, Abri benzeri entrikacılar daha da güçlenirse, Hakikat Meydanı'nın birkaç haftalık ömrü kaldı demektir" diye düşünüyordu.</p>

  <p class="block4">Kenhir köyün büyük kapısına doğru yürürken, yardımcılar atölye ve evlerinden çıkü, öfkeyle mezar kâtibinin çevresini sardılar.</p>

  <p class="block4">Demirci, kasap, kazancı, biracı, kunduracı, dokumacılar, balıkçılar, oduncular ve bahçıvanlar heyecan içindeydi. Sözü şefleri, Çömlekçi Beken aldı.</p>

  <p class="block4">- Burada adımız "taşıyanlar" olarak geçiyor ama, diye hatırlattı. Bizim de haklarımız var! Birinci hakkımız da başımızda bir şeylerin dönüp dönmediğini bilmek.</p>

  <p class="block4">- Şimdilik değişen bir şey yok.</p>

  <p class="block4">- Biraz önce askerlerin saldırısına uğramadık mı?</p>

  <p class="block4">- Gülünç bir yönetim hatası. Her şey halloldu.</p>

  <p class="block4">- Köy kapanacak mı?</p>

  <p class="block4">- Endişeleriniz yersiz.</p>

  <p class="block4">- Bunu bizi rahatlatmak için söylüyorsunuz!</p>

  <p class="block4">- Yaptığınız işin karşılığını her zamanki gibi alacaksınız, hiçbir işe son verilmeyecek... Bunlardan daha iyi güvence olur mu?</p>

  <p class="block4">Kenhir'in sözleri yardımcıları sakinleştirdi.</p>

  <p class="block4">- İşimizin başına dönelim, dedi çömlekçi.</p>

  <p class="block4">Demircinin belli belirsiz homurtuları kalabalığın mırıltıları arasında kayboldu, yardımcılar ayaklarını sürüyerek dağılırken mezar kâübi köye girdi ve Pişkin Somun Pay'in şaşkınlıktan ne yapacağını kestiremez görünen karısıyla karşılaşü.</p>

  <p class="block4">- Küçük kedim kayboldu! Onu komşumun çaldığından ve evinde sakladığından eminim... Parlak tüyünden dolayı kedimi kıskanıyordu, şimdi de çaldı işte! O kadının evini aramalı, sonra da onu cezalandırmaksınız!</p>

  <p class="block4">- Yapacak çok daha önemli işlerim var. Onun...</p>

  <p class="block4">- Yoksa, Köy Mahkemesi'ne başvururum! Kenhir içini çekti.</p>

  <p class="block4">- Peki, gidelim bakalım.</p>

  <p class="block4">Daha şimdiden iki ev kadını arasındaki korkunç kapışmayı duyar gibi oluyordu mezar kâtibi. Ne var ki böylesi sorunları çözümlemek ve ailelerarası ahengi korumak da onun göreviydi. Talihi yaver gitti, kaçak kedi bir dam üstünden sahibesinin ayakları dibine atladı; Pişkin Somun Pay'm karısı hayvancağızı kucağına aldı, bir taraftan öpmeye, diğer taraftan da usul usul azarlamaya koyuldu.</p>

  <p class="block4">Kadının kararsızlığı karşısında şaşkına dönen Kenhir, tek bir söz bile etmeden uzaklaştı. Şu lanetli günde başına daha neler gelecekti kim bilir...</p>

  <p class="block4">- Yemek hazır, dedi Güçlü Niyut, mezar kâtibi eve adım atar atmaz. Tatlı olarak içi hurma dolu bir kek yiyeceksiniz.</p>

  <p class="block4">- Umarım hurmalar yumuşaktır?</p>

  <p class="block4">- Yiyince görürsünüz.</p>

  <p class="block4">Şu baş belası, nasıl böylesine saygısız olabiliyordu? "Buna son vermeliyim" diye düşündü Kenhir. Ne var ki kafasında çok daha ciddi, çok daha acil sorunlar vardı.</p>

  <p class="block4">Ustabaşı Suskun, bildirilen kurallara uyarak Büyük Ramses'in ebedî istirahatgâhını zamanında tamamlayabilecek miydi? Adamın olağanüstü yetenekleri olduğu kesindi, buraya kadar tamam da, bu onun ilk büyük göreviydi, böylesi önemli bir işi tamamlamak için gerekli dehaya sahip miydi bilinemezdi. Suskun Nefer başarılı olamazsa, Hakikat Meydanı ölüm fermanım kendi elleriyle imzalamış olacaktı.</p>
</body>
</html>
