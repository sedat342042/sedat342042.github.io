<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_12">On ikinci bölüm</h1>

  <p class="block4">Zanaatkar doğu yakasına çıkmak için sala binmiş, her zamanki gibi kimseyle konuşmadan, belli belirsiz selam vermekle yetinmişti. Sabahın bu erken saatinde, kıyıda kurulan büyük pazara gidecek taze sebze dolu kasaların üzerlerine tünemiş köylüler hâlâ uyukluyordu. Konuşma ve değiş tokuş keyfini tadacakları için neşeli bir kalabalığın arasına kansan sağ ekip üyesi zanaatkar, Tran-Bel'in deposunun yolunu tuttu.</p>

  <p class="block4">Loncaya ve ettiği yemine ihanet ediyordu kuşkusuz, ama bir sürü geçerli nedeni de yok muydu? Birincisi, Suskun Nefer'in yerine sol ekibin başına onun getirilmesi gerekiyordu; ikincisi, artık onun da zenginleşmesinin zamanı gelmişti; üçüncüsü ve en önemlisi, tuzağa düşmüş, işbirliği yapmayı kabul etmekten başka çıkar yolu kalmamıştı. Ne de olsa verdiği değerli bilgiler karşılığında para ödeyenlerle görüşmeleri sıklaştıkça, vicdanının sesi hafifliyordu. Hakikat Meydanı ona çok şey öğretmişti tabiî, basit bir işçiyken seçkin bir zanaatkar olmasına imkân vermişti; yine de geleceğinden başka bir şey düşünmemeye kararlıydı, ihaneti ortaya çıkmasın diye önlemlerini almayı da sürdürüyordu. Kurnazlık ve becerisinden emindi ve başarılı olacağından kuşku duymuyordu.</p>

  <p class="block4">Simsiyah saçlarını yuvarlak kafasına yapıştırmış, oldukça bol bir gömlek giymiş ve peştemalına sarınmış Tran-Bel, zanaatkarı deponun dibindeki yazıhanesinde karşıladı.</p>

  <p class="block4">- İyi haberlerim var, dedi. Değerli eşyalarımızın satışı umduğumuzdan da iyi gidiyor, senin payına da hatırı sayılır bir kazanç düştüğü için mutluyum doğrusu! Sakın yeni bir şeyler bulmayı unutma.</p>

  <p class="block4">- Endişelenmeyin.</p>

  <p class="block4">Birden, küçük dolandırıcının yüzü dondu.</p>

  <p class="block4">- Ah... işte karşılaşmanı istediğim kişi. Yerimi ona bırakıyorum... İşiniz bittiğinde atölyeye, yanıma gel.</p>

  <p class="block4">Alnım örten siyah peruğu ve özenle yapılmış makyajıyla, gerçekten tanınmaz olmuştu Serketa. Dudaklarında muzaffer bir tebessümle zanaatkara baktı.</p>

  <p class="block4">- Yeni bir şey var mı?</p>

  <p class="block4">- Büyük Ramses'in mezarı tören için hazır. Nefer'in yeteneklerini göz ardı etmişiz, anlaşılan ekibi şaşılacak bir beceriyle yönetti ve herkesin saygısını kazandı. Böyle devam ederse ünlü bir ustabaşı olacak.</p>

  <p class="block4">- Sen ustabaşı olaydın, daha da ünlenirdin...</p>

  <p class="block4">- Bu doğru, ama deneyim eksikliğini kısa zamanda kapatacaktır. İşi zamanında tamamlayarak Hakikat Meydanı'nın sözünü tutmasını, firavunun gözünde gerekliliğini kanıtlamasını sağladı.</p>

  <p class="block4">- İşleri yavaşlatmayı başaramadm!</p>

  <p class="block4">- İmkânsızdı. Tüm ekip mezarın içindeydi, herkesin yapılacak belirli bir görevi vardı, Nefer de her zaman, her yerde işinin başındaydı.</p>

  <p class="block4">- Merneptah'ın ona fazla değer vermeyeceğini ummaktan başka yapacak bir şey kalmadı demek. Başka?</p>

  <p class="block4">Zanaatkar tereddüt etti. Önemli bir karşılık almadan, loncanın bütün sırlarını açığa vurmak doğru olmazdı.</p>

  <p class="block4">Karşısmdakinin saldırıya geçmeye hazırlanan bir engerek gibi, önemli bir şeyler sakladığını hissetti Serketa.</p>

  <p class="block4">- Benimle oyun oynama, sevgili müttefikim, kaderinin hâlâ avucumda olduğunu da unutma sakın. Ne öğrendin?</p>

  <p class="block4">- Karşılığında ne öneriyorsunuz?</p>

  <p class="block4">- Eğer gerçek bir işbirliği gösterirsen, varlıklı bir adam olur, büyük bir evde yaşarsın. Geniş toprakların, sütü bol ineklerin olur. Hizmetçiler hayatim kolaylaştırır ve her gün şarabın en iyisini içersin.</p>

  <p class="block4">- Sadece vaat bunlar...</p>

  <p class="block4">Serketa zanaatkara küçük bir papirüs gösterdi.</p>

  <p class="block4">- Senin adma hazırlanmış bu tapunun da vaat olduğunu mu düşünüyorsun yoksa? Zanaatkar papirüse uzandı, ama Serketa elini çoktan çekmişti çoktan.</p>

  <p class="block4">- Yavaş yavaş... Düşlediğin cennete sahip olmadan önce çok çalışman gerek. Seni dinliyorum.</p>

  <p class="block4">Hain daha fazla düşünmedi.</p>

  <p class="block4">- Nefer Işık Taşı'na hükmetmeyi biliyor.</p>

  <p class="block4">- Ne demek bu? dedi Serketa. Gözleri parlıyordu.</p>

  <p class="block4">- Bütün bildiğim, Işık Taşı'nın Altın Evi'nden geldiği, hem güçlü bir ışık yaydığı hem de dokunduğu her şeyi canlandırdığı. Ama sadece özel bir eğitim almış olan ustabaşılar kullanabilir Işık Taşı'nı.</p>

  <p class="block4">Açıklamalar Serketa'yı heyecanlandırdı. Demek Mehi yanılmamıştı: Hakikat Meydanı'nda inanılmaz hazineler olduğu doğruydu.</p>

  <p class="block4">- Bu taş nerede saklı?</p>

  <p class="block4">- Bilmiyorum.</p>

  <p class="block4">- Öğrenmeye çalış!</p>

  <p class="block4">- Çok zor olacak, hemen hemen imkânsız.</p>

  <p class="block4">- Öyleyse, cenneti unut!</p>

  <p class="block4">- Bir topluluk oluşturduğumuzu, belirli bir hayat kuralına uyduğumuzu anlamanız gerek. Bu kuralı bozarsam, beni köyden kovarlar, siz de bilgi alacak birini bulamazsınız.</p>

  <p class="block4">Bütün kızgınlığına rağmen, Serketa zanaatkarın haklı olduğunu kabul etmek zorunda kaldı.</p>

  <p class="block4">- Bu sırrı ben de bilmek isterdim, dedi zanaatkar. Sim çözmem, öğrendiklerimden sizin de yararlanmanızı sağlamam için çok sabırlı, çok dikkatli olmam gerekecek. Işık köyün içine girdiğinde, pırıl pırıl, bembeyaz kanatlı bir kelaynak, üzerinde daireler çizerek uçmaya başladı.</p>

  <p class="block4">Küçük bir kız çocuğu zaman geçirmeden köy halkına haber verdi, Kenhir de gut ağnlarmı unutarak, becerebildiği kadar hızlı koştu ve ustabaşının karısının önünde dikildi.</p>

  <p class="block4">- Bilge kadın dağda kayboldu, değil mi?</p>

  <p class="block4">- Hayat süresinin bittiğine inanıyordu.</p>

  <p class="block4">- Geleneğe uygun hareket etti... Belgelere göre ondan önceki de zirvede kaybolmayı tercih etmişti. Işık, sen bundan böyle köyün yeni anasısın. Köyü korumanı, üzerine çökecek bütün kötülükleri iyileştirmeni dilerim. Kelaynağı ilk gören küçük kız, kucağında siyah-beyaz bir kediyle yaklaştı.</p>

  <p class="block4">- Kedim hasta, dedi Işık'a. İyileştirebilir misin?</p>

  <p class="block4">Işık elini can çekişen kedinin kafasına koydu. İçine tatlı bir sıcaklık doluşan hayvanın mırıltıları giderek güçlendi, sonra sinirlendi, pençelerini çıkardı. Küçük kız kucağından bıraktı kedisini.</p>

  <p class="block4">- Buraya gel, yaramaz! diye bağırarak peşinden seğirtti.</p>

  <p class="block4">- Bilge kadın güçlerini sana aktarmış, dedi Kenhir. Bizim için büyük talih! Evine taşınmak istiyor musun?</p>

  <p class="block4">- Hayır, dedi Işık. O evi köyün en genç annesine bağışlayın. Laboratuvanmı ve muayenehanemi kendi evimde kuranm.</p>

  <p class="block4">- Öyleyse yandaki evi de kullanabilirsin. Bütçemizde böyle bir giderin karşılığı var, hem daha geniş bir yere ihtiyaç duyacaksın. "Bilge kadınlık" bu ada sahip olanın en iyi koşullar alünda yaşamasını haklı kılacak kadar önemli bir görev. Bu arada... gut hâlâ çok acı veriyor. Yarın sabah ilk saatlerde muayene edebilir misin beni?</p>

  <p class="block4">- Cildinizin rengi iyi. Yarın görüşürüz.</p>

  <p class="block4">Köy halkının hayranlık dolu, biraz da endişeli bakışları arasında evine gitti. Artık herkes yeni bilge kadının göreve başladığını biliyordu. Nefer eşikte karısını bekliyordu.</p>

  <p class="block4">Büyük bir sevgiyle kollarına aldı Işık'ı; genç kadın başını kocasının omzuna yasladı.</p>

  <p class="block4">- Son gücünü kullanarak bildiklerini bana aktardı, sonra da terk etti bizi...</p>

  <p class="block4">- Hayır Işık, sonsuza dek Hakikat Meydanı'na hâkim zirvede olacak. Sen de onun düşüncesini ve ışığını yaşatacaksın.</p>

  <p class="block4">- Ya beceremezsem?</p>

  <p class="block4">- O seni seçti, artık bu durumu değiştiremezsin.</p>

  <p class="block4">Birbirlerine sarıldılar, on yıl önce, içlerinde kabul edilmeme korkusuyla köye ilk geldikleri günü hatırladılar. Çıraklığın neredeyse tasasız günleri ne de çabuk geçmişti; ağır sorumlulukların başkalarının omuzlarında olduğunu, ilerlemek için onların buyruklarına itaat etmenin yeteceğini bilmek, ne rahattı! Ama bugün, Nefer ustabaşı, Işık da bilge kadındı... Zevklerinin, terciMerinin bir önemi yoktu artık, önemli olan tek gerçek, loncanın refahı ve işin ahengiydi. İyileştirme yetisini kaybetmemesi için, Işık'ın çocuk doğurmaması gerektiğini de biliyorlardı üstelik. Yaşlan ne olursa olsun, seveceği çocukları köyün erkekleri ile kadınlarıydı. Korkunç bir fedakârlıktı bu, bu fedakârlığa dayanabilmek için aralarındaki sevgiden başka güvenebilecekleri bir şey yoktu.</p>

  <p class="block4">Köyün ana kapısında, alışılmadık bir kargaşa vardı. İnsanlar birbirine girip kenetleniyor, itişip bağınşıyorlardı.</p>

  <p class="block4">Yeni bir saldırıdan çekinen Nefer yaklaştı. Ustabaşını gören köylüler açıldı, havasızlıktan boğulmak üzere olan Postacı Uputi yerdeydi. Nefer ayağa kaldırdı postacıyı. Zavallı adam hâlâ soluğunu düzeltmeye çalışıyordu.</p>

  <p class="block4">- Haber... Haberlerim var... Firavunun mührünü taşıyan bir mektup. Ustabaşı mührü söktü, Per Ramessu'daki başkentten gelme kısa bir metin gördü. Tüm köy halkı Nefer'in çevresini almıştı.</p>

  <p class="block4">- Kraliyet gemisiyle yanındakiler birkaç gün önce başkentten ayrılmış, dedi. Firavun Merneptah Büyük Ramses'in cenaze törenini yönetmek için Teb'e geliyor, varlığıyla Hakikat Meydanı'nı onurlandıracak.</p>
</body>
</html>
