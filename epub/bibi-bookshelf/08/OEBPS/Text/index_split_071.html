<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_75">Yetmiş beşinci bölüm</h1>

  <p class="block4">Merneptah iktidarının onuncu yılı başlarken, Hakikat Meydanı bir yasın az da olsa kararttığı mutlu bir yaşam sürüyordu: Kapkara Işık'ın kollarında usulca ölmüştü. En azından kocası kadar kederlenen Işık, köpeği mumyalamış ve akasya ağacından bir tabut yaptırmıştı. Aşklarının sadık tanığı onları öteki kıyıda bekleyecek ve öte dünyanın güzel yollarında rehberlik edecekti. Işık şanslıydı, köyde yeni doğan üç yavrunun arasında Kapkara'nın tıpaüp benzeri bir enik vardı, bilge kadın tereddüt etmeden kabul etti yavruyu.</p>

  <p class="block4">Sol ekip Kraliçeler Vadisi'nde, sağ ekip da Krallar Vadi-si'nde çalışıyordu; Paneb de herkesin hayranlığını kazanan parlak renkli bir armağan masasının resimlerini tamamlamak üzereydi. Üzüm salkımları, sığır pirzolaları, kaz dolmaları, marullar, soğan demetleri, somunlar gözleri hayran bırakacak bir ahenkle bir araya getirilmişti.</p>

  <p class="block4">- Fırçan benimkinden daha canlı, dedi Kurtarıcı Şed. Mesleğin sırlarına hâkim olması için aylar boyu göz açtırmadığı öğrencisinin gösterdiği inanılmaz gelişme mutlu ediyordu başressamı.</p>

  <p class="block4">- Bu bir suçlama mı?</p>

  <p class="block4">- Bu armağan masası gibi durumlarda bir iltifat; ölünün ruhuna ayrılmış ve resim sayesinde sonsuza dek yenilenecek bu yiyeceklerin, neşe ve verimlilikle parlamaları çok güzel bir şey. Ama hâlâ hayatın güçlüklerinin öğreteceği ciddiyetin eksikliğini duyuyorsun; tabiî eğer kendini beğenmişlik seni daha önce yok etmezse.</p>

  <p class="block4">Şed Paneb'in öfkeli bakışını görmezden gelerek yeniden işine döndü.</p>

  <p class="block4">- Neresindesin? diye sordu General Mehi Dakter'e. Bilgin sakalının kızıl kıllarına dokundu, gözleri mutlulukla parlıyordu.</p>

  <p class="block4">- Başardım, dedi sonunda, kendinden emin bir sesle. Bana güvenmekte haklıydınız. Elimizde şimdiye kadar kullanılanlardan iki kat daha fazla saplanma gücüne sahip çok sayıda ok var.</p>

  <p class="block4">- Senden daha iyisini bekliyordum.</p>

  <p class="block4">- Ama ilerlemeyi hiç kesmedim ki! Size başardım dediysem, kendimi övmek için yapmadım bunu... Mızrakların ağırlığını düşürdüm ve çarpma anındaki etkilerini artırdım. Daha uzak hedeflere daha büyük şaşmazlıkla varacaklar artık. Asıl şaheserim, çift ağızlı kısa kılıçlar! Yabancı demircilerin yöntemlerini alıp iyileştirdim. Böylesi bir silaha sahip olan bir asker düşmanlarından çok daha az yorulacak, düşmanlarım hafif yaralasa bile, onları safdışı bırakacak. Bu silahın gücünü tahmin bile edemezsiniz.</p>

  <p class="block4">- Silahı bizzat deneyecek, sonra da seçkin bir birlik oluşturup adamları eğiteceğim.</p>

  <p class="block4">- Prens Amenmes'e haber verecek misiniz?</p>

  <p class="block4">- Zaten yeterince biliyor. Öğüdümü dinledi, Teb'in yüksek sosyetesine katılıp kendini sevdirdi. Ama şimdi her zamankinden daha dikkatli davranmak gerekiyor.</p>

  <p class="block4">- Anlaşılan başkentten gelen haberler giderek seyrekleşiyor.</p>

  <p class="block4">- Benim aldığım bilgilere göre Filistin'de batış hâkim, Seti de herhangi bir ayaklanma hevesini kırmak için kalabalık bir birlikle bölgeyi gezip duruyor. En iyi haberse, firavunun yakında yetmiş beşinci yaşmı kutlayacağı!</p>

  <p class="block4">- Babası Ramses, çok daha uzun yaşamıştı!</p>

  <p class="block4">- Doğru, ama Merneptah artık ortalıkta görünmüyor; katılmasının önemli olduğu resmî törenlere bile gelmiyor. Kısacası sağlığı bozuluyor.</p>

  <p class="block4">Dakter generalin umutlarına bir diken batırma zevkine daha fazla direnemedi.</p>

  <p class="block4">- Hakikat Meydanı'nın ününü pekiştirmenizden beri, o köy saldınlamaz bir yer oldu.</p>

  <p class="block4">- Loncanın inanmasını istediğim de bu zaten. Bu sözde sakin dönemin ardından, şiddetli bir fırtınanın geleceğini bilmemeliler. Amenmes Seti'ye karşı ayaklanacak, baba oğul birbirlerine girecek.</p>

  <p class="block4">Dakter iğrenmişçesine buruşturdu yüzünü.</p>

  <p class="block4">- Çatışmalar beni ilgilendirmiyor... Benim tek istediğim, bu laboratuvarm başında kalmak.</p>

  <p class="block4">- Sen kendini kandırmaya çalışıyorsun, oysa hedeflerin benimkiler kadar büyük ve bu hiçbir değişmedi! Sen ne düşünürsen düşün, sabır göstermek ve yerimi peldştirmekte haklıydım. Hiçbir firavun Teb'den vazgeçemez; Merneptah ortadan kalktığında, beraberinde Ramses'in büyüklüğünün paçavralarını da götürecek. İşte o zaman harekete geçeceğiz, İşte o zaman Hakikat Meydanı'nın sırlan elimden kurtulamayacak.</p>

  <p class="block4">Işık, Kasa'nın artık çocuk doğurmak istemeyen karısı için dövülmüş akasya dikenlerinden bir gebelik önleyici hazırlıyordu. Birden başı döndü. Önce geçici bir rahatsızlık sandı bunu, ne var ki acılı bir yorgunluk, genellikle hastalarım yatırdığı yatağa uzanmaya zorladı onu.</p>

  <p class="block4">Karısının eve dönmediğini görüp endişelenen Nefer, onu muayenehanede, yatağm üzerinde uyurken buldu. Saçlarını okşayarak, usulca uyandırdı karışım.</p>

  <p class="block4">- Bitkinim, dedi bilge kadın.</p>

  <p class="block4">- Dışarıdan bir hekim çağırmamı ister misin?</p>

  <p class="block4">- Hayır, gereği yok... Bu son haftalarda çok enerji yitirdim, bilge kadın kendimi nasıl iyileştireceğimi göstermişti bana. Zirveye çıkmam gerekecek.</p>

  <p class="block4">- İyi bir uyku daha iyi olmaz mı?</p>

  <p class="block4">- Bana yardım eder misin?</p>

  <p class="block4">Nefer ilk görüşte aklını çelen bu güler yüzlü iradeye karşı gelinemeyeceğini uzun süre önce öğrenmişti.</p>

  <p class="block4">- Eğer tırmanamazsan, seni eve götürmemi kabul edecek misin?</p>

  <p class="block4">- Senin sayende, başaracağım.</p>

  <p class="block4">Yıldızlı kubbenin altında, birbirlerine sarılarak adım adım tırmandılar. Işık, sanki batı yakasına hâkim piramitten yayılan gizemli enerjiyi içiyormuşçasına, gözlerini zirveden ayırmıyordu. Ne ustabaşı ne de bilge kadın karşı gelinmez çağrısını duydukları kutsal dağa hükmetmek için gereken çabayı düşünüyordu.</p>

  <p class="block4">Tepeye vardıklarında, ölümsüz yıldızların çevresinde bir gök sarayı oluşturdukları Kutupyıldızı'na diktiler gözlerini.</p>

  <p class="block4">- Bana bir iyilik yap, dedi Nefer. Sakın dünyadan benden önce ayrılma. Sen olmadan en basit işleri bile yapmaktan âcizim.</p>

  <p class="block4">- Bu kaderin işi. Benim bildiğimse hiçbir şeyin, özellikle de ölümün bizi ayıramayacağı. Bizi sonsuza dek birleştiren aşk ve yaşadığımız bu macera ölümü yenecek.</p>

  <p class="block4">Şafak söktüğünde, gök tanrıçasının yeniden dirilen yüzünü yıkadığı çiyi biriktirdi Işık, o çiyle dudaklarını ıslattı. Köylüleri iyileştirmek için gerekli enerjiyi böyle toplayacaktı.</p>

  <p class="block4">Kenhir, yardımcı yöneticileriyle uzun uzun konuşup tartıştıktan sonra, olayın iki ekibin şefleri ile bilge kadına haber verilmesini gerektirecek kadar önemli olduğuna karar verdi.</p>

  <p class="block4">- Domuz etinin fiyatı önemli ölçüde arttı, bu da ekonominin düzeninin bozulması için yeterli bir sebep. Öteki tüketim mallarının fiyatları da artmakta gecikmeyecektir, bu da vezirin bize ayırdığı tayınların azalması demektir.</p>

  <p class="block4">- Zaman geçirmeden vezirle görüşmemiz gerekmez mi? dedi Hay.</p>

  <p class="block4">- Vezir başkentte, onu durumdan haberdar etmek için bir mektup göndereceğim. Şimdilik bir tepki olarak, dışarısı için yaptığınız heykelcikten lahitlere kadar bütün her şeyin ücretini artırmanızı öneriyorum.</p>

  <p class="block4">- Bu enflasyona neden olmaz mı?</p>

  <p class="block4">- Böyle bir tehlike var tabiî, ama oldubittiye getirilmeyi kabul edemeyiz. Bu durumun beni endişelendirdiğini de saklayamam, ama yine de bunun geçici bir düzensizlik olduğunu umalım. Yoksa bunun ardından Hakikat Meydanı'nın zararsız atlatamayacağı ciddi bir ekonomik kriz doğar.</p>

  <p class="block4">- Ambarlarımız dolu mu? diye sordu Işık.</p>

  <p class="block4">- Her zaman korkak davrandım, kötü günü düşünerek yiyecek istiflemeyi sürdürdüm hep, dedi Kenhir. Devletin bize verdiği güvenceye inanarak istifçiliği düşünmemem gerekirdi. Bugün yaptıklarımdan hiç pişmanlık duymuyorum.</p>

  <p class="block4">- Batı yakası başyöneticiliği önlem almak zorunda değil mi? diye sordu Nefer.</p>

  <p class="block4">- Mehi'nin hareketsiz kalmayacağından eminim, yine de domuz eti satıcılarının neden böyle davrandıklarını öğrenmek gerekir.</p>

  <p class="block4">- Korkudan, dedi bilge kadın.</p>

  <p class="block4">- Neden korkuyorlar?</p>

  <p class="block4">- Birkaç günden beri korku rüzgârı vadiyi kapladı ve insanların aklını karıştırıyor.</p>

  <p class="block4">- Bizimle ilgili mi? diye endişeyle sordu sol ekip önderi.</p>

  <p class="block4">- Hiç kimse kaçamayacak, dedi Işık.</p>

  <p class="block4">Kum fırtınası bütün gece sürmüş, köylüleri evlerinin kapı ve pencerelerini sıkı sıkı kapamak zorunda bırakmıştı. Toprak renkli ağır havayı delmeyi güneş bile başaramadı ve sabah törenleri gecikti. Beş adımdan ötesi görünmüyordu, su taşıma işi güçlükle gerçekleştirildi.</p>

  <p class="block4">Göz hastalıkları birden arttı ve bilge kadın karışımları hastalıkların şiddetiyle orantılı şişeler dolusu damla hazırlamak zorunda kaldı.</p>

  <p class="block4">- Kenhir'den fırtına süresince çalışma saatierinin kısaltılmasını isteyeceğim, dedi Nefer karısına. Daha sonra da köyün mezarlarına sığınırız.</p>

  <p class="block4">Küçük Kapkara, hareket etmenin çok büyük bir hata olduğunu anlatmak istercesine yerleşmişti ustabaşının dizlerine; hayvan örnek gösterilecek kadar usluydu eşyaların ayaklarını kernirmiyor, Işık'ın hazırladığı et, peynir, sebze ve ekmek lapasını büyük bir iştahla mideye indiriyordu. Selefi gibi kahverengi gözleri, cevval bir zekâsı vardı.</p>

  <p class="block4">- Çok endişelisin, değil mi?</p>

  <p class="block4">- Rüzgârın şiddeti görülmemiş bir şey. Bu hortumlardan yıkım taşıyan bir çılgınlık doğuyor.</p>

  <p class="block4">Kapı baston darbeleriyle sarsıldı.</p>

  <p class="block4">- Çabuk açın, diye bağırdı, kafasına bir kukuleta geçirmiş Kenhir.</p>

  <p class="block4">- Ne var, ne oldu? diye sordu Nefer.</p>

  <p class="block4">- Postacı Uputi bu lanetli fırtınayı yenip üzücü haberi iletti bize. Firavun Merneptah birkaç gün önce ölmüş.</p>
</body>
</html>
