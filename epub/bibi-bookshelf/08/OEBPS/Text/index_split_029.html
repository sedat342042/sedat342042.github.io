<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_32">Otuz ikinci bölüm</h1>

  <p class="block4">Kendi yazıhanesine hapsedilmiş Sobek yıkılmış gibiydi. Şeytanca olduğu kadar basit bir tuzağa düşmüş, nasıl kurtulacağını bilemiyordu. Yalan ve hırsızlıktan suçlu bulunursa, birkaç ay hapse çarptırılacak, en kötüsü de işinden olacaktı. Daha önce yaptığı görevleri göz önünde bulunduracak mahkeme, sert bir ceza verecekti kuşkusuz; bir güvenlik sorumlusunun her türlü kuşkudan uzak olması gerekmez miydi?</p>

  <p class="block4">Oysa durumu hiç de parlak değildi, boynunun çevresine takılan halka giderek daralıyor, soluğunu kesmeye başlıyordu! Öfkesi durumu açık gözle incelemesini önleyememişti: Hakikat Meydanı'nın sonunu isteyenler ile eşek satıcısı bu tuzağı hazırlamış, böylece Sobek ve Nübyelilerinden kesinlikle kurtulmak istemişlerdi. Daha sonra yeni bir güvenlik sorumlusu ile yeni bir polis gücü seçecekler, köy de farkında olmadan savunmasız kalacaktı.</p>

  <p class="block4">Cinayet işleyemezlerdi çünkü Sobek'in ani ölümü bir soruşturma başlatacak, bu cinayetin ardında bir komplo olduğu söylentilerinin yayılmasına neden olacakü. Böyle bir durumda mezar kâtibi takviye isteyecek ve kutsal alanı dış dünyaya tamamen kapayacaktı. En iyisi onu, namuslu ve işlerini güçleştiren polis şefini karalayıp gözden düşürmekti.</p>

  <p class="block4">- Mahkeme kararını açıklayacak, dedi adamlarından biri üzüntüyle.</p>

  <p class="block4">Akşam tatlı bir sükûnet içinde sona eriyordu. Görünürde sade olmasına rağmen, bu kadar çok sevdiği yerdeki son dakikalarının tadını çıkarabilmek için birkaç adım attı. Hakikat Meydanı vatanı olmuştu onun, her an tetikte durarak korumayı başardığı bir ahenk yuvası. Oysa şimdi, yaşlı bir eşek yüzünden başarısızlığa uğramak üzereydi...</p>

  <p class="block4">Satıcı iskemlesine oturmuştu bile, dudaklarında bir tebessüm vardı. Sobek bilge kadının yerinde olmadığını gördü.</p>

  <p class="block4">- Hükmü ayakta dinlemeyi tercih ederim.</p>

  <p class="block4">- Öyleyse dinle, dedi Kenhir. Nübyeli gözlerini kapadı.</p>

  <p class="block4">Uzun süren sessizlik yere çarpan toynakların gürültüsüyle bozuldu, sanki bir eşek usulca mahkemeye doğru yaklaşıyordu.</p>

  <p class="block4">Sobek gözlerini açü, döndü, yaşlı ve tüyleri dökük bir eşeği başını okşayarak güden bilge kadını gördü.</p>

  <p class="block4">- İşte... işte buydu! diye bağırdı Sobek. Yardımcıma sorun, o da eşeği tanıyacaktır!</p>

  <p class="block4">- Sorduk bile, dedi Işık.</p>

  <p class="block4">- Nasıl buldunuz eşeği?</p>

  <p class="block4">- Palmiye bahçesine gidip oradaki köylüleri sorguya çektim. Aslında fazla umudum yoktu, çünkü bu yaşlı eşeğin ortadan kaldırılmış olmasından korkuyordum. Talihin varmış ki para kokusu her şeyden güçlü çıktı. Satıcının suç ortağı, yeni bir alıcıya tuzak kurabilmek için hayvanı saklamış.</p>

  <p class="block4">Mezar kâtibi şikâyetçiye öfkeyle baktı.</p>

  <p class="block4">- Verecek cevabın var mı?</p>

  <p class="block4">- Bu yaşlı eşeğin Şef Sobek'e teslim edilen hayvan olduğu nereden belli? Bu eşeği herhangi bir yerden getirmiş olamaz mısınız?</p>

  <p class="block4">- Hiç de değil, diye cevap verdi bilge kadın. Sana bunu açıklayabilirdim, ama bu bilgiyi gizli tutmayı yeğlerim.</p>

  <p class="block4">Satıcının sesindeki güven kaybolmaya başladı.</p>

  <p class="block4">- Ne demek istiyorsunuz?</p>

  <p class="block4">- Şef Sobek'e sattığınız eşeği tam olarak ne gün teslim ettiniz?</p>

  <p class="block4">- Tamı tamına on sekiz gün önce.</p>

  <p class="block4">- Eşek vazgeçilemeyecek bir hayvandır, diye açıkladı bilge kadın. Eşek olmasa, Mısır varlıklı bir ülke olamazdı. Ama eşek bazen Seth'in heyecanını yüreğinde duyar; bu nedenle Hakikat Meydanı topraklarına ayak basan her dişi eşek, büyüyle sakinleştirilmek zorundadır. Her zaman âdet olduğu gibi, polis memuru bir Hathor rahibesinden yardım istedi, sol ön kalçasının içine bir hiyeroglif çizerek sakinleştirmesini rica etti. Ancak bu geleneğin yerine getirilmesinden sonra götürdü eşeği palmiye bahçesine. Hiyeroglif de mevsimlere ve bayramlara göre değişir. On sekiz gün önce, tüm loncanın da tanıklık edeceği gibi, hiyeroglif bir saç tutamıydı. Mahkeme eşeğin bacağındaki işareti inceleyebilir.</p>

  <p class="block4">Aslan Userhat yaşlı eşeğin ayağını dikkatle kaldırdı, sonra da kırmızı mürekkeple çizilmiş işareti satıcıya gösterdi.</p>

  <p class="block4">- Seni uyarmıştım, dedi Kenhir. Köyün güvenlik sorumlusu hakkında çok ciddi bir suçlamada bulundun, onu mahkûm ettirmek için yalan üzerine yalan söyledin. Bütün bunları kabul ediyor musun?</p>

  <p class="block4">- Hayır, hayır... Bunların sorumlusu ben değilim...</p>

  <p class="block4">- Hâlâ inkâr mı ediyorsun? Eşek saücısı başını önüne eğdi.</p>

  <p class="block4">- Hayır, beni bağışlayın. Ben sadece kolay yoldan para kazanmak istiyordum.</p>

  <p class="block4">- İlk olarak, mahkeme Şef Sobek'e beş eşek vermeni istiyor.</p>

  <p class="block4">- Beş mi? Ama bu korkunç... Ben...</p>

  <p class="block4">- Daha bitmedi. Beş yıl boyunca ona haftada iki gün iş yapacaksın; eğer kaytaracak olursan cezan ikiye katlanacak. Vezirin mahkemesine başvurmak istiyor musun?</p>

  <p class="block4">- Hayır, hayır...</p>

  <p class="block4">- Öyleyse, bu karara saygı duyacağına yemin et. Suçlu, neredeyse duyulamayacak bir sesle yemin etti.</p>

  <p class="block4">- Şimdi buradan git, yarından tezi yok beş eşeği getir. Eşek satıcısı yıkılmış bir halde uzaklaştı.</p>

  <p class="block4">- Onu tutuklamamız gerekirdi, dedi Sobek.</p>

  <p class="block4">- Eğer suçlamak için yeterince nedenin varsa, hakkında yeni bir dava açarız.</p>

  <p class="block4">- Loncanın düşmanlarının beni buradan uzaklaştırmak için komplo kurduklarını hâlâ anlayamadınız mı?</p>

  <p class="block4">- Söylediklerinin ve bunların sonucunun öneminin farkında mısın sen?</p>

  <p class="block4">- Gözünüzü açın! Beni buradan uzaklaştırdıktan sonra, güvenliğinizi sağlamak için yerime kimi getireceklerdi?</p>

  <p class="block4">- Sakin ol Sobek. Güvenlik sorumlusunun vezir tarafından atandığını unuttun mu yoksa?</p>

  <p class="block4">- Onu da kandıramazlar mı?</p>

  <p class="block4">- Bu duruşma seni çok yordu, ne söylediğini bilmiyorsun. Şimdi git dinlen, durumu daha sonra gözden geçiririz.</p>

  <p class="block4">Üzgün Nübyeli uzaklaşırken, daha fazla dayanamadı Kenhir, dudaklarını kavuran soruyu bilge kadma sordu.</p>

  <p class="block4">- Bu büyülü gelenekten söz edildiğini duymamıştım hiç...</p>

  <p class="block4">- İsterseniz gidip Lekesiz Uabet'e sorun, dedi Işık gülümseyerek. Bu onun fikri. Önemli olan eşeği bulmak ve satıcının doğruyu söylemesini sağlamak değil iniydi?</p>

  <p class="block4">- İyi düşünmüşsünüz... Sobek'in korkuları size inanılır geliyor mu? Bilge kadın ustabaşının elini tuttu.</p>

  <p class="block4">- Gök kapkara bulutlarla kaplanacak, yıldırım belki de bizi vuracak... İyi ama Hakikat Meydanı'nın rahibeleri böyle kötü yazgıları alt edecek güçte değiller mi?</p>

  <p class="block4">Eşek saücısı bir türlü uyuyamıyordu. Hiçbir güçlükle karşılaşmadan zafere ulaşmayı beklerken, hayatının en aşağılayıcı gününü yaşamıştı.</p>

  <p class="block4">Hâlâ Mehi'nin adamının gelip ücretini ödemesini bekliyordu, ama alacağı, bugün kaybettiklerine, başına sarılan dertlere bakınca devede kulak kalacakü. Mahkemenin ağır kararı yüzünden sadece iflas etmekle kalmayacak, kuşkusuz ünü de lekelenecekti.</p>

  <p class="block4">Mehi satıcının zararını kaşılamakla kalmayacak, onu Sobek'in başlatacağı soruşturma karşısında da koruması gerekecekti kuşkusuz. Polis şefi öfkelenmişti bir kez, satıcının peşini bırakmayacak, punduna getirip tutuklamayı başarırsa acımadan sorguya çekecek, gerçeği itiraf ettirmeden de salmayacaktı. Tüm bunları düşününce, vakit kaybetmeden generalin yanına gidip koruması altına girmenin tek çıkar yol olduğuna karar verdi.</p>

  <p class="block4">Ahırın hemen yanındaki kulübesinden çıkarken, bir köylü kadınıyla çarpıştı.</p>

  <p class="block4">- Burada ne arıyorsun?</p>

  <p class="block4">- Ben Mehi'nin karısıyım.</p>

  <p class="block4">- Ama... ama bir dilenci gibi giyinmişsiniz!</p>

  <p class="block4">- Tanınmak istemiyorum.</p>

  <p class="block4">- Mehi'nin habercisi siz misiniz?</p>

  <p class="block4">- Bizim için çalıştın, anlaştığımız ödülü de alacaksın.</p>

  <p class="block4">- Mahkeme Sobek'i cezalandırmadı! Yaşlı eşek bulundu, yargıçlar komployu anladı... Beni korumanız gerek.</p>

  <p class="block4">- Mehi'den söz ettin mi?</p>

  <p class="block4">- Hayır, bunun sadece benim işim olduğuna inanıyorlar. .. Ama eğer Sobek beni tutuklarsa, postumu kurtarmak için her şeyi anlatırım!</p>

  <p class="block4">- İşler oraya varmadı daha, diye rahatlattı Serketa satıcıyı. Bu başarısızlık üzüntü veriyor tabiî, ama her çalışmanın bir karşılığı olmalı. Onun için de vaat ettiğimizi getirdim.</p>

  <p class="block4">- Sonra... sonra beni koruyacak mısınız?</p>

  <p class="block4">- Gideceğin yerde Şef Sobek'ten çekinmen gerekmeyecek. Eşek satıcısı sakinleşti, Serketa'nın çamaşır sandığının</p>

  <p class="block4">üzerine bıraktığı iki gümüş külçeye baktı. Gerçek bir servet. Bütün tatsızlıklara rağmen generalin işbirliği önerisini kabul etmekle doğru yapmışü. Eşek satıcısı gözlerine gümüş ziyafeti çekerken, Serketa'nın usulca arkasına dolandığını fark etmedi.</p>

  <p class="block4">Kaba elbisesinin altından ince ve uzun bir iğne çıkardı ve hızla adamın ensesine, iki omurun arasına sapladı. Serketa daha önce hayvanların ve bir insan kellesi maketinin üzerinde denemişti bu yöntemi, ilk gerçek gmşirninde de başarılı oldu.</p>

  <p class="block4">Eşek satıcısı dilini çıkardı, gırtlağından boğuk bir hırıltı yükseldi, ellerini boşluğa tutunmak istiyormuşçasına uzattı, yere düştüğünde ölmüştü. Serketa iğneyi çekti, yaradan bir damla kan çıktı. Yarayı özenle sildi, cinayetten geriye hiçbir iz bırakmak istemiyordu. Kurbanı birinci sınıf bir mumyalama işleminden geçmeyeceği için ensesindeki minik delik kimsenin gözüne çarpmayacakt ı .</p>

  <p class="block4">Sonra eşekleri çözdü, iplerden birini alıp satıcıyı ahırın direklerinden birine astı. Herifin ölüsü dirisinden daha ağır değildi.</p>

  <p class="block4">Gecenin karanlığında kaybolmadan önce, iki gümüş külçeyi almayı da unutmadı.</p>
</body>
</html>
