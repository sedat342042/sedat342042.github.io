<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_66">Altmış altıncı bölüm</h1>

  <p class="block4">Elefantin valisinin mektubu çok ciddiydi. Güvenilir kaynaklardan alman haberlere göre Nübye'de bir ayaklanma hazırlığı yapılıyordu. Birçok kabile Mısır'ı güneyden işgal etmeye başlayarak, kuzeydeki saldırganlarla birleşmek için fırsat kolluyordu. İşte o zaman pazarlığa oturmanın, parçalanmış devin leşini paylaşmanın zamanı gelecekti onlara göre.</p>

  <p class="block4">Mehi, belki de Teb birliklerine deltada ihtiyaç duyacak firavunun emri olmadan harekete geçemiyordu; bu nedenle garnizonlarına alarm emri verip, kesin talimat almak üzere Per Ramessu'ya bir adamını göndermekle yetindi. Prens Amenmes'in gelişi bütün endişeleri dağıttı.</p>

  <p class="block4">- Tam bir zafer, General! Libyalılar ve müttefikleri yok edildi! Firavunun stratejisi harikalar yarattı. Düşman saldırmadan önce düşmanın üzerine atılmak! Haberler Mehi'nin endişesini gideremedi.</p>

  <p class="block4">- Sanki hoşunuza gitmedi gibi, General... Merneptah'ın zaferi sizi sevindirmedi mi?</p>

  <p class="block4">- Tabiî sevindirdi, hem de yüreğimin derinliklerine kadar, ama ufukta yeni bir tehlike var: Nübye'de ayaklanma.</p>

  <p class="block4">- Firavun böyle bir gelişmeyi tahmin etmişti, ben de zaten size firavunun emirlerini iletmek için geldim. Teb'de mümkün olduğunca az asker bırakarak, hemen saldırıya geçmek. Komutayı paylaşacağız.</p>

  <p class="block4">Eğer Merneptah Prens Amenmes'ten başka birini gönder-memişse, cesur ama düzensiz Nübyelilerin hakkından gelmek için Mehi'ye ve güçlü Teb ordusuna güvendiği anlamı çıkardı bundan. Böylesi bir macera generali heyecanlandırıyordu; üstelik Dakter'in geliştirdiği yöntemlerle üretilen yeni temrenler ile kısa palaları da denemiş olacaklardı.</p>

  <p class="block4">- Adamlarım harekete hazır, Prens.</p>

  <p class="block4">- Bu benim ilk zaferim olacak, General.</p>

  <p class="block4">Yardımcılar, kulaktan kulağa yayılarak inanılmaz boyutlara varan maceralarını duydukları Paneb'i alkışlarla karşıladı. Sonra da Hakikat Meydanı'nın iki ekibinin üyeleri karşıladı dev ressamı.</p>

  <p class="block4">- Duyduğuma göre yüz Libyalı öldürmüşsün? diye sordu Güçlü Naht.</p>

  <p class="block4">- Kimseyi öldürmedim, bazılarını tutsak ettim, aralarında şefleri de vardı.</p>

  <p class="block4">- Firavunu gördün mü? diye sordu Pişkin Somun Pay.</p>

  <p class="block4">- Beni zaferinin öyküsünü Karnak'ta bir duvarın üzerine kazımakla görevlendirdi. Zanaatkarlar ustabaşına yol açmak için kenara çekildi.</p>

  <p class="block4">- Beni Teb'e giden bir tekneye zorla bindirdiler, dedi Nefer. Oysa ben Memfis'te kalmak istiyordum.</p>

  <p class="block4">- Meslektaşların kusursuz bir karar vermiş, dedi Paneb. Sana söz verdiğim gibi, korkulacak bir duruma düşmedim hiç. Üstelik firavun benim aracılığımla loncayı ödüllendirmeye karar verdi.</p>

  <p class="block4">- Bize nefis yiyecekler ile seçkin şaraplar mı gönderiyor? dedi Neşeli Renupe.</p>

  <p class="block4">- O dediklerin yarın burada olacak. Bir de bir kısmından aletler yapacağımız değerli madenler gönderiyor.</p>

  <p class="block4">- Ya öteki kısmından? diye merak etti Burun Fened.</p>

  <p class="block4">- Aramızda bölüşeceğiz.</p>

  <p class="block4">- öyleyse, dedi Cömert Didya. Zengin olacağız demektir!</p>

  <p class="block4">- Ben, diye kestirip attı Somurtkan Karo. Kendime bir süt ineği alacağım.</p>

  <p class="block4">Her biri yüksek sesle varlıklı zanaatkar tasarısını anlatırken, Paneb kocasının maceralarından gururlanmış Lekesiz Uabet'in getirdiği oğluna sarıldı.</p>

  <p class="block4">- Bir ara çok korktum, dedi Uabet, ama geri döneceğinden emindim.</p>

  <p class="block4">- Senin gibi ufacık bir kadın bile yenerdi o Libyalıları! Kaçmaktan başka bir şey bilmiyorlar, tek korkutucu yanları, dövmeleri. Aperti'ye şeflerinin iki tüyünü getirdim; o tüylere bakarak hiçbir zaman kaçmamak gerektiğini hatırlar.</p>

  <p class="block4">- Bir kahraman oldun artık, dedi Kurtarıcı Şed, sesinde az da olsa bir alaycılıkla.</p>

  <p class="block4">- Libyalıyı yere çalmadan önce ne düşünüyordum, biliyor musun, kral mezarında yapılması gereken resimleri.</p>

  <p class="block4">- Sen yokken, hiç ilerleyemedim.</p>

  <p class="block4">- İpuy ve Renupe Karnak hiyerogliflerini kazmada yardım ederler bana, sonra da zaman kaybetmeden Krallar Vadisine dönerim. Kafamdaki renkleri bir görebilseydin...</p>

  <p class="block4">Paneb Kurtarıcı Şed'in gözlerinde öğrencisini görmekten kaynaklanan bir rahatlama belirdiğini sandı. Yanüıyordu kuşkusuz.</p>

  <p class="block4">Kutlamalar bütün gece sürdü; bazı aşırılıklarına rağmen herkes Paneb'in loncanın vazgeçilmezlerinden biri olduğunu anladı. En kararlı rakipleri bile Paneb'in kahramanlıklarıyla onları zengin ettiğini kabul etmek zorunda kaldı. Yatak odasına ilk giren Nefer oldu. Yorgundu, yatağa uzanmak üzereydi, ama Işık'ın sesiyle olduğu yere mıhlanıp kaldı.</p>

  <p class="block4">- İlerleme, lütfen ilerleme!</p>

  <p class="block4">Işık bir kandil yaktı, kandili yukarı kaldırdı.</p>

  <p class="block4">Fitilin ışığında, yastığın üzerinde saldırmaya hazır, dev bir akrep gördüler. Ustabaşı yatağa uzanmış olaydı, iğneyi ensesine yiyecek ve kurtulamayacaktı.</p>

  <p class="block4">- Usulca gerile, dedi bilge kadın.</p>

  <p class="block4">- Gidip bir sopa getireyim.</p>

  <p class="block4">- Onunla savaşmaya kalkma... İçinde kötü bir enerji var. Benim duyduğum da, işte o enerjiydi.</p>

  <p class="block4">Bilge kadın ilerledi, akrep de öyle.</p>

  <p class="block4">- Hareketsiz kal, ağzını kapatıyorum! dedi Tanrıça İsis tarafından söylenmiş eski bir nakaratı tekrarlayarak. İçindeki zehir donsun, yoksa Horus'un elini keserim, Seth'in gözünü kör ederim. Sakin ol, öfkeli Seth'in zanaatkarların efendisi</p>

  <p class="block4">Ptah'nın önünde durduğu gibi sakin ol! Zehrini kendine çevir, geldiğin karanlıklara dön!</p>

  <p class="block4">Canavar kendine döndü ve sanki küçülmeye başladı. Birden bilge kadım da şaşırtacak bir şiddetle kendini soktu ve İşık'ın gözlerinin önünde öldü. Bilge kadın akrep leşini yaktı.</p>

  <p class="block4">- Biri bu canavarı odamıza soktu, dedi sonunda. Sokmadan önce de dağda akrep tarafından sokulmaktan kurtulmak isteyen tüm zanaatkarların bildiği bir büyüyü yapü. Akrebi daha da büyütmek, daha saldırgan olmasını sağlamak için kelimeleri ters çevirdi.</p>

  <p class="block4">-Yine şu gölge yutucusu... Zarar vermesini ne zaman engelleyeceğiz?</p>

  <p class="block4">- Artık vazgeçemeyecek kadar ileri gitti. Bundan böyle, İsis'in düğümünü temsil eden bir muska taşıyacaksın üstünde; muskanın içine de seni koruyacak büyülerin yazılı olduğu minicik bir papirüs sıkıştıracağım.</p>

  <p class="block4">Uygun rüzgâr, Mısır donanmasının güneye gidişini hızlandırıyordu. Mehi gemilere sanki uzun ve çetin savaşlara hazırlanıyormuşçasına, önemli miktarda erzak yükletmişti. Prens Amenmes bile cephane gemisinde istiflenmiş okların, yayların, mızrak ve kılıçların sayısı karşısında şaşırmıştı.</p>

  <p class="block4">- Epey ilerledik, dedi general Amenmes'e. Temrenler de artık en azından oklarmki kadar sağlam ve sert, bir zırhı delecek güçte. Kılıçların keskinliğini gördüğünüzde şaşıracaksınız.</p>

  <p class="block4">- Bu kadar çok yeni silah... Olağanüstü bir şey bu!</p>

  <p class="block4">- Nübyelileri dize getirmemize yarayacak bu silahlar... Bu silahların, hiç olmazsa belirli bir süre için, sadece Teb birliklerinin kullanımında kalması gerektiğini düşünmüyor musunuz?</p>

  <p class="block4">- Bu çok bilgece bir düşünce, General.</p>

  <p class="block4">Amenmes ona son derecede önemli bir askeri sırrı açan Mehi'nin davranışına giderek daha çok hayranlık duyuyordu. Merneptah'm tahtı boşalır boşalmaz, Seti ile oğlu arasında amansız bir savaş çıkacaktı; oysa Amenmes babasının bilmediği için daha da önem kazanan bir üstünlüğe sahipti şimdi. Mehi hangi tarafta olacağını seçmişti, gençliğin ve hırsın yanında yer alacaktı, Amenmes tahta çıktığında bu seçimi kuşkusuz unutmayacaktı.</p>

  <p class="block4">- Manzara harika ama ürkütücü, dedi prens. Bu palmiye ağaçlarının arasına okçular saklanmış olabilir.</p>

  <p class="block4">- Önden atlı izciler çıkardım. Bazıları Nü boyunca giden yolu, bazıları da çöl yolunu araştırıyor. Düşmanı görür görmez geri dönüp bize haber verecekler.</p>

  <p class="block4">- Adamlarınız kendilerine çok güveniyor...</p>

  <p class="block4">- Onlar sadece en ufak bir tehlikede atılmaya hazır iyi eğitilmiş askerler. Bu da yıllardan beri uyuyan garnizonları yeniden harekete geçirmek için uyguladığım reformların sonucu.</p>

  <p class="block4">Amenmes generale hayrandı. Sarayında sadece onunki gibi sağlam kişilikli insanlara yer verecekti. Uzakta, bir toz bulutu. Bir izci.</p>

  <p class="block4">Atlının verdiği ayrıntılı rapor sayesinde Teb birlikleri Nübye kampına baskın düzenledi. Yeni silahlan da ürkütücü olduklarını kanıtladı; oklar ile mızraklar Nübye kalkanlarını kolayca delmiş, kılıçlar da düşman silahlarını kırıp parçalamıştı.</p>

  <p class="block4">Tüm cesaretlerine rağmen, uzun süre direnemedi siyah tenli savaşçılar, kısa süre sonra tüm ısrarlara rağmen teslim olmayan, kendini korumaya yeminli bir avuç Nübyeli kaldı ayakta.</p>

  <p class="block4">Mehi okçularına çekilmelerini buyurdu, bu hareket karşısında Nübyeliler hayatlarının bağışlanacağını düşündü.</p>

  <p class="block4">Oysa general sadece yeni okların menzilini merak etmişti. Gördüğünden memnun oldu, çünkü normalde zarar veremeyecek kadar uzaktan çekilen yaylar hiçbir Nübyeliyi hayatta bırakmadı.</p>

  <p class="block4">Katliamı öğrenen ikinci asi kabile silahlarını bıraktı, şefleri gelip bağışlanmaları için Mehi'ye yalvardı. Mehi karan Prens Amenmes'e bırakınca beriki asilere karşı güçsüzlük göstermemek gerektiğini söyledi, isyankârların ömür boyu altın madenlerinde çalıştırılmasını buyurdu.</p>

  <p class="block4">- Prens, dedi general büyük bir saygıyla. Krala Nübye ayaklanmasını bastırdığınızı, Mısır'ın güneyden gelecek yeni bir tehlikeden korkması için hiçbir neden kalmadığını yazabilirsiniz. Adamlarım ve ben Per Ramessu'da olduğu kadar Teb'de de parlak şölenlerle karşılanacak bu başarınız için sizi kutluyoruz.</p>

  <p class="block4">Müstakbel firavunun ilk zaferi... Amenmes kişiliğini açık bir kitap gibi okumayı başaran generalin sözlerini büyük bir zevkle dinledi.</p>
</body>
</html>
