<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_53">Elli üçüncü bölüm</h1>

  <p class="block4">Meni ve Serketa Per Ramessu'da, Büyük Ramses'in deltada kurduğu "turkuaz kentte" düş kırıklığına uğramadılar. Suriye ve Filistin'deki karışık bölgelerin yakınındaki başkentte, kargaşa baş gösterdiğinde hızla müdahale edebilecek güçlü garnizonlar vardı. Merhum firavun, ülkenin kuzeydoğu kanadının yüzyıllardan beri Mısır'ın hazinelerini ele geçirmenin düşünü gören Asya halklarına uygun bir istila yolu açtığının farkına varmıştı.</p>

  <p class="block4">Güneş evlerin cephelerini süsleyen cilalı mavi kiremitleri parlatıyor, zeytin, nar, incir ve elma ağaçlarının boy gösterdiği bahçelerin ortasında dikilen firavunun sarayı da görenleri büyülüyordu. "Per Ramessu'da yaşamak ne keyif' diyordu yaygın bir halk türküsü. "Küçükler orada büyük görünür, akasya ve firavunincirleri gölgelerini yayar, rüzgâr yumuşacıktır, kuşlar da gölcüklerin çevresinde oynar."</p>

  <p class="block4">Nil'in iki kolunun, "Ra'nın suları" ile "Avaris'in sularTnın yıkadığı başkentte Amon'a, Seth'e, "yeşerüci" Buto'ya ve Suriye tanrıçası Astarte'ye adanmış dört tapınak ve askerlerin yerleştirildiği dört kışla vardı. Nehir yoluyla getirilen malların korunduğu geniş depoların dışında, çevrede yönetimin görkemli yapıları görünüyordu.</p>

  <p class="block4">Yüksek rütbeli bir subay, Teb'in batı yakası başyöneticisini firavunun sürekli olarak savaşmak zorunda olduğu karanlıklarla ve düşmanlarla üzeri süslenmiş görkemli bir merdivenle çıkılan kraliyet kabul salonuna götürdü.</p>

  <p class="block4">Mehi çiçekli bahçeler ve içinde parlak renkli balıkların yüzdüğü, üzerinden kuşların uçtuğu göl resimlerine hayranlıkla baktı bir an sonra da gözlerini Mısır'ın efendisine çevirdi.</p>

  <p class="block4">Başı çıplak, yüzü derin çizgilerle kaplı Merneptah, çevresine güç ve ciddiyet saçıyordu.</p>

  <p class="block4">- İzin verin taç giymenizin birinci yılını kutlayıp size iktidarda uzun yıllar dileyeyim Haşmetmeap.</p>

  <p class="block4">- Buna tanrılar karar verecek, Mehi. Beni ziyarete gelerek niyetimi tahmin etmiş oldun. Ben de Per Ramessu'ya gelmeni ve Teb'deki durumu anlatmanı isteyecektim.</p>

  <p class="block4">- Teb'deki durum harika, Haşmetmeap. Refah sürüyor, kullarınız size sadakatle hizmet ediyorlar.</p>

  <p class="block4">- Ordu?</p>

  <p class="block4">- Orduya verdiğim özel önemi biliyorsunuz, Haşmetmeap. Askerler iyi eğitiliyor, malzemelerinin durumu da çok iyi. Subayların hepsi yetenekli, bölgenin güvenliği emin ellerde.</p>

  <p class="block4">- Nakliye filosu?</p>

  <p class="block4">- Emir verilir verilmez demir almaya hazır.</p>

  <p class="block4">- Astlarına güveniyor musun?</p>

  <p class="block4">- Benim gibi onlar da ülkemizin büyüklüğüne ve savunmasına sadık iyi birer meslek adamı.</p>

  <p class="block4">- Teb'e döner dönmez talimleri daha da sıklaştıracaksın. Piyade ve arabalar acil durumlarda müdahaleye hazır olacak.</p>

  <p class="block4">- Bundan bir çatışmanın yaklaşmakta olduğu anlamını mı çıkarmam gerek, Haşmetmeap?</p>

  <p class="block4">- Sınırlarımızda karışıklık çıkarsa, bastırmak zorundayız.</p>

  <p class="block4">- Mezar kâtibinin mesajını size iletebilir miyim, Haşmetmeap? Merneptah şaşırmış göründü.</p>

  <p class="block4">- Bu alışılmadık bir yöntem.</p>

  <p class="block4">Mehi'nin uzattığı papirüsü aldı, mührü kırdı, açarak okumaya koyuldu.</p>

  <p class="block4">- Kenhir Hakikat Meydanı'na yaptıkların için sana teşekkür ediyor, bu belgeye el sürmeden bana verdiğin için mutlak sadakatinden emin olduğunu belirtiyor. Belgeyi kim olursa olsun, biri açmış olsaydı, yazıcısının kullandığı özel mürekkep yüzünden hiyeroglifler havayla temas ettiklerinde</p>

  <p class="block4">yeşile dönüşecekti. Merkez kışlasında rütbedaşlannla görüş, öbür gün de savaş divanımda hazır bulun.</p>

  <p class="block4">General hükümdarının karşısında eğildi, sırtı buz gibi terden sırılsıklam, arkasını dönüp salondan çıktı.</p>

  <p class="block4">Şölen parlak, yemekler nefisti. Güçlü çenesi sayesinde biri savaş arabalarından, öteki piyadeden iki generalin dostluğunu kazandı Mehi. Serketa'ya gelince, cilveleriyle silahha-nenin müdürünü tavlamış, çocukça isteklerini yerine getirmesini sağlamıştı.</p>

  <p class="block4">Kankoca ilk kez Per Ramessu'nun yüksek sosyetesiyle yan yana gelmelerine, başkentin asker ve sivil yöneticileriyle tanışmalarına imkân veren bu görkemli davetin zevkini çıkarmaya çalışıyordu.</p>

  <p class="block4">Şölenin sonunda hizmetkârların getirdiği kireçtaşı tasların içindeki kokulu sularda ellerini yıkadı konuklar, sonra da nefis kokuların geceyi daha da yumuşattığı bahçelerde gezinmeye koyuldular.</p>

  <p class="block4">Yirmi yaşlarında, yakışıklı ve gururlu genç bir adam karıkocaya yaklaştı.</p>

  <p class="block4">- Adım Amenmes, dedi. Siz de General Mehi'siniz, değil mi?</p>

  <p class="block4">- Hizmetinizdeyim... Size eşim Serketa'yı tanıtayım.</p>

  <p class="block4">- Bana hizmet etmeniz gerekmez, dostum! Ben sadece sevgili firavunumuzun veliahdı Seti'nin oğluyum. Bana Teb'de harika şeyler yaptığınızı anlattılar; ben Teb'de doğdum, yüreğim hâlâ orada.</p>

  <p class="block4">- Elimden geleni yapıyorum.</p>

  <p class="block4">- Ordularınız dostlarınızın söylediği gibi, gerçekten de güneyin en iyi silahlanmış, en güçlü askerlerinden mi kurulu?</p>

  <p class="block4">- Bir eksikleri olmaması için çalışıyorum.</p>

  <p class="block4">- Teb'e dönebilmeyi öyle çok isterdim ki... Burada hava gereğinden fazla ciddi, ağır. Sınırlarımızın güvenliği, cephane, kışlalar... ne sıkıcı!</p>

  <p class="block4">- Bir çatışmadan mı çekmiyorsunuz? diye sordu Serketa en masum haliyle.</p>

  <p class="block4">- Subaylar durmaksızın başkent ile kuzeydoğunun güvenliğinden sorumlu garnizonlar arasında gidip geliyor. Babama bütün bu hareketliliğin nedenini ne kadar sorarsam sorayım, beni bir işsiz güçsüz, devlet işleriyle ilgilenmeyecek bir genç olarak gördüğünden hiçbir cevap alamıyorum.</p>

  <p class="block4">- Babanızın yanıldığından eminirn, diye fısıldadı Serketa.</p>

  <p class="block4">-Tabiîyanılıyor! Onu tanımıyorsunuz siz... Seti adını boşuna almadı! Karanlık bir yüzü var, istedikleri hemen yerine getirilmezse çok öfkeleniyor. Per Ramessu'da boğulacak gibi oluyorum!</p>

  <p class="block4">- Atlardan hoşlanır mısınız? diye sordu Mehi.</p>

  <p class="block4">- En büyük zevkim, dörtnala dolaşmaktır.</p>

  <p class="block4">- Öyleyse izin verin sizi Teb'e davet edeyim, orada hızına erişilmez bir aygır göstereyim.</p>

  <p class="block4">- Ne kadar harika bir fikir Mehi! Sonunda, gelecek ilginç olmaya başladı... Gelin sizi bazı dostlarla tanıştırayım.</p>

  <p class="block4">General ve karısı genç Amenmes'in arkadaşlarıyla, çoğu Büyük Ramses'e sadakatle hizmet etmiş yüksek memurlar ile soyluların çocuklarıyla tanıştı. Serketa çekiciliğini gösterdi, Mehi de ne denli yetenekli olduğunu anlatmak için yöneticiliğinden söz etti.</p>

  <p class="block4">Şölen sona erdiğinde yeni tanıştığı dostlara hayran kalmıştı Amenmes.</p>

  <p class="block4">Mehi ve karısı Per Ramessu'yu ziyarete gelen bölge yöneticilerine ayrılmış geniş</p>

  <p class="block4">bir dairede kalıyordu. Serketa yatağın üzerine uzandı.</p>

  <p class="block4">- Bitkinim, ama inanılmaz bir gündü! Firavunu gördük, başkentin yüksek sosyetesine bile girdik!</p>

  <p class="block4">- Hemen sevince kapılmayalım, seçkinlerin ikiyüzlülüğü karşında tedbirli olalım... Üstelik daha gün bitmedi.</p>

  <p class="block4">Serketa meraklanmıştı.</p>

  <p class="block4">- Aklında ne var?</p>

  <p class="block4">- Bir konuk bekliyorum.</p>

  <p class="block4">Mehi'nin muhbiri olan ve Per Ramessu'da görevli yüksek rütbeli bir subay kapıyı vurdu.</p>

  <p class="block4">- Seni izleyen oldu mu?</p>

  <p class="block4">- Çok dikkatli davrandım, dönerken de bahçeden geçeceğim.</p>

  <p class="block4">- Gerçekten de savaş tehlikesi var mı?</p>

  <p class="block4">- Söylemesi mümkün değil. Evet, başkentteki birlikler alarmda, sınırlardaki garnizonlar da takviye edildi, ama iktidarın ilk yıllarında yapılan geleneksel gövde gösterisi de olabilir. Merneptah belki de muhtemel asilere Ramses kadar acımasız olacağını, Suriye ve Filistin'de hiçbir kargaşaya göz yummayacağını göstermek istiyor olabilir. Bana kalırsa, öyle tehlikeli bir durum yok; eğer durum ciddileşirse, hiç olmazsa hazırlıksız yakalanmayacağız.</p>

  <p class="block4">-Yani, Merneptah iktidarını sağlamlaştırıyor...</p>

  <p class="block4">- Hem de karşı konulmaz bir biçimde. Onu güçsüz sananlar, yanıldıklannı çabuk anladı.</p>

  <p class="block4">- Ne de olsa altmış altı yaşında, diye hatırlattı Serketa. Saray ondan sonra tahta kimin geçeceğiyle ilgili söylentilerle çalkalanıyor olmalı.</p>

  <p class="block4">- Oğlu Seti yi resmen halefi seçerek bu söylentilere bir son vermek istedi Merneptah. Seti kırk altı yaşında, olgun, tecrübeli, yönetmeyi bilen bir adam, ama sertliğiyle tanınıyor.</p>

  <p class="block4">- Sözü edilecek bir muhalefet falan?</p>

  <p class="block4">- Merneptah'a karşı... hepsi temizlendi. Seti'ye karşı... işte burada durum farklı... aynı zamanda da beklenmedik bir şey. Başlıca rakibi öz oğlu Amenmes. Babasından nefret ediyor.</p>

  <p class="block4">- Neden?</p>

  <p class="block4">- Amenmes'in annesinin ölümünden sonra, Seti çok güzel, güzel olduğu kadar da akıllı bir kadınla, Tausert'le evlendi. Oğlu da ihanet olarak gördüğü bu hareketi asla bağışlamadı. Üstelik hiçbir işe yaramaz, şımarık zengin çocuğu olarak görülmekten de nefret ediyor.</p>

  <p class="block4">- Amenmes Merneptah'ın ölümünden sonra babasına karşı koymaya kadar vardırır mı işi?</p>

  <p class="block4">- Bunu yapacak biri gibi görünmüyor, ama iki adamın arasında çatışmanın önlenemez olduğunu söyleyenler de var. Seti'nin sandığının tersine, Amenmes eli kolu bağlı oturmuyor. Ağırlığını koymaya, iktidardan payını istemeye iten kararlı gençlerle doldurdu çevresini.</p>

  <p class="block4">Muhbir, Mehi'ye Per Ramessu'daki kışlaların ayrıntılarını anlatıp çekildi.</p>

  <p class="block4">- Bu Amenmes etki altına alınabilir birine benziyor, dedi Serketa.</p>

  <p class="block4">- Ben de öyle düşünüyorum, ama çok dikkatli olmalıyız. Devletin zirvesine bu kadar yaklaşmışken, bir yanlış adım her şeyin sonu olur. Teb'e dönmeden önce Seti'ye bir nezaket ziyareti yapacağız. Düellonun sonucu ne olursa olsun kazanmak için, hem babasına hem de oğluna yatıralım paramızı.</p>
</body>
</html>
