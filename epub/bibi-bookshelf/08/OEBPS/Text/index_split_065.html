<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_68">Altmış sekizinci bölüm</h1>

  <p class="block4">Kurtarıcı Şed, Merneptah'ı mavi ve altın şeritli çok eski perukayla gösteren portreyi tamamlamıştı. Sonra da hükümdarın karşısına dikilmiş altın renkli kobranın son düzeltmelerini de yapü. Gözleri bitkin, Paneb'in ışığın dirilişinin üç aşamasını betimleyen üç biçiminin yer aldığı ana resmin son ayrıntılarını çizdiği mezar odasına indi. Dirilişi çıplak ve kırmızı bir çocuk, siyah bir böcek ve Merneptah'm adını aydınlatan kızıl bir çember betimliyordu. Daha yukarıda da, çizilmesi en güç olan resim vardı. Hem ilk güneşin yaratıcılık gücünü hem de dinlen firavunun ruhunun uçuş yeteneğini temsil eden dev kanatlı bir koç.</p>

  <p class="block4">- En ufak ayrıntıya kadar çizmişsin, Paneb. Bu arada da çizgiyi sadeleştirip renklerin parlamasını sağlamışsın.</p>

  <p class="block4">İltifat genç devi şaşırttı.</p>

  <p class="block4">- Düzeltilmesi gereken bir şey var mı?</p>

  <p class="block4">- Tek bir tane bile yok. Ustabaşmın planını gördüğümde, korkuya kapıldığımı artık itiraf edebilirim. Ramses'inkinden de büyük bir mezar, çok daha önemli hacimler, tek bir eksen ve şimdiye kadar yapmadığımız bir oyma ve resim programı... Nefer selefini taklit etmekle yetineceklerden değildi, bundan böyle örnek olarak kullanılacak yeni bir ebedî istirahatgâh biçimi yarattı. Ben bir taraftan mesleğimizin gözle görülmez inceliklerini sana öğretirken, diğer yandan resim çizme yöntemini değiştirmek zorunda kaldim. Sen bu mezarla birlikte doğdun, Paneb, elin burada oluştu, artık bana ihtiyacın yok.</p>

  <p class="block4">- Yanılıyorsun Şed, bakışın olmasa yolumu yitiririm.</p>

  <p class="block4">- Bilinmezde yürümesi gerektiğinde Paneb'in ihtiyacı olan tek şeyin biraz güven olduğunu sadece ben biliyorum... Ama tereddüt etmedin; bana öğretilen her şeyi sana işte bu yüzden gösterdim. Sen artık benim öğrencim değilsin, Paneb, eşitimsin.</p>

  <p class="block4">- Sizi rahatsız ettiğim için özür dilerim, diye yakındı İmuni, ama bazı göz yumulmaz alışkanlıklara dikkatinizi çekmek istiyorum.</p>

  <p class="block4">- Seni dinliyorum, dedi Kenhir, bir yandan da III. Amenofis döneminde yapılmış ya da onarılmış tapınaklar hakkındaki makalesine devam ediyordu.</p>

  <p class="block4">- Kararlı Gau loncaya ayrılmış stoktan, payına düşenden çok daha fazla papirüs alıyor.</p>

  <p class="block4">- Hayır İmuni, sol ekip önderine ayrıntılı eskizler çizmesi için ben verdim o papirüsleri.</p>

  <p class="block4">- Bunu mezar defterine açıkça yazmak gerekecek. Kenhir yardımcısına şaşkınlıkla baktı.</p>

  <p class="block4">- Bana mesleğimi mi öğreteceksin? İmuni kızardı.</p>

  <p class="block4">- Hayır, tabiî ki hayır...</p>

  <p class="block4">- Bitti mi?</p>

  <p class="block4">- Aynı zamanda Aslan Userhat'ın bir blok kaymaktaşı aldığını, nerede kullanacağını tesellüm makbuzuna yazmadığını da söylemek zorundayım.</p>

  <p class="block4">- Bunda şaşılacak bir şey yok, çünkü o taş kral tabutunun yapımında kullanılacak.</p>

  <p class="block4">- Bana kimse bir şey söylemedi...</p>

  <p class="block4">- Bunda da şaşılacak bir şey yok. Yanılmıyorsam, sen ne mezar kâtibisin ne de başyontucu, öyle değil mi?</p>

  <p class="block4">İmuni yutkundu yine de suçlamalarını sürdürdü.</p>

  <p class="block4">- Paneb'in davranışına gelince, asıl kabul edilemez olanı, o! Kullandığı boya topaklarının adedini söylemeye yanaşmıyor, gereğinden fazla fitil kullanıyor, inanılmaz sayıda fırça harcıyor! Eğer öteki zanaatkarlar da kuralları onun gibi çiğnerse ortalık karışır.</p>

  <p class="block4">- Sırayla ele alalım öyleyse, dedi Kenhir. Şantiyede karışıklık var mı?</p>

  <p class="block4">- Hayır, hayır henüz yok...</p>

  <p class="block4">- Mezar defterine -bir gün bile olsa-Paneb'in işine gelmemezlik ettiğini yazılabilir mi?</p>

  <p class="block4">- Evet, bu doğru, ama...</p>

  <p class="block4">- Eserin memnun edici bir biçimde ilerlediğini, bu harika haberleri iletmek için firavuna resmî bir mektup göndermeye hazırlanmam gerektiğini sen de kabul ediyor musun?</p>

  <p class="block4">- Evet, ama...</p>

  <p class="block4">- Önemli olanı önemsizden ayırmayı becerebilseydin daha az sıkılırdın.</p>

  <p class="block4">- Yine de Paneb'i cezalandırmak gerek!</p>

  <p class="block4">- Endişelenme, dediğini yapacağım.</p>

  <p class="block4">- Vereceğiniz cezayı öğrenebilir miyim?</p>

  <p class="block4">- Ona sözlü bir uyanda bulunup, çalışma yöntemini hiç değiştirmemesini söyleyeceğim.</p>

  <p class="block4">Işık muayenelerini bitirmiş, araştırmalarına dönmüştü. Şimdiye kadar sadece Kurtarıcı Şed'in gözlerindeki bozulmayı yavaşlatmış, ancak körlüğü önleyecek ilacı bulamamıştı.</p>

  <p class="block4">Nefer karısının laboratuvanna girdiğinde, onu göze zarar verecek hastalık nedenlerini yenecek, piramitler döneminden kalma reçetelerin yazılı olduğu eski papirüsleri incelerken buldu.</p>

  <p class="block4">- Çok çalışıyorsun Işık, kendini harap ediyorsun. Kocası sevgiyle sarılırken, gülümsedi Işık.</p>

  <p class="block4">- Kurtarıcı Şed'in gözlerini kurtarmak için elimden geleni yapmam gerekmez mi?</p>

  <p class="block4">- Yenilgiyi hiç kabullenmiyorsun... Yeni bir iz buldun, değil mi?</p>

  <p class="block4">- Gözleri yavaşça ölüyor, çünkü gözlerine giren tehlikeli asalaklar yavaş yavaş kanı ve sıvıları bozuyor. Gözü tehdit eden karanlığı kovmak için, günlükten, reçineden, yağdan, ilikten ve pelesenk ağacı suyundan bir merhem yaptım. Sonucundan fazla tatmin olmadım, neden olmadığımı da anladım galiba. Bütün bu merhemi harekete geçirecek ve göze zarar vermeden hastalığı yok edecek bir madde eksik.</p>

  <p class="block4">- Nasıl bir madde?</p>

  <p class="block4">- Eskilerin "bilgelik" olarak adlandırdıkları bir mineral.</p>

  <p class="block4">- Başka bir deyişle, Işık Taşı.</p>

  <p class="block4">- Evet, gerçekten de bu sonuca vardım. Bir sürü başka mineral denedim, ama hiçbiri ilacı düzeltmeye yaramadı.</p>

  <p class="block4">- Sence Işık Taşı'ndan bir parça almalı ve Şed'in gözünü iyileştirmek için merhemine katmalıyız, öyle değil mi?</p>

  <p class="block4">- Ne diyeceğini şimdiden biliyorum: lahde hayat vermesi için, kimsenin taşa dokunmaması lazım, asıl öncelik vermemiz gereken firavunun ebedî istirahatgâhı.</p>

  <p class="block4">- Haklısın Işık, bir de bir kenara itemeyeceğimiz başka bir şey var. Ya Şed loncaya ihanet eden hain, Şed'se?</p>

  <p class="block4">- Hayır Nefer, o değil.</p>

  <p class="block4">- Nasıl bu kadar emin olabiliyorsun?</p>

  <p class="block4">- Davranışları kuşku yaratıyor, bunu ben de kabul ediyorum, üstelik ekip üyelerinden çoğunu aşağılıyor, ama hâlâ onu kurtarmak istiyorum.</p>

  <p class="block4">- Bu, bilge kadının bir isteği mi?</p>

  <p class="block4">- Karar vermek ustabaşına kalmış.</p>

  <p class="block4">Bilge kadın, Suskun Nefer'in de huzurunda, Kenhir'e tıbbî bulguları anlattı.</p>

  <p class="block4">- Sağlam koruma altında Merneptah'ın mezarına taşımadan önce Işık Taşı'nın yerini değiştirmek hiç hoşuma gitmiyor, dedi Kenhir homurdanarak. Hele bugünkü koşullarda, son derecede tehlikeli olur bu. Mezarın tamamlanmasını bekleyemez miyiz?</p>

  <p class="block4">- O zamana kadar, Şed kör olur, dedi Işık. Oysa bugün, gözünü kurtarmak için hâlâ bir umut var.</p>

  <p class="block4">- Bir umut... kesin bir şey değil.</p>

  <p class="block4">- Sizin onayınıza ihtiyacımız var, dedi Nefer.</p>

  <p class="block4">- Eserin başarısı daha öncelikli değil mi?</p>

  <p class="block4">- Şed mezarın ana sahnelerinde son düzeltmeleri yapacak olağanüstü bir ressam, Paneb'i eşiti olarak görse de eğitimini henüz tamamlamadı. Eğer Şed iyileşirse, eser ve lonca onu dehasından yararlanabilecek.</p>

  <p class="block4">- İşte size bir ustabaşı mantığı!</p>

  <p class="block4">- Bu mantık, mezar kâtibi için de uygun değil mi?</p>

  <p class="block4">- Nasıl yapmayı düşünüyorsunuz?</p>

  <p class="block4">- Taşın saklandığı yeri düşünürsek, gün doğup taşın rengi değişirken bakır bir kalemle bir parça alırım, dedi bilge kadın. O saatlerde zanaatkarlar aileleriyle birlikte atalarına şükranlarını sunduklarından kimse ne yaptığınım farkına varmaz.</p>

  <p class="block4">- Bu arada bir şaşırtmaca da yapabiliriz, diye araya girdi Nefer. Eğer o gölge yutucu gerçekten de Işık Taşı'nın peşindeyse, bakarsınız onu ele verecek yanlış bir adım atar.</p>

  <p class="block4">Nefer, lonca salonunda toplanmış sağ ekip zanaatkarlarına, Merneptah'ın mezanndaki işlerin tamamlanmak üzere olduğunu bildirdi. Çizimci ve ressamlar eserlerinin son ayrıntılarıyla ilgileniyor, yontucular da lahit ve heykellerle uğraşıyordu. Tuti'ye gelince, o da öteki tarafta kralın ruhuna eşlik edecek mücevherleri hazırlamakla meşguldü.</p>

  <p class="block4">Köyün atölyesinde yapılmış heykellerin canlanmasının sadece Işık Taşı'yla mümkün olacağını herkes biliyordu. Bu nedenle heykeller Krallar Vadisi'ne taşınmadan bir gece önce atölyenin kapatılmış olduğunu, önünde de Paneb'in nöbet tuttuğunu görmek kimseyi şaşırtmadı.</p>

  <p class="block4">Ertesi gün zorlu geçeceğinden herkes erkenden yattı.</p>

  <p class="block4">Hain taşın getirildiğinden emin olduğu atölyeye bir göz atmadan önce tüm köyün uykuya dalmasını bekledi. Genç devi kandırmak imkânsızdı, ama o değerli hazineye olabildiğince yaklaşma tutkusuyla yanıyordu.</p>

  <p class="block4">Paneb'i kapının önünde görmeyince müthiş şaşırdı! Kırılacak tek bir ahşap kilit... Sonra... sonra Işık Taşı onundu artık.</p>

  <p class="block4">Elleri heyecandan terlemişti, neredeyse elini kolunu sallayarak ilerliyordu, birden korkuyla olduğu yerde kaldı, dondu. Ya bir tuzaksa?</p>

  <p class="block4">Elbette bu bir tuzaktı! Üstelik hazine, bir köşede saklanmış avını bekleyen Paneb'in koruduğu atölyede de değildi kuşkusuz.</p>

  <p class="block4">Hain adım adım, geri geri uzaklaştı oradan, bir yırtıcı kadar sessizdi.</p>
</body>
</html>
