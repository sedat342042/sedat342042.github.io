<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_57">Elli yedinci bölüm</h1>

  <p class="block4">- Dikkat! diye haykırdı Paneb, kızak çok hızlı kayıyor! Güçlü Naht frene bastı ve üzeri altı ton taş yüklü ağır kızak yavaşlamaya başladı.</p>

  <p class="block4">Bu ağırlığı, Neşeli Renupe ile Pişkin Somun Pay'ın sürekli olarak suladıkları balçık kaplı bir rampadan sadece altı kişi çekiyordu.</p>

  <p class="block4">- Çok fazla su döküyorsunuz, salak herifler!</p>

  <p class="block4">- Bize mesleğimizi öğretmeye kalkmayacaksın ya! diye diklendi Pay.</p>

  <p class="block4">- Böyle devam ederseniz, kızak devrilecek.</p>

  <p class="block4">- Şimdiye kadar hiç devrildi mi?</p>

  <p class="block4">- İyi ya işte, şimdi de devrilmesin diye söylüyorum.</p>

  <p class="block4">Öfkelenmelerine karşın, yine de Paneb'in uyanlarını kulak ardı edemedi Pay ile Renupe, çalışma Cebel Silsile taşlarını özlemle bekleyen sol ekip önderinin endişeli bakışları altında, kaldığı yerden devam etti.</p>

  <p class="block4">- Bir dakika! diye araya girdi Halat Kasa; hoşuma gitmeyen bir şey var. Malzeme nakliyesi uzmanı kızağın altına eğildi.</p>

  <p class="block4">- Aklıma gelmedi değil hani... Bu halatı hangi salak bağladı? Halatı kızağın önüne, olabildiğince aşağıya bağlamalı ki çekiş en uygun açıyla yapılabilsin. En az yüz kez söyledim bunları, üstelik anlaşılmayacak kadar da güç değil istediğim!</p>

  <p class="block4">Kasa, halatlann bağlantı yerlerini değiştirdi, altı adam aynı anda hareket etmelerini kolaylaştıran türküler söyleyerek yeniden işe koyuldu. Bu işlerin yapıldığı günün sabahı iki ekip Firavun Merneptah'ı oturmuş, iki avucunu peştemahna dayamış, ciddi yüzünde zarif bir tebessümle gösteren yedi metre yüksekliğinde ve yüz tondan çok daha ağır heykelini yerine dikmişti. Sürekli sulanan balçıklı bir rampadan kaydırmaya dayanan aynı yöntemle ve heykelin dizlerine tırmanıp tempo tutan Paneb'in yardımıyla yürütmüşlerdi dev kütleyi.</p>

  <p class="block4">Paneb koca heykelin üzerine ikinci kez tırmanıp, onu sarmalayan ipleri kesip, heykel tüm görkemiyle gözler önüne serildiğinde, güneş çoktan ufukta alçalmaya başlamıştı.</p>

  <p class="block4">Avazı çıküğı kadar bağırarak türkü söylerken, birden çevresindeki sessizliğin bıçakla kesilecek kadar kalın olduğunu fark etti.</p>

  <p class="block4">Dudaklarında ölmek üzere bir nağmeyle arkasını döndüğünde, meslektaşlarının taş kesildiğini ve gözlerini heykelinin önünde dikilmiş, mavi peruklu Firavun Memeptah'a diktiklerini gördü. Kralın çevresinde de, saçlarını kazıtmış ve beyaz elbiselere bürünmüş, "saf rahipler" vardı.</p>

  <p class="block4">Paneb için yere atlamak ve firavunun şimşeklerini üzerine çekmemeyi umarak uzaklaşmaktan başka yapacak şey kalmamıştı.</p>

  <p class="block4">- Yanıma gel, dedi firavun tam tersine.</p>

  <p class="block4">Paneb ne yapacağını bilemez haldeydi, neyse ki bacakları vücudunu taşıdı.</p>

  <p class="block4">- Armağanlar yeryüzüne indiğinde tanrıların yüreği sevinç dolar, insanların da yüzleri aydınlanır, dedi hükümdar. Armağanları güzel ve temiz olarak sunmak, her gün yinelenmesi gereken ışıltılı bir eylemdir. Sadece armağanlar krallığın doğaüstü gücünü temsil eden bu devi canlandırabilir.</p>

  <p class="block4">Paneb rahiplerden birinin elinden bir demet nilüfer alıp firavuna sundu, firavun da nilüferleri dev heykelin ayakları dibine bıraktı. Sonra aynı şekilde bir somun ekmek, bir sepet meyve, bir kap tütsü ve bir testi şarap sundu heykele.</p>

  <p class="block4">- Taşın damarlarında saklı güç harekete geçsin, dedi Merneptah.</p>

  <p class="block4">Rahip ve zanaatkarlar firavunu dev resmiyle, insanın öte tarafıyla baş başa bırakmak için çekildiler. Heykelin yanından son ayrılan Paneb'di, ülkenin efendisi ile taş sureti arasında yaşanan gizemli kutsamanın etkisindeydi hâlâ. Merneptah Amon Tapmağı'na heykeller armağan etti, Karnak'tan Luksor'a giden bir korteji yönetti, ama zamanının çoğunu Krallar Vadisi'nde, Suskun Neferle birlikte mezarının yapılma çalışmalarını inceleyerek geçirdi.</p>

  <p class="block4">Teb'de bunca süre kalması, savaş tehlikesinin uzaklaştığının belirtisi değil miydi? Batı yakasına dönüp, Hakikat Meydanı loncasına bağlılığını ikinci kez göstererek zanaatkarlar konusunda çıkarılmak istenen tüm söylentileri kesmek istemişti.</p>

  <p class="block4">Firavun, loncanın önderi olduğunu, zanaatkarların çalışmalarına ne denli önem verdiğini göstermek için köyde bir şölene bile katılmıştı.</p>

  <p class="block4">Hain ise Hakikat Meydanı'nın başına konan talih kuşu karşısında şaşkınlık ve umutsuzluğa düşmekle birlikte, kutlamalara katılıyor, ne kadar mutlu olduğunu meslektaşlarına gösteriyor, ustabaşı ile bilge kadmı övmek için hiçbir fırsatı kaçırmıyordu.</p>

  <p class="block4">Bu karanlık görüntüde iki olumlu nokta vardı: büyük bir beceriyle duygularını gizlemeyi başarıyor ve karısı anlaşmalarına sadık kalmayı sürdürüyordu. İyi bir ev kadını olarak durumundan yakınmadan gündelik işleri yapıyor, sabırla varlıklı bir kadın olacağı günü bekliyordu.</p>

  <p class="block4">Kralın gidişinden sonra, mezar kâtibi zanaatkarlara bugünlük tatil verdi. İşte sonunda köyden çıkmak, suç ortaklarıyla görüşmek için Doğu Yakası'na geçme imkânını bulacaktı!</p>

  <p class="block4">Hain sabahın ilk ışıklarıyla birlikte köyün kapısından çıktı, Ramesseum boyunca giden yola girdi. Sağa, Nil'e giden anayola sapmadan az önce bir ılgın ağacının gölgesine çömelmiş Nübyeliyi gördü.</p>

  <p class="block4">Yüzünü görmek ve Sobek'in adamlarından biri olup olmadığını anlamak için yanma sokulamazdı. Rahatsız oldu ve daha fazla tehlikeye atılmamaya karar verdi. Biraz ilerideki küçük pazara kadar yürüdü, bakla alıp geri geldi. Köye girerken, büyük testiden su dolduran Lekesiz Uabet 'le karşılaştı.</p>

  <p class="block4">- Kente gitmeyecek miydin? diye sordu Uabet.</p>

  <p class="block4">- Orada ne yapacağım ki... Evde dinlenmeyi tercih ederim.</p>

  <p class="block4">- Yönetimin yeni kararlarından sonra, hakkın yok diyemem.</p>

  <p class="block4">- Ne demek istiyorsun?</p>

  <p class="block4">- Kenhir bundan önce, işe gelmeme nedenlerini mezar defterine yazmakla yetinirdi; şimdilerde insanların nereye gidip nereden geldiğini de kaydediyor! Anlaşılan kaybedecek zamanı varmış, ama güvenliğimizle yakından ilgileniyor... Bir de tabiî kâtipleri değiştirmek imkânsız, onlar yazı yazmak için doğmuş.</p>

  <p class="block4">- Dediğin gibi, Uabet. İyi bir gün geçirmeni dilerim. Demek Sobek'in adamları mezar kâtibiyle sıkı işbirliği içinde çalışıyordu? Beynini kemiren endişe verici bir soru daha vardı: Kenhir ne zamandan beri not tutuyordu?</p>

  <p class="block4">- Adamlarım ellerinden geldiğince hızlı çalışıp epeyce yol aldı, dedi General Mehi, yazıhanesinin rahatlatıcı serinliğinde. Soruşturmanın sonuçlarını açıklamak için sizleri buraya çağırmamın nedeni de bu.</p>

  <p class="block4">Mezar kâtibi ile ustabaşı kulak kesildi.</p>

  <p class="block4">- Cebel Silsile işçileriyle ilgili hiçbir işbirliği ya da suç ortaklığı belirlenemedi. İçlerinden hiçbiri, güçlü vücudu nedeniyle birkaç günlüğüne işe alınan Nübyeliyi tanımıyor. Adam cinayet anına kadar dikkat çekici bir davranışta bulunmamış zaten.</p>

  <p class="block4">- Kim olduğunu belirleyebildiniz mi?</p>

  <p class="block4">- Talihimiz varmış... Taşocağının hemen yakınında bir Nübye köyü var, adamlarımın soruşturması inkâr edilemez gerçeği ortaya çıkardı. Köy halkından biri itiraf etti. Adamımız kanun kaçağıymış, bir balıkçıya darp ve gasp suçuyla atıldığı Elefantin Cezaevi'nden kaçmış. Birkaç hafta boyunca köyde saklandıktan sonra iş aramaya koyulmuş.</p>

  <p class="block4">- Karanlık planlarından söz etmiş mi hiç?</p>

  <p class="block4">- Hayır, ama hep aynı yöntemle çalışmış; ilginç bir yer bulmak, dostlar edinmek ve aralarından en zenginini soymak. Zaten bazıları ölümle suçlanan bir sürü soygunla ilişkisi olduğundan kuşkulanılıyor.</p>

  <p class="block4">- Başka? diye sordu Kenhir.</p>

  <p class="block4">- Unuttuğum bir ayrıntı kalmadı sanıyorum.</p>

  <p class="block4">- Demek katil Hakikat Meydanı'nın ustabaşını ustabaşı olduğu için değil, en ilginç kurban olarak gördüğü için seçti?</p>

  <p class="block4">- Bu da bir ihtimal, ama elimizde hangi açıklamanın gerçek olduğunu gösterecek bir bilgi yok.</p>

  <p class="block4">Mehi, konuklarına bu noktada hazıra konmaya çalışmayarak, onları etkilemek amacında olmadığını göstermek istiyordu. Nefer'in bir şeyler söyleyeceğini umdu general, ama beriki sessizliğini koruyordu.</p>

  <p class="block4">- Sobek'in adamlarını da soruşturdunuz mu? dedi Kenhir.</p>

  <p class="block4">- Oldukça çok bilgi topladık, bu nedenle de size sevineceğiniz bir haber verebilirim sanıyorum. Onları herhangi bir konuda suçlayacak en ufak bir kanıt yok. Meslek hayatları lekesiz, o bakımdan endişeniz olmasın.</p>

  <p class="block4">- Bizzat Sobek hakkında da aynı övgülerde bulunabilir misiniz?</p>

  <p class="block4">- Şef Sobek'e yöneltebileceğim bir eleştiri olamaz. Hakkındaki dosya doğruluğu ve çalışması hakkında övgülerle dolu. Firavun bile zanaatkarların korunması için aldığı önlemlerden bahsedip, Sobek'ten ne denli memnun olduğunu söyledi. Bana kalırsa Sobek'in suç oluşturabilecek bir davranışa girdiğini düşünmek bile imkâns ı z.</p>

  <p class="block4">Mehi böylesi kesin bir ifade kullanırken, söyledilderinin karşısında oturanların kuşkularını zerre kadar dağıtmayacağını, öte yandan da onlara ne kadar tarafsız olabildiğini göstereceğini düşünüyordu.</p>

  <p class="block4">- Bütün bunlardan nasıl bir sonuç çıkarıyorsunuz? dedi Kenhir.</p>

  <p class="block4">- Bir haydut öldü, suç ortağı tarafından öldürüldü, kuşkusuz başka bir Nübyeli tarafından. Kaçmayı başaran, bir ihbar olmazsa kimliğini belirleyemeyeceğimiz başka bir Nübyeli. Bunun bir rastlantı olduğunu umalım, ama tehlike hiç geçmemiş gibi önlemler alalım. Sobek sorumluluğu altındaki bölgede tetikte olur, ben batı yakasıyla ilgilenirken, sizler köyün içinde gözlerinizi dört açın.</p>

  <p class="block4">- Firavunun ziyareti bizi rahatlattı, dedi Mezar kâtibi.</p>

  <p class="block4">- Haklısınız, savaş dedikoduları dindi ve barış yerleşti. Taş bloklarını nakletmek için askerlerime ihtiyacınız olacak mı?</p>

  <p class="block4">- Yakında yeni bir sefer yapılacak, çünkü sol ekip önderi beklenenden de hızlı çalışıyor. Firavun Merneptah milyon yıllık tapınağının sağlayacağı güce yakında kavuşacak.</p>
</body>
</html>
