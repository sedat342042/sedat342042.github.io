<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_34">Otuz dördüncü bölüm</h1>

  <p class="block4">Kafile Teb'den Koptos'a kadar Nü üzerinde gitti, sonra insanlar ile hayvanlar teknelerden inerek Kızıldeniz ve Sina Yarımadası yolunu tuttup, eski imparatorluk döneminden beri işletilen turkuvaz ve bakır madenlerine doğru ilerlediler. Yöreyi avucunun içi gibi tanıyan Tuti'nin şefliğinde, bir granit ocağına giden yoldan ayrılarak Cebel el-Zeyt'e doğru döndüler.</p>

  <p class="block4">Bölgeye hemen hemen hiç yağmur düşmemesine rağmen, Kızıldeniz'den gelen bir nem vardı havada; şurada burada, özellikle de zirvesi bin metreyi aşkın görkemli sıradağların eteklerinde yeşillikler adacıklar gibi serpilmişti. Mısırlıların büyük bir çoğunluğu, bilmedikleri tehlikeli yaratıklarla dolu çölden korkar, ama herkes çölün cesetleri sonsuza dek sakladığını, bağrında akıl almaz hazineler, altın, gümüş ve "dağların karnından doğma saf taşlar" bulundurduğunu bilir. İnsan çölü bir uçtan diğerine geçebilir, ama çölde yaşayamazdı, çöl dünyadaki öte dünyaydı çünkü. Çölün kurduğu amansız tuzaklardan kaçmak için de deneyimli rehberler gerekirdi.</p>

  <p class="block4">Paneb, sıskalığına rağmen grubu hızla yürüten Tuti'nin yanında gidiyordu.</p>

  <p class="block4">- Bu yolculuk hoşuna gidiyormuş gibi görünüyorsun.</p>

  <p class="block4">- Daha da ötesi! diye haykırdı Cesur. Ne doyumsuz manzaralar... Kum ateşi andırıyor, ayaklarımın altında yumuşacık. Talihimiz varmış da çölün kenarına kurmuşlar köyümüzü; insanları sarsıp uyuşukluklarını atmalarını sağlamak için çölün gücü gerek.</p>

  <p class="block4">- Şu Dakter hakkında ne düşünüyorsun?</p>

  <p class="block4">- Benim için öyle biri yok. Ayrıcalıklannın sarhoş ettiği, kendini beğenmiş, fazla şişman bir küçük memur işte.</p>

  <p class="block4">- Sen yine de dikkatli ol. Karnak'ta çalışırken, bunun benzerleriyle tanıştım ben. Çok daha tehlikesizdi onlar. Bizi sevmemesinin şaşırtıcı bir yanı yok, ama içimden bir ses durumun çok daha ciddi olduğunu fısıldıyor.</p>

  <p class="block4">Paneb Tuti'ye inanamıyormuşçasına baktı.</p>

  <p class="block4">- Amon'un topraklarında mı yaşadın?</p>

  <p class="block4">- Değerli tahtalarla, altın ve elektrumla çalışmayı öğrendim, süsleme yapmayı, kapıları, heykelleri ve kayıkları altın kaplamayı da. Kenhir beni çağırmış olmasaydı çok yükselecektim. Hakikat Meydanı'nda bir kuyumcuya ihtiyaçları vardı: ben listede üçüncüydüm, ama Kabul Heyeti benden önceki iki kişiyi eledi.</p>

  <p class="block4">- Neden Karnak'ta kalmadın?</p>

  <p class="block4">- Loncanın kapısını çalmayı aklımdan bile geçiremezdim, ama başka hiçbir yerde açıklanmayacak meslek sırlarına sahip olduklarından da haberliydim. O sırlara ulaşmak imkânsız görünüyordu gözüme. Fırsat geldiğinde de talihimi denemeye karar verdim.</p>

  <p class="block4">- Çağrıyı duymuş olmayasın?</p>

  <p class="block4">- Ama altını parrnaklanrnın araşma aldığım ilk anda... bunun çağrı olduğunu, beni diğer tüm kuyumculardan farklı kıldığını bilmiyordum. Lonca benim deneyimli bir kuyumcu olduğuma karar verip sağ ekibe aldı. Ne inanılmaz bir gündü... Şimdi de bu acıya dayanmak gerekiyor.</p>

  <p class="block4">- Yeniden çocuğun olabilir.</p>

  <p class="block4">- Hayır, oğlumun anısına dokunmak istemiyorum, güler yüzlü neşeli çocukluğunu, gözlerini, korumayı beceremediğim o mutluluğu... Beni o yastan kurtardığın, bu araştırmaya katılmaya zorladığın için minnettarırn. Tek başıma gelseydim ne yapacağımı bilemezdim; seninle birlikte bu güç görevin üstesinden gelebileceğimizi düşünüyorum.</p>

  <p class="block4">- Dakter'den neden ürküyorsun?</p>

  <p class="block4">- Çünkü, kullanımı katı kurallara bağlı, tehlikeli bir madde aramaya gidiyoruz. Merkez laboratuvarı yöneticisi o kuralları çiğneme eğiliminde olabilir.</p>

  <p class="block4">- O kuralların uygulanmasından sorumlu değil miyiz?</p>

  <p class="block4">- İşte o yüzden rahatsız ediyoruz ya onları. Başlangıçta bu maceranın tehlikeli bir yanı yoktu. Dakter'i gördüğüm andan beri, eskisi kadar emin değilim.</p>

  <p class="block4">Paneb kahkahayla güldü.</p>

  <p class="block4">- Keşke bizimle uğraşmaya karar verse!</p>

  <p class="block4">- Biz sadece iki kişiyiz Paneb.</p>

  <p class="block4">- Gördüklerimden çıkarabildiğim kadarıyla, madenciler ile rehberler arasında epey dostun var.</p>

  <p class="block4">- Aynı insanlarla birkaç kez yolculuk yapmanın ilişkiler yarattığı doğru. İçlerinden çoğu bize cephe almayacaktır.</p>

  <p class="block4">- Endişelenme, Dakter'in başarılı olması imkânsız.</p>

  <p class="block4">Dakter gürbüz bir eşeğin sırtında yolculuk yapan tek kişiydi, bu ayrıcalığına rağmen yayalardan çok daha fazla su içiyordu. Yolculuğun bir gezi olmayacağını tahmin etmişti, ama bu ıssız genişlikten bu denli nefret edeceğini hiç düşünmemişti.</p>

  <p class="block4">Keyfi gerçekten kaçmıştı, genç devden kurtulmak için plan üzerine plan hazırlamaya çalışıyordu. O adamın, yırtıcı bir hayvandan daha dikkatli ve çok daha tehlikeli olduğundan emindi. Kuyumcunun kuşkulanmasına meydan vermeden, nasıl kaldıracaktı genç devi ortadan? Eğer Pa-neb'i ortadan kaldıramazsa, Dakter loncanın en önemli sırlarından birini avucundan kaçırmış olacaktı. Demek ürünün toplanmasını beklemek, daha akıllıca olacaktı. Sonra, sonrasını zamanı geldiğinde düşünecekti. Önündeki madenciler yavaşladı.</p>

  <p class="block4">- Durmak için emir vermedim!</p>

  <p class="block4">- Yürümüyorlar ki.</p>

  <p class="block4">Dakter öfkelendi, kervanın başına doğru ilerledi.</p>

  <p class="block4">En önde, sırtını güneşe dönmüş, bir kayanın üzerine oturmuştu Tuti. İnsanlar ile hayvanlar, küçük yudumlarla su içiyordu.</p>

  <p class="block4">- Neler oluyor?</p>

  <p class="block4">- Önceden hesaplanmamış bir mola, dedi kuyumcu. Fazla uzun sürmez, biraz dinlenmek adamlara iyi gelir.</p>

  <p class="block4">- Arkadaşın nerede?</p>

  <p class="block4">- İki madenciyle birlikte, şuradaki tepeciğe gitti.</p>

  <p class="block4">- Ne?.. Araştırmanın amacı bu değil ki!</p>

  <p class="block4">- Git biraz uyu.</p>

  <p class="block4">- Onları derhal geri çağır.</p>

  <p class="block4">- Burada mola yerimize dönmelerini bekleyelim. Ne kadar çok kızarsan, susuzluğun o kadar artar.</p>

  <p class="block4">Dakter Tuti'nin uzattığı inciri almadan, kervanın arkasına döndü. Madencilerden hiçbiri dostça davranmıyordu ona, kuyumcuyla ise eski maceralardan söz edip gülüşüyorlardı.</p>

  <p class="block4">- Harika! diye haykırdı Paneb, tepecikten dönerken. Rehberlerin bulduklarına bir bak.</p>

  <p class="block4">Tuti'nin gözlerinin önüne, akikler, kantaşları ve süleymantaşlan serdi. Süleymantaşlarmdan bazıları küçük tespih taneleri gibi sıralanmıştı bile.</p>

  <p class="block4">- Seninle alay etmemişler, dedi kuyumcu.</p>

  <p class="block4">- Dostlarımız bu taşlan Dakter'e göstermeye ve bir kâtibe kaydettirmeye gerek olmadığını söylüyor. Ne de olsa çakıl taşlarından farksız.</p>

  <p class="block4">- Acemi gözüyle bakarsan doğru. Ama doldurulması gereken o kadar çok papirüs var ki...</p>

  <p class="block4">- Artık gitsek? Dakter sabırsızlanmaya başlamıştır. Askerlerden biri, koşarak iki zanaatkara yaklaştı.</p>

  <p class="block4">- Tepede iki çöl faresi gördük... Bizi izliyorlardı. Kuş kusuz</p>

  <p class="block4">öncü olarak gelmişlerdi.</p>

  <p class="block4">- Bir saldırıya hazırlıklı olmamız mı gerekiyor? diye sordu Paneb.</p>

  <p class="block4">- Şart değil... Bu haydutlar çok korkaktır, genellikle korumasız kervanlara saldırırlar. Yine de gerekli önlemleri alacağız. Yanlara okçular çıkaracağız, gece de sırayla nöbet tutulacak.</p>

  <p class="block4">Kervan ağır adımlarla yola koyuldu; insanlar endişeyle çevreyi gözlüyor, her an tepelerin ardından silahlı bir kalabalığın çıkmasını bekliyordu.</p>

  <p class="block4">Saatler geçtikçe korkular azaldı, üstelik yol kenarındaki kuyulardan hiçbirinin ağzı kapanmamış, suyu kirletil-memişti.</p>

  <p class="block4">Erzak yeterli, kafiledekilerin keyfi yerindeydi. Başına güneş geçmiş genç bir madenciyi sırtında taşıyan Paneb herkesin sevgisini kazandı, hızlı yürünmesini istediği için Tuti'ye kimse kızmadı. Rehberler haritalarını gözden geçirdi ve kırbalara maden örnekleri koyup üzerlerini özenle işaretlediler.</p>

  <p class="block4">- Maden bölgesine yarın öğlene doğru varacağız, dedi Tuti. Bu madene varmadan önceki son molamız. Bu akşam şölen var, herkese kurutulmuş sığır eti ve kırmızı şarap verilecek.</p>

  <p class="block4">Madenciler firavunun ve değerli madenlerin koruyucusu Tannça Hathor'un onuruna türküler söylerken, Dakter iki zanaatkarın yanına yaklaştı.</p>

  <p class="block4">- Yolculuk boyunca tek bir kelime bile etmedik... Belki de banş yapmanın zamanı gelmiştir, dedi bilgin.</p>

  <p class="block4">- Neden olmasın? diye cevap verdi Tuti. Otur da bir şeyler iç.</p>

  <p class="block4">- İçki içmem, teşekkürler.</p>

  <p class="block4">- İçki seni biraz yumuşatırdı oysa, dedi Paneb.</p>

  <p class="block4">- Anlaşılan yarından tezi yok işe koyuluyoruz.</p>

  <p class="block4">- Doğru, dedi kuyumcu.</p>

  <p class="block4">- Nasıl yapacağınızı söylemenin zamanı gelmedi mi? Buraya size yardım etmek, bilgimden yararlanmanız için geldim.</p>

  <p class="block4">- Bundan kuşkumuz yok Dakter, ama bizim güvenliğimizle yetinsen daha iyi olur.</p>

  <p class="block4">- Bu söylediğin askerlerin işi! Beni ilgilendiren Teb'e götüreceğimiz malzemenin nitelikleri ile miktan.</p>

  <p class="block4">- Uyku vakti geldi, dedi Tuti.</p>
</body>
</html>
