<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_39">Otuz dokuzuncu bölüm</h1>

  <p class="block4">Sağ ekip zanaatkarları, Paneb ve Tuti'nin yolculukları sırasında lokali elden geçirip yenilemişti. Genç dev geleneksel arınma töreninden sonra binaya girdiğinde, yere yarı yanya gömülü iki amforayı, duvarlar ile ve tavanın yeni serpme sıvasını gördü ve hafif tütsü kokusunu içine çekti. Ustabaşı ataları andı, her zamanki koltuğuna oturdu ve kardeşlerinin de oturmalarını istedi.</p>

  <p class="block4">- Paneb ve Tuti Cebel el-Zeyt'ten tanrısal taşın yapılması için vazgeçilmez malzemeleri getirdi, diye açıkladı. Kısacası dün Evi'nin gizli eseri sürdürülüp tamamlanabilecek, ışığı olumuzu aydınlatmaya devam edecek. Firavun Merneptah'ın ebedî istirahatgâhının kazılması ve milyon yıllık tapınağının yapımına başlanmasının zamanı geldi. Sol ekip şefinin de onayıyla onlar ellerindeki işleri bitirirken, ben ilk işleri sizlere vermeyi kararlaşürdım.</p>

  <p class="block4">Her zanaatkar birkaç saniye boyunca soluğunu tutmuştu. İşte büyük an nihayet gelip çatmıştı!</p>

  <p class="block4">- Mezarın kesin yeri belirlendi mi? diye sordu Çakal Unes.</p>

  <p class="block4">- Firavun önerimizi kabul etti.</p>

  <p class="block4">- Olağanüstü işlerde olağanüstü aletler kullanılmalı, diye bağırdı Kararlı Gau çatlak sesiyle. Gerçekten ihtiyacımız olan her malzemeye kavuşacak mıyız?</p>

  <p class="block4">- Mezar kâtibi söz verdi, dedi ustabaşı.</p>

  <p class="block4">- Şantiyede aüelerirnizden uzak günler geçirmeye mi hazırlanalım?</p>

  <p class="block4">- Evet, gücümüzü idareli kullanarak en kısa zamanda işbaşı yapabilmemiz için dağdaki geçitte kalmamız gerekecek.</p>

  <p class="block4">- Orası köy kadar sevimli bir yer değil.</p>

  <p class="block4">- Yapacak bir şeyim yok Pay, eserimiz her şeyden önce gelir.</p>

  <p class="block4">- Bana kalırsa, daha şantiyenin ilk gününden itibaren orada olmam gerekmeyecek, dedi Kurtarıcı Şed, biraz küçümsemeyle.</p>

  <p class="block4">- İlk günden itibaren bütün sağ ekip şantiyede toplanacak, böylelikle yeteneklerimiz birleşip büyülü bir güce dönüşecek. Başarılı olmak için böylesi bir güce ihtiyacımız var.</p>

  <p class="block4">- Krallar Vadisi'ndeki şantiye ne kadar sürecek? diye sordu Neşeli Renupe.</p>

  <p class="block4">- Bilmiyorum. Söz konusu olan büyük bir mezar, Büyük Ramses'inki kadar büyük bir mezar.</p>

  <p class="block4">- Gözlerimin önünde yıllar boyu sürecek bir çalışma uzanıyor, diye homurdandı Somurtkan Karo. En ufak bir kusur bile kabul edilmeyecek, öyle değil mi? Nefer gülümsedi.</p>

  <p class="block4">- Bana güvenebilirsin.</p>

  <p class="block4">- Başkentten haber var mı? diye meraklandı Cömert Didya.</p>

  <p class="block4">- Yeni bir şey yok, dedi ustabaşı. Yine de Merneptah bir kararname yayımlayıp Hakikat Meydanı'nın görevleri ile sorumluluklarını teyit etti.</p>

  <p class="block4">- Demek önümüzde sonsuzluk var, diye özetledi Aslan Userhat.</p>

  <p class="block4">- Sanki önümüzde sonsuzluk varmış gibi çalışacağız, ama her anımızın son dakikamız olduğunu da aklımızdan çıkarmayacağız. Her birimizin içinde olan en mükemmel yetenekler bile yeterli olmayacaktır: bu anıtı yaparken gizeme ihanet etmeden sun açıklamamız gerekecek.</p>

  <p class="block4">Paneb, Firuze'nin evinden çıkarken, Kurtarıcı Şed'le burun buruna geldi.</p>

  <p class="block4">- Yoksa hâlâ âşık mısın?</p>

  <p class="block4">- Firuze köyün en güzel kadını değil mi?</p>

  <p class="block4">- O güzelliğin sana ilham kaynağı olmasını dilerim... Ama bunun Krallar Vadisi'nde geçireceğin günler için iyi bir hazırlık yöntemi olduğuna emin misin?</p>

  <p class="block4">- Dürüst olmak gerekirse bunu hiç düşünmemiştim Şed!</p>

  <p class="block4">- İşte bu yüzden hâlâ tehlikeden habersiz bir acemi çaylaksın ya!</p>

  <p class="block4">- Ustam olduğunuza göre, ne öneriyorsunuz?</p>

  <p class="block4">- Benimle atölyeye gel.</p>

  <p class="block4">İki adam yavaş adımlarla köyün anacaddesine girdi. Kurtarıcı Şed her zamankinden çok daha ciddi, çok daha az alaycı görünüyor, sanki hayatinin önemli bir dönemecine hazırlanıyordu.</p>

  <p class="block4">- Nil'in yakınında küçük bir kulübeye, bir tarlacığa, yağ testilerini istiflemek için bir sundurmaya, bir hububat deposuna ve bir ağıl birkaç hayvana sahip olduğumu belki biliyorsun. Büyük bir servet değil belki, ama rahatça yaşayacak, kendi boyalarımı alacak kadar bir gelir sağlıyor işte. Eğer kabul edersen her şeyimi sana bırakmak istiyorum.</p>

  <p class="block4">- Söz konusu bile olamaz.</p>

  <p class="block4">- Düşünmeden reddetmenin nedeni ne?</p>

  <p class="block4">- Öğrettikleriniz yeter bana. Gerisini kendim kazanmak sterim.</p>

  <p class="block4">- Önerim sana zaman kazandırabilirdi.</p>

  <p class="block4">- Zaman ürkütmüyor beni... Yıpranmaktan çok, güçleni-orum zamanla. Üstelik armağanlardan nefret ederim.</p>

  <p class="block4">- Herhalde sana rüşvet vermeye çalıştığımı düşünmüyor-un, değil mi?</p>

  <p class="block4">- Cevabım hayır, hepsi bu. Servetinizi ailenize bırakın, bu onuyu da kapatalım. Şed atölyenin kapısını itti.</p>

  <p class="block4">Fırçalar öylesine özenle temizlenmişti ki, sanki yepyeni gi-i görünüyor, daha önce hiç görülmemiş bir aydınlık çıkarı-orlardı. İp gibi dizilmiş taslaklar duvarlara dayanmıştı.</p>

  <p class="block4">- Kusursuz bir yöntem edin Paneb, ama yöntemin bilgiye şit olacağını sanma sakın. Hayatta bilgi sahibi bir insan olmaktan daha önemli ne var? Bilgi sana biçim ve renklerin büyüsünün kapılarını açar, mesleğin kutsal yanını gösterir, tek gerçek sevinç kaynağın olur ve doğru olmayı öğretir. Maat'ı yaşamak, cehaletten bilginliğe geçmek, en önemlisi de yüreği yürekten tanımaktır. Şed bir kırmızı boya topağını eritti, fırçasını boyaya daldırdı, yumuşak bir hareketle bir şahin gözü çizdi.</p>

  <p class="block4">- Ne görüyorsun Paneb?</p>

  <p class="block4">- Bir yırtıcının gözü.</p>

  <p class="block4">- Gerçekten görmeyi beceriyor musun, Ressam Yardımcısı? Sanatımızın kısır taklitçilere değil, görmeyi bilenlere de ihtiyaç duyduğunu ne zaman öğreneceksin? Göz her yerde, tapınakların duvarlarında, lahitlerde, sütunlarda, kayıklarda... Öte tarafın gözü bizi izlemekten bir saniye bile vazgeçmiyor, senin de ressam olarak görevin, bu bakışı paylaşmak. Ama isteyerek. İstiyor musun?</p>

  <p class="block4">- Deneyin beni.</p>

  <p class="block4">- Öğreneceklerin yüreğini gururla doldurmasın, bir ulunun olduğu kadar bir hizmetçinin de öğüdünü dinle, çünkü kimse sanatın sınırlarına varamaz. Küçücük bir çiy damlasının bile tarlaları zenginleştirdiğini unutma. Gerçekten de öğrenmek istiyor musun Paneb; bir dizi yepyeni dünya tanıyacağını, hiçbir şeyin bir daha eskisi gibi olmayacağını bile bile, öğrenmek istiyor musun?</p>

  <p class="block4">- Kimse beni korkaklıkla suçlayamayacak.</p>

  <p class="block4">- Öyleyse bunu al ve bir daha yanından ayırma.</p>

  <p class="block4">Kurtarıcı Şed boynundaki muskayı çıkarıp Paneb'in boynuna taktı. Sembolik olarak dünyanın tüm ölçülerinin gösterildiği, setatitten yapılma bir göz.</p>

  <p class="block4">- Gözbebeği, mercek, gözyaşı kanalı, kornea... Bu gözün her bölümü, birimin bölümlerine eşittir. Bütün bölümleri toplarsan 63/64 elde edersin. Geriye kalan 1/64 de, eğer bugün gerçek bir görebilen olursan, ressam elinin sana göstereceğidir. Çünkü görmek yaratmaktır.</p>

  <p class="block4">Paneb hayranlık içinde elindeki muskaya bakıyor, bundan böyle onu koruyacak olan minicik şeyden gözlerini ayıramıyordu.</p>

  <p class="block4">- Ben...</p>

  <p class="block4">- Hiçbir şey söyleme ve hazırlan.</p>

  <p class="block4">Kurtarıcı Şed atölyeden çıktı. Öğrencisine gözlerinin görmemeye başladığını nasıl söyleyebilirdi ki?</p>

  <p class="block4">Ustabaşı, peşinde sağ ekibin zanaatkarları, altın önlüğünü kuşanmış, başına tören peruğunu geçirmiş ve elinde ağır bir tahta anahtar tutan mezar kâtibinin karşısına gelip durmuştu.</p>

  <p class="block4">- Odanın kapısını açmayı ve firavunun aletlerini bize emanet etmeyi kabul ediyor musun?</p>

  <p class="block4">- Önce parolayı söyle.</p>

  <p class="block4">- Eserin aşkı.</p>

  <p class="block4">Kenhir anahtarla birinci kilit düzeneğini açtı ve anahtarı tersine çevirerek ikincisini etkisizleştirdi. Sonra kapıyı ardına kadar açıp içerideki aletleri gösterdi; alışılmış boyutta, bakırdan yapılmış beş yüz kalem, otuz büyük yontucu kalemi, yine bakırdan Sina'dan gelme otuz çapa ile yirmi beş keser. Nefer mezar kâtibine törensel soruyu sormadan önce, teker teker inceledi aletleri.</p>

  <p class="block4">- Bu hazinenin içinde tanrısal maden de var mı?</p>

  <p class="block4">- Ustabaşı sonsuzluk eserini yaratacak aletleri seçsin. Nefer tanrısal madenden yapılmış bir gönye ile bir düzeç aldı ve zanaatkarların görmeleri için havaya kaldırdı.</p>

  <p class="block4">Kenhir'in gözleri önünde alet dağıtımına başlandı, herkes uzatılan aleti heyecan ve saygıyla alıyordu.</p>

  <p class="block4">Birden, Çakal Unes elindeki kalemi yere attı.</p>

  <p class="block4">- Bu alet kullanılamaz... Bakın, boydan boya yarılmış!</p>

  <p class="block4">- Benimki de öyle, dedi Marangoz Didya dehşetle.</p>

  <p class="block4">- Nazara geldik! diye haykırdı Pişkin Somun Pay. Mezarı yapmaya başlamak yararsız, korkunç bir başansızlığa neden olur çünkü!</p>

  <p class="block4">Ne ustabaşının ne de mezar kâtibinin verebileceği hiçbir cevap yoktu. Böylesine sıkı korunan bir odadaki aletleri bozup hırpalamak, ancak kem gözün harcıydı.</p>

  <p class="block4">- Gidip bilge kadını çağırın, dedi Kenhir sonunda. Bu felaketi sadece o kovabilir.</p>
</body>
</html>
