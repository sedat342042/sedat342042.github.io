<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_19">On dokuzuncu bölüm</h1>

  <p class="block4">Firavun Teb'deki taç giyme törenleri sırasında, bundan önceki iktidar süresince ülkelerine seçkin hizmetler yapanların ödüllendirilmesi için vezirini görevlendirdi, bu fırsattan ararlanarak tayin ve terfileri de açıklayacaktı. Mehi, henüz Merneptah'ın maiyetindeki önemli insanlarla tanışmamış da olsa, geleceği konusunda fazla endişeli değildi. Vezirin adamlarının, komutana karşı sonsuz saygı gösteren yüksek rütbeli subaylar arasında kendi hakkında bir soruşturma yürüttüğünü öğrenmişti; bu soruşturmada sadece olumlu izlenimler edineceklerinden, duydukları övgülerin sonunda daha yüksek rütbeye terfi edileceğinden emindi. Teb'in başhaznedan olarak yürüttüğü çalışmada da en ufak bir şaibe yoktu. Onun sayesinde hem kent hem de bölge zenginleşmişti. Teb kuvveüerinin yaşlı başkomutanı kısa bir süre önce emekliye ayrılmıştı, Mehi orduyu yakından tanıyan bir kâtibe verilmesi gereken bu göreve kendinin atanacağını umuyordu.</p>

  <p class="block4">Yeni iktidarın gözüne girmekten başka bir düşünceleri olmayan memur dünyasının sadece iki kaygısı vardı: Teb belediye başkanının yerine başkası atanacak mıydı ve Abri'nin yerine batı yakası başyöneticiliğine kim getirilecekti? Vezir altın kolyelerden basit yüzüklere kadar sıralanan ödüllerin dağıtımıyla başladı işe. Sonra Komutan Mehi'yi çağırdı ve karşısında saygıyla eğilen adama seslendi.</p>

  <p class="block4">- Mehi, Teb kuvvetlerinin başkomutanlığına atanmış bulunuyorsunuz. Askerlerinizin refah ve sağlığından, malzemenin korunmasından siz sorumlusunuz. Firavuna ayrıntılı raporlar sunmak için, düzenli olarak Per Ramessu'ya gelmeniz gerekecek.</p>

  <p class="block4">Başkente gidip güç odaklarına yaklaşmak... Mutluluktan uçacak gibiydi. Üzerindeki sorumlulukları en iyi biçimde yerine getireceğine dair yemin etti, alaylı tebessümlerle ona bakan yüksek memurların arasındaki yerine döndü. Firavun orduların başkomutanı, vezir de onun sağ kolu olduğuna göre, görkemli "general" rütbesi, işin önemsizliğini gizliyor gibiydi. Mehi gücün kaynağından ayrılıyor, iyi ücret alan tembel memurlara katılıyordu.</p>

  <p class="block4">Sonra Teb belediye başkanlığı dosyası açıldı, dalkavukların ağzı yürütmenin karan karşısında açık kaldı. Hem belediye başkam hem de tüm danışmanları yerlerinde bırakılıyor, üstelik yeni başhazinedarlığa da tutucu eğilimleriyle ünlenmiş Tebli bir kâtip getiriliyordu.</p>

  <p class="block4">Mehi, Merneptah'ın siyasal becerisine hayran olmuştu. Herkesin korktuğu büyük değişiklikten kaçınmış, Teb bölgesinin sempatisini kazanarak bundan böyle karışıklık çıkması için hiçbir neden bırakmamıştı. Başka bir anlatımla, kuzeyin getirdiği sorunlarla öylesine meşguldü ki, güneyde yeni sorun yaratmayı göze alamamıştı.</p>

  <p class="block4">Geriye görev sahibinin üzücü kaybından sonra doldurulması gereken batı yakası başyöneticiliği kalmıştı.</p>

  <p class="block4">- General Mehi'yi çağırıyorum, dedi vezir sakin bir sesle. Kalabalık şaşkınlık uğultusuyla dalgalandı. Mehi de bir an tereddüt etti, kulaklarına güvenemedi. Ama üzerinde toplanan bakışlar onu vezirin önünde durmaya zorladı. Vezir gerçekten de Abri'nin görevini verince, yeni atanmış generalin kabul etmekten başka yapacak bir şeyi kalmadı. Vezir sarayın bahçesindeki zakkumların gölgesinde, baş başa görüşme fırsatını çok görmedi Meniye.</p>

  <p class="block4">- Generalliğe atanmayı bekliyordunuz, ama batı yakası başyöneticiliği görevini de alınca şaşırdınız, öyle değil mi?</p>

  <p class="block4">- Her ikisi de ağır görevler, onun için birbirlerinden ayrı olmaları gerektiğini düşünüyordum.</p>

  <p class="block4">- Bugünkü olaylardan sonra, hem firavun hem ben tersini düşünüyoruz. Abri Hakikat Meydanı'nın yeminli düşmanıydı, iftiralar atıp, resmî belgelerde sahtekârlık yaparak hükümdarı kandırmaya kalkıştı. Bu davranış kişisel bir çılgınlığın belirtisi mi, yoksa nereye kadar uzandığını bilmediğimiz bir komplonun parçası mı? Bu soruya cevap vermek, en azından şimdilik imkânsız, ama en kötüsüne hazırlıklı olmamız, gerekli önlemleri almamız şart. Ramses iktidarının son yıllarında Teb birliklerini yeniden düzene koymayı başardınız, gerek subaylar gerekse de askerler bu nedenle size şükran duyuyor. Buradaki otoriteniz tartışılmayacak, Per Ramessu'dan gelecek talimat doğrultusunda bölgenin güvenliğini sağlayacaksınız.</p>

  <p class="block4">- Merakımı bağışlayın, ama Teb'de yaşanabilecek karışıklıklardan mı çekiniyorsunuz?</p>

  <p class="block4">- Teb'de değil, ama Libyalılar ve Asyalılar muhtemel saldırganlar olarak öne çıkıyor. Güneyin Nübyeli kabileleri de savaşçı içgüdülerinin uyandığının farkında. Bu nedenle Teb, Abri gibi karışıklık düşkürüerinin karşısında bir istikrar ve batış bölgesi olarak kalmalı. Bati yakasının zenginlikleri inanılmaz... Kral mezarlarında ve milyon yıllık tapınaklarda ne hazineler gizli! Eğer kötü niyetliler, rüşvetçi yöneticilerin yardımıyla bu hazineleri ele geçirmeye kalkar ve bunda başarılı olurlarsa Mısır'ın hali nice olur. Teb'in batı yakasındaki zenginlikler üzerine titremek size düşüyor Mehi, bunu başarmak için de emrinizde hem silahlı kuvvetler hem de yerel yönetim olacak. Bizim gözümüzde bu en temel görevlerden biri. Sizi büyük bir dikkatle izleyeceğimizi unutmayın.</p>

  <p class="block4">- Güveninize layık olmaya çalışacağım.</p>

  <p class="block4">- Çalışmak yetmez. Batı yakasının, nereden gelirse gelsin, tüm saldırılardan korunmasını istiyoruz. İyice anlatabildim mi?</p>

  <p class="block4">- Bana güvenebilirsiniz.</p>

  <p class="block4">- En ufak bir kuşkuda, en küçük bir tehlikede hemen başkenti uyarın. Abri olayı bir daha tekrarlanmamak.</p>

  <p class="block4">Vezir uzaklaşırken, Mehi bir an kaderin cilvelerinin elinde olduğunu düşünüp, gülmemek için zor tuttu kendini. Hakikat Meydanı'nın en büyük düşmanıydı ve orayı korumakla görevlendirilmişti!</p>

  <p class="block4">Bir yandan geniş yetkiler alarak uzun bir çalışmanın meyvelerini topluyor, diğer taraftan da ele geçirmeyi istediği kaleye açık açık saldıramayacağını anlayarak ellerinin ve ayaklarının bağlandığını hissediyordu. Yoksa büyük düşlerden vazgeçmek, hırs ve arzuları kısıtlı bir Teb yöneticisi olmakla yetinmek mi gerekecekti?</p>

  <p class="block4">Suç ortağı Serketa bağışlamazdı böylesi bir tevazuyu, elindeki imkânlarla yerel sorumluluklardan fazlasını isteyebilirdi. Amaçlarına ulaşabilmek, Işık Taşı'na ve Hakikat Meydanı'nın öteki sırlarına sahip olabilmek için basit bir yöntem değişikliği yeterli olabilirdi. Yine de bu yöntem değişikliği dikkat edilmesi gereken konuların başında olacaktı.</p>

  <p class="block4">Kader neredeyse bir mucize yaratmış, yüzüne gülmeye başlamıştı; yeni ortaya çıkan bazı engeller ilerlemesini yavaşlatacak gibi görünse de, önündeki yol açıktı.</p>

  <p class="block4">- Bir eniriniz var mı, Generalim? diye sordu bir asker. Mehi onu nöbetçi kulübesinin önüne kadar getiren dalgınlıktan sıyrıldı.</p>

  <p class="block4">- Hayır, hayır...</p>

  <p class="block4">- Öyleyse Teb askerlerinin emrinizin altında hizmet etmekten ne denli gururlandıklarını söylememe izin verin.</p>

  <p class="block4">- Teşekkür ederim, Asker. Sizler sayesinde iyi işler yapmaya devam edeceğiz. Aslında Mehi askerleri adam yerine bile koymuyordu, ama, iş hayatının başlangıcından beri onları pohpohlamayı ve bekledikleri ayrıcalıkları tanıyarak onlardan istediği gibi yararlanmayı öğrenmişti.</p>

  <p class="block4">Bir sürü yüksek dereceli memur Mehi ile vezirin arasındaki görüşmenin bitmesini beklemiş, yeni komutanı kutlamak ve bağlılıklarını bildirmek için sıraya girmişti. General iltifatların zevkine varmak için oyalandı; dudakların yalancı olup olmaması önemli değildi, tadına doyulmayacak güzel sözler çıkıyordu o dudaklardan.</p>

  <p class="block4">Geniş ve görkemli villasına döndüğünde, böylesine güçlü bir efendiye hizmet etmekten mutlu hizmetçilerinin kutlamalarını kabul etti Mehi.</p>

  <p class="block4">En güzel armağansa, yatak odasına gitmeleri için işaret eden Serketa'nın çapkın gözleriydi.</p>

  <p class="block4">- Bütün bu protokolden sıkılmadın mı, tatlı sevgilim?</p>

  <p class="block4">- Beni tahmin edemeyeceğin kadar eğlendiriyor! İnsanla-gerçek değerini anladıklarını görmek hoş bir şey.</p>

  <p class="block4">Serketa minderlere uzandı, usulca göğsünü açti.</p>

  <p class="block4">- O Abri salağını ortadan kaldırmakta zorlandın mı, tatlım?</p>

  <p class="block4">- Hiç zor olmadı, üstelik haklıymışım; bizi ele vermeye hazırlanıyordu. Müttefik seçiminde son derecede dikkatli olmamız gerekecek... Ne de olsa iki atama da büyük düşlerimizi ortadan kaldırmayacak, öyle değil mi?</p>

  <p class="block4">- Tabiî ki kaldırmayacak... Ama dikkatli olmamız gerektiğini söyledin. Gerçekten de atacağımız ilk yanlış adım sonumuz olur.</p>

  <p class="block4">Serketa bir kedi gibi gerinerek, kendini sundu.</p>

  <p class="block4">- Macera heyecanlı olmaya başladı... Elimizde de birçok silah var!</p>

  <p class="block4">Mehi daha fazla dayanamadı, suç ortağına kabaca sarıldı. Oysa kafasında tek bir düşünce vardı; hiçbir şey karşısında gerilememek koşuluyla, yolun sonundaki başarıya ulaşmak güç değildi.</p>
</body>
</html>
