<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_2">İkinci bölüm</h1>

  <p class="block4">Teb'in Başhazinedarı Mehi, görkemli evinin kabul salonunda bir o yana bir bu yana gidip geliyordu. Eşsiz bir maliyeci ve benzersiz bir sayı sihirbazıydı, aynı zamanda bölgenin gizli efendisiydi ve cömertliğinden sonuna dek yararlanmasını bilen orduların değerli komutanıydı.</p>

  <p class="block4">Yuvarlak yüzü, kafasına yapıştırılmış gibi duran simsiyah saçları, kalın dudakları, yumuk yumuk el ve ayakları, geniş ve güçlü göğsüyle kendinden ve ikna yeteneğinden emin, görünürde ulaşılmaz bir amaca, Hakikat Meydanı'nın baş döndürücü zenginliklerini ele geçirmeye tutkundu. Altın Evi'ndeki zanaatkarların inanılmaz hazineler yarattığını biliyordu; Krallar Vadisi'nde bir mezarın karanlıklarına daldıklarında, yollarını aydınlatmak için yararlandıkları Işık Taşı'nı görmüştü.</p>

  <p class="block4">Tanınmamak ve kaçabilmek için bir polis memurunu öldürmek zorunda kalmıştı. Ne var ki cinayeti Suskun Nefer'in başına yıkmak için Sobek'e yazdığı imzasız mektup istediği sonuca ulaşamamıştı: çünkü Hakikat Meydanı'nın gizemli "bilge kadını'nın müdahalesinden sonra, mahkeme zanaatkarın aklanmasına karar vermişti. Yine de bir zarar görmeden yükselmesini sürdürdü komutan, yükselirken kayınpederini ortadan kaldırmak için titiz bir plan hazırlamış, planı uygulamak için de bir akrep kadar çekici, hırslı, paragöz ve acımasız karısı güzel Serketa'dan yardım görmüştü.</p>

  <p class="block4">Varlıklıydı, güçlüydü, lekesiz bir ünü vardı, ama yine de dikkatle ve sabırla hazırlıyordu planlarını Mehi. Hakikat Meydanı'nın Kabul Heyeti tarafından reddedilmesiyle uğradığı hakareti hiç unutmadı; öç alma arzusu, geleneklerinin ve inançlarının batağma sürüklenmiş yaşlı Mısır'ı çağdaşlaştırma tutkusuyla birleşiyor, bu tutkusunu gerçekleştirip, dostu Dakter'in kişiliğinde bütünleşen, her türlü yeniliğe açık, uyuşmuş toplumu ayağa kaldıracak bilimi hâkim kılmayı tasarlıyordu.</p>

  <p class="block4">Büyük amacım gerçekleştirebilmesi için loncanın sırlarını öğrenmesi şarttı. Hem zaten firavunlar, bu sırlara tek başlarına sahip olabilmek için, kıskançça bir gayretle korumuyor muydu loncayı? Mehi'nin baş rakibi Büyük Ramses olmuştu, hükümdardan kurtulabilmek için arabasının dingilini eğeletmiş, ancak çabası başarısızlıkla sonuçlanmıştı. Mehi, yaşlı firavunun doğaüstü bir talihi olduğunu kabul etmek zorunda kalmış ve gevezelik edeceğinden kuşkulandığı suç ortağını ortadan kaldırmakla yetinmişti. Geriye tek bir yol kalmıştı: Ramses'in ölümünü beklerken köyün çevresine ağını örmek.</p>

  <p class="block4">Sonunda Hakikat Meydanı'nın koruyucusundan kurtulmuştu! Ramses'siz, başı kesik tavuklar gibiydi zanaatkarlar; yeni kralın, kuzeyden gelme Merneptah'm, loncaya selefi kadar hoşgörülü davranıp davranmayacağı kuşkuluydu üstelik. Oysa Teb'in başhazinedarı başkentten, Merneptah'm taç giydiği Per Ramessu'dan bilgi alamıyordu bir türlü. Yeni kralın geleneğe bağlı olduğu, yeni bir fikir üretemediği, Büyük Ramses'in adımlarını izlemeye kararlı olduğu söyleniyordu; bakalım iktidar yeni kralın kişiliğini değiştirebilecek miydi?</p>

  <p class="block4">Entrikalar gelişmek, güzelleşmek zorundaydı! Entrikalardan bazıları, kısa olacağına inandığı geçiş sürecine uyum sağlamaya, uyum sağlarken de yeni bir dünyaya hazırlanmaya yönelikti. Hakikat Meydanı'nın sırlarım eline geçirebilirse, en güçlüsünün Mehi olacağı yeni bir dünyaya.</p>

  <p class="block4">Bitmek tükenmek bilmez mumyalama süresi boyunca, beklenmedik şeyler de olabilirdi. Örneğin, Merneptah'm ani ölümü ve taht kavgası. Mehi böyle bir şey olmasını istemiyordu, taht kavgasına katılmaya hazır değildi henüz. Hükümdarın sahnenin önünde görünmekle yetineceği, tüm ipleri sahne arkasında Mehi'nin eline bırakacağı bir düzendi onun düşlediği. Teb belediye başkanıyla başardığını, yönetimin en üst basamağında tekrarlamaması için bir neden var mıydı?</p>

  <p class="block4">Köhnemiş ilkelere saplanıp kalmış, ülkenin önlenemez gelişmesini anlamaktan âciz, durağan bir Merneptah: böylesi silik bir firavun, müttefiklerin en değerlisi olmaz mıydı?</p>

  <p class="block4">Mehi zanaatkarların ruh halini, dirençlerini sınamak için, Doğu Yakası Başyöneticisi Abri'yle kafa kafaya vermiş, köye bir vergi müfettişi ile bir askerî birlik göndermeyi kararlaştırmışlardı.</p>

  <p class="block4">Gönderdikleri birlik kapıyı zorlamayı başarırsa, Mehi de aralıktan içeri sızacak, loncanın ayrıcalıklarını yok edecekti. İş çok ciddiydi..</p>

  <p class="block4">Şef Sobek, çoğunlukla genç askerlerle karşı karşıya olduğunu anladı. Hakikat Meydanı'nın sorumluluğunu üstlendiği günden beri, ilk kez askerlerle karşılaşıyordu.</p>

  <p class="block4">İki sıra halinde gelen askerler 1. Tabya'nın önünde durmuştu. İyi eğitilmiş, güçlü kuvvetli Nübyeli polislerin ellerinde palalar ve sopalar vardı. Emirlerinin tartışılmaz olduğunu bildikleri Şef Sobek'in buyruklarını yerine getirmeye hazır görünüyorlardı. Sobek ilerledi.</p>

  <p class="block4">- Başınızda kim var?</p>

  <p class="block4">- Ben, dedi yaşlı bir asker. Tepesinden bakan iriyan zenciden etkilendiği kesindi. Emirleri vergi müfettişinden alıyorum.</p>

  <p class="block4">O ana kadar askerlerin ardında duran şişman bir adam, ilerleyerek tiz bir sesle Sobek'e seslendi.</p>

  <p class="block4">- Batı yakası başyöneticisinden köydeki hayvanların sayımını yapma ve uygulanacak vergiyi hesaplama talimatı aldım. Son yıllarda verilmiş hiçbir bildirime rastlamadığımdan, ceza yazmak zorunda kalacağım kuşkusuz. Kamu görevi yaptığınıza göre bana yardım edip talimatı yerine getirmemi sağlamanız gerekir. Şef Sobek hiç de böyle bir saldırı beklemiyordu.</p>

  <p class="block4">- Sizin istediğiniz... köye girmek mi?</p>

  <p class="block4">- Başka bir yolu yok gibi.</p>

  <p class="block4">- Aldığım emir kesin. Zanaatkar ya da zanaatkar ailesinden olmayanlar, benim onayım olmadan köye giremez.</p>

  <p class="block4">- Mantıklı olun. Ben yönetimi temsil ediyorum.</p>

  <p class="block4">- Size hatırlattığım emir, sadece firavun ve vezire uygulanmaz. Görebildiğim kadarıyla siz ne firavunsunuz ne de vezir.</p>

  <p class="block4">- Vergi karşısında eğilmek zorundasınız! Gidip mezar kâtibine sorun, size yasayı hatırlatacaktır.</p>

  <p class="block4">Sobek tereddüt etti. Müfettişin önerdiği pek de kötü bir fikir değildi, anlaşılan Öfkeli Kenhir'i tanımıyordu.</p>

  <p class="block4">- Tamam, ama askerleriniz yerlerinden kıpırdamasın! Tabyanın öte tarafına geçmeye kalkışırlarsa, adamlarım gözlerinin yaşlarına bakmaz.</p>

  <p class="block4">- Konuşma tarzınızı beğenmedim, Şef Sobek. Adamlarınızın sayısı askerlerimden az, üstelik yasa da benden yana.</p>

  <p class="block4">- Eğer böyle düşünüyorsanız, kimseyi çağırmam ve sorunu kendi yöntemimle çözerim.</p>

  <p class="block4">Sopalarını hazırlamaları için Nübyeli polislere emir vermek gerekmedi. Karşılarındakilerden çok daha genç, çok daha atik görünüyorlardı, bire karşı üç boğuşmaktan korkmayacakları kesindi.</p>

  <p class="block4">- Sinirlenmeyelim, dedi vergi müfettişi. Ben buraya yasayı uygulamak için geldim. Siz de öyle.</p>

  <p class="block4">- Bana verilen emirler kesin. Hiçbir ayrıcalık göstermeden uygulamak zorundayım.</p>

  <p class="block4">- Öyleyse mezar kâtibini getirin!</p>

  <p class="block4">- Sakın ilerlemeye kalkışmayın!</p>

  <p class="block4">Müfettiş ne cevap vereceğini bilemez bir durumda olduğu yerde kaldı. Görevinin çok zor olduğunu söylemişlerdi ama böylesi bir direnişle karşılaşacağını hesaplamamıştı. Üstelik o dev zencinin görünüşü bile ürkütücüydü; kavga çıkarsa kafasına bir sopa yemesi bile mümkündü. En iyisi kuvvete başvurmaktan kaçınmak, mezar kâtibini oldubittiyle karşı karşıya bırakıp, fırsattan yararlanmaktı. Tabyaları aşarken fazla acele etmedi Sobek. Nasıl olsa bu çapulcular adamlarının hakkından gelemezdi; ama bunlardan sonra başkaları da gelecekti, daha kalabalık ve daha güçlü birlikler.</p>

  <p class="block4">Askerlerin müdahalesine Batı Yakası Başyöneticisi Abri'den başka kim karar vermiş olabilirdi ki... Sobek Abri'yi bir kez daha yolunun üzerinde buluyordu işte. Başyönetici Sobek'e rüşvet vermeye çalışmış, başaramayınca başka yere atanmasıyla uğraşmış, sanki aklından bir türlü çıkmayan cinayeti aydınlatmaya çalışan iş bozucu bir polis şefiymiş gibi, ondan kurtulmak istemişti.</p>

  <p class="block4">Ama Abri'nin Sobek'e karşı, daha doğrusu Hakikat Meydanı'nına karşı doğrudan saldırıya geçmesi, işte bu ilk kez oluyordu.</p>

  <p class="block4">Neden böyle bir saldırıya karar vermişti? Şu ya da bu şekilde suçlu olup, onu suçlayacak olanlardan kurtulmak istemiyorsa, neden?</p>

  <p class="block4">Şu anda halledilmesi gereken en önemli sorun, vergi müfettişiydi. Çatışmayı önlemek mümkün olmayabilirdi, çünkü Kenhir'e haber vermek yeterli değildi. Üstelik mezar kâtibinin yerinden kalkmaya razı olacağı da kesin değildi.</p>

  <h1 class="calibre3" id="sigil_toc_id_1">Üçüncü bölüm</h1>

  <p class="block4">- Sakın, dedi mezar kâtibi, hizmetçisi Güçlü Niyut'a. Sakın o lanet olası süpürgeni kütüphaneme sokma! Kütüphaneyi ben temizlerim.</p>

  <p class="block4">Genç kız omuzlarını silkmekle yetindi. Her sabah aynı vaaz.</p>

  <p class="block4">Altmış iki yaşında, yalnız bir dağ keçisinden daha öfkeli olan Kenhir'de, önemli görevlerde bulunan kâtiplere has bir hantallık vardı, ama hareketli ve parlak gözlerinden hiçbir şey kaçmıyordu.</p>

  <p class="block4">Büyük Ramses'in ölümünden beri pençeleştiği uykusuzluğu, adamotu çayı sayesinde yenmişti. İçinde yaşadığı küçük topluluğun bu geçiş sürecinde büyük tehlikelerle karşı karşıya olduğunu, yaşam biçimini onaylamayacak bir hükümdara direnemeyeceğini çok iyi biliyordu, ama yine de sonsuza dek sürecekmiş gibi görevine dört elle sarılıyordu.</p>

  <p class="block4">En önemli konulardan biri olan loncanın su ihtiyacı, iki yoldan karşılanırdı: Hathor Tapınağı'nın altmış metre kuzeydoğusundaki çok derin kuyudan ve durup dinlenmeden gelip giden eşekçilerden. Kuyu, dik açıyla yontulmuş duvarları, kireçtaşından tabanı, törenlere su taşıyanların aşağıya inebilecekleri görkemli merdivenleriyle bir mimarî harikasıydı. Ne var ki gündelik ihtiyaca, özellikle de köyün başlıca kaygısı olan temizliğe cevap vermekten uzaktı. İşte bu nedenden dolayı mezar kâtibi, her sabah sakaların gelişini sabırsızlıkla bekler olmuştu. Sakaların ağır damacanalanndaki sular, pişirilmiş kırmızı topraktan yapılan, üzerine açık sarı ya da koyu kırmızı kapaklar örtülen, değerli sıvının taze kalması için sokaklarda gölgeye ve çıkıntıların altına yerleştirilen dev testilere doldurulurdu. Testilerden bazılarının üzerinde I.Amenofis'in, III. Tutmosis'in, Firavun Kraliçe Haçepsut'un adları kazınmıştı, bu adlarla hükümdarların Hakikat Meydanı halkının iyi yaşamasıyla ilgilendikleri kanıtlanıyordu.</p>

  <p class="block4">Kural katıydı. Sakalar günde birkaç kez, biri köyün kuzeyinde, diğeri güneyindeki iki sarnıca döküyorlardı getirdikleri suyu. Köylüler ellerinde küplerle geliyor, aldıkları suyu evlerindeki testilere boşaltıp içmek, yıkanmak ya da yemek yapmak için kullanıyordu. Kuruluşundan beri çölün ortasında yaşayan bu küçük topluluk, hiç su sıkıntısı çekmemişti; tam tersine, boldu su. Vezir tarafından atanıp, firavunca onaylanan mezar kâtibinin işi başından aşkındı. Köyün refahı, iki ekip şefi arasındaki işbirliğinin devamı, çalışanların ücretlerinin ödenmesi, işe gelmeyenler ile gelmeme nedenlerinin özenle kaydedildiği mezar defterinin tutulması, iş için gerekli malzemenin sağlanarak dağıtılması ve seleflerinin başlattığı Büyük Eser'in sürdürülmesi hep kâtibin göreviydi. Bütün bu ürkütücü yoğunluk Kenhir'in en sevdiği eğlencesine, yazı yazmasına engel olamıyordu.</p>

  <p class="block4">Ölümünden önce seçkin "Maat yazıcısı" görevine atanan ünlü Ramose'nin manevî oğlu olan Kenhir, miras olarak babalığının güzel evine, yazıhanesine, her şeyden de önemlisi neredeyse okunaksız yazısıyla kopya ettiği ünlü eserlerle dolu zengin kütüphanesine sahip olmuştu. Destansı şiire düşkündü, Ramses'in Hititlere karşı kazandığı, ışığın karanlıklara üstünlüğünü kanıtlayan Kadeş Savaşı'm yeniden kaleme almış, daha sonra da görkemli XVIII. Sülale'nin tarihçesini yazmaya koyulmuştu. Emekliye ayrılır ayrılmaz, uzun ve güç araştırmalarının meyvesini toplamaya, "düşler anahtari'na son biçimini vermeye hazırlanıyordu Kenhir.</p>

  <p class="block4">- Sizi görmek isteyen bir zanaatkar var, dedi Güçlü Niyut.</p>

  <p class="block4">- Meşgul olduğumu görmüyor musun? Bu köyde hiç sükûnet bulamayacak mıyım?</p>

  <p class="block4">- Adamı kabul edecek misiniz, yoksa göndereyim mi?</p>

  <p class="block4">- Gelsin, diye homurdandı Kenhir.</p>

  <p class="block4">Sağ ekip heykeltıraşlarından Araştırmacı İpuy, zayıf ve asabi bir adamdı, ama benzersiz bir beceriye sahipti. En inatçı kayaları bile dize getirir, güç bir işle karşılaştığında yakınmadan çekici ve keskiyi eline alırdı.</p>

  <p class="block4">- Bir sorun mu var?</p>

  <p class="block4">- Kötü bir düş, dedi İpuy. Size danışmak zorundayım.</p>

  <p class="block4">- Anlat.</p>

  <p class="block4">- Önce, Koç Tanrı Hnum bana görünüp, "Kollarım seni koruyor, tapmaklar yapman için sana dağların bağrından doğma taşları veriyorum" dedi. Çok korkunçtu...</p>

  <p class="block4">- Sakın aldanma, harika bir şey bu. Hnum'un ruhunda, insanları yaratan yaratıcı güç ile zanaatkarlara bu gücü ehlileştirme becerisi veren enerji toplanıyor. Sonra?</p>

  <p class="block4">- Sonra... İşte sonrasını anlatmak güç.</p>

  <p class="block4">- Kaybedecek zamanım yok İpuy. Ya anlatırsın ya da gidersin. Zanaatkar utanıyor gibiydi.</p>

  <p class="block4">- Bir kadınla... kendi karımdan başka bir kadınla seviştiğimi gördüm düşümde.</p>

  <p class="block4">- Çok kötü! Tek bir yolu var: sabah, şafak sökerken kanaldaki suya dal, böylelikle huzura kavuşursun. Söyle bakayım bana, neden ekiple birlikte Krallar Vadisi'ne gitmedin de köyde kaldın?</p>

  <p class="block4">- Babamın mezarına armağan götürdüm. Üstelik karım da hasta.</p>

  <p class="block4">Kenhir her ikisi de geçerli olan nedenleri mezar defterine yazdı. İpuy, korkunç sonuçlar doğurabilecek "tembel" damgasını hak etmiyordu kuşkusuz. Yine de anlattıklarının doğru olup olmadığını denetleyecekti mezar kâtibi; zanaatkarlardan biri teyzesi öldüğü için işe gelmediğini söyleyip de teyzesinin çok önce ölmüş olduğu anlaşıldığından beri, kimseye güvenemiyordu. Yontucu Kenhir'in yazıhane olarak kullandığı sütunlu salondan daha yeni çıkmıştı ki, ağır ağır hareket eden, dev kadar iri Marangoz Didya göründü.</p>

  <p class="block4">- Ustabaşı atölyede yapılacak bir iş verdi bana, dedi. Görevi verirken de size ücretlerin yarın sabah ödenmesi gerektiğini hatırlatmamı istedi.</p>

  <p class="block4">Ücretlerin ödenmesi... Yirmi sekiz günde bir, şaşmadan! Mezar kâtibi ile iki ekip şefi beşer çuval sert buğday ile ikişer çuval arpa alırken, her zanaatkarın payına dört çuval sert buğday ve bir çuval arpa düşüyordu. Buna et, elbise ve sandalet de eklenirdi. Her gün yağ, merhem ve koku dağıtımım da denetlerdi mezar kâtibi, her köylü günde beş kilo ekmek ile çörek, üç yüz gram balık, birkaç çeşit meyve ve sebze, süt ve bira alırdı. Artanlar pazarda değiş tokuş etmeye yarardı.</p>

  <p class="block4">- Bana görevimi hatırlatman gerekli mi, Didya?</p>

  <p class="block4">- Zor dönemlerden geçiyoruz, çoğunluk her zamanki dağıtımın sürüp sürmeyeceğini merak ediyor.</p>

  <p class="block4">- Eğer sürmeyecek olsa bunu size ilk bildiren ben olurdum! Yarın, ücretler her zamanki gibi ödenecek, hem de bir avuç buğday bile eksik kalmayacak! Rahatlayan marangoz çıkıp gitti.</p>

  <p class="block4">Kenhir ne de olsa aynı endişeleri duyduğunu itiraf edemezdi. Daha köyü hiç ziyaret etmemiş olan yeni firavun bazı baskılara boyun eğerse, dağıtımı kesmek gerekecekti. Loncanın sahip olduğu depolar, bir süre direnmelerini sağlardı tabiî, ama bir süre sonra ne olacaktı?</p>

  <p class="block4">Homurdanmaya onulmaz bir biçimde düşkün olan mezar kâtibi çalışma koşullarından yakınıyor, Teb'de sürebileceği parlak hayat aklına geliyor, ama köyü kendi hayatından da çok seviyordu. Herkesten, her şeyden yakınmaya ara vermeden, selefi ve babalığı gibi burada öleceğini ve iyi ve kötü yanlarıyla basit birer insan olan zanaatkarların her gün tanrıların hizmetinde olağanüstü bir eser yarattıkları Hakikat Meydanı'nın ona ait olduğunu biliyordu.</p>

  <p class="block4">Sıkıntı verici olan, bu zanaatkarları söylenmelerine meydan vermeden bir arada tutmaktı; üstelik bu da Kenhir'in göreviydi!</p>

  <p class="block4">- Temizlik bitti, dedi Güçlü Niyut. Yemeği hazırlayacağım.</p>

  <p class="block4">- Salatalık istemez, hazmedemiyorum. Balığıma baharat koyma sakın.</p>

  <p class="block4">Evini işgal eden bu beladan uzun süre önce kurtulması gerekirdi, ama öylesine kusursuz çalışıyor ve üstelik sert davranışını o kadar büyük bir tahammülle karşılıyordu ki...</p>

  <p class="block4">- Sizinle konuşmak isteyen biri daha var, dedi hizmetçi.</p>

  <p class="block4">- Anlaşılan kurtuluş yok! Söyle ona daha sonra gelsin.</p>

  <p class="block4">- Acil ve önemliymiş...</p>

  <p class="block4">- Anlaşıldı...</p>

  <p class="block4">Sağ ekibin çizimcisi Pişkin Somun Pay'ın karısı mezar fâtihinin karşısına dikildi. Şaşırmış görünüyordu.</p>

  <p class="block4">"Çiftler arasında yeni bir tartışma" diye düşündü Kenhir. "Herif karısını boynuzladı, kadın şikâyetçi, Köy Mahkemesi' ni toplamak gerekecek."</p>

  <p class="block4">- Kapı nöbetçisi güvenlik sorumlusundan bir haber iletti... Korkunç bir şey!</p>

  <p class="block4">- Sakin olun ve anlatın.</p>

  <p class="block4">- Askerler, 1. Tabya'nın hemen önünde... Köyü işgal etmek istiyorlar!</p>
</body>
</html>
