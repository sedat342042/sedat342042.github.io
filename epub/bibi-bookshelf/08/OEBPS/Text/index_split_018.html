<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_21">Yirmi birinci bölüm</h1>

  <p class="block4">Merneptah ve Güzel İşet Hakikat Meydanı'ndaki küçük sarayda mutlu günler geçiriyordu. Kraliyet çifti, başkentten, dalkavuklardan, bir şeyler istemeye gelenlerden uzak törenlere katılıyor, atölye ziyaret ediyor, ustabaşını, bilge kadını, mezar kâtibini sol ekip şefini masasında ağırlıyor, yapılan çalışmalardan, lonca yaşamından söz ediyordu.</p>

  <p class="block4">İş loncanın tarihine geldiğinde, dipsiz bir kuyu gibiydi Kenhir, zanaatkarlardan söz edip de söz yılın belirli bölümlerinde artan işe gelmeme oranlarına dayandığında, ilginç mazeretleri teker teker sayıp firavunu bile güldürmüştü. Hathor müzisyenleri firavun ile kraliçenin onuruna müzik çaldı, firavun uzmanların yöntemleriyle özel olarak ilgilendi, Merneptah'ın milyon yıllık tapınağının yapılacağı arsayı gezdiler, sonra Suskun Nefer, Güzel İset'i Kraliçeler Vadisi'ne götürdü, ebedî istirahatgâhınm firavununkiyle büyülü bir biçimde birleşecek mezarının yapılacağı bölgeyi gösterdi.</p>

  <p class="block4">Loncayı korumuş firavunların anısına düzenlenen şölende eğlenirlerken, vezir düşünceli bir yüzle hükümdarın önünde durdu.</p>

  <p class="block4">- Sizinle baş başa görüşebilir miyim, Haşmetmeap?</p>

  <p class="block4">- Söyleyeceğin her neyse yemeğin sonunu bekleyemez mi?</p>

  <p class="block4">- Talimatınızı başkente iletebilmek için görüşünüze hemen ihtiyacım var</p>

  <p class="block4">Görüşme uzun sürdü. Merneptah döndüğünde yüzü düşünceliydi.</p>

  <p class="block4">- Yarından tezi yok, Per Ramessu'ya dönüyorum, dedi.</p>

  <p class="block4">- Mezarınız için hazırladığım ilk planı gösterme fırsatım olacak mı, Haşmetmeap?</p>

  <p class="block4">Firavun, Nefer ve Kenhir yaşamevindeki belgeyi inceledi. Ustabaşı XIX. Sülale'nin, Seti ve Ramses hanedanının uygulamaya koyduğu kurallara sadık kalmıştı.</p>

  <p class="block4">- Bu plan hoşuma gitti, hiçbir değişiklik istemiyorum, dedi hükümdar. Metin ve şekillerin seçimi, duvarlara yerleştirilmeleri konusuna gelince, bana çok ayrıntılı planlar göndereceksin. Bir şey daha var Ustabaşı; hata yok, sakın unutma! Her şey kusursuz olmalı.</p>

  <p class="block4">Nefer bir kral mezarının başka hiçbir anıta benzemediğini, ateşiyle ölümsüzlüğü yaratacak bir simyager fırını gibi tasarlanması gerektiğini biliyordu. Suskun, seleflerinin örneklerinden esinlenip, kutsal bilimin tüm boyutlarından yararlandıktan sonra, hiçbir ahenksizliğe izin vermeyecek bir parça bestelemek zorundaydı.</p>

  <p class="block4">Böylesi bir görevin inanılmaz güçlüklerini düşününce, Ne-fer'in başı döndü. Bu duygudan kurtulmak için, tanrıların sözlerinin saklandığı papirüsleri inceleyerek çalışmaya koyuldu.</p>

  <p class="block4">İşi başından aşkın Mehi'nin tüm zamanı iki yazıhanesi arasında geçiyordu: orduların doğu yakasındaki karargâhı ile batı yakasındaki başyönetici yazıhanesi. Her iki yazıhanesinin de elden geçirilmesini, boyanıp son derecede görkemli mobilyalarla döşenmesini şart koşmuştu. İşlerin istediği kadar hızlı yürümediğini görünce daha fazla adam çalıştırılmasını buyurmuştu. Bir kıyıdan ötekine geçmek, görüşmeler, dosya incelemeleri, karar verme zorunluluğu gibi güçlüklerden oluşan bu yeni hayat, gücünü hiçbir an kaybetmeyecek gibi çalışan Mehi için biçilmiş kaftandı. İşi ne kadar bölgesel görünürse görünsün, sorumlulukları varlıklı olduğu kadar da ünlü bir çevreyi kapsıyor, özellikle de Per Ramessu Sarayı'na kabul edileceği düşünüldüğünde, ülkenin en önemli yöneticilerinden biri olabilmesinin yolunu açıyordu. Gerçek bir devlet adamı kimliğine kavuşabilmek için başarılı olmaktan başka yol bulunmadığını biliyordu. Bunun için de yaptıkları işlerden, kazandıkları paradan memnun o bilindik yüksek görevliler gibi görünecekti. Hem yüreğindeki gerçek amacı kim bilebilirdi ki? Yüksek rütbeli bir subay gelip selam durdu.</p>

  <p class="block4">- General, acilen iskeleye gitmeniz gerekiyor.</p>

  <p class="block4">- Bir olay mı var?</p>

  <p class="block4">- Firavunun Teb'den ayrılmaya hazırlandığı söyleniyor. Tüm güvenlik güçlerinin görevlendirilmesi gerekiyormuş.</p>

  <p class="block4">- Şimdi hallederim.</p>

  <p class="block4">Kraliyet filosu gerçekten de demir almak üzereydi. Mehi işsiz güçsüzleri çevreden uzak tutmak için gereken önlemleri aldı.</p>

  <p class="block4">Asık suratla tekneye binen firavunun önünde eğildi. Vezir güvertede bekliyordu, kralla birlikte hemen bir kamaraya çekildiler.</p>

  <p class="block4">Mehi olan biteni anlamak için Tebli memurlarla konuştu, ne var ki kimse bir şey bilmiyor, böylesine acele alınmış bir gidiş karan karşısında endişesini saklamıyordu. Bastonuna dayanmış konuşulanlan dinleyen ihtiyann söyledikleri mantıklı görünüyordu.</p>

  <p class="block4">- Ya Merneptah'a muhalif bir grup başkentte iktidarı ele geçirmeye çalışıyor ya da bir saldın hazırlığı var. Gerçek ne olursa olsun Mısır'ın üzerindeki gök kararıyor.</p>

  <p class="block4">Paneb Kararlı Gau'nun anlattıklarını ezberlemiş, küçük karelerden yararlanma konusunda yanlış yapmamaya başlamıştı, ama kati geometri kurallarının elini kurutmasına da izin vermiyordu.</p>

  <p class="block4">Pişkin Somun Pay, Paneb'in Kurtarıcı Şed'in yardımcılığına getirilmesine, ustanın çırağının gelişmesini adım adım izleyip hiçbir kusuru kabul etmemesine ses çıkarmasa da, Çakal Unes için aynı şeyi söylemek mümkün değildi. Şed'in üstünlüğünü kabul etmekte, çalışması için zemin hazırlayan çizimcilere ne denli üstün olduğunu görmekte bir sorunu yoktu Uneş'in; ne kadar yetenekli olursa olsun, genç Paneb'in buyruğuna girmeyecekti, hepsi bu.</p>

  <p class="block4">Paneb'i Krallar Vadisi'ne götürüp Merneptah'ın mezarının süslenmesinde görevlendirmeden önce, Kurtarıcı Şed yardımcısının çok önemli bir aşamadan geçmesini istedi. Bu aşamada başarısız olursa, hiçbir zaman gerçek bir ressam olamayacaktı. Bu nedenle de üç yardımcısından Kenhir'in yatırılacağı geniş mezarın duvarında bir köşe hazırlamalarını istemişti. Paneb'in görevi bu duvar köşesinde Tanrı Ptah'a tütsülü bir armağan sunan beyaz rahip elbisesi giymiş bir zanaatkar çizmekti. Paneb elinde fırçalan ve boyalarıyla geldiğinde, duvarın hazır olmadığını gördü. Uneş duvara dayanmış, elindeki soğanı ısırıyordu. Yüzü adını aldığı çakalı her zamankinden daha çok andırıyordu.</p>

  <p class="block4">- Ötekiler nerede?</p>

  <p class="block4">- Kararlı Gau midesini üşütmüş, Pişkin Somun Pay da nezleye yakalanmış. Ben de yemek pişirirken salak gibi parmağımı yaküm. Bazı günler böyledir işte, her şey ters gider. Senin için de öyle, Şed birazdan gelip yaptığın resmi görmek isteyecek, oysa sen başlamadın bile.</p>

  <p class="block4">- Eve dönmen gerekirken burada bekleyip beni uyardığın için teşekkür ederim.</p>

  <p class="block4">- Haklısın, yaram cerahatlenebilir. Gidip elime baktırayım.</p>

  <p class="block4">Paneb kaderine razı olup yenilgiyi kabul etmek yerine, savaşmayı yeğledi. Macunu kontrol ettikten sonra kareleri çizmeye koyuldu, boyalarını hazırladı, sonra kurallara açıkça karşı gelerek, hiçbir eskiz yapmadan çizmeye başladı. Artık zamanın önemi de yoktu, Şed gelip öğrencisinin başarısızlığını görse bile, hiç olmazsa gücü tükenene dek direnmiş olacaktı.</p>

  <p class="block4">Öğlen oldu, sonra akşamüstü; Şed hâlâ görünmemişti! Paneb eserini tamamlayacak, küçük düzeltmeler yapacak ve genel dengeyi kontrol edecek zamanı buldu. Birden binlerce yanlışlık çarptı gözüne.</p>

  <p class="block4">- Kendinden memnun musun? diye sordu Şed kollarını kavuşturarak.</p>

  <p class="block4">- Hayır, bu sadece bir deneme.</p>

  <p class="block4">- Resim yaparken, kendini hem karşıdan hem yandan hem de dörtte üç açıdan görmelisin; yaşam gücünü silen yanıltıcı perspektiflerden vazgeç, aydınlık karanlıkları kaldır, temel çizgiler üzerinde durarak çeşitli bakış açılarını birbirine bağla: yüzü yandan, gözü karşıdan, göğsü tüm genişliğiyle karşıdan, karın ve kalçalar göbek deliğini göstererek dörtte üçten, kollar ile bacaklar yandan... Olmayan bir boyutu dirilt, bize gizli gerçeği göster. Bir şahin çizdiğinde, uçuşunun değişik anlarını tek bir resimde topla; konu bir insansa, kişiliğinin tümü ortaya serilsin. Eserimizin zamana bağlı olmadığını hiç unutma; bizim hayat verdiğimiz ölümsüz anlardır. Biz hiçbir günün özel bir saatini çizmeyiz, önemli olan gündür çünkü, ışığın meyvesi olan gün. Bu hareketsiz hareketi yaşamak senin elinde, bu hareket elinin ekseni olsun. İnsanlar arasındaki üstünlüğe saygılı ol. Firavun insanlardan daha büyük olacak; o, halkını barındıran büyük tapınaktır çünkü. Bir toprak sahibi yanındaki köylülerden daha büyüktür, çünkü hem daha çok sorumluluğu vardır hem de köylülerinin refahını düşünmek zorundadır. Bu duvardaki gibi rahiplere gelince, bakışlarını hafifçe göğe kaldırmış olmalıydı. Paneb Kurtarıcı Şed'in sözlerini içer gibi dinliyordu.</p>

  <p class="block4">- Bu kadar kısa zamanda çizilmiş bu resme gelince, çok daha kötülerini gördüm... Şimdi artık düzeltme yeteneğini göstermelisin. Aksi takdirde Kenhir'in yüzünün alacağı şekli düşün!</p>

  <p class="block4">Paneb'in yüreğinde, ta çocukluğundan beri kaynayan ne varsa özgür olacaktı artık, öyle ya ressam, Paneb'in gözlerini bambaşka bir gerçeğe açmıştı, daha yoğun, daha güzel, görünürdeki dünyadan daha yaşayan bir gerçeğe. Pişkin Somun Pay mezarın kapısında göründü.</p>

  <p class="block4">- Çabuk gel Paneb... Karının sancılan tuttu!</p>
</body>
</html>
