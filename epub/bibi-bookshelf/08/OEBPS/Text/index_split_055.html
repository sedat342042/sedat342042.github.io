<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_58">Elli sekizinci bölüm</h1>

  <p class="block4">Sağ ekibin tüm zanaatkarları geçitteki kulübelerinde, köy ile Merneptah'ın ebedî istirahatgâhının yapımının sürdüğü Krallar Vadisi arasındaki dinlenme yerlerinde uyuyordu.</p>

  <p class="block4">Mehtaplı gecede sadece ustabaşı uyanıktı. Her akşam uykuya dalmadan önce yaptığı gibi, yine tek tek zanaatkarlarını, kaygılarını, gün boyu izlediği ekibin verimliğini ve birliğini korumak için çözümlemek zorunda olduğu sorunları düşündü.</p>

  <p class="block4">Onların arasında, işini ve kardeşlerini seviyor gibi görünen, dudakları kadar yalancı bir yüreğe sahip ve loncayı içinden kemirmek isteyecek kadar alçak bir yaratık vardı. Nefer bu yükü taşımakta gittikçe zorlanıyordu. Onun dünyası zanaatkarlar arasındaki kardeşlik ile Işık Taşı'ydı; nasıl önleyeceğini kestiremediği ikiyüzlülük ve alttan alta yayılan kötülük değil. Rakibinin maskeyle dolaşüğı bu boğuşmada günden güne gücünden biraz daha kaybediyor, böyle güç koşullarda görevini sonuna dek götürebileceğinden her geçen gün biraz daha fazla kuşkulanıyordu.</p>

  <p class="block4">Uzun uzun baktığı zirveden hafif ve kokulu bir meltem esti. Ustabaşının içindeki kıpırtı dindi, bu göreve getirildiği gün Kâtip Ramose'nin sözlerini hatırladı: "Gizli Tann rüzgârla gelir; gece onun varlığıyla dolarken görünmez o tann. Yukarıda olan, aşağıda olan gibidir, bunları yapan Tann'dır. Suskun'un koruyucusu Amon'un elinde olmak ne mutluluk, sevdiklerine hayat soluğu veren Amon'un avucunda olmak ne kıvanç."</p>

  <p class="block4">Bir körü iyileştirebilecek tek hekim Amon'un gerçek biçimini ne Tanrı ne de insan biliyordu; zaten insan onu gördüğünde hayranlıktan ölmüyor muydu? Görünmez olsa da, teknelerin yelkenlerini şişirerek belli ediyordu kendini. Hiç doğmamıştı, bu yüzden de ölmeyecekti hiç.</p>

  <p class="block4">O anda çağrısına cevap veren, ihtiyacını duyduğu gücün kaynağı Amon'la ilişkisini sağlayarak yükünü hafifleten batı zirvesinin büyülü kuvvetini hissetti Nefer.</p>

  <p class="block4">- Sen de benim gibi, uyuyamıyorsun, diye fısıldadı Paneb. Geceyi geçitte geçirmek, armağanların en yücesi... Burada hayat, diğer yerlerden çok daha güçlü.</p>

  <p class="block4">Nefer sessizliğini sürdürdü. Paneb tanıdığını sandığı bu adamın, sadece dostu ve üstü değil, zamanın ötesinden gelme, elini ve ruhunu yakıcı bir ateş gibi delip geçen bir görevi sırtlamış olağandışı biri olduğunu hissetti. Evet, ustabaşı sükûnet ve kendine hâkim olma gibi niteliklere sahipti, ama o da yılmaz tükenmez Cesur'du.</p>

  <p class="block4">Paneb Nefer'in sessizliğini paylaştı, onun gibi gecenin yelinde Amon'un soluğunu duydu.</p>

  <p class="block4">- Sen gerçekten hastasın, dedi Işık. Somurtkan Karo titriyordu.</p>

  <p class="block4">- Geçitteki kulübemde üşüttüm... Bazılarının geceyi orada geçirmekten hoşlandığını düşünüyorum da! Kış gelip de rüzgâr esmeye başladığında insanın kemikleri buz tutuyor. Yatağa çakılıp kalacağım. Gelecek çalışma dönemini kaçırmaktan korkuyorum.</p>

  <p class="block4">- Sanmam.</p>

  <p class="block4">Bilge kadının elinde hastalığı durdurmak için geniş ilaç olanakları vardı. Bira maşrapalarının dibindeki tortu ile soğan suyu karın ağrıları ve soğuk algınlığına karşı hazırlanan ve Karo'yu rahatlatacak çoğu ilacın karışımında önemli bir yer tutuyordu, ama bu kez hububat depolamakta kullanılan bilimsel bir yöntemle elde edilen doğal bir antibiyotikten<sup class="calibre4"><sup class="noteref" id="back_note_12"><a class="calibre5" href="../Text/index_split_084.html#note_12" title="12">12</a></sup></sup> yararlanacaktı. Siloların dibine biriken ve iyileştirici etkisi olan bir maddeyle dolu tabaka özenle toplanıyor, hastalara veriliyordu.</p>

  <p class="block4">- Güçlü bünyene bakınca, iyimser olmakta haklıyım diye düşünüyorum.</p>

  <p class="block4">- Ya iki gün sonra ateşim hâlâ düşmemiş olursa?</p>

  <p class="block4">- O zaman seni bir daha muayene ederim.</p>

  <p class="block4">Karo evine döndü, Işık da bir gece önce Naht'm böbrek ağrılarından yakman karısında kullandığı güney kurbağalarının derisinden elde edilen, ağrı kesici ve iltihap önleyici özelliklere sahip sıvıyı koyduğu şişeleri etiketledi. Sık sık, hatta muayene sırasında bile Kurtarıcı Şed'i düşünüyordu. Gözle ilgili çalışmaları tekrar baştan okumuş, yeni karışımlar hazırlamaya koyulmuştu, ama bunlardan fazla umudu yoktu.</p>

  <p class="block4">Başrahibe Hathor Tapınağı'nda kutlanan ayinler sırasında, kadın toplumunun büyüsünü ressama yöneltmeye çalışıyordu, çünkü insanların bilgisi körlüğe karşı savaşmaya yeterli değildi. Paneb'in yetenekleri ve öteki ressamların becerilerine rağmen, sağ ekibin Kurtarıcı Şed'e ihtiyacı vardı, o olmazsa Merneptah'ın mezarındaki süslemeler bir şeye benzemeyecekti.</p>

  <p class="block4">- Bir haftalık tatil mi?.. Ne söylediğinin farkında mısın sen? diye haykırdı Kenhir.</p>

  <p class="block4">- Bana vermeniz gerekenden de az, dedi Güçlü Niyut. Daha fazlasını da isteyebilirim, ama sizi güç durumda bırakmak istemiyorum.</p>

  <p class="block4">- Ya ev işleri, yemekler...</p>

  <p class="block4">- Evinizi tertemiz bırakıyorum, ben yokken de soğuk bir şeyler yersiniz, sorun kalmaz. İki üç kez öğle yemeğine davet ettirin kendinizi, akşamları da az yiyin olur biter. Aşırılıklar yapmanızı engellemek için yanınızda olamayacağım, döndüğümde sizi hasta bulmak istemem.</p>

  <p class="block4">- Hemen gitmeyeceksin, değil mi?</p>

  <p class="block4">- Gelecek hafta.</p>

  <p class="block4">Mezar yazıcısı birden evinin çok boş olduğunu hissetti. Bu lanet olası hizmetçiye dayanmak imkânsızdı, ama eksikliğini duyuyordu işte; işe yaradığını kabul etmek zorundaydı tabiî yazıhanesinin altını üstüne getirdiği zamanların dışında.</p>

  <p class="block4">Hizmetçiyi aklından kovarak Düşler Anahtarı için birkaç sayfa daha yazmaya davrandı; ne var ki daha papirüse tek bir çizgi çizmeye bile fırsat bulamadan yardımcısı daldı.</p>

  <p class="block4">- Ne var, İmuni?</p>

  <p class="block4">- Paneb yine boya topağı istedi benden!</p>

  <p class="block4">- Bunda ne var?</p>

  <p class="block4">- Bir ressamın bir günde kullanabileceği topak sayısını kesin olarak hesapladım, Paneb'in istediği bunun çok üstünde! Öteki zanaatkarlar da onun gibi davranmaya başlarsa, bu köyü yönetmek imkansızlaşacak!</p>

  <p class="block4">- Şüphesiz, şüphesiz...</p>

  <p class="block4">- Bu kadarla da bitmiyor, diye devam etti İmuni. Paneb kurallara uymamakla kalmayıp, beni tehdit etmeye devam ediyor!</p>

  <p class="block4">- Sen ne cevap verdin?</p>

  <p class="block4">- Oradan uzaklaşmayı yeğledim... Ona bir ihtar yazısı göndermelisiniz!</p>

  <p class="block4">- Bu işi halledeceğim, dedi Kenhir.</p>

  <p class="block4">- Artık istediği kadar boya topağı kullanamayacağını söyleyeyim mi ona?</p>

  <p class="block4">- Bu işi halledeceğim dedim ya!</p>

  <p class="block4">İmuni bir kuralın akılla uygulanması gerektiğini hiçbir zaman anlayamayacaktı, Kenhir de bunu ona anlatamayacağının farkındaydı.</p>

  <p class="block4">Yaptıklarına ek olarak, Kurtarıcı Şed'den de öğrendikleri gibi bol miktarda boya topağına ihtiyacı vardı Paneb'in. Üstelik gereğinden fazla tükettiği fırçalar ile öteki malzeme de ayrı bir sorundu. Genç dev kendi yöntemine hiç hoşgörülü davranmıyor, asıl resmi çizmeden önce deneme üzerine deneme yapmaktan yorulmuyordu. Sonuç öylesine parlak oluyordu ki, Kurtarıcı Şed'in bile bir iki düzeltmeden başka yapacak şeyi kalmıyordu. Bu koşullarda, Paneb'in kullandığı malzemenin ne önemi olabilirdi ki! İyi de gel bunu İmuni'ye anlat anlatabilirsen.</p>

  <p class="block4">Terasında serinleyen hain, yere vurduğu bastonuna uygun yürümeye çalışan mezar kâtibini gördü.</p>

  <p class="block4">- Böyle nereye gidiyor? diye sordu karısına.</p>

  <p class="block4">- Dün akşamki gibi ustabaşının evinde yemeğe davetli herhalde. Güçlü Niyut izne gideli beri vur patlasın çal oynasın. İnsan bir kez hizmet edilmeye alışmaya görsün, yalnızken başının çaresine bakamıyor.</p>

  <p class="block4">- Hizmetçi ne zaman dönecekmiş?</p>

  <p class="block4">- Hafta sonunda.</p>

  <p class="block4">- Hava kararır kararmaz çıkacağım.</p>

  <p class="block4">- Nereye gideceksin?</p>

  <p class="block4">- Bizi tehdit edebilecek bir tehlikeyi ortadan kaldırmaya. Eğer biri gelirse, kendimi iyi hissetmediğimi, çoktan uyuduğumu söylersin.</p>

  <p class="block4">Hain gergindi, çıplak ayakla duvarların dibinden ilerliyor, kimseyle karşılaşmamayı umuyordu. Birisiyle karşılaşsa, bu gece gezintisini açıklamak için baş ağrısı mazeretine sığınacaktı.</p>

  <p class="block4">Talihi yaver gitti, kimseyle karşılaşmadan Kenhir'in kapısına vardı. Ana kapı kapalıysa, fazla ısrar etmemekte kararlıydı. Ne var ki kapı gıcırtı çıkarmadan açıldı, bir saniye sonra mezar kâtibinin evine süzülmüştü bile. Ne kadar zamanı vardı acaba? Işık iyi bir aşçıydı, Kenhir de saygılı bir konuktu... Yine de acele etmeliydi. Yakalanırsa hırsızlıkla suçlanır, köyden kovulur ve hapse atılırdı; kısacası bütün düşlerin sonu olurdu bu. Geriye bir tek Kenhir'in mezar günlüğü olarak kullanılan papirüsü nereye yerleştirdiğini bulmak kalıyordu. Kesinlikle yapılması gereken bir işi vardı. Uykuya dalmadan önce, gündelik işlerin sıkıntısını unutturacak bir klasik okumaktan hoşlanıyordu mezar kâtibi. Nefis bir akşam yemeğinden sonra keyfi yerine gelmiş, biraz daha çalıştıktan, sonra mezar günlüğünü incelemeye ve son on ay içinde sık sık batı yakasına giden zanaatkarların listesini çıkarmaya başlamaya karar vermişti.</p>

  <p class="block4">Önce yanıldığını sandı ama gerçeği kabul etmek zorundaydı işte; üzerine notlarını yazdığı papirüs kaybolmuştu.</p>
</body>
</html>
