<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_46">Kırk altıncı bölüm</h1>

  <p class="block4">Loncaya ihanet eden zanaatkarın emin olduğu bir şey vardı. Milyon yıllık tapmak kadar önemli bir şantiyenin açılışında, Işık Taşı'nı kullanmak gerekirdi. Ustabaşı Işık Ta-şı'nı sakladığı yerden çıkarmak zorunda kalacaktı, işte o zaman bu fırsattan yararlanması gerekecek nerede korunduğunu öğrenmeye çalışacaktı.</p>

  <p class="block4">Düşünce ne kadar çekici görünürse görünsün uygulaması çok güç olacaktı. Işık Taşı büyük olasılıkla gece çıkarılacak, muhtemelen güneşin doğmasından, zanaatkarların uyanmasından önce yapılacaktı bu iş. Hainin karısına belli etmeden, asıl önemlisi de Suskun Nefer'e yakalanmadan evden çıkması gerekecekti. Birinci sorunu halletmek için, karısının akşam yemeklerinde içtiği sıcak sütün içine kılıçotu esaslı güçlü bir uyku ilacı katmayı düşünmüştü hain ama ne kadar koyması gerektiğini bilmediğinden başarısız olmaktan korktu. Her şeyi tartıp hesapladıktan sonra niyetini karısına da açmaya karar verdi.</p>

  <p class="block4">- Bana güveniyor musun?</p>

  <p class="block4">- Bu da nereden çıktı?</p>

  <p class="block4">- Çünkü zengin olmaya karar verdim.</p>

  <p class="block4">- iyi ya... Peki nasıl?</p>

  <p class="block4">- Meslektaşlarım gibi değil, onlar çok azla yetiniyor. Sana daha fazlasmı anlatamam, sen de yaptıklarımla ilgili tek bir soru bile sorma bana. Günlerimizi yeteneklerimi kabule yanaşmayan bu köyde tüketmeyeceğiz. Sabrın sonu selamet olmadığına göre, ben de başka yollardan gitmeye karar verdim.</p>

  <p class="block4">- Gereğinden fazla tehlikeye atılmıyor musun?</p>

  <p class="block4">- Ne kadar dikkatli olduğumu bilirsin. Bir gün, çok güzel bir evde oturmaya başlayacağız. Hizmetkârlarımız, topraklarımız, sürülerimiz olacak, yemek pişirip evi temizlemen gerekmeyecek.</p>

  <p class="block4">- Oysa ben zenginlikle ilgilenmediğini, gözünün mesleğinden başka bir şey görmediğini sanırdım.</p>

  <p class="block4">- Bütün köyün de böyle düşünmeye devam etmesi gerekiyor. Kadın uzun uzun düşündü.</p>

  <p class="block4">Hain gözlerini karısından ayırmıyordu. Karısı en küçük bir çekingenlik bile gösterse, o anda ciddi ve kabul edilemez bir tehlike yaratmış olacaktı.</p>

  <p class="block4">- Senin böyle davranacağını düşümde görsem inanmazdım, dedi kadın sonunda. Ama anlıyorum seni. Dahası destekliyorum da. Ben de zengin olmak istiyorum. Karısı ne çok güzel ne de çok akıllıydı, ama üpkı kendisi gibi uzun süre bastırılmış bir dürtüye, zenginliğin ışılüsına yenilmişti o da. Hain sadece gelecek hakkındaki düşlerinden, şimdiye kadar kazandıklarından bahsetmiş, kimin adına çalıştığını atlamıştı. Karısı ne kadar az şey bilirse o kadar iyiydi; şimdilik susacağından, onu rahat bırakacağından da emindi.</p>

  <p class="block4">Talihi yardım ediyordu sanki, gece çok karanlıktı. Kocaman bir su küpünün ardına saklanan hain, gözlerini ustabaşının evinin kapısına dikmiş, bekliyordu. Eğer düşündükleri doğruysa, Nefer Işık Taşı'nı almaya yalnız gidecek, sonra taşı köyün ana kapısı önüne getirip zanaatkarları uyandıracaktı.</p>

  <p class="block4">Eğer çok dikkatli olmasaydı, hiçbir ses çıkarmadan evden süzülen ustabaşınm çıkışını kaçırabilirdi.</p>

  <p class="block4">Duvarları sıyınrcasına giden ustabaşı, lonca merkezine doğru yürüyordu. îki kez durup arkasını kolaçan etti ve hain bunların birinde yakalanma tehlikesi atlattı.</p>

  <p class="block4">Nefer yoluna devam etti.</p>

  <p class="block4">Toplantı odası... burayı çok düşünmüştü hain; zanaatkarlar toplandığında, taşın salonun ortasında bulunması gerekiyordu. Bazen hafif bir ışık saçtığını da görmüştü taşın. Ne var ki Işık Taşı'nın uluorta bir yerde saklanacağı olasılığını elinin tersiyle itmişti; demek yanılmıştı.</p>

  <p class="block4">Nefer elindeki tahta anahtarla merkezin kapısını açtı, içeride de uzunca bir süre kaldı. Çıktığında koltuğunun altında, kalın bir bezle örtülü ağır bir şey vardı.</p>

  <p class="block4">Derin bir tatmin duygusu sardı hainin içini. Artık biliyordu.</p>

  <p class="block4">Çılgın bir düşünce yerleşti beynine: şimdi ustabaşını öldürse, taşı alıp bu paha biçilmez hazineyle kaçsa?</p>

  <p class="block4">Yazık, elinde ne silah ne de bir alet vardı; üstelik doğu da aydınlanmaya başlamıştı, gece hızla gerileyecekti şimdi. Nefer'i tek bir yumrukta bayıltıp boğamazsa, ustabaşınm yardım çağıracağı kesindi. Çok tehlikeli.</p>

  <p class="block4">Taşı ne yapacağını görmek için ustabaşını izlemeyi sürdürdü hain. Belki de zanaatkarları toplamadan önce taşı toplantı odasından daha az sapa bir yere gizleyecekti. Oysa Nefer uzun adımlarla ana kapıya doğru yürümeye koyulmuştu bile.</p>

  <p class="block4">Kapıda mezar kâtibi ile bilge kadın onu bekliyordu. Ayaklarının dibinde de satıldığı toprak rengi beze rağmen ışıldayan, dikdörtgen bir şey. Taş... Taşı Kenhir getirmişti demek!</p>

  <p class="block4">Ustabaşı taşıdığı yükü indirdi: tahta bir sandık. Sandıktan çıkardığı madenî levhaları uzun uzun inceledi, sonra yerlerine yerleştirdi.</p>

  <p class="block4">Yanlış izi sürmüştü hain, ama başka fırsatlar bulacağından emindi.</p>

  <p class="block4">- Seni izleyen oldu mu? diye sordu Kenhir Nefer'e.</p>

  <p class="block4">- Olabilir. Emin değilim.</p>

  <p class="block4">- Bense alet odasına kem gözü bırakanın, Işık Taşı'nın saklandığı yeri bulmaya çalışacağından eminim.</p>

  <p class="block4">- Diyelim ki başardı, ne işine yarayacak bu bilgi? Taşla birlikte kaçamaz ki.</p>

  <p class="block4">- Çalışacaktır, diye homurdandı Kenhir. Önlemleri artırmamız doğru olur. Eğer seni izlediyse yanlış adamın peşine takıldığını anlamıştır; çok kuşkulanmaya başladığımızı, önlemleri artırdığımızı görmüştür mutlaka.</p>

  <p class="block4">- İşte dikkatli davranması, kim olduğunu belirlememize fırsat yaratmaması için bir neden daha. Bu köyde bir "gölge yutucusu"nun, bir katilin saklandığını kabul ediyorum, ama aynı zamanda hareketsizliğe mahkûm olduğuna da inanıyorum.</p>

  <p class="block4">- Gereğinden de iyimsersin, dedi Kenhir.</p>

  <p class="block4">- Bilge kadının yaydığı ışığı unutmuş olamazsınız! İçerden ya da dışarıdan gelsin, her türlü tehlikeye karşı koruyacaktır bizi.</p>

  <p class="block4">Şafağın sessizliği birbiri ardına patlayan yumruk sesleriyle bozuldu. Paneb köyün içinde koşarak dolaşıyor, hâlâ uyuyanları uyandırmak için kapıları yumrukluyordu.</p>

  <p class="block4">- Hemen hareket ediyoruz, diye haykırıyordu genç dev. Geç kalanları bizzat ben gelip alacağım.</p>

  <p class="block4">Sıcak çöreklerden, taze sütten, peynirden ve kaz ciğeri ezmesinden oluşan etkileyici bir kahvaltıyı mideye indirdikten sonra, karısı ile oğlunu öpüp vedalaşmıştı Paneb. Keyfi yerindeydi, keyifsiz olanlara kendininkinden bir nebze vereceğini söyleyerek dolaşıyordu ortalıkta.</p>

  <p class="block4">Uyandırma turuna henüz başlamışken, tabanları yağlayıp kaçan birini fark etti. Sabah olmadan evine dönmeye çalışan çapkın bir koca mı, yoksa kötülüklerini yaymak için köyde dolaşan biri mi?</p>

  <p class="block4">Ustabaşı ile bilge kadın, bir akşam yemeği sırasında üzücü haberi vermişti. Köyde bir hain vardı, köye zarar vermeye kararlı bir hain.</p>

  <p class="block4">Düş kırıklığına uğramış, şaşırmış, ne söyleyeceğini bilememişti Paneb, ama gözlerini dört açmaya da karar vermişti. Hakikat Meydanı'ndaki gibi seçkin bir topluluğun içinde olsa bile, insan insandı, bazıları en kutsal ödevlerini bile unutabiliyordu. Bu bilinç bile Paneb'in heyecanını azaltmadı, Işık Taşı parıldadıkça, hiçbir hain eserin tamamlanmasını önleyemeyecekti. İşte şimdi, önünde parlıyordu Işık Taşı.</p>

  <p class="block4">- Eğer köyde hâlâ uyanmamış biri varsa, söz veriyorum bundan böyle bir yudum şarap içmeyeceğim!</p>

  <p class="block4">- Daha dikkatli olmalısın Paneb, diye öğüt verdi bilge kadın. Hastalarımdan birine ağır bir uyku ilacı içirmiş olabileceğimi düşün bir...</p>

  <p class="block4">- Verdiğim söz geçersiz olurdu, çünkü koşullardan habersizdim!</p>

  <p class="block4">- Kararların oldukça ilginç, dedi Kenhir.</p>

  <p class="block4">- Onu gördüm galiba, dedi genç dev, ani bir ciddiyetle</p>

  <p class="block4">- Hainden mi söz ediyorsun? diye sordu Nefer.</p>

  <p class="block4">- Evet, sanırım oydu. Ustabaşının soluğu daraldı.</p>

  <p class="block4">- Kim olduğunu gördün mü?</p>

  <p class="block4">- Hayır, hayal meyal birini gördüm. Düşündükçe o olduğuna daha çok inanasım geliyor.</p>

  <p class="block4">Işık Paneb'in dikkat etmediklerini görebilmek için düşüncelerini okumaya çalıştı, ama o düşüncelerde hayaletten iz yoktu.</p>

  <p class="block4">- Demek ustabaşı gerçekten izlendi, dedi Kenhir.</p>

  <p class="block4">- Bu son derecede tehlikeli! diye itiraz etti Paneb. Neden Neferi korumam için bana haber vermediniz?</p>

  <p class="block4">- Çünkü yem olmamana karar vermiştik de ondan, dedi beriki.</p>

  <p class="block4">- Çılgınlık bu! Bu koşullarda, seni nasıl koruyabilirim ki?</p>

  <p class="block4">- Tehlikede olan ben değilim. O zavallının tek düşüncesi hazinelerimizi çalmak, belki de çalışmamızı engellemek.</p>

  <p class="block4">- Ah senin şu iyimserliğin! diye hayıflandı Kenhir. Zanaatkarlar toplanmaya başlamıştı. Her zamanki soğukluğuyla, sol ekip üyelerinden şantiye açılış töreni için gerekli malzemeyi taşımalarını istemişti şefleri Hay, kafile düzene girdi, ustabaşı başa geçti. Sıcak bir gün olacakü. On kadar büyük kırba yüklenmiş Paneb çok yavaş ilerlediklerinden yakınırken, göbeklerinin yavaşlatüğı Pişkin Somun Pay ile Neşeli Renupe hızdan memnun görünüyorlardı.</p>

  <p class="block4">- Gece çok kısa sürdü, diye yakındı Renupe.</p>

  <p class="block4">- Yoksa bir şey mi kutladın? diye sordu Paneb.</p>

  <p class="block4">- Karımla birlikte biraz içtik, biraz yedik... Başım ağrıyor ve bizi bekleyen birçok iş var. Sende bu güç varken, farkında olmaman doğal.</p>

  <p class="block4">- Yorulmak, iyileştirir seni.</p>

  <p class="block4">- Anlaşılan Işık Taşı'nı kullanacağız, diye konuyu değiştirdi Renupe.</p>

  <p class="block4">- Galiba.</p>

  <p class="block4">- Nerede saklandığını hiç merak etmedin mi?</p>

  <p class="block4">- Hiç.</p>

  <p class="block4">- Meraklı değilsin Paneb.</p>

  <p class="block4">- Ya sen?</p>

  <p class="block4">- Aslında ben de değilim. Bütün bunlar sadece ustabaşını ilgilendirir.</p>
</body>
</html>
