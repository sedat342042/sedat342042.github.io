<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_9">Dokuzuncu bölüm</h1>

  <p class="block4">Paneb, sanki bitmesini istemediği bir düş görüyormuş gibi uzunca bir süre sessiz kaldı. Sonra uyandı, ustabaşının sorduğu soruyu yanlış anladığını sandı.</p>

  <p class="block4">- Böyle bir kandilin nasıl yandığını görmek... Evet, isterim tabiî.</p>

  <p class="block4">- Yanlış anlattım galiba, diye düzeltti Nefer. Büyük Ram-ses'in ebedî istirahatgâhına girmeye hazır mısın?</p>

  <p class="block4">- Bir düş değildi demek...</p>

  <p class="block4">Bir köylü çocuğu, sağ ekibin basit çırağı Cesur Paneb, Mısır'ın en gizli yerlerinden birine girecekti!</p>

  <p class="block4">- Tereddüt ediyorsun?</p>

  <p class="block4">- Ben mi? Tereddüt mü? O harikayı görme isteğimin merakla lekelenmediğine, hiçbir korku duymadığıma ama sanki bu olay hayatımı bir kez daha altüst edecekmiş gibi, değişik bir saygı, huşu gibi bir şey hissettiğime yemin edebilim.</p>

  <p class="block4">- Haklısın Paneb, böylesi bir âlemden kimse etkilenmeden çıkamaz.</p>

  <p class="block4">- Bana bu iyiliği neden yapıyorsun?</p>

  <p class="block4">- Sana hiçbir ayrıcalık tanımadığımı tekrar ediyorum. Yaptığın iş ustanın hoşuna gitti, bu da bütün ekibin çalıştığı bu yerin kapılarının sana açılmasına neden oldu. Diğerleri gibi senin de yapılan işleri görmek hakkın.</p>

  <p class="block4">Suskun Nefer Büyük Ramses'in mezarına yöneldi, Paneb de peşinden. Çizimci olmak istediği için, bu konuda hiçbir tavize yanaşmadığı için, renksiz ve heyecansız bir hayat öğütleyenleri dinlemeden çizdiği yoldan ayrılmadığı için Hakikat Meyda-nı'nın kapılarının açıldığına tanık olmuştu; şimdi de firavunun yeniden dirileceği yere girecekti.</p>

  <p class="block4">Belden yukarısı çıplak, belden aşağısını baldırlarına kadar inen ve göbeğinin üzerinde düğümlenen bir peştemalla örtmüş, bilekleri sıra sıra bilezik dolu ustabaşı, kayaya oyulmuş büyük kapının boyutlarını gözden geçirmek istercesine mezarın eşiğinde durdu.</p>

  <p class="block4">- İnsanların dünyasından ayrılıp, evreni hayatta tutan gizli ışığın dünyasma gireceksin, dedi Nefer Paneb'e. Hiçbir şeyi inceleyip anlamaya çalışma, sadece bütün benliğinle bak, yüreğinle gör ve ruhunla hisset.</p>

  <p class="block4">Metinlerin "tanrısal ışığın ilk geçidi" olarak tanımladıkları eşikten geçer geçmez gözleri kamaştı.</p>

  <p class="block4">Düzenli aralıklarla yerleştirilmiş yüz elli kandil, Ramses'in mezarını kıpır kıpır canlandıran yumuşak ve kesin bir ışık saçıyordu. Mezarın tümü hiyeroglifler ve kabartmalı şekillerle süslenmiş, her şey Paneb'i hayranlıktan dilsiz bırakan muhteşem bir dehayla boyanmıştı.</p>

  <p class="block4">Kenhir'den aldığı eğitimin sayesinde, koridora yazılmış firavun ruhunun diriliş dönemleriyle uyuşan güneşin evreleriyle ilgili metinleri okuyabiliyordu. Ramses'in yüz yirmi metre uzunluğundaki ebedî istirahatgâhı, dümdüz bir çizgi halinde kayanın yüreğine ilerliyor, o ana kadar hareketsiz olduğu sanılan mumyanın, yeniden hayata döndüğü geleneksel "ağız açma" töreninin son noktası olan Maat odasına varıyordu. Sonra yol dik açıyla dönüyor, firavunun ışıklı vücudunu bekleyen sekiz sütunlu lahit odasına açılıyordu.</p>

  <p class="block4">Firavunu Osiris'e bir armağan sunarken gösteren altınla bezeli resimde son bir düzeltme yapan Kurtarıcı Şed'in dışında, sağ ekibin tüm zanaatkarları bağdaş kurmuş, bu odada oturuyordu.</p>

  <p class="block4">- Aramıza hoş geldin, Paneb, dedi Pişkin Somun Pay geniş bir tebessümle. Şimdi artık gerçek bir ekip üyesi oldun.</p>

  <p class="block4">Biraderler birbirlerine sarıldı, sonunda fırçasından ayrılmaya razı olan Şed de katıldı aralarına.</p>

  <p class="block4">- Sana hiç güvenmiyordum, diye itiraf etti. Muhtemelen haksız da değildim, ama verdiğim görevi yapabileceğini göstererek şaşırttın beni. Anlaşılan bu lonca beni şaşırtmaya devam edecek... Yine de her şeyin bittiğini sanma sakın! Daha yolun basındasın, çizimcilerin göstereceği gayretin, bilgindeki boşlukları doldurabileceğini pek sanmıyorum.</p>

  <p class="block4">Sonra ustabaşına döndü ressam.</p>

  <p class="block4">- Benim işim bitti. Firavunun her isteği en küçük ayrıntısına kadar yerine getirildi, duvarlara çizili ilahların yanında sonsuza dek yaşayacak.</p>

  <p class="block4">- Heykeltıraşlar ile yontucuların işi de bitti, dedi güçlü göğsüyle çölün kralını andıran Aslan Userhat.</p>

  <p class="block4">Marangoz Didya ile Kuyumcu Tuti de bitirmişti işlerini.</p>

  <p class="block4">- Gösterdiğiniz gayret için hepinize şükran borçluyum, dedi Nefer. Sizin sayenizde Hakikat Meydanı hiçbir suçlamayla karşılaşmayacak, Ramses de tasarladığı mezarda istirahat edecek.</p>

  <p class="block4">- Hiçbir teşekkür kabul etmiyoruz, dedi Neşeli Renupe. Sen burayı düzene koyup bizlere iş vererek kendi görevini yaptın, senin talimatını yerine getirerek de biz kendi görevimizi.</p>

  <p class="block4">Loncanın geleneğine uygun olarak sol kollarını vücutla-nyla dik açı oluşturacak biçimde öne çıkardılar, sağ kollarını göğüslerine dayadılar, duygularını gizlemekte güçlük çeken Nefer'in adım üç kez çağırdılar.</p>

  <p class="block4">- Loncamız bir gemi gibidir, diye sürdürdü Nefer sözlerini. Bu sayede bizler de -içimizden her birinin yapması gereken kesin ve belirli bir görevi var-bütünün uyumlu olmasını sağlayabiliyoruz. Bundan sonra karşılaşacağımız güçlükler ne olursa olsun, yeminimize saygı duyduk, verdiğimiz sözü tuttuk.</p>

  <p class="block4">- Bu mezar son eserimiz mi olacak? diye sordu Somurtkan Karo, kısa ve güçlü kollarını kavuşturarak.</p>

  <p class="block4">Endişe kalın kaşlarını ve kırık burnunu daha da ürkütücü kılıyordu.</p>

  <p class="block4">- Bilmiyorum. Bazıları bu mezarı zamanında bitiremeyeceğimizden emindi, bu nedenle tepkileri şiddetli olabilir.</p>

  <p class="block4">- Yetkililer ne karar verirse versin birlikte olmalıyız, dedi Güçlü Naht. Gençleri yetiştirip sırlarımızı aktarmalıyız.</p>

  <p class="block4">- Böylesi ciddi bir itaatsizlik olur, ağır biçimde cezalandırılır, dedi Kararlı Gau; Halat Kasa başıyla onayladı arkadaşını. Başımız firavun, onun kararına karşı gelen, asi olur.</p>

  <p class="block4">- Boş tartışmalara girmeyelim, dedi ustabaşı. Mezar kâtibi, sol ekibin şefi ve ben, firavunun kararlarını öğrenir öğrenmez köy halkını toplayacağız. Mumyalama</p>

  <p class="block4">döneminin bitmesine sadece üç gün kaldı, bu mezar Ramses'in mumyasına yoldaşlık edecek hazineleri kabule hazır. İşte size önemli olan tek gerçek. Yeni bir emre kadar hepiniz dinlenebilirsiniz.</p>

  <p class="block4">Paneb gözlerini geniş mezar odasının çevresindeki oda-cıklardan alamıyordu. Cenaze töreni sırasında, firavunun ruhunun öte dünyaya geçmesini kolaylaştıracak değerli eşyalarla doldurulacaktı bu odacıkları.</p>

  <p class="block4">Şimdilik boş mezarın ortasında kendini yaratılışın başına, ilahî düşüncenin yıldızları görünür kılmasından da önceki döneme tanıklık eder gibi hissetti Paneb. Yontucunun yeniden canlanma için en uygun biçime, Osiris'in mumyasına benzettiği olağanüstü güzellikteki lahitten alamıyordu gözlerini. Lahtin içine ve dışına, yeniden canlananın öte dünya görüntülerinden rahatça geçebilmesi için bilmesi gereken Kapûar Kitabı'ndan renkli hiyeroglif cümleler kazınmıştı. İlahların ölümsüz bedenini betimleyen, sarıya boyalı bir taş yatak üzerine yerleştirilmişti lahit. "Yasanın sesi" olarak tanınan firavun, böylelikle ilahların ölümsüzlüğüne kavuşacak, zaferlerin en yücesini tadacaktı. Zanaatkarların yarattığı eserin güzelliğine rağmen, Pa-neb'in içinde rahatsız edici bir duygu vardı.</p>

  <p class="block4">- Sanki hiç işlenmemiş bir kaya parçası gibi, hareketsiz-miş etkisi yapıyor, dedi Nefer'e.</p>

  <p class="block4">- Taş getirilsin, kandiller söndürülsün, diye buyurdu ustabaşı.</p>

  <p class="block4">Güçlü Naht ile Somurtkan Karo lahtin başucuna dörtkö-şe bir taş yerleştirirken, ekibin geri kalanı mezarı karanlığa gömdü.</p>

  <p class="block4">- Işık maddenin içinde gizlidir, diye açıkladı Nefer. Kargaşayı yenmek için ışığa özgürlüğünü vermek de bizim işimiz. Sanatımız biraz da bütün biçimlerin fışkırdığı ilk anı yeniden yaratmak için zamanı ortadan kaldıran sihirbazlarınkine benzer. Işığın anısını saklamak eserin işidir, eseri yaratan insanın değil. Ustabaşı elini taşın üzerine koydu.</p>

  <p class="block4">Birkaç dakika karanlık ve sessizlik hâkim oldu mezara. Sonra taşın her yanından parlak bir ışık yayılarak diriliş odasını aydınlattı, duvarlarını altın rengine boğdu. Işınlar lahtin üzerinde toplandı, kireçtaşının yüreğine gömülerek her bir parçacığı teker teker ışıldattı.</p>

  <p class="block4">- Bu lahtin gizli adı, "hayatin efendisi"dir diye açıkladı ustabaşı. Ölümü sonsuza dek bu evin dışmda tutacak yeni bir Işık Taşı oldu artık.</p>

  <p class="block4">Ekip dörtgen taşın mineral aydınlığında mezardan çıktı, uzunca bir süre yıldızlı kubbenin altında durdu, sonra sessizce Krallar Vadisi'ni terk etti.</p>
</body>
</html>
