<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_26">Yirmi altıncı bölüm</h1>

  <p class="block4">Aslan Userhat geniş ve rahat evinin girişindeki sunak masasının üzerine çiçekler yerleştirerek atalara saygısını sunmuş, elindeki fîravuninciri ağacından, iki kızının saatler boyu oynayacağı kanatlan hareketli bir ördek yapmaya çalışıyordu.</p>

  <p class="block4">- Ziyaretini bekliyordum, dedi ustabaşına.</p>

  <p class="block4">- Ben de açıklama yapmanı bekliyorum.</p>

  <p class="block4">Userhat elindeki yontma kalemi ile yarım kalmış ördeği bıraktı, Suskun Nefer'e döndü. Zanaatkarın güçlü göğsü öfkeyle titriyordu.</p>

  <p class="block4">- Sağ ekibin başheykeltıraşıyım ama, sol ekipteki meslektaşlarım bile beni ustaları olarak görüyor. Doğru değil mi?</p>

  <p class="block4">- Doğru.</p>

  <p class="block4">- Öyleyse Araştırmacı İpuy'un bana karşı takındığı hakaret dolu davranışı kabul edemem! O kendini beğenmiş, firavuna gölge yapması için yelpaze tuttuğu günden beri her şeye hakkı olduğunu sanıyor. Kararımı verdim, İpuy loncadan atılmadığı sürece işe başlamayacağım, atölye de açılmayacak.</p>

  <p class="block4">Ustabaşı da öfkelenebilir, Userhat'a davranışının loncaya yakışmadığını, aslında Paneb'in yaptıklarından pek bir farkı olmadığını hatırlatabilirdi. Ne var ki, tam da önemli işlere başlayacağı ve uyumlu bir ekibe ihtiyacı olduğu bugünlerde, böylesi bir öfke ateşin üzerine körükle gitmek olurdu.</p>

  <p class="block4">Bu nedenle, alçak iskemleye oturup cerahati temizlemeye çalışmayı tercih etti Nefer.</p>

  <p class="block4">- İpuy'u neyle suçluyorsun? Başheykeltıraş da oturdu.</p>

  <p class="block4">- İyi bir domuzun fiyatını biliyor musun?</p>

  <p class="block4">- Yaklaşık iki büyük sepet, dedi ustabaşı.</p>

  <p class="block4">- Üç tane almak istiyordum, reddedilmeyecek bir fiyat önerdim: bir lüks sepet! İşi tam bağlamak üzereyken satıcı daha iyi bir alıcı çıktığını söyledi, üstelik bu alıcı ne öneriyormuş biliyor musun? Bir yatak! Basit bir yatak ama, yatak işte... Üç domuza oranla dudak uçuklatacak bir fiyat! Bu duruma neden olan namussuz kim, biliyor musun? Meslektaşım, Araştırmacı İpuy! O domuzları benim alacağımı biliyordu, beni küçük düşürmek için üçe beşe bakmayıp kendi aldı!</p>

  <p class="block4">- Öyle olduğunu kabul edelim... Peki ama aranızdaki çekişmenin nedeni ne?</p>

  <p class="block4">- Çünkü Karnak depolarının yöneticisine teslim edeceğimiz bir kireç heykelin fiyatında anlaşamıyoruz. Benim görüşüme göre İpuy fahiş bir ücret isüyor, söylediklerimi dinlemiyor bile. Eğer ben onun üstüysem, bana itaat etmek zorunda! Aksi takdirde heykel falan yok.</p>

  <p class="block4">- Haklısın.</p>

  <p class="block4">Userhat'm yüzü aydınlandı.</p>

  <p class="block4">- Seni hep destekledim Nefer, desteklediğim için de hiç pişmanlık duymadım! İpuy'un loncadan atılması için mahkemeyi ne zaman toplayacaksın?</p>

  <p class="block4">- Yapacak daha önemli bir işimiz var.</p>

  <p class="block4">- Ya... Öyle mi? Neymiş?</p>

  <p class="block4">- Domuz satıcısını uyarıp bu şekilde saüş yapamayacağını söylemek. Eğer ısrar ederse, kimse onun sattıklarını almayacak, eğer sadece İpuy ısrar ederse, iflasa sürüklenecek.</p>

  <p class="block4">- Tamam, tamam... Ya heykelin fiyatı?</p>

  <p class="block4">- Daha önce de söyledim, haklısın; heykel meykelyok. Sipariş iade edilecek, depo yöneticisine heykel falan teslim etmeyeceksiniz. İpuy her şeyini kaybedecek, senin de onurun zedelenmeyecek.</p>

  <p class="block4">- Haklısın da, heykelden elde edeceğim kazanç ne olacak? Belki de bir anlaşma yolu bulabilirdik.</p>

  <p class="block4">- Sen mi? İpuy'la anlaşma yolu mu bulacaksın?</p>

  <p class="block4">- Hayır, ben değil tabiî, ama... Arada sen varken... Belki onunla konuşup haksız olduğunu anlatırsın, biz de heykeli bitirir ve senin belirleyeceğin fiyattan satarız.</p>

  <p class="block4">- Bu koşullarda İpuy'la barışmayı kabul ediyor musun? Aslan Userhat ustabaşına bir kupa dolusu soğuk su sundu.</p>

  <p class="block4">-Aslında, pek de kötü biri sayılmaz... Ama başheykeltıraş benim.</p>

  <p class="block4">- Gidip atölyeyi açsak? Userhat göğsünü şişirdi.</p>

  <p class="block4">- Atölyeyi açmak benim görevim. Görevimi yerine getirmekten gurur duyarım... Bana bak Nefer, yoksa beni İpuy'dan biraz daha kendini beğenmiş, biraz daha salak mı buluyorsun?</p>

  <p class="block4">- Benim için önemli olan, tamamlamak zorunda olduğumuz eser. Ne seni ne de ötekini yargılama meraklısıyım.</p>

  <p class="block4">Neşeli Renupe, Suskun Nefer'in dikkatli bakışları altında tahtayı biçerken, Araştırmacı İpuy da elinde keser, bir "destek" direğini düzeltiyordu. Atölyenin bir köşesinde de bir ölüm maskı ile bir lahit vardı.</p>

  <p class="block4">Aslan Userhat yere diz çökmüş, avuçlarını bacaklarına dayayıp gözünü göklere çevirmiş yüksek rütbeli bir memuru temsil eden heykelin iskeletini çatmıştı. İlk cilayı uygulamak için, kuvars tozundan hazırladığı macunu dikkatle sürüyordu.</p>

  <p class="block4">Onu çalışırken izlemek hayranlık uyandırıcı bir duyguydu. Heykeli okşar, canlanabilmesi için neler yapması gerektiğini sır veriyormuşçasına kulağma fısıldardı, hareketleri öylesine şaşmaz bir düzeni izlerdi ki, soluğuna ve eline mutlak hâkim olması gerekirdi. Userhat İpuy'a bir testere uzattı.</p>

  <p class="block4">- Sıra sende.</p>

  <p class="block4">Bakışları çakıştı. Userhat'm gözlerinde düşmanlıktan arınmış bir katılık, İpuy'unkilerdeyse saygı ve dostluk vardı.</p>

  <p class="block4">Araştırmacı, Userhat'm heykelin boyutlarını belirlemek için kireç üzerinde çizdiği kırmızı çizgileri buldu. İnanılmaz bir kesinlik ve güvenle gereksiz taş parçalarını yok ederek, başheykeltıraşın arzuladığı biçimi ortaya çıkardı.</p>

  <p class="block4">Dua eden adam şekli oluşmaya başladı. Neşeli Renupe ikinci kat cilayı heyecanla sürdü, meslektaşlarının barışmasından mutlu görünüyordu.</p>

  <p class="block4">- Bitirdiğin zaman, bir keski alıp çakmaktaşından kulakları, elleri ve gözleri yontacağım, dedi Userhat. İpuy da ellerinde çevireceği içi boş bakır bir boruyla bacakları birbirinden ayıracak, sonra ben son cilayı atacağım, yüzün ve vücudun biçimini belirleyeceğinden, en önemli olanı bu cila. Güzel bir heykel olacak inanın bana!</p>

  <p class="block4">- Çabuk bitirin, dedi ustabaşı. Çünkü önümüzdeki aylarda hiç iş sıkıntısı çekmeyeceksiniz. Kurucumuz I. Amenofls şöleni için yeni ahşap heykellere, Firavun Merneptah için de yontulmuş taşlara ihtiyacımız olacak.</p>

  <p class="block4">Üç yontucu da böyle bir kararı bekliyor olmalıydı, ama bunu ustabaşmın ağzından duymak işe bambaşka bir boyut kazandırıyordu. Birden gerçekleştirilecek eserin boyutu ve güçlüğü karşısında afalladılar.</p>

  <p class="block4">- Bize çok miktarda yüksek nitelikli taş gerekecek, dedi Aslan Userhat.</p>

  <p class="block4">- Bugünden tezi yok, en önemli taşocaklarına haber göndereceğim, dedi Nefer. Aynı zamanda da yeni aletleriniz olacak, ne malzeme gerekiyorsa alacaksınız.</p>

  <p class="block4">- Tatil günlerimizden de mi kemireceğiz?</p>

  <p class="block4">- Dürüst olmak gerekirse, kemirmek zorunda kalacağımızı sanıyorum. Hakikat Meydanı'nın şanına layık olmalıyız, bana kalırsa zaman kaybetmekten kaçınmamız lazım.</p>

  <p class="block4">- Anlaşılan sıkılacak zamanımız olmayacak, dedi Neşeli, kafasını kaşıyarak. Kralın resmî portresi ne zaman gelir?</p>

  <p class="block4">- Geldi bile, dedi ustabaşı. Alçıdan yapılmış portre, yüz çizgileri en az Büyük Ramses kadar soylu olan ciddi bir Merneptah tasvir ediyordu.</p>

  <p class="block4">- Elin hassasiyetini hâlâ kaybetmedi demek, dedi Userhat. Gerçek heykeltıraş sensin.</p>

  <p class="block4">- Bana her şeyi sen öğrettin... Dev heykeller, ayakta duran Osiris heykelleri, oturan heykeller ve armağan sunan heykeller için sizlere güveniyorum. Kurtarıcı Şed atölyeye girdi ve yapılmakta olan çalışmaları ilgiyle izledi.</p>

  <p class="block4">- İşini bilen meslektaşlara sahip olmak güzel bir şey, dedi, biraz aşağılama kokan bir sesle. Ustabaşını birkaç dakikalığına sizden kaçırabilir miyim?</p>

  <p class="block4">Bu, başressamın dilinde acil bir durum anlamına geliyordu. Ne var ki Kenhir'in mezarına tırmanırken hiç acele etmiyordu Şed.</p>

  <p class="block4">- Cesur Paneb'in son eserini bir an önce sana göstermem gerektiğini düşündüm de...</p>

  <p class="block4">Eldekiler yetmezmiş gibi, yeni bir kaygı konusu daha... O yorucu günün daha nelere gebe olabileceğini düşündü ustabaşı.</p>

  <p class="block4">Kurtarıcı Şed, Paneb'in Tanrı Ptah'a armağan sunan bir rahip çizdiği duvarın önünde durdu. Tüm resim, çizgilerin inceliğini, renklerin güzelliğini ortaya çıkaran tatlı bir ışıkla aydınlanmıştı.</p>

  <p class="block4">- Ama... Bu bir harika! dedi Nefer.</p>

  <p class="block4">- Değil mi? Büyük bir ressam doğdu.</p>
</body>
</html>
