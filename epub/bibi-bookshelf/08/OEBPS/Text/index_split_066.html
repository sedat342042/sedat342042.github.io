<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_69">Altmış dokuzuncu bölüm</h1>

  <p class="block4">Aslan Userhat Tanrıça Hathor'u temsil eden altınla kaplanmış şistten heykele göğsünü kabartarak baktı. Vücudu sonsuza dek genç ve zarif olacak, tanrısal tebessümü de mezarın gecesini sonsuza kadar aydınlatacaktı.</p>

  <p class="block4">- Sol topuğunu biraz daha parlat, dedi Neşeli Renupe'ye.</p>

  <p class="block4">Beriki üzerine deri sarılmış bir taşı olarak Userhat'ın dediğini yapmaya koyuldu, başheykeltıraş gözleri kırmızı akik, parlak kireç ve kaymaktaşı kakmalı tahta heykelcikleri teker teker incelemeye başlamıştı bile. Osiris, İsis ve öteki tanrılar Merneptah'ın hazinelerini koruyacak ve her gün dirilişine katılacaklardı.</p>

  <p class="block4">Araştırmacı İpuy koşarak atölyeye daldı.</p>

  <p class="block4">- Umarım her şey hazırdır! Yarın, heykellerin nakliyesini izleyecek yetkilileri gönderiyorlar.</p>

  <p class="block4">- Aslan Userhat şimdiye kadar ustabaşının yüzünü kara çıkardı mı? Etrafta dönenip duracağına yardım et de bitirelim şunları.</p>

  <p class="block4">- Ben asıl lahitler için korkuyorum...</p>

  <p class="block4">- Oysa yontuculara verdiğim talimat açıktı!</p>

  <p class="block4">- Karo'nun bronşiti tuttu, Fened de ayağını yaraladı.</p>

  <p class="block4">- Gidip bilge kadına görünsünler, sonra da işbaşı yapsınlar!</p>

  <p class="block4">- Göründüler zaten, ama yine de gecikmelerinden korkuyorum.</p>

  <p class="block4">- Sen heykellerle ilgilen, ben bir gidip bakayım. Firavun lahitlerinin yontulacağı öteki atölyede, Suskun</p>

  <p class="block4">Nefer Güçlü Naht'a, Somurtkan Karo'ya, Burun Fened'e ve Halat Kasa'ya yardım ediyordu.</p>

  <p class="block4">Şaheseri görünce başheykeltıraşın içi rahatladı.</p>

  <p class="block4">- Sadece birkaç ayrıntı kalmış, dedi.</p>

  <p class="block4">- Kaldırmak ve mezara indirmek sorun çıkarabilir, diye yakındı ustabaşı.</p>

  <p class="block4">- Bu benim uzmanlığım! diye haykırdı Kasa. Her halatla bizzat kendim ilgileneceğim. İnanın bana, en ufak bir sorun çıkmayacak.</p>

  <p class="block4">- Çizimciler ile ressamlar nerede? diye endişeyle sordu Userhat.</p>

  <p class="block4">- Bu akşam işleri bitmiş olacak, diye cevap verdi Nefer. Her zanaatkar aynı şeyi düşünüyordu. Tanrılar şimdiye</p>

  <p class="block4">kadar onlardan yana olmuştu. Son aşamada da yanlarında olmayı sürdürecekler iniydi?</p>

  <p class="block4">Kurtarıcı Şed, her bir gözüne bilge kadının hazırlayıp verdiği yeni damlayı damlatırken hafif bir yanma duymuş, ama ağrı çabucak kaybolmuştu, gözle görülür</p>

  <p class="block4">bir düzelme yoktu hastalığında. Bir gün önce renkler birbirlerine karışmaya, gözleri giderek daha az görmeye başlamıştı.</p>

  <p class="block4">Aydınlık mezarın içinde parlak renklere bakıyordu. Paneb Şed'in beklentilerini de aşmış, mesleğinde koşarak ilerliyor, sadece onun becerebileceği bir yoğunlukla canlandırıyor, hareket veriyordu renklere.</p>

  <p class="block4">Birden, bir firavun tacının ayrıntısını daha net gördüğünü sandı. Firavunun şahininkine benzeyen gözünün çevresini, şaşırtıcı bir berraklıkta gördü. Renkler daha da parlaktı şimdi, sanki biri yeni kandil yakmışçasına.</p>

  <p class="block4">Şed sendeledi, yine de duvara ya da bir sütuna dayanmaya cesaret edemedi. Onu düşmekten kurtaran Paneb'in kolu oldu.</p>

  <p class="block4">- İyi değil misin?</p>

  <p class="block4">- Hayır, hayır, tam tersine...</p>

  <p class="block4">- Gidip bilge kadma görünsen? Şed samimiyetle gülümsedi.</p>

  <p class="block4">- Ne güzel bir fikir, Paneb, ne kusursuz bir fikir! Köye döndüğümüzde, gidip göreceğim ilk insan o olacak.</p>

  <p class="block4">Kenhir taşa oyulmuş koltuğunda olan biteni izliyordu. Sağ ekip zanaatkarlarından tümü oradaydı işte. Işık iki günlük tatil sırasında hastalar ile sakatlan iyüeştirmiş, hepsinin işe dönebileceğini belirtmişti. Ustabaşı mezar kâtibine su getirdi.</p>

  <p class="block4">- İyi ki bu loncada beni düşünen biri var! Ötekilere kalsa susuzluktan ölürdüm. Hiçbir şeyin kaybolmaması, kimsenin bizi suçlamaması için her şeyi sayıp denetlemenin eğlenceli bir şey olduğunu sanıyorlarsa... Neyse, herkesin kendine göre bir derdi var. Eğer öte tarafın mahkemesi şu sıralarda bizi izleyip nelere katlandığımızı görüyorsa, korkacak hiçbir şey yok demektir.</p>

  <p class="block4">- Tuzağımız işe yaramadı, diye yakındı Nefer.</p>

  <p class="block4">- Benim de aklımdan hiç çıkmıyor, diğer taraftan başarısızlığımızın beni rahatlatan bir yanı var.</p>

  <p class="block4">- Bu, gölge yutucusunun kurnaz olduğu kadar dikkatli olduğunu göstermez mi?</p>

  <p class="block4">- Belki, ama bana kalırsa bize zarar veremeyeceğini görüp çekindi. Ustabaşı düş kurmaya koyuldu. Ekip üyelerinden biri kötü yola sapmış, Maat'ın sesini ve çağnsını unutmuştu. Bu yanlışlıktan geri dönmek imkânsız mıydı, yoksa kardeşleriyle konuştukça yaptıklarının sadece felaketle sonuçlanacağını görüp hayatının en mutlu anlarını yaşadığı köye yeniden sadık kalmaya mı karar vermişti?</p>

  <p class="block4">- Biz gözümüzü dört açmaya devam edelim, dedi Kenhir, Özellikle de işin sonuna yaklaştığımız şu sıralar.</p>

  <p class="block4">- Heykellerin naklini izlemeye gelecek yüksek görevlileri tanıyor musunuz?</p>

  <p class="block4">- Bir alay iddialı, kendilerinin ne kadar önemli oldukla-nndan başka bir şey düşünemeyen, vezire Hakikat Meydanı zanaatkârlarının aslında hiçbir özel yeteneğe sahip olmadıklarını belirtir bir rapor sunmaya can atan kâtip müsveddeleri.</p>

  <p class="block4">- Bu dedikleriniz hiç de iç açıcı değil. Kenhir'in bakışı çok daha endişesizdi.</p>

  <p class="block4">- İçinde olanın en iyisini verdin mi Nefer, eserin firavun ve senin kabul ettiğiniz plana uygun olarak gerçekleştiğine inanıyor musun?</p>

  <p class="block4">- Her iki sorunuzun cevabı da evet.</p>

  <p class="block4">- O halde rahat uyu.</p>

  <p class="block4">- Bu hareketim sana saygısızlık olarak görünebilir, onun için daha baştan beni bağışlamanı diliyorum, dedi Kurtarıcı Şed bilge kadına. Yine de hazır kocan burada yokken seni iki yanağından öpebilir miyim?</p>

  <p class="block4">Hasta ve tabip yoğun bir heyecanı paylaşıyor, hatta gözyaşı bile döküyorlardı.</p>

  <p class="block4">- Hayatının sonuna kadar, sabah akşam her göze ikişer damla damlatmaya devam edeceksin, diye hatırlattı Işık.</p>

  <p class="block4">- Yeniden eskisi gibi görebilmenin karşılığında ne kolay bir görev! Onlarsız yaşayamayacağım renkler dünyasından ayrılmaya hazırlandığım o süre boyunca çok şey öğrendim gerçekten ölmeye hazırım.</p>

  <p class="block4">- Bünyen çok iyi durumda, dedi bilge kadın. Bana kalırsa uzun yıllar yaşamaya adaysın sen.</p>

  <p class="block4">Kurtarıcı Şed rahatsız görünüyordu.</p>

  <p class="block4">- İnsanlara fazla değer vermiyorum, Işık. Çünkü göğün, gecenin ve gündüzün ışığının, hayvanların, bitkilerin ve tanrıların seslerini duyurduğu tüm yaratıkların karşısında insan pek yavan görünüyor gözüme... Hatta zaman zaman büyük mimarın beni ve benzerlerimi yaratırken yanlış bir fırça darbesi atıp atmadığını bile merak ediyorum. Ama beni insanın hayranlık duyulabilecek bir yaratık olduğuna inandıracak birine rastladım. Suskun Nefer'e asla söyleyemem... Ama sorgusuz sualsiz hayran olduğum bilge kadın, sırrımı koruyacaktır. Taşkın kusursuz olmuştu, ne fazla güçlü ne çok alçak. Mısır halkı bu yılda çeşitli ve bol yiyeceğe sahip olacaktı. Batı yakasının başyöneticisi olarak, işi başından aşkındı Mehi'nin, setlerin ve su tutucu havuzların durumuyla saat saat ilgilenmek zorundaydı. Hiçbir üzücü olay yaşanmamıştı, general haklı olarak kusursuz yönetimiyle gururlanabilirdi.</p>

  <p class="block4">Serketa minderlere yaslanmış, müttefiklerine düzenli aralıklarla köyün durumu hakkında haberler gönderen zanaatkarın şifreli mektubunu okuyordu.</p>

  <p class="block4">- Ustabaşı yine başardı, dedi kocasına. Kralın mezarı tamamlanmak üzere.</p>

  <p class="block4">- Merneptah ve vezir, hazine görevlilerinden heykel ve lahitlerin taşınmasını izlemelerini istedi, dedi Mehi.</p>

  <p class="block4">- Işık Taşı'ndan hâlâ ses seda yok! diye öfkelendi generalin eşi. Muhbirimiz çok beceriksiz çıktı.</p>

  <p class="block4">- Ben senin kadar kötümser değilim... Son derecede dikkatli davranmak zorunda olduğunu, üstelik bize çok değerli bilgiler ilettiğini unutma. Onun sayesinde köyü ve loncayı olabildiğince iyi tanıyoruz.</p>

  <p class="block4">- Hazine görevlileri zanaatkarlara sorun çıkaracak mı?</p>

  <p class="block4">- Bunun için Suskun Nefer'in çok büyük hataları işlemiş olması gerekir, ki böyle bir şey beklemiyorum.</p>

  <p class="block4">- Onları biraz tahrik edemez misin?</p>

  <p class="block4">- Durum çok gergin... Per Ramessu'daki dostlarıma göre, Merneptah'ın sağlığı giderek bozuluyor, oğlu Seti de sarayın tümünü kendi tarafına çekebilmiş değil. Bazıları onu fazla katı, akıldan yoksun, yönetimde beceriksiz buluyor. Prens Amenmes'in taraftarları güçleniyor ve o da talih yıldızına daha çok inanmaya başladı. Görevim hangi taraftan olduğumu belli etmemek ve her zamankinden daha önemli görülen Hakikat Meydanı'nın koruyuculuğunu sürdürmek.</p>

  <p class="block4">- O Amenmes hiç kral olabilecekmlş gibi görünmüyor, dedi Serketa.</p>

  <p class="block4">- Kuşkusuz haklısın, tatlı sevgilim, ama bu da yararlanmamız gereken bir şey değil mi? Ramses gibi, hatta Merneptah gibi bir hükümdar bizim iktidara yürümemizi engellerdi. Amenmes'le ufuk çok daha açık görünmüyor mu?</p>

  <p class="block4">- Ben yine de o sinirli ve sert şımarığa fazla güvenmeyelim, derim. Üstelik Seti'yi de sakın yabana atma; hâlâ güçlü ve taraftarları kalabalık.</p>

  <p class="block4">- Neden her iki tarafı da güçsüz düşürecek ve bundan bizim muzaffer olarak çıkmamızı sağlayacak bir iç savaş düşlemeydim?</p>

  <p class="block4">Serketa işaret parmağını obur dudaklarının üzerinde usulca gezdirdi.</p>

  <p class="block4">- Aslında Hakikat Meydanı'ndaki müttefikimizden, ustabaşını güçsüzleştirecek bir hizmet istemeliyiz.</p>

  <p class="block4">Generalin karısı düşüncelerini açıkladı. General, fazla güvenmemekle birlikte, karısının önerisini kabul etti.</p>
</body>
</html>
