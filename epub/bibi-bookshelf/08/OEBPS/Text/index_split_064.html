<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_67">Altmış yedinci bölüm</h1>

  <p class="block4">Paneb ustabaşının peşinden, is yapmayan kandillerle aydınlatılmış Merneptah'm mezarına giden dümdüz koridorlara girdi.</p>

  <p class="block4">İki adam, biri doğuda, öteki de batıda iki sıra sütunun taşıdığı kubbeli büyük salonun eşiğinde durdu. Kuzeyde de güneyde de krallık hazinesinden parçaların yer alacağı dört küçük oda oyulmuştu. Doğu ve batı duvarlarına oyulmuş on alti girintiye de, günden güne, geceden geceye, diriliş esrarının insanların gözlerinden uzak gerçekleştiği lahit salonunu koruyacak heykelcikler dikilecekti.</p>

  <p class="block4">Geniş odanın ötesinde, en küçüğü, ekseni oluşturan kayaya saplanan üç küçük odacık vardı.</p>

  <p class="block4">-Yontucuların işi tamamlandı, dedi Nefer. Son odanın dışında bu duvarları canlandırmak çizimciler ile ressamların görevi.</p>

  <p class="block4">- Mezar tamamlanmayacak mı?</p>

  <p class="block4">- Vadidekilerin tümü gibi, sadece görüntüde. Ebedî bir eve son kez bakmak insana düşmez; bu sadece görünmez ile kaya ananın ayrıcalığı.</p>

  <p class="block4">Süslenecek yüzey oldukça genişti, Paneb içinden henüz dilsiz olan bu duvarları canlandırma arzusu taştığını hissetti.</p>

  <p class="block4">- Ressamlara ne kadar süre vereceksin?</p>

  <p class="block4">- Şed'in seçtiği sembolik biçimlerin uygulanması özellikle güç olacak, ama buranın boyutlarıyla çok uyumlu görünecek. Biz burada gökte sayılırız, burada zaman tutulmaz; önemli olan, eserin kusursuzluğu.</p>

  <p class="block4">Alü yaşındaydı, ama bir yetişkin kadar iriydi Aperti. Çılgınca bir iştahı vardı. Başlarına geçtiği oyun arkadaşlarının direncini kırmak için babasından öğrendiği yumruk oyunlarına başvurmaktan da çekinmiyordu.</p>

  <p class="block4">Oysa oğlunun eğitimi konusunda kesin kararlara varan Paneb için Aperti'nin bu ilk başarıları yeterli değildi. Hakikat Meydanı'nm diğer çocukları gibi, okuma yazma öğrendikten sonra istediği mesleği yapmak için köyden ayrılmakta özgür olacaktı; kimileri Karnak'taki kâtip okulunda öğrenimlerine devam ederken, bazıları toprak kâhyası oluyor ya da zanaatkar olarak kente yerleşiyordu. Dışarıya çıkmak isteyen kızlar da genellikle seçkin eğitim görmüş bir kadınla evleneceğine memnun, iyi kocalar buluyordu. Kızlardan çalışma hayatına atılanlar da vardı.</p>

  <p class="block4">Paneb Aperti'nin okuldaki başarısı konusunda son derecede katıydı; bazen beceremediği alıştırmaları yeniden yaptırdığı da oluyordu oğluna. Bununla beraber çanak boyamayı, sandalet yapmayı, mutfakta annesine yardım etmeyi, ihtiyacı olan herhangi bir zanaatkarın imdadına koşmayı da öğretiyordu. Küçük Aperti'yi sırtında ağır bir su testisi taşırken gören Lekesiz Uabet, müdahale zamanının geldiğine karar verdi.</p>

  <p class="block4">- Oğlundan, yapabileceğinden fazlasını istediğini düşünmüyor musun, Paneb?</p>

  <p class="block4">- Gençken, insanın gücünü fazla idareli kullanmaması gerek. Bu bacaksızda satabileceği kadar çok güç var, kuvveti birinin işine yararsa hayatı daha çabuk öğrenir. Yumuşak eller ile yorgun ayaklar insanı beceriksiz kılar.</p>

  <p class="block4">- Aperti daha altı yaşında!</p>

  <p class="block4">- Şimdiden alü oldu bile... Talihi varmış, Kararlı Gau ve Pişkin Somun Pay ona hesap öğretmeyi kabul etti. Aperti'nin aklı çoğu zaman havada olduğundan, parmaklarına vurulacak birkaç sopa iyi gelecek, sırtındaki gözü de açacaktır. Mutfaktan çıkan yumurcak, yumruğunu babasının baldırına gömdü.</p>

  <p class="block4">- Çok yumuşak, oğlum! Senin idman yapmaya ihtiyacın var. Gel de biraz yumruklaşalım.</p>

  <p class="block4">Merneptah'ın mezanndaki ölüm odasının duvarları ile tavanları olağanüstü karmaşık süsleri kabule hazırdı. Kurtarıcı Şed, boyutlarıyla genç ressam Paneb'i bile şaşırtan bu projeyi gerçekleştirmek için tüm becerisini konuşturmuştu. Genç ressam belki de yeteneklerini bile aşabilecek bu göreve hazırlanabilmek için, geceyi tarlalar boyunca uzayıp giden bir kanalın kıyısında, tek başına geçirmeye karar vermişti. Güneş batıyordu, çiftçiler sürülerini tarlalardan getiriyor, flüt sesleri batan güneşin sıcağına karışıyordu.</p>

  <p class="block4">Sulardan çıktığında, masalların bahsettiği tehlikeli tanrıça sandı Paneb onu, erkekleri baştan çıkarıp yollarını şaşırtan, türküler söyleyip kollarında ölüme götüren kötü tanrıça.</p>

  <p class="block4">Sonra, sonra çıplak vücudunu örten uzun kızıl saçlarından tanıdı onu. Firuze'nin salınışları öylesine tahrik ediciydi ki, ona doğru atıldı Paneb. Tam dokunacağı sırada, sevgilisi elinden kurtulup kanala daldı.</p>

  <p class="block4">Erkeğinden daha yavaş yüzüyordu kuşkusuz. Ne var ki çok daha çevik, çok daha esnekti hareketleri. Birkaç kez Paneb onu yakaladığını sandı, ama hemen elinden sıyrılıp kaçtı. Sonra yakalanmayı kabul etti, birlikte, birbirlerine sarılmış ve arzudan çıldıracak gibi suyun yüzeyine çıktılar. Yüzleri batan güneşin son ışınlarında yıkanırken tutkuyla sevişip, kıyıya uzandılar.</p>

  <p class="block4">- Sularda tehlikeli yaratıkların yaşadığını, onları kovmak için bütün büyüleri bilmek zorunda olduğunu unuttun mu, Paneb?</p>

  <p class="block4">- Hangi büyüleri duymak istiyorsun?</p>

  <p class="block4">- Küçük ailesinin sıcaklığında uyuyamayan ressamınki-ni. Bir firavunun diriliş odasını süsleme ayrıcalığına kavuşmuş çok az insan vardır. Enerjini bayağı faaliyetlerde harcayarak böylesine inanılmaz bir fırsaü heba ettiğini düşünmüyor musun? Karısını sevecek, ailesine iyi babalık edecek sürüyle insan var. Oysa sen, sonsuzluk sembollerini Krallar Vadisi'nin yüreğinde yaşatmak için Şed tarafından seçildin.</p>

  <p class="block4">Paneb gözlerini yumdu.</p>

  <p class="block4">- Sana, beni bekleyenlerden korktuğumu söylesem, inanır mısın? Ustabaşırun gösterdiği o salon ile Şed'in eskizleri hiç aklımdan çıkmıyor... Düşümü gerçekleştirdim, çizmeyi ve boyamayı öğrendim, ama bu mezar benden daha fazlasını istiyor. Belki de canlı çıkamayacağım oradan... İşte bu yüzden, öğrendiklerimi oğluma anlatmaya çalışıyorum. Anladın mı?</p>

  <p class="block4">Cevap alamayınca, gözlerini açtı. Firuze yoktu.</p>

  <p class="block4">Bir an iki su arasında yaşayan ürkütücü ruhun kurbanı olup olmadığını düşündü; ama Firuze'nin ne yaptıkları, ne de sözleri onu boşluğa çekmek için yapılıp söylenenlerden değildi.</p>

  <p class="block4">General Mehi Per Ramessu Sarayı'nın büyük kabul salonunda, Nübye'de uyguladığı barış girişimlerini ve yönetimi altındaki Teb bölgesinin malî durumunun iyiliğini anlatmak için Firavun Merneptah'ın huzuruna çıkmıştı. Anlatılanları dalgınca dinleyen firavun hiçbir yorumda bulunmadı ve Mehi'nin raporu biter bitmez de kalkıp dairesine çekildi.</p>

  <p class="block4">Umudu kırılan ve endişelen Mehi ağır adımlarla saraydan çıkarken Seti'yle karşılaştı.</p>

  <p class="block4">- Canınız sıkılıyor gibi görünüyorsunuz General! Oysa Per Ramessu'da sadece iyiliğinizden bahsediliyor.</p>

  <p class="block4">- Dürüst olmak gerekirse raporumun firavunu tatmin etmediği izlenimine kapıldım.</p>

  <p class="block4">- Raporunuzu eleştirdi mi?</p>

  <p class="block4">- Tek bir söz bile söylemedi.</p>

  <p class="block4">- Öyleyse endişelenmeyin! Babamın diplomasiyle arası hoş değildir. Memnun olamadığında dili kılıcı kadar keskin olur.</p>

  <p class="block4">Seti sesini alçalttı.</p>

  <p class="block4">- Aramızda kalsın, firavun bu günlerde biraz rahatsız. Kabullerini en aza indirdi, sizi görmesi bile size verdiği değeri kanıtlıyor. Bu ayrıcalığa kavuşamayan birçok yönetici var.</p>

  <p class="block4">- Hükümdarımızın sağlığının her geçen gün daha iyiye gideceğini umarım...</p>

  <p class="block4">- Hekimlerimiz çok yetenekli, babamm bünyesi de çok sağlam, ama hepimizin kaderi tanrıların ellerinin arasında değil midir? Anlatın bana General, söylenenlere bakılırsa askerleriniz Nübye'de herkesi hayran bırakmış.</p>

  <p class="block4">- Cesaretleri gerçekten de örnek olacak gibiydi.</p>

  <p class="block4">- Oğlum Amenmes gerçekten onlara layık davranabildi mi?</p>

  <p class="block4">- Büyük bir istekle savaşa girdi, onunla gurur duyabilirsiniz.</p>

  <p class="block4">- Bana büyük bir iyilik yapmak ister miydiniz, General?</p>

  <p class="block4">- Eğer mütevazı yeteneklerim buna izin verirse...</p>

  <p class="block4">- Gençliği ve tecrübesizliğinin Amenmes'e yanlış tepkiler verdirmesinden çekiniyorum. Bu yüzden gelecek belirginleşin-ceye kadar, onun başkentten uzaklaşması gerektiğini düşünüyorum... Sizin niteliklerinizde bir erkeğin oğlumun olgunlaşmasına, sorurnluluklannın bilincine varmasında yardımcı olabileceğini düşünüyorum. Amenmes Teb'de hoş vakit geçirecektir, bundan eminini. Böylesine güzel bir kentte Tanrı Amon'un koruması altında yaşamak... bunu kim istemez ki?</p>

  <p class="block4">- Demek, sürgüne gönderiliyorum! diye bağırdı Prens Amenmes.</p>

  <p class="block4">- Babanızın sizi cezalandırmak için Teb'e gönderdiğini sanmıyorum, en azından böyle bir şey hissetmedim, dedi Mehi.</p>

  <p class="block4">- Beni aptal yerine koyuyor, birbiri peşi sıra önemli gelişmelerin yaşanacağı saraydan uzaklaştırmak istiyor beni! Kralın rahatsız olduğunu, hekimlerin sağlığı konusunda umutsuz olduğunu bilmiyorsunuz kuşkusuz. Seti ve hırslı karısı daha şimdiden tacı başlarında görüyor olmalı!</p>

  <p class="block4">- Belki de öyle, ama neden umutsuzluğa kapılıyorsunuz? Eğer babanız böyle bir karar aldıysa, sizi tehlikeli bir rakip olarak görüyor demektir. Doğru, Teb başkentten uzakta, ama Tann Amon'un kenti Büyük Mısır'ın tümüne hâkim, Firavun ne Karnak'ın tannsal efendisinin korumasından, ne de buranın zenginliklerinden vazgeçemez. Ülkenin dengesi kuzey ile güneyin birleşmesine dayanmıyor mu?</p>

  <p class="block4">- Teb'in bana bağlı kalacağını, babama karşı ayaklanmayı bile göze alacağını mı söylemek istiyorsunuz?</p>

  <p class="block4">- Merneptah hayattayken, onun emirlerine kesinlikle uyacağım. Amenmes gülümsedi.</p>

  <p class="block4">- Teb'e göğsüm sevinçle dolu olarak geleceğim, General. Sizin gibi bir müttefikim varken, gelecek hiç de sandığım kadar karanlık değil. Üstelik Per Ramessu'da davamı destekleyecek kadar taraftarım da olacak.</p>

  <p class="block4">Mehi baba ile oğul arasında yaşanacak taht savaşından kimin galip çıkacağını merak ediyordu. Mantık Seti'yi gösteriyordu, ama genç Amenmes'in hırsı gün geçtikçe daha da artıyordu. Bu çatışmada kim kazanırsa kazansın, generalin görevi kaybetmemek olacaktı.</p>
</body>
</html>
