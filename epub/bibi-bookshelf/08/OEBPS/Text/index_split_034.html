<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_37">Otuz yedinci bölüm</h1>

  <p class="block4">Dakter vücudunu çok yumuşak elli, genç bir Suriyeli kıza ovduruyordu ki, Mehi kapıda belirdi.</p>

  <p class="block4">- Ne zaman döndün?</p>

  <p class="block4">- Dün akşam... kötü durumda.</p>

  <p class="block4">General masajcıya çekilmesini işaret etti. Bilgin inleyerek döndü, güçlükle doğrulup oturdu.</p>

  <p class="block4">- O korkunç yolculukta çöl fareleri neredeyse öldüreceklerdi beni. Sıcaklık, çöl, çevrede cirit atan haydutlar... Bundan böyle bu gibi araştırmalar için bana güvenmeyin! Bir dahaki sefere yardımcılarımdan birini göndereceğim.</p>

  <p class="block4">Dakter'in sağ şakağını kaplayan sargı, söylediklerini kanıtlıyordu.</p>

  <p class="block4">- Hâlâ hayattasın, yaşadıklarını da çabucak unutursun... Şimdi asıl konumuza gelelim, ne öğrendin?</p>

  <p class="block4">- Hiç.</p>

  <p class="block4">- Ne demek hiç? Benimle alay edilmesinden nefret ederim.</p>

  <p class="block4">- Sizinle alay etmek benim için düşünülemeyecek bir şey. Bana kalırsa, öğrenecek bir şey de yok. Cebel el-Zeyt, bitüm ve galen çıkarılan bir maden sahasından başka bir şey değil, çıkarılanların da nerelerde kullanıldığını öğrendim. Benden öncekilerle aynı miktarları getirdim, sürme yapımcılarından iyi para kazanacağız. Orada ne hazine var ne de bir sır, inanın bana!</p>

  <p class="block4">- Öyleyse, Hakikat Meydanı neden her sefere bir adam gönderiyor?</p>

  <p class="block4">- Daha önce hiç düşünemediğimiz bir nedenden; alet saplarında kullanılacak bir yapışkan elde etmek için. Bu adamlar bizim sandığımız gibi değil, hepsi basit insanlar. Onların yanında bunca gün geçirdikten sonra tek kaygılarının şantiyeyi iyi çalıştırmak ve işçilerine iyi bakmak olduğuna yemin edebilirim.</p>

  <p class="block4">Mehi bütün gücüyle tokatladı Dakter'i. Yarı yarıya baygın bilginin kendine gelmesi uzun sürdü. Sol yanağı alevler içindeydi, kafatası da zonkluyordu.</p>

  <p class="block4">- Ne oluyor size General?</p>

  <p class="block4">- Bir salak gibi düşünüp, bildiklerini de unutuyorsun! Seni kandırdılar, zavallı dostum, seni uyuttular; ben de uyandırıyorum seni! Öğrenmek zorunda olduğumuz sırlar Hakikat Meydani'nda, başka hiçbir yerde değil. Karşımızdakiler ne aptal ne de senin sandığın gibi basit insanlar. Hepsi de kendilerini nasıl koruyacaklarını iyi bilen, kurnaz adamlar. Seni kandıranlar, ustabaşının emirlerine uydular, inan bana. O adam hiçbir şeyi rastlantıya bırakmaz. Eşekler Hakikat Meydanı'nın ana kapısının önünde durdu. Tuti Paneb'in birkaç yardımcısıyla birlikte sepetlerdeki galen külçelerini teker teker saydı, mezar kâtibine vereceği rapora kesin sayıyı yazması gerekiyordu. Sonra değerli yük, yolcuları uzun uzun kutlayan Güçlü Naht ve Somurtkan Karo'nun sırtında köye taşındı.</p>

  <p class="block4">- Kuyumcumuza göz kulak olacağını bildiğimiz için pek endişelenmedik, dedi Karo Paneb'e. Yine de döndüğünüzü görmek sevindirici.</p>

  <p class="block4">- Köyde bir sorun yok ya?</p>

  <p class="block4">- Emin ol sıkılacak zaman bulamadık! Ustabaşı alet temizliği yaptırdı ve yontucular işe başladı bile.</p>

  <p class="block4">Suskun Nefer zanaatkarları karşılamaya geldi, ikisiyle de kucaklaştı.</p>

  <p class="block4">- Her şey yolunda mıydı?</p>

  <p class="block4">- Az çok, dedi Tuti. Çöl fareleri iki kez saldırdı, ama Pa-neb tehlikeyi her seferinde savuşturdu. Bir de Dakter araştırmanın amacım öğrenmeye kalktı... başaramadı.</p>

  <p class="block4">- Emin misin?</p>

  <p class="block4">- Kendine güvenmek, kusurdur kuşkusuz... O herif bizden hoşlanmıyor, üstelik gereğinden kurnaz görünüyor bana. Ondan çekinmemiz gerekecek.</p>

  <p class="block4">- Gerekli olanı getirdin mi?</p>

  <p class="block4">- Mükemmel bir ürün... Hem de fazlasıyla.</p>

  <p class="block4">- Paneb'in haberi var mı?</p>

  <p class="block4">- Petrolü gösterdim, tehlikelerini anlattım. Yanımızday-ken davranışının her bakımdan övgüye değer olduğunu söylemek istiyorum.</p>

  <p class="block4">Tuti karısının yanına gitti.</p>

  <p class="block4">- Eğer yanlış anlamadıysam, çölle hâlâ müttefiksin, dedi Nefer Paneb'e.</p>

  <p class="block4">- Çöl ile ben birbirimize benziyor, birbirimizi anlıyoruz; çöl olmasa köyümüz de olmazdı. Büyük şantiyelere ne zaman başlıyoruz?</p>

  <p class="block4">- Yarından sonra.</p>

  <p class="block4">- Daha iyi! Başlangıç ekibinde miyim?</p>

  <p class="block4">- Pek istemiyordum, ama Tuti kararımı değiştirdi. Paneb sevinçle zıpladı.</p>

  <p class="block4">- Gidip karım ile çocuğuma sarılayım.</p>

  <p class="block4">Genç dev koşmaya başladı, ama fazla uzaklaşamadı. Kısa kırmızı elbisesi içindeki büyüleyici Firuze boynuna zarif bir inci kolye takmış, evinin eşiğinde uzun saçlarını tarıyordu.</p>

  <p class="block4">- Evini iyi yöneten bir kadın, bulunmaz bir hazinedir, diye fısıldadı. Sana karma hayranlığını anlatmak, yorulmadan üstesinden geldiği işler için onu kutlamak düşer. Neden evimin önünde duruyorsun?</p>

  <p class="block4">- Girmeme izin vermeyecek misin?</p>

  <p class="block4">- Tehlikenin farkında değil misin?</p>

  <p class="block4">- Kavurucu çölün ortasında, kadınsız kalmış bir zavallıya hiç acımıyor musun? Firuze kenara çekildi. Paneb usulca kadının beline sarılıp havaya kaldırdı, evin girişindeki aşk yatağının üzerine bırakıverdi. Çekiciliğine ve güzelliğine direnemeyecekti, üstelik direnmeye de hiç niyeti yoktu.</p>

  <p class="block4">Kadın soyununca deri keselerden birinin bağcığını çözdü, Kuyumcu Tuti'nin</p>

  <p class="block4">kestiği akikleri çıkardı ve sevgilisinin göbeğinin üzerine dizdi.</p>

  <p class="block4">- Harika görünüyorlar, öyle değil mi?</p>

  <p class="block4">- Sakın nazikleşiyor olmayasın Paneb?</p>

  <p class="block4">- Hiç endişelenme!</p>

  <p class="block4">Firuze'ye harikaları seyretme firsatı vermedi, uzun zamandır aşka susamış genç erkek susuzluğuyla öptü kadını. Firuze'nin de direnmeye niyeti yoktu, sevgilisine duygulan çölün değerli taşlarından daha fazla uyandıracak harikalar sundu.</p>

  <p class="block4">Lekesiz Uabet minderli bir iskemleye oturmuş dinleniyordu. Hizmetçilerden biri ayaklarını ovarken, köyü mesken seçmiş maymunlardan biri de mutfakta, bir incirin tadına bakıyordu. Evden eve geziyordu hayvan, birkaç gün eğleniyor, onu tüm oyuncaklarından çok seven çocuklan neşelendirdiği için gittiği hiçbir yerden kovulmuyordu.</p>

  <p class="block4">Genç kadının karşısındaki sütannenin memesine yapışmış iriyan bebek, durmak yorulmak bilmeksizin emiyordu.</p>

  <p class="block4">- Böylesini hiç görmedim, dedi sütanne. Yakında damının altında iki dev beslemek zorunda kalacaksın!</p>

  <p class="block4">Sütanne keçiboynuzu kokulu sütünü çoğaltmak için durmadan incir suyu içip taze balık yiyordu. Daha şimdiden katı yiyeceklerle beslenmeye başlayan Aperti'nin iştahı bir türlü kesilmiyordu.</p>

  <p class="block4">Bazen rahibelik görevlerini yerine getirmeye, evini çekip çevirmeye ve çocuk yetiştirmeye yeterli gücü olup olmayacağını merak ediyordu Uabet; sonra yumurcağın zamanının çoğunu dışanda geçireceğini, babanın da oğlunu güreşe ve benzeri eğlencelere götüreceğini düşünüp rahatlıyordu.</p>

  <p class="block4">- Komşum Paneb'i ana kapının yanında gördüğünü iddia ediyor, dedi Uabet. Gerçekten dönüp dönmediğini biliyor musun, Sütanne?</p>

  <p class="block4">Sütanne rahatsız oldu, Uabet'in gözlerine bakmaktan kaçındı.</p>

  <p class="block4">- Bu sabah oradan geçmedim, dedi.</p>

  <p class="block4">- Demek Firuze'yi görmeye gitti, dedi Uabet. Hem böylesi daha iyi. Akşam buraya geldiğinde, içini kavuran yangın sönmüş olur.</p>

  <p class="block4">Maymun mutfaktan dışan fırlayarak evin kapısından girmekte olan Paneb'in omzuna sıçradı.</p>

  <p class="block4">Hayvan, dev adamın omzunda minicik görünüyordu.</p>

  <p class="block4">- Umanm herkes iyidir... Gel beni selamla, oğlum! Sütanne Aperti'yi babasına uzattı; Paneb oğlunu usulca</p>

  <p class="block4">kollarında sallarken, beriki çekingen bir parmakla dev adamın saçlarını yokluyordu.</p>

  <p class="block4">- Ne güzel çocuk! diye haykırdı Paneb. Bütün marifet sende Uabet. Dur bakayım... bakışında bir tuhaflık var senin.</p>

  <p class="block4">- Doğru, çok yorgunum.</p>

  <p class="block4">Genç dev oğlunu sütannenin kollarına bıraktı, sonra ka-nsının kucağına deri bir kese koydu.</p>

  <p class="block4">- Nedir bu?</p>

  <p class="block4">- Hele bir aç.</p>

  <p class="block4">Uabet bağcığı çözüp, kesenin içine baktı.</p>

  <p class="block4">- Süleymantaşı, kırmızı akikler!</p>

  <p class="block4">- Kadınlardan çoğunu kıskançlıktan solduracak gerdanlıklar yapacağına inanıyorum.</p>

  <p class="block4">- Senden daha masraflı bir şey istiyorum, sütanne için taze balık gerekiyor. Oğlunun pisboğazlığı yüzünden daha fazla beslenmesi gerekiyor, payına düşen de yetersiz.</p>

  <p class="block4">- Şimdi hallederim.</p>

  <p class="block4">Paneb kansının alnını öperken, aralık kapıdan Kâtip Yardımcısı İmuni göründü.</p>

  <p class="block4">- Aile toplantınızı böldüğüm için üzgünüm... Mezar kâtibi acilen Paneb'le görüşmek istiyor.</p>
</body>
</html>
