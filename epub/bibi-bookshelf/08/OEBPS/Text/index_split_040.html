<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_43">Kırk üçüncü bölüm</h1>

  <p class="block4">Görünüşü her zamankinden iyi koyu renk saçları, çekici ve dolgun göğüsleri, tüm hatlarını meydana çıkaran incecik keten salıyla eve yeni dönen kocasını baştan çıkarmaya çalışıyordu Serketa.</p>

  <p class="block4">- Beni bu akşam nasıl buluyorsun?</p>

  <p class="block4">Mehi muhasebe papirüslerini bir kenara firlattı.</p>

  <p class="block4">- Gerçek bir dişisin sen, dedi karısının memelerini yoğururken.</p>

  <p class="block4">- Günün iyi geçti mi, tatlı sevgilim?</p>

  <p class="block4">- Harika!</p>

  <p class="block4">- Güç sana öyle yakışıyor ki...</p>

  <p class="block4">Her zamanki gibi keten şalı yırtü, azgın bir teke gibi davrandı. Böyle seviyordu kocasını, böyle kaba ve doymak bilmez. Hayat şiddetten ibaretti onun için, her zaman en güçlü olması gerekliydi; kurdukları sıkı ittifak sayesinde kimseden çekinmeyebilirlerdi.</p>

  <p class="block4">- Hakikat Meydanı hakkında ciddi ve güvenilir bilgilere sahip değiliz, diye yakındı Serketa.</p>

  <p class="block4">- Sadece Krallar Vadisi'nde Merneptah'ın mezarını kazmaya başladıklarını biliyoruz.</p>

  <p class="block4">- Ne işimize yarar ki? Sırlarından hiçbirini elimize geçiremedikten sonra.</p>

  <p class="block4">- Sabırlı ol, dişi aslanım benim... Resmî görevimin hiçbir yanlış manevrayı kaldıramayacağım sen de biliyorsun. Konuşacaklanndan hâlâ eminim, ama mezar kâtibi ile ustabaşının konuşması için kesinlikle bana güvenmeleri şart.</p>

  <p class="block4">- Aklında bir şeyler var, değil mi?</p>

  <p class="block4">- Çok kurnaz bir şeyler, göreceksin.</p>

  <p class="block4">Paneb, kucağında oğlu, omzunda maymunla hareketlerini zarafet ve ahenk kaynağı Firuze'ye göre ayarlayan Hathor rahibelerinin dansını izliyordu. İyi bir ruh olarak görülen, istediği eve girip çıkmasına izin verilen, her istediği yiyeceğin önüne konduğu maymun, en çok çocuklarla oynamaktan hoşlanıyordu. Bebeği yakından görebilmek, kötü niyetli bir parmakla kafasına dokunabilmek için bu tüneği seçen de oydu. Aperti gülümseyerek ve neşeli çığlıklar atarak karşılık verince oyun arkadaşı dokunuşlarını tekrarlıyor, ancak babanın müdahalesine neden olmamak için sının aşmamaya özen gösteriyordu. Boynunda Kurtarıcı Şed'in verdiği muskayla, aynı anda birçok değişik açıdan bakıyormuşçasına, gerçeği çok daha ayrıntılı, çok daha geniş görüyormuş gibi geliyordu Paneb'e. Bu yüzden de yedi rahibenin köyü ve zanaatkarların çalışmalarını korumak için yaptıkları büyülü dansı izlerken, çok daha fazla keyifleniyordu.</p>

  <p class="block4">"İçerdeki kadınların sırlari'nı lonca üyelerinden başka kimseye açık etmeyen yedi dansöz, önden yırtmaçlı kısa peş-temallar giymiş, peruklarının iki uzun örgüsünün ucuna da güneşi temsil eden birer seramik küre asmışü. Ucunda ayna bulunan el şeklindeki bir sopayı sallayan Firuze aniden döndü, dansözlerle yüz yüze geldi. İçlerinden biri sol bacağını uzattı ve başka bir rahibenin iki eliyle tuttuğu aynada kendini seyretti. Firuze güneşin ışınlarını toplayarak çevreye saçması için kendi elindeki aynayı göğe çevirdi.</p>

  <p class="block4">- Kendimizi seyretmeyelim, diye bağırdı güzel rahibe. Aynalarımızı ışığa çevirelim. Böylece kötülüklerden korunuruz.</p>

  <p class="block4">Işık küçük Aperti'yi uzun uzun inceledikten sonra bebeği babasına uzattı.</p>

  <p class="block4">- Oğlunun sağlığı kusursuz Paneb.</p>

  <p class="block4">- Emin misin?</p>

  <p class="block4">- En ufak bir hastalık belirtisi yok ve en az senin kadar güçlü. Köydeki çocuklar arasında ona benzeyeni yok.</p>

  <p class="block4">- İyi işte! Ayakta durmaya başlar başlamaz dövüşün temel kurallarını öğreteceğim ona.</p>

  <p class="block4">Işık bu eğitim yöntemi konusundaki düşüncelerini açıklama fırsatı bulamadı, çünkü endişeli yüzüyle Çakal Unes girmişti muayenehaneye.</p>

  <p class="block4">- Sırtımın üst yanı ağrıyor, diye anlattı. Kazma kaldıra kaldıra, galiba adalemi incittim.</p>

  <p class="block4">Bilge kadın sağ elini acı veren bölgeye koydu.</p>

  <p class="block4">- Omurlarından biri belkemiğinle uyumlu değil, dedi. Seni biraz çekiştireceğim. Bilge kadının söylediklerini dinleyen Uneş, ellerini ensesinde kenetledi. Işık kollarını hastasının kollarının altından geçirdi, hem kendine doğru çekip hem de kaldıraç gibi kaldırarak onu rahatlatacak sesi çıkardı.</p>

  <p class="block4">- Boynumda bir sıcaklık hissediyorum, dedi Unes.</p>

  <p class="block4">- Harika.</p>

  <p class="block4">- Bu yöntem ilgimi çekti, dedi Paneb. Bana da öğretir misin?</p>

  <p class="block4">- Doğrusunu söylemek gerekirse bir yardımcı bulmayı düşünüyordum, çünkü meslektaşların bana göre çok iri! Benden önceki bilge kadın bana bütün doğru hareketleri öğretti, ama onları uygulayacak gücüm yok. Eğer sırt ağrılarını iyileştiren tedavi yöntemlerini öğrenmek istiyorsan bize bir kobay gerekecek. Unes kaçmaya davrandı, ama Paneb omzundan yakaladı onu.</p>

  <p class="block4">- Başka yerlerinin de ağrıdığından, gönüllü olmak istediğinden eminim.</p>

  <p class="block4">- Hayır, hayır, çok iyiyim!</p>

  <p class="block4">- Bir insan toplumun iyiliği için kendini feda etmeli. Yoksa bana güvenmiyor musun?</p>

  <p class="block4">- Ne söyleyeyim...</p>

  <p class="block4">- İşbirliğin için teşekkürler Unes, dedi Işık, reddedilemeyecek kadar yumuşak bir ses ve güzel bir tebessümle.</p>

  <p class="block4">Bilge kadın yanlış hareketler sonucu oluşan belkemiği rahatsızlıklarının nasıl tedavi edileceğini, boyunda, sırtta ya da belde olsun, ağrıların nasıl geçirileceğini gösterdi Paneb'e.</p>

  <p class="block4">Bel fıtığı ya da boyun tutulmasını geçirecek etkili hareketleri öğretti, her bir omurun bir organa benzediğini, bu nedenle kalp düzensizliğinden mide ekşimesine kadar birçok derde yol açabileceğini anlattı.</p>

  <p class="block4">Olağanüstü bir yetenek sergileyen Paneb, Işık'ın anlattıklarını kolaylıkla öğrendi, hatta uzun zamandan beri kalça ağrıları çeken Unes'i tedavi etmeyi bile başardı.</p>

  <p class="block4">- Tanrılar aşkına! diye haykırdı ilk hastası. Bana gençliğimi geri verdin! Şantiyedeyken çok işimize yarayacaksın. Tamam, artık eve dönüyorum.</p>

  <p class="block4">Her zamankinden daha neşeli olan Unes'in gidişinden sonra, Paneb'e başka meslek sırlarını da açıkladı Işık.</p>

  <p class="block4">- Kusursuz olman için birkaç kez daha denemen gerekecek. İzin günlerinde, hastaları tedavi ettireceğim böylece ben olmadığımda öğrendiklerini uygulamana izin veririm.</p>

  <p class="block4">- Sana yardım edebildiğim için öylesine mutluyum ki!</p>

  <p class="block4">- Gücün göklerin bir lütfü Paneb, ama gücünü uygulamaya kalkma. Yoksa insanlar güçlerini sana karşı kullanır.</p>

  <p class="block4">Işık muayenehanesini kapamak üzereydi ki Kurtarıcı Şed gölgelerin arasından çıktı.</p>

  <p class="block4">- Bana birkaç dakikam ayırabilir misin?</p>

  <p class="block4">- Tabii.</p>

  <p class="block4">Ressam, sanki görünmekten korkuyormuşçasına hızla muayenehaneye süzülüverdi.</p>

  <p class="block4">- Neyin var Şed?</p>

  <p class="block4">- Önemli değil... Gözlerimden şikâyetçiyim biraz, gözka-paklanm da sancıyor. Muayeneden sonra ressama ezilmiş akasya yapraklarından, talaştan, galenden ve kaz yağından yapılmış bir merhem verdi bilge kadın.</p>

  <p class="block4">- Akşam olunca bu merhemi gözkapaklanna sürer, üzerine de bir sargı bezi yerleştirirsin, dedi. Öte yandan iki gözüne de içi boşaltılmış bir akbaba tüyüyle her gün, günde üç kere, üçer damla sarısabır ve bakır sülfat karışımı damlatacaksın. Gözündeki kaşıntıyı alacak, ama başka bir mucize bekleme... Çünkü bana her şeyi anlatmadın.</p>

  <p class="block4">Şed Işık'a sanki onu ilk kez görüyormuş gibi bakıyordu. Bir kraliçe havası vardı onda.</p>

  <p class="block4">- Bilge kadın bana yalan söyleme imkânı veriyor mu?</p>

  <p class="block4">- Sorunun cevabım bilmiyor musun?</p>

  <p class="block4">- Kandillerin söndürülmüş olmasını isterdim. Işık muayenehaneyi karanlığa gömdü.</p>

  <p class="block4">- İşte bütün hayat da böyle, dedi Şed bezgin bir sesle. Görülmeyenden doğuyor, ışıkla besleniyor, granitlerden en serti ya da duyguların en yumuşağı olan ve bütün biçimlerin eridiği karanlıklara dönüyor. Yardımcım Paneb henüz bunun farkında değil. O hâlâ gücünün sonsuz olduğunu, hangi kavgaya girerse girsin galip geleceğini sanıyor. Yanılıyor tabiî, ama bilmek ne işine yarardı ki? En iyisi iradesi ile yumruklarının, bir işe yaramayacağı güne kadar önüne çıkan engelleri birer birer yıkması. İşte o zaman, bir şey yapmadan hareket ettiğini, ölümün sevgililerin en sıcağı olduğunu öğrenecek. O güne kadar yeni yollar açmalı, hiç kimsenin çizmediği gibi çizmeli ve insanın yaratıcı olduğuna inanmalı! Ona yardım etmek gerek Işık, iblislerin ona hükmetmesine izin vermemek gerek, çünkü Hakikat Meydanının Paneb'e ihtiyacı olacak!</p>

  <p class="block4">- Eskisi gibi göremiyorsun, değil mi?</p>

  <p class="block4">- Sen anamız oldun, içimizden biri umudunu yitirse de her birimizi sevmek zorundasın. Ya da bana yeni bir umut verebilirsin...</p>

  <p class="block4">- Sana yalan söylemeye hakkım yok; bu bildiğim, ama tedavi edemediğim bir hastalık. Gelişimi yavaş olacak, daha da yavaşlatmayı başarabilirim belki, ama daha fazlasını yapamam.</p>

  <p class="block4">- Hangi tanrı bir ressama böylesi bir ceza verecek kadar acımasız olabilir? Anlaşılan, batı zirvesine gereken saygıyı göstermedim, ama artık pişman olmak için çok geç. Sakın kimsenin bundan haberi olmasın. Benim adım Kurtarıcı Şed, kurtarılmak istemiyorum.</p>

  <p class="block4">- Teb ve Memfis'teki göz uzmanlarına başvurmalısın.</p>

  <p class="block4">- Neye yarar... Onlarda senin büyün yok ki. Beni sakat bırakmadığı sürece kaderime razı olacağım, beni büyük bir gizlilik içinde kabul ettiğin sürece tedavini uygulayacağım. Kimse bir şey bilmemeli.</p>

  <p class="block4">- Hiçbir şey saklayamayacağım tek bir kişi var.</p>

  <p class="block4">- Kocan, ustabaşımız... Suskun... ona güveniyorum.</p>

  <p class="block4">- Şu anda, seni nasıl kurtaracağımı bilmiyorum, Şed. Ama henüz yenilgiyi kabul etmedim.</p>
</body>
</html>
