<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_24">Yirmi dördüncü bölüm</h1>

  <p class="block4">Şef Sobek işini seviyordu. İyi bir polisti. Her iyi polis gibi tehlikeyi hisseden gelişmiş ve keskin sezgileri vardı. Bu kez çok yakınında, Hakikat Meydanı'nın ta içinde duyuyordu tehlikeyi. On yıllık inatçı bir soruşturmadan sonra bile, Nüb-yeli polisi öldüren, cinayeti Suskun Nefer'in sırtına sarmak isteyen kişiyi bulamamışü. Aynı düşünce, bir tutku gibi geri geliyordu aklına. Bu canavar köyde yaşıyordu hem de Nefer'in şefliğini yaptığı ekibin üyesiydi. Ramses'in ölümünden ve Suskun'un ustabaşı seçilmesinden sonra sonsuza dek sessiz kalmaya karar vermiş olabilir miydi o katil? İşte buna inanamıyordu Sobek. Sabırlı ve kararlı biriydi katil, kuşkusuz amacına giden yolda yürümeye devam edecekti.</p>

  <p class="block4">Nefer her zamankinden daha çok tehlikedeydi.</p>

  <p class="block4">Hainin dışarıda da suç ortaklan vardı mutlaka, tıpkı şu intihar ettiği sanılan, ama konuşmaması için öldürüldüğü kesin Abri gibi suç ortaklan. Abri, batı yakasının başyöneticisi, Hakikat Meydanı'nın koruyucusu! Kötülüğün ne denli ciddi olduğunu anlatmak için, bundan daha etkili bir cümle olabilir mi? Ölümü önemli bir izi ortadan kaldırıyordu, ama yeminine ihanet eden zanaatkarı bularak izi sürmeye kaldığı yerden devam edebileceğini umuyordu.</p>

  <p class="block4">Bu nedenle hiç kimseye açıklamayacağı bir karar almıştı Nübyeli; elindeki tüm olanaklan kullanacak, sağ ekibin tüm zanaatkarlarını teker teker izleyecekti. Eğer ekibin koynunda beslenen bir yılan varsa, mutlaka kendini belli edecekti.</p>

  <p class="block4">Başarılı olmak için son fırsatıydı bu Sobek'in, bu fırsatı kaçırmamaya kararlıydı.</p>

  <p class="block4">- Şef, diye uyardı adamlardan biri. Eşek geldi.</p>

  <p class="block4">- Eşek mi? Ne eşeği?</p>

  <p class="block4">- Şeyy... eşek istemişsiniz ya...</p>

  <p class="block4">- Ah, tabiî, tabiî, hatırladım! Satıcıya parasını hafta içinde ödeyeceğimi söyle.</p>

  <p class="block4">Sobek dikkat çekecek hiçbir şey görmediklerini söyleyen Nübyeli polislerin raporlarını dinledi. Krallar Vadisi iyi korunuyordu, hiçbir şüpheli vadiye yaklaşmaya çalışmamıştı. Durum sakin de olsa, yine de doldurmak zorunda oldukları nöbet saatlerinden yakınıyordu polisler. Hem fazla mesai ücretleri de gülünç denecek kadar azdı. Şef Sobek büyük bir öfkeye kapıldı.</p>

  <p class="block4">- Kendinizi nerede sanıyorsunuz, aptallar sürüsü! Bir buğday deposunun değil, Hakikat Meydanı'nın güvenliğinden sorumlusunuz siz! Burada hizmet görmek bir onur, bu onurun değerini anlamayan varsa hiç düşünmeden versin istifasını. Homurtu kesildi, herkes nöbet yerine gitmek için uzaklaşırken, Sobek yeni eşeğini incelemeye koyuldu.</p>

  <p class="block4">- Ne kadar istedi satıcı?</p>

  <p class="block4">- Bir kumaş, bir çift sandalet, bir çuval çavdar, bir çuval da un, diye cevap verdi polis memuru.</p>

  <p class="block4">- Benimle alay ediyor galiba! Bu zavallı hayvan hem hasta hem de yaşlı, dağdaki patikalara tırmanamaz. Bunu alıp palmiyelerin araşma bıraksınlar da son günlerini huzur içinde geçirsin garip.</p>

  <p class="block4">Eşek satıcısı, Mehi'nin karşısında eğildi.</p>

  <p class="block4">- Eınirlerinizi yerine getirdim.</p>

  <p class="block4">- Şef Sobek'e yaşlı bir hayvan gönderdin mi?</p>

  <p class="block4">- Yürüyemeyecek kadar yaşlı bir eşek.</p>

  <p class="block4">- Yüksek bir fiyat da istedin mi?</p>

  <p class="block4">- Sağlıklı bir eşek fiyatı.</p>

  <p class="block4">- Teslim belgesi imzalandı mı?</p>

  <p class="block4">- Evet belgede sağlıklı bir hayvan olduğu yazılı ve teslim edilen hayvanın sağlıklı olduğunu gören birçok tanığım var.</p>

  <p class="block4">- Mükemmel... Demek Sobek ücreti ödemek zorunda kalacak. Salon gidip basma ekşime, bırak biraz zaman geçsin. Sana verecek iyi bir haberim var Satıcı, yönetim sana yüz eşek siparişi veriyor. Hayvanların hem dayanıklı hem de fiyatları makul. Bildiğin gibi en büyük kaygım, kamu giderlerini düşürmek. Paneb, ustabaşmm ceza olarak verdiği angaryadan mümkün olduğunca çabuk kurtulabilmek için gece gündüz çalışmıştı. Sonunda yepyeni bir yöntem öğrendi, daha önce hiç yapmadığı stel yontuculuğu ile yeni bir resim biçimi. Firuze'nin şarabının en iyi cinsten olması, dev adamın baş ağrılarının çabuk geçmesini sağlamıştı. Aperti ile anasının da sağlığı yerinde olduğundan, bütün köyce kınandığına bir an bile üzülmedi Paneb. Atölyesine sığınmış, böylelikle dedikoduları dinlemek zorunda kalmaktan kurtulmuştu.</p>

  <p class="block4">Suskun Nefer göründüğünde, ressam yardımcısı Osiris'in kulağında yeşil renkle son bir düzeltme yapıyordu.</p>

  <p class="block4">Yüzden fazla kulak yapmıştı: Hakikat Meydanı'nın kadın loncasının kurucusu, ünlü Kraliçe Ahmes-Nefertari'ninkiler gibi siyah kulaklar; inşaatçıların sevgilisi, kral oğlu I. Amenofis'inkiler gibi san kulaklar; yedi santim uzunluğunda, dört santim eninde, iki santim kalınlığında kireç kulaklar; tapmaklara konacak sütun üstlerine ya da mezar taşlarına kazınmış kulaklar...</p>

  <p class="block4">- Senden sadece tapınak için on çift kulak istemiştim, dedi ustabaşı.</p>

  <p class="block4">- Hoşuma gitti... Bütün bu kulaklarla umarım tüm köyün dualarını duyar tanrılar.</p>

  <p class="block4">- Büyü iki yönde de etkili olmalıdır Paneb; bizim de onları duymamız önemli, en başta da senin. Hakikat Meydanı hizmetkârlanndan birinin "çağrıyı duyan" olduğunu unuttun mu? Sadece kendini dinlemeyi sürdürürsen, köy ruhunun sesi karşısında sağır kalırsın.</p>

  <p class="block4">- "Dinlemek her şeyden iyi." Ama on yıldan beri başka bir şey yapmıyorum ki!</p>

  <p class="block4">- Her şeyden önce, abartıyorsun, ikincisi bir zanaatkârın bir gün dinlemekten vazgeçeceğine mi inanıyorsun?</p>

  <p class="block4">- Bana ahlak dersi vermekten vazgeç! Bu kulakları ben kendim mi dağıtacağım?</p>

  <p class="block4">- Kuşkun mu vardı?</p>

  <p class="block4">Güçlü Naht araya girerek konuşmalarını böldü.</p>

  <p class="block4">- Korkunç bir şey, dedi büyük bir güçlükle. Çok korkunç bir şey.... Çocuk... çocuk yaşamadı!</p>

  <p class="block4">Paneb bir ok gibi fırlayıp eve doğru koştu.</p>

  <p class="block4">Neden böylesine acımasız bir darbe vuruyordu kader? Sarhoş olmak, tanrıların gözünde ciddi bir günah sayılmazdı ki! Evet yeteneğiyle gururlanıyordu, kafası da son günlerde iyice şişmeye başlamıştı, ama bütün bunların sorumlusu o zavallı yumurcak değildi ki.</p>

  <p class="block4">Lekesiz Uabet ilk odada dinleniyordu.</p>

  <p class="block4">- Paneb, şaşkın görünüyorsun!</p>

  <p class="block4">- Nasıl oldu?</p>

  <p class="block4">- Neden söz ediyorsun? Karısının omuzlarını sarstı.</p>

  <p class="block4">- Anlat bana Uabet, öğrenmek istiyorum!</p>

  <p class="block4">- İyi ama neyi öğrenmek istiyorsun?</p>

  <p class="block4">- Oğlum... nasıl öldü?</p>

  <p class="block4">- Ne söylüyorsun sen? Sütannesinin memesini emiyor! Paneb odaya daldı. Aperti büyük bir açgözlülükle emiyor, soluk almak için bile ara vermiyordu.</p>

  <p class="block4">- Daha şimdiden şişmanladı, dedi sütanne. Gerçekten güzel bir oğlunuz var. Lekesiz Uabet kocasına çıkıştı.</p>

  <p class="block4">- Ölü bir çocuktan söz ediyordun...</p>

  <p class="block4">- Naht gelip anlatmıştı.</p>

  <p class="block4">Şaşkınlık içindeki köylüler olay yerinde toplanmıştı. Kendi yaşındaki kız arkadaşının beğenisini kazanmak için balkon tırabzanında cambazlık yapmak isteyen küçük çocuk dengesini yitirmiş, kafaüstü sokağa çakılmıştı. Kader, başını taş basamaklara çarpmasını istemiş olmalıydı. Aceleyle çağrılan bilge kadın ne yazık ki çocuğun öldüğünü belirtmekten başka bir işe yaramadı. Kimse cesede dokunmaya cesaret edemedi. Hareketsiz vücudu yerden kaldıran, sanki uyandırmaktan korkuyormuşçasına göğsüne bastıran Paneb oldu. Kalabalığın arasından bir adam çıktı, yüzü acıdan çizik çizik bir adam.</p>

  <p class="block4">- Bu benim oğlum, dedi Kuyumcu Tuti. Daha beş yaşındaydı.</p>

  <p class="block4">- Almak mı istiyorsun?</p>

  <p class="block4">- Hayır Paneb, buna cesaret edemem... Yardımın için teşekkür ederim, tüm yüreğimle teşekkür ederim.</p>

  <p class="block4">Çocuğun annesi bayılmış, bilge kadın yanına gelip kendine gelmesi için uğraşmaya başlamıştı. Ustabaşı diriliş rahiplerine özgü yıldızlı elbisesini kuşandı, zanaatkarların büyük bir bölümüne cenaze törenine katılmak üzere yıkanıp arınma buyruğu verdi.</p>

  <p class="block4">Hepsi de birbirinden üzgün köylüler doğu mezarlığına, küçük yaşta ölen çocuklara ayrılmış özel bölüme yollandı. Cenin ve ölü doğmuşlar amforalarda saklanıyordu, yuvarlak ya da uzunca sepetler de alınan önlemlerle alay eder gibi yaklaşan ölümün aldığı süt çocuklarını.</p>

  <p class="block4">Cömert Didya, kuyumcunun oğlu için atölyesinde sakladığı, firavunincirinden yapılmış düz kapaklı dört köşe bir sandık getirdi.</p>

  <p class="block4">Suskun Nefer küçük çocuğun gökteki annesinin dev vücuduna döndüğünü bildirir kısa bir cenaze duası okurken, Paneb cesedi keten bir örtüye sarmış, öte dünyaya yapacağı yolculuğunda yemesi için Firuze'nin ekmek, üzüm ve hurma koyduğu iki kap yerleştirdiği sandığa yatırmıştı.</p>

  <p class="block4">Küçük tabut çukura indirildi, toprak tanrısı onu orada kollarına aldı. Artık tabutu bir kayığa çevirecek ve evrenin sularında dolaşmaya gönderecekti. Kurallara uygun olarak, Hakikat Meydanı'nın zanaatkarları rahiplik yapmıştı; dinî törenler için dışarıdan yardım almaya ihtiyaçları da yoktu. Tüm köy yas tutacaktı ve hiçbiri cesetten ayrıldığı ana kadar sıcaklık ve enerjisiyle onu yeniden dirilteceğini uman Paneb'in gözyaşlarını unutmayacaktı.</p>
</body>
</html>
