<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_70">Yetmişinci bölüm</h1>

  <p class="block4">Firavun tarafından görevlendirilmiş resmî heyet, Merneptah iktidarının yedinci yılında, suyun yükseldiği mevsimini üçüncü ayının on birinci gününde Hakikat Meydanı'nın ana kapışma vardığında mezar kâtibi tarafından karşılandı. Heyetin başmda, hayattaki tek zevki muhasebe olan hazine müdürü vardı. Teb'de doğmuştu, ama kentten pek ender çıkardı. Bu da çölde ilk yolculuğuydu ve angaryanın kısa sürmesinden başka bir şey düşünmüyordu. Kenhir'e tepeden bakarak sordu:</p>

  <p class="block4">- Her şey hazır mı?</p>

  <p class="block4">- Nasıl bir cevap bekliyorsunuz ki?</p>

  <p class="block4">Aldığı cevaptan şaşıran hazine müdürü meslektaşlarına döndü.</p>

  <p class="block4">- Adamlarımın bana söylemeyi unuttukları belirli bir protokol mü vardı yoksa? Vezirin yardımcılarından biri kulağına eğildi.</p>

  <p class="block4">- Kâtip Kenhir'in sağı solu belli olmaz, onun için suyuna gitmeye çalışın. Hazine müdürü belli belirsiz gülümsedi.</p>

  <p class="block4">- Neden yüzünüzü buruşturdunuz? diye sordu Kenhir. Eğer beni suçlamak istiyorsanız durmayın, boşaltın heybenizi. Söyleyeceklerinize tek tek bakayım.</p>

  <p class="block4">- Fakat... ben böyle bir şey söylemedim ki! Ben buraya sadece bir heykel deposunu kaydetmeye ve vezirin çalışmalarmızı ödüllendirmek için gönderdiği en kaliteli yağ ile nefis çörekleri getirdim.</p>

  <p class="block4">- Hiç olmazsa geleneklere saygı gösteriliyor... Her neyse, haydi, yola düşelim.</p>

  <p class="block4">- Biz... biz köyde kalmayacak mıyız?</p>

  <p class="block4">- Köye girme yetkisine sahip değilsiniz, üstelik firavunun mezarı da köyde değil. Geçitten giderek, polis korumasında varacağız Krallar Vadisi'ne.</p>

  <p class="block4">- Bu sıcağın altında bu tozun içinden geçerek o dağa tırmanmak zorunda mıyız gerçekten?</p>

  <p class="block4">- Denetlemek için gelen, denetler. Böylelikle yollarımız hakkında da ayrıntılı bir rapor hazırlama fırsatını bulmuş olursunuz.</p>

  <p class="block4">Kenhir'in ihtiyar bacakları, mezar kâtibinden çok daha genç görünen yoldaşlannınkilerden daha diri ve dayanıklıydı, daha kolay taşıyordu efendisini. Kentten gelen görevlileri soluk soluğa, elbiseleri tere batmış görmek ve durup durup nefeslerini toplamaya çalışmalarına tanık olmak hoşuna gidiyordu Kenhir'in. Yazıhanelerde geçirilmiş bunca saat görevlileri doğadan koparmıştı, bu kısa tırmanış saldırganlıklarını törpüleyecekti kuşkusuz.</p>

  <p class="block4">- En önemlisi, diye uyardı onları Kenhir. Sakın patikadan ayrılmayın, buranın akrepleri çok zehirlidir. Çıngıraklı yılanlardan söz etmiyorum bile. Yorgunluğa bir de korku eklendi, geçitteki kulübelerin denetlenmesi topu topu birkaç dakika sürdü. Hazine müdürü bu korkunç gezintinin bir an önce sona ermesi için gördüğü her şeyin kusursuz durumda olduğuna imza atmaya hazırdı. "Şimdi" diye açıkladı Kenhir, "Krallar Vadisi'ne inmeye başlayacağız. Ayağınızı bastığınız yere dikkat edin, insan kolaylıkla yuvarlanıp kemiklerim kırabilir burada."</p>

  <p class="block4">Bir keçi kadar çevik Kenhir resmî görevlileri aşağıda, vadinin girişinde dakikalar boyu beklemek zorunda kaldı.</p>

  <p class="block4">- Aynı yoldan dönmek zorunda mıyız? diye sordu hazine müdürü endişeyle.</p>

  <p class="block4">- Hayır, arabalar sizi Ramesseum'a kadar giden yoldan götürecek. Şimdi üzerinizi aramaya başlayalım.</p>

  <p class="block4">- Bu gerçekten gereksiz! diye itiraz etti yüksek bir memur.</p>

  <p class="block4">- Kurallar harfiyen uygulanmalı, diye uyardı onu Kenhir. Bir de, sadece iki kişi girebilir vadiye: siz ve vezirin vekili. Ötekiler dışarıda bekleyecek.</p>

  <p class="block4">Her ağızdan ayrı ayrı yapılan itirazlar mezar kâtibini etki-leyemedi, Nübyeli polisler gelenlerin üzerini aramaya girişti.</p>

  <p class="block4">Ustabaşı, kavurucu güneşin altında gördükleri vadinin görkemi karşısında etkilenen iki yüksek görevliyi kapının öte tarafında karşıladı. Nefer hiçbir söz söylemeksizin konuklarını Merneptah'ın mezarının girişine götürdü; sağ ekip zanaatkarları mezar girişinin yanına sıralanmış, armağan taşımak için sıra oluşturmuşlardı. Başlarında da göğe gidecek ışıklar ülkesi efendisi firavunun gözlerini açıp aydınlatacak, değerli bir ahşaptan, altın kaplama "saygıdeğer asa"yı taşıyan Aslan Userhat vardı.</p>

  <p class="block4">Hazine müdürü ile vezirin vekili solukları kesildi; bu kez onları nefessiz bırakan gördükleri güzelliklerdi.</p>

  <p class="block4">- Tanrılar ve tanrıçalar Hakikat Meydanı'ndaki Altın Evi'nden, Krallar Vadisi'ne uçtular, diye açıkladı ustabaşı. Burada, bu ebedî istirahatgâhta, firavunun nöbetini tutmak için kendilerine ayrılan yerlere geçtiler. Önlerindeki şaheser karşısında gözlerine inanamayacak derecede şaşıran yüksek memurların, ağızlan açık kalmıştı; gözlerinin önüne Mısır tararlarının hemen hepsi, altınlara sarınmış, resmi geçit yapıyordu sanki. Ağaçtan ve taştan oyulmuş çeşitli heykel ve heykelciklerin mezar odalarına indirilmesi için, zanaatkarların birçok kez gidip gelmeleri gerekti.</p>

  <p class="block4">Zanaatkarlar derinliklerden son kez tırmandıklarında, hazine müdürü böylesine küçük bir ekibin nasıl bu kadar çok şaheser yaratabildiğim sordu kendi kendine. Vezire verilecek olan ve Kenhir tarafından okunan rapor, özellikle övgü doluydu. Heykellerin mezara indirilişinin iki tanığı, Suskun Nefer'in başkanlığında yapılan çalışmaların kusursuz olduğunu belirtiyor, heykel taşıma işini de göklere çıkarıyordu. Son bir aşama kalmıştı geriye: lahitlerin mezara indirilmesi.</p>

  <p class="block4">Karısı yatakları açarken, Nefer bitkin bir halde yüzünü yıkıyordu.</p>

  <p class="block4">- Son heykele kadar bir aksilik çıkmasını bekledim... Anlaşılan bizim gölge yutucu yıkma tutkusunu yenmiş.</p>

  <p class="block4">- Ben tam tersinden korkuyorum.</p>

  <p class="block4">- Neden Işık?</p>

  <p class="block4">- Çünkü başucun yerinde değil.</p>

  <p class="block4">Yastığın da dayandığı tahta başucu her zamanki yerinde değildi gerçekten.</p>

  <p class="block4">- Belki de yanlışlıkla sandığa kaldırdım. Işık sandığın kapağını kaldırdı.</p>

  <p class="block4">- Maalesef hayır. Aramalar bir sonuç vermedi.</p>

  <p class="block4">- Birinin eve girmesi, bu değersiz parça dışında bir şey almaması... Çok anlamsız! dedi Nefer.</p>

  <p class="block4">- Tam tersine. Hırsız bu başucunu sana karşı kullanmak için almış olmalı.</p>

  <p class="block4">- Nasıl kullanacak?</p>

  <p class="block4">- O tahtada düşlerin ile gizli düşüncelerinin izleri var. Onları okumayı bilen birisi seni avucuna alabilir ve bundan sonraki kararlarını yönlendirebilir.</p>

  <p class="block4">- Buna karşı yapılacak bir şey yok mu?</p>

  <p class="block4">- Uykuyu korurken öte yandan da düşünce hırsızlarını uzaklaştıracak yeni bir başucu.</p>

  <p class="block4">- Yarın sabahtan tezi yok, yeni bir başucu yapacağım.</p>

  <p class="block4">- Yatağının üzerine de metinler yazmak gerekecek. Bu gece yatağında yatman imkânsız.</p>

  <p class="block4">- Yatağında bana yer açar mısın?</p>

  <p class="block4">Hainin karısı öteki zanaatkarlarla eşleriyle birlikte, tarlaların hemen kıyısında kurulan Ramesseum yakınındaki pazara gitti. Pazarda her zaman nefis marullar ile çeşit çeşit baharat bulunurdu.</p>

  <p class="block4">Her zamanki gibi alışverişten önce uzun çekişmeler yaşandı. Köylülerden biri hainin karısını itekledi, beriki elindeki küfeyi yere bıraktı. Küfenin içinde kocasının ustabaşınm evinden çaldığı başucu vardı. Köylü kadının kendi küfesinin yanına bıraktığı boş küfeyi alıp erzak doldurmaya başladı.</p>

  <p class="block4">- îşte aradığımız, dedi Serketa Mehi'ye. Bu sabah, köylü kılığında pazarda görecektin beni! Bir eğlendim, bir eğlendim ki sorma. Gördün işte, istediğinde müttefikimiz işe yarayabiliyor.</p>

  <p class="block4">- Bu başucuyla ne yapmayı düşünüyorsun?</p>

  <p class="block4">- Bir uzmandan tahtadaki düşleri çıkarmasını isteyip Suskun Nefer'in düşüncelerine sahip olmayı. Ondan sonra, çocukların oynadığı kuklalar gibi oynayabileceğiz Nefer'le. Işık Taşı'nı nereye sakladığını da öğreneceğiz. Mehi omuzlarını silkti.</p>

  <p class="block4">- O uzmanı nereden bulacaksın?</p>

  <p class="block4">- Mobilya tüccarı Tran-Bel ilgi çekici sonuçlar alan Suriyeli bir büyücü tanıyor.</p>

  <p class="block4">- Bu topraklarda büyücülük yasaklanmadı mı?</p>

  <p class="block4">- Doğru, kara büyü yapmaya kalkışanlar şiddetle cezalandırılıyor. Ama bütün cezalara rağmen kendini tehlikeye atmaktan çekinmeyen bir bu Suriyeli var, tatlı sevgilim.</p>

  <p class="block4">- Lahitler tamamlandı mı? diye sordu mezar kâtibi ustabaşına.</p>

  <p class="block4">- Maalesef hayır, diye cevap verdi Nefer yıkılmışçasına. Yakından incelediğimde, kabul edemeyeceğim küçük aksaklıklar gördüm.</p>

  <p class="block4">- Kimin hatası?</p>

  <p class="block4">- Benim. Daha önce görmem gerekirdi.</p>

  <p class="block4">- Hırnrnm... Bir başkasının hatasını üstleniyorsun!</p>

  <p class="block4">- Ustabaşınm görevi de bu değil mi?</p>

  <p class="block4">- Talihin varmış, Nefer. Vezir Per Ramessu'dan ayrılamıyor, lahdin mezara indirilmesinin erteleneceğini bildirdi bana.</p>

  <p class="block4">- Yeni bir tarih belirlendi mi?</p>

  <p class="block4">- Daha belirlenmedi.</p>

  <p class="block4">- Bunun anlamı, devletin tepesinde ciddi karışıklıklar olduğu mu?</p>

  <p class="block4">- Bana kalırsa, evet, dedi Kenhir ciddiyetle.</p>
</body>
</html>
