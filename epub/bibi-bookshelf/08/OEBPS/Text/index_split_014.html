<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_17">On yedinci bölüm</h1>

  <p class="block4">Şef Sobek öylesine öfkeliydi ki, söylemek istediklerini anlatacak kelime bulamıyordu.</p>

  <p class="block4">- Kenhir, firavunun söylediklerini duydunuz değil mi? Ustabaşımızın adına leke sürüp batırmak isteyen Abri'ymiş, batı yakasının başyöneticisi! Bana kalırsa başka kanıta gerek kalmadı, öyle değil mi? Bunca yıldır bize zarar vermek isteyen alçak oymuş.</p>

  <p class="block4">Mezar kâtibi yıkılmış görünüyordu.</p>

  <p class="block4">- Böylesine önemli bir yüksek memur, nasıl olur da bu kadar aşağılık bir işe kalkar? Hem de Hakikat Meydanı'nı korumakla görevliyken, burayı yıkmaya çalışmak!</p>

  <p class="block4">- Resmî bir şikâyet dilekçesi hazırlayın.</p>

  <p class="block4">- Firavunun yeterince öfkeli olduğunu görmedin mi? Ab-ri yalancılıkla, resmî belgeler üzerinde değişiklik yapmakla ve herhalde firavunu kandırmaya çalışmakla suçlanacak. Görevinde kalabilmesi imkânsız artık, üstelik ağır bir cezaya da çarptırılacak.</p>

  <p class="block4">- Bu durumdan yararlanıp, beynimi kemiren bir bilmeceyi de çözmek isterdim. Emrim altındaki polis memurunu o mu öldürdü yoksa bir suç ortağı mı vardı? Soruşturmada taraf olabilirsek ben de işe karışabilir, hatta suçunu itiraf ettirebilirdim, diye düşünüyorum.</p>

  <p class="block4">- Bunu söyleyeceğini biliyordum... Dilekçe hazır.</p>

  <p class="block4">- Bir de bana Hakikat Meydanı adına, köy dışında soruşturma yetkisi vermeniz gerekecek.</p>

  <p class="block4">- Başvuru vezirin önüne kondu bile.</p>

  <p class="block4">Sobek, geçimsizliğine rağmen Kenhir'in neden mezar kâtipliğine getirildiğini anladı. Ekip şefleri için olduğu kadar, Kenhir için de kutsal bir yerdi Hakikat Meydanı.</p>

  <p class="block4">Firavunun orada bulunması nedeniyle, görev yerinden ayrılıp Abri'yi sorguya çekemiyordu, ama bu arzuyla yanıp tutuşuyordu doğrusu. Şu anda yaralıydı haydut, bu haliyle onu konuşturmak çocuk oyuncağı olacaktı.</p>

  <p class="block4">- Umarım, Hakikat Meydanı'na zarar vermeye çalışan bir çetenin başında değildir, dedi Kenhir.</p>

  <p class="block4">- Ben bundan eminim, diye itiraz etti polis şefi. Yine de üzerimizdeki tehditlerin sona erdiğine inanamıyorum.</p>

  <p class="block4">Konuşma, heyecandan gergin görünen Postacı Uputi'nin görünmesiyle kesildi.</p>

  <p class="block4">- Korkunç bir haber. Abri evinde, ailesi ve hizmetçiler dışarıdayken intihar etti !</p>

  <p class="block4">- İntihar olduğu nereden belli? diye sordu Sobek.</p>

  <p class="block4">- Abri bir mektup bırakarak intiharının nedenini açıklamış. Firavuna yalan söylediğini itiraf ediyor ve ağır bir ceza almaktan, muhtemelen de ölüme mahkûm edilmekten korktuğunu yazıyormuş. Gözden düşmeye dayanamamış, günahlarının bağışlanması dileğiyle ölümü seçmiş.</p>

  <p class="block4">Firavun ve eşi, Hakikat Meydanı'nda Büyük Ramses için yapılmış küçük saraya yerleşmiş, hemen yandaki tapınakta sabah ayinini kutluyordu. Aynı anda en küçüğünden en gösterişlisine kadar Mısır'ın bütün tapınaklarında firavunun resmi canlanıyor, aynı hareketler yapılıp, aynı sözler söyleniyordu. Ayinleri yönetenler, sadece firavunun, Maat'ın yeryüzündeki varlığını korumak için tanrılarca biçimlendirilmiş hükümdarın adına seslendiriyordu duaları. Merneptah ile Nefer, köyün ana tapmağının yanındaki yaşamevine gitti. Kenhir elinde "ışığın güçlerini", başka bir deyişle Bilim Tanrısı Tot ile Bilgelik Tanrısı Osia'nm eserlerinden ve tapınma yöntemlerinden oluşan lonca arşivini barındıran kutsal kütüphanenin anahtarlarıyla orada onları bekliyordu. "O eserler sayesinde" diye yazılmıştı. "Osiris dirilebiliyor, diriltme bilimi de insandan insana aktarılabiliyordu."</p>

  <p class="block4">Değerlilerin en değerlisi, loncanın kuruluş kararnamesi i-le lonca tapınağının yapım iznini içeren, biri dövülmüş altın, öteki gümüş kaplı iki kitaptı. Bunların yanında Bayramlar ve Ayinler Kitabı, Kutsal Kayığı Korama Kitabı, Armağanlar ve Tören Malzemesi Envanteri, Yıldızlar Kitabı, Kem Gözü Etkisizleştirme Kitabı, Işığa Çıkma Kitabı, Işıldayan Büyü Kitabı gibi olmazsa olmaz eserler ve sunaklar ile mezarların süslemeleri hakkında elkitaplan vardı. Ne var ki hükümdarın görmek istediği bambaşka bir belgeydi.</p>

  <p class="block4">- Krallar Vadisi'nin ebedî istirahatgâhlannın planını göster bana, diye buyurdu Kenhir'e.</p>

  <p class="block4">Şimdiye kadar selefi Ramose'nin miras bıraktığı bu paha biçilmez sırrın tek sahibi olan mezar kâtibi, firavuna ve ustabaşma söz konusu çizimleri gösterdi. Planların çizili olduğu papirüs, sahte isim altında eski arşivlerin arasına yerleştirilmişti.</p>

  <p class="block4">Kâtip papirüsü alçak bir masanın üzerine yaydı. Krallar ve Kraliçeler vadilerindeki mezarların planlan ile mezarların vadilerdeki yerleşimleri göründü. Bu planlar sayesinde ustabaşılar daha önce dokunulmamış bir yer bulabiliyor ve eski mezarlara zarar vermeden çalışabiliyordu.</p>

  <p class="block4">- Benim milyon yıllık tapınağımı ekilmiş toprakların hemen kenarına, III. Amennofis'in mezarının kuzeybatısı ve Ramesseum'un güneyine yapacaksınız. Ebedî istirahatgâhım için nereyi öneriyorsunuz?</p>

  <p class="block4">Nefer üzerinde birçok işaretin bulunduğu plana bakarak, uzun uzun düşündü.</p>

  <p class="block4">- Hem kayaların sertliğine hem de bir ahenk oluşturmak için öteki firavun mezarlarının yönüne bakmak lazım... Bunun için size şurasını öneriyorum, babanız Büyük Ram-ses'in mezarının güneyini, ama çok daha yüksek bir yeri, dağın yamacını.</p>

  <p class="block4">- Seçimin kusursuz, Ustabaşı. Büyük Eser'i dile getirmeye çalışacağını, başarısız olma hakkının bulunmadığını sakın unutma.</p>

  <p class="block4">Müzik çalıp dinlemek Hakikat Meydanı halkının en sevdiği eğlenceydi. Hemen hemen hepsi, farklı beceri ve yetenekle de olsa flüt, taşınabilir arp, darbuka ya da kitara çalıyor, bir melodinin nağmelerini duymadan çalışmayı aklından bile geçirmiyordu. Hele bayram ve kutlamalarda, asla.</p>

  <p class="block4">Gerek Merneptah'ın taç giymesini gerek Nefer'in görevini başarıyla sonuçlandırmasını görkemli bir biçimde kutlamak için orkestralar bütün hünerlerini gösteriyor, koca köy giderek bir konser salonuna benzemeye başlıyordu. Erkeklerin kadınlara göre daha yeteneksiz oldukları açıkü; Hathor rahibeleri eğitimleri sırasında kutsal müzikle haşır neşir olmuşlardı ne de olsa. En iyi orkestra, üç kadından, çaldıkları nağmelerle hem büyüklerin hem de küçüklerin yerlerinde durmalarına izin vermeyen bir flütçüden, bir arpçıdan ve bir darbukacıdan oluşanıydı. Öfkeli Kenhir bile zaman zaman dansa kalkmayı istiyor, sonra memurluk ciddiyetini düşünerek vazgeçmek zorunda kalıyordu. Duygulu bir nağme dikkatini çekince, küçük orkestrayı dinlemeyi kesti Paneb. Omuzlarının üzerine dökülüp, yüzünün büyük bölümünü saklayan uzun siyah saçlar, siyah ve yeşil boyalı gözler, altın leopar başlarıyla birbirlerinden ayrılmış incilerden yapılmış bir kemer, ayak bileklerinde yırtıcı kuş pençesi biçiminde bilezikler, kısa ve şeffaf bir elbise; işte akşam yeli kadar tatlı ses çıkaran liri çalan kadın buydu.</p>

  <p class="block4">Birbirinden farklı uzunlukta, köşeli iki kolun tuttuğu aletin bakır perçinlerle sabitlenmiş sekiz telini büyük bir beceriyle tıngırdatıyor, fazla çaba harcamadan pizzicatodan tre-moloya geçiveriyor, pianissimoda da titreşimleri önlemek için lirini göğsüne bastırıyordu.</p>

  <p class="block4">Paneb yaklaştıkça müzisyen kadın şarkı söylemeyi kesmeden geri geri gitti ve genç devi gölgeli bir köşeye çekti.</p>

  <p class="block4">Sonunda durdu, Paneb dokunacak kadar yaklaştığında tanıyabildi onu.</p>

  <p class="block4">- Firuze!</p>

  <p class="block4">- Karma ne zaman sadık kalacaksın, Paneb?</p>

  <p class="block4">- Ona hiçbir vaatte bulunmadım, o da benden hiçbir söz istemedi.</p>

  <p class="block4">- Neden çaldığımı anlıyor musun? Tutkuyla kadının boynunu öptü.</p>

  <p class="block4">- Beni tuzağa çekmek için. Basardın da!</p>

  <p class="block4">- Tehlikeyi ve kötülüğü uzaklaştırmak için çalıyorum. Firavunun müdahalesi tehlike ile kötülüğün köyden kovulmasına yetmeyecek. Sen Paneb, sen de tehlike ile kötülükten korkmayacak, hiçbir önlem almadan karşılarına çıkacak kadar çılgınsın. Ben de Hathor rahibelerinin zararlı dalgalan dağıtmak için öğrendikleri müziği çalıp büyümle seni kuşatmak istiyorum.</p>

  <p class="block4">- Beni hep şaşırtırsın zaten!</p>

  <p class="block4">- Her şeyimi bildiğini mi sanıyorsun?</p>

  <p class="block4">- Tabiî ki hayır! Yine de vücudunu bir lir gibi çalmayı biliyorum... Paneb kendinden beklenmeyecek bir nezaketle aleti yere bıraktı.</p>

  <p class="block4">- Seninle ilgili emin olduğum tek bir şey var.</p>

  <p class="block4">- Neymiş o?</p>

  <p class="block4">- Üzerindeki elbisenin hiçbir işe yaramadığı.</p>

  <p class="block4">Paneb onu soymaya başladığında, kollarına alıp evine taşıdığında ve tutkuları aynı ahenkle çalmaya koyulduğunda iruze hiç direnmedi.</p>
</body>
</html>
