<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_36">Otuz altıncı bölüm</h1>

  <p class="block4">Paneb sıçradı.</p>

  <p class="block4">Kraterin kenarına gelince ay ışığının da yardımıyla saldırganları gördü. Saçları sakalları birbirine karışmış üç çöl faresi, soluk almadan bağıran Dakter'i yere yapıştırmıştı.</p>

  <p class="block4">- Gücünüz yetiyorsa benimle uğraşın, alçaklar sürüsü! Haydutlar ilk kurbanlarını bırakarak Paneb'in üzerine</p>

  <p class="block4">atıldı.</p>

  <p class="block4">Yelpaze gibi yayılacaklarına, onlara meydan okuyan çılgının üzerine hep birlikte atılma gafletini gösterdiler, ilk saldında hançerlerini o çılgının göğsüne saplayacaklarından hiç kuşkuları yoktu.</p>

  <p class="block4">Paneb son anda çöktü, ortadakini karın boşluğuna bir kafa darbesi vurarak karşıladı, öteki ikisini de taşaklarmdan kavrayarak havalandırdı. Rakiplerine ayağa kalkma ve soluk alma fırsatı tanımadan, çılgınca işe koyuldu. Bir taş alarak adamlardan birinin kafatasını parçaladı, ikincinin boynunu kırdı, sonuncunun kellesini kendi hançeriyle uçurdu.</p>

  <p class="block4">- Bana kötülük yapma! diye yalvardı Dakter doğrulmaya çalışırken.</p>

  <p class="block4">- Burada ne arıyorsun?</p>

  <p class="block4">- Ben onlarla birlikte gelmedim... Ben... ben yolumu kaybettim.</p>

  <p class="block4">- Bizi izlediğini itiraf et.</p>

  <p class="block4">Bilgin elini şakağına götürdü.</p>

  <p class="block4">- Kan!.. Kan akıyor, yaralandım... Tehlikeli bir yara.</p>

  <p class="block4">- Bize doğruyu söyle, yarana bakalım.</p>

  <p class="block4">- Bana böyle davranmaya hakkınız yok! Eğer yaram hemen sanlmazsa ölürüm.</p>

  <p class="block4">- Bunu kampa götürelim, dedi Tuti Paneb'e. Eğer Dakter şikâyet etmeye kalkarsa, başın büyük derde girebilir.</p>

  <p class="block4">İstemeden de olsa Dakter'i belinden kavrayıp bir mısır çuvalı gibi omzunda taşımak zorunda kaldı genç dev.</p>

  <p class="block4">Bilgin çadırının gölgesinde dinleniyordu. Korkunç görünüyor olsa da yarası yüzeyseldi, Dakter'in hayatı tehlikede değildi. Paneb tarafından öldürülen üç herife gelince, hepsinin de tehlikeli haydutlar olduğu anlaşıldı; askerlerden biri bir sürü cinayetten arandıklarını söyledi. Gecenin karanlığında kamplara saldırıyor, öldürüyor, ırza geçip yağmalıyorlardı. Cesetleri çakallara bırakıldı.</p>

  <p class="block4">Olay insanların neşesini kaçırdı, madenciler Mısır'a dönmeye can aüyordu. Tuti topu topu iki günlük çalışma kaldığını açıkladığında herkes rahat bir nefes aldı.</p>

  <p class="block4">- Kurnazlığın işe yaradı, dedi Paneb Tuti'ye. Dakter hazineye gideceğimizi sanıp peşimize düştü. Artık bu böcekten kurtulduğumuza göre, samimi ol da söyle, gerçekten de hazine var mı?</p>

  <p class="block4">- Galen ve bitüm gerçekten de çok gerekli, sadece Dak-ter'e söylediğim nedenlerden dolayı değil. Ustabaşına belirli bir miktar götürmek zorundayım.</p>

  <p class="block4">- Işık Taşı'yla mı ilgili?</p>

  <p class="block4">- Olabilir... Daha fazlasını da ben bilmiyorum.</p>

  <p class="block4">Ya yalan söylüyordu Tuti ya da sırra duyduğu saygı dudaklarını mühürlemişti.</p>

  <p class="block4">- Dakter'i götürdüğümüz krater bir aldatmacaydı, diye devam etti kuyumcu sözüne. İsterse yüz kez gitsin, bir şey bulamayacak orada; ama sana göstermek istediğim bir yer daha var.</p>

  <p class="block4">İki zanaatkar kampın dışına çıktı, bu kez izlenmediklerinden emin olmak istiyorlardı. Paneb kayaların giderek daha da siyahlaştığını gördü.</p>

  <p class="block4">- Dikkatli yürü, dedi Tuti. Yer çok kaygana benziyor.</p>

  <p class="block4">- Bu taşın yağlı olduğuna yemin edebilirim!</p>

  <p class="block4">- Yağlı zaten. Taşyağı Dağı'nın aralıklarından sızan petrolün üzerindeyiz. Bu kaynağa yakından bir bak.</p>

  <p class="block4">Paneb suyun yüzeyinde, suyla karışmadan kalan bir tabaka gördü.</p>

  <p class="block4">- Bu tuhaf şey ne işe yarıyor?</p>

  <p class="block4">- Öylesine tehlikeli bir gücü var ki, eskiler kullanmamızı yasakladı. Bu petrol kolayca tutuşuyor, ama bir kusuru var, etrafı kirletip kokutuyor. Mezarlarda, duvarları ve tavanları karartıyor. İçinde taşıdığı yıkıcı güç nedeniyle sadece bazı mumyalama işlerinde törensel merhem olarak kullanılabiliyor. Bir de tüm tehlikelerinden arındırılacak şekilde işlendikten sonra, Hakikat Meydanı'nın gizemli taşının hazırlanmasında. Eğer Dakter gibi hırslı insanlar petrolü kullanmayı öğrenip yaygınlaştınrsa, ülkemizin başı felaketten kurtulmaz. İnsanlar çıldırabilir, hatta çöl fareleri bile Mısır'ın ve çevresindeki ülkelerin üzerine saldırıp iktidarı ele geçirmeye, zenginliklerini yağmalamaya ve insanlarını esir etmeye çalışabilir. Firavun bilgece bir karar verdi, ürkütücü bir zehir olan bu malzemenin "dışardakiler" tarafından kullanılmasını yasakladı. Şimdi sen de bilenler kervanına katıldın Paneb.</p>

  <p class="block4">Kafatasının ağrıdığından yakınan Dakter, dört askerin taşıdığı bir sedyeyle gidiyordu. Kafile dönüş yolunda olabildiğince az mola vermek istiyor, arkadaşlarının öcünü almaya kararlı silahlı çöl fareleriyle her an burun buruna gelecekleri tehlikeli bölgelerden kurtulmayı, Nil'i ve çevresindeki yeşillikleri düşünüyordu.</p>

  <p class="block4">Bu ıssız düşman topraklarında, gücünün daha da arttığını hissediyordu Paneb. Güneşin kavurduğu kumlar ile taşlarda yaşayan ruhlar tüm yorgunluğunu alıp götürüyor, gücünü kat kat artırıyordu. Çöle girmeye cesaret edip taşların ateşini ehlileştiren ilk insanları düşündü. Simsiyah, verimli ve cömert toprağın çölün gücüyle yaptığı evliliği kutlayan Mısır, her gün yenilenen bir mucize değil miydi?</p>

  <p class="block4">- Dakter bizimle konuşmak istiyor, dedi Tuti. İki zanaatkar sedyenin yanına vardı.</p>

  <p class="block4">- Hayatımı kurtardınız... Sizlere teşekkür etmek istiyordum. Paneb olmasaydı o haydutlar beni öldürürdü.</p>

  <p class="block4">- Bizi niye izliyordun? diye sordu Tuti.</p>

  <p class="block4">- O madende bir hazine saklandığından, sizin de hazineyi köye götürmekle görevlendirildiğinizden emindim. Niyetim o defineye el koymak değildi tabiî, sadece merak ediyordum.</p>

  <p class="block4">-Vardığımızda, Hakikat Meydanı'na gidecek sepetleri aramalarını söyle adamlarına; içlerinde bitümden başka bir şey bulamayacaksın. İşte hazine dediğin de bu: işlenmesi güç, kolay bulunmayan bir madde. Teknisyenlerin, kötü mevsimleri hesaba katarak biriktirilen hububatın saklanacağı silolarda kullandıkları malzeme. Daha önce de söylemiştim, bazı aletlerin saplarında kullanılır, onların daha kolay tutulmasına yarar. Bir de tabiî firavunun kanlarımıza ve kızlarımıza cömertçe verdiği boyanın yapımı için yeterli miktarda galen alacağız.</p>

  <p class="block4">- Ama... Böylesi önemsiz bir aramaya katılmanız...</p>

  <p class="block4">- Bir kraliyet kararnamesi zorluyor bizi.</p>

  <p class="block4">- Hiçbir şey anlayamıyorum. Tuti gülümsedi.</p>

  <p class="block4">- Aslında çok basit. Senin temsil ettiğin yönetime çok kısıtlı bir güven duyuyoruz. Bu yüzden hakkımız olan galen miktarını içimizden birinin denetlemesini istiyoruz. Bir de -sen de gördün-bir şantiye nasıl yönetilir, nasıl çalıştırılır iyi biliyoruz.</p>

  <p class="block4">Bilgin ne diyeceğini bilemiyordu.</p>

  <p class="block4">Tuti'nin öne sürdükleri tutarlı ve mantıklıydı, açıklanmadık bir yer bırakmıyordu. Yine de içten içe kandırıldığı kanısındaydı Dakter.</p>

  <p class="block4">- Davranışımı bağışlayacak mısınız?</p>

  <p class="block4">- Tabiî, dedi kuyumcu. Bizim köy hakkında o kadar saçma şeyler anlatılıyor ki... Bütün işittiklerine inansan, yaratılışın sırrına sahip olduğumuza kalıbını basardın! Oysa gerçek oldukça basit: bizler firavunun hizmetindeki bir loncanın üyeleriyiz, o lonca hem bizim gururumuz hem de yaşama nedenimiz.</p>

  <p class="block4">Dakter daha fazlasını duymak istemedi, bir yudum su içip uykuya daldı. Tehlikeli bölgedeki son kampın ateşleri söndürüldü ve Koptos yönündeki geniş yola girme hazırlıkları yapıldı. Birkaç günden beri biraz daha iştahlanmıştı Tuti; yüzü, yolculuğun yorgunluğuna rağmen pek de eskisi gibi zayıf görümüyordu.</p>

  <p class="block4">- Bu yolculuktan çok yararlandım, dedi Paneb'e. Acı hiç kaybolmayacak ama, o acıyı daha büyük bir güçle taşıyacağım. Bunu da sana borçluyum, sanki gücünden bir bölümünü bana vermişsin gibi. Sana canı gönülden teşekkür ediyorum.</p>

  <p class="block4">- Kardeşler arasında teşekküre gerek yoktur. Mürettebattan birinin başı derde girdiğinde, gemi tehlikeye düşmesin diye ötekiler yardıma koşmuyorlar mı? Ustabaşı sürekli olarak bunu yineliyor, bana kalırsa bu sır da en az yaşamevi kadar önemli.</p>

  <p class="block4">Bir asker alarm borusunu çaldı.</p>

  <p class="block4">- Çöl fareleri! diye bağırdı dehşet içinde bir madenci.</p>

  <p class="block4">- Sakin olun! dedi Paneb güçlü sesiyle. Askerler ile rehberler sizi korumak için bir çember oluşturacak. Silahımız var, kendimizi korumak için ne gerekiyorsa yapacağız.</p>

  <p class="block4">Cesur'un kendine güveni endişeleri dağıttı, hiç şaşırmadan savunma önlemlerini aldılar. Paneb düşmanı görmek için savunma çemberinin dışına çıktı. Yüz kişi kadar vardı düşman, elleri yaylı ve hançerli yüz kişi. Reisleri kara bir katıra binmişti. Saçlı, sakallı, rengârenk elbiseli, boğuşmaya hazır yüz haydut.</p>

  <p class="block4">Her iki taraftan da çok kişi ölecekti, çatışmanın sonu Mısırlılar için daha karanlık görünüyordu.</p>

  <p class="block4">Paneb, her elinde birer taş, ilerledi.</p>

  <p class="block4">Okçulardan biri yayını gerdi. Cesur, okun yaklaşmasını bekledi, sonra da elindeki taşı fırlatıp havada ikiye böldü. İkinci taşı da katırın üstündekine fırlattı.</p>

  <p class="block4">Reisin bu kadar uzaktan vurulması imkânsızdı, bütün adamlarıyla birlikte Mısırlıya bakıp kahkahalarla güldü.</p>

  <p class="block4">Taş hızını kesmeden gökte yükseldi, çöl farelerinin reisinin kafasına düşüp yere yıktı. Adamın yerden kalkmadığını görenlerden biri silahlarını alıp tabanları yağladı ve arkadaşları onu izlemekte tereddüt etmedi. Paneb'in başarısı alkışlarla kutlandı.</p>
</body>
</html>
