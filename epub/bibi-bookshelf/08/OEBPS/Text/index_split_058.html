<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_61">Altmış birinci bölüm</h1>

  <p class="block4">Kadının da paylaştığı el değmemiş bir tutkuyla seviştikten sonra, Firuze'nin kızıl saçlarını okşuyordu Paneb. Muzaffer çıplaklığıyla daha da güzelleşen kadınsa, sanki ilk kez görüyormuşçasına seyrediyordu sevgilisini.</p>

  <p class="block4">- Aşk oyunlarını ancak Tanrıça Hathor'dan öğrenmiş olabilirsin, Firuze. Böyle devam edeceksen, seni izleyebilir miyim?</p>

  <p class="block4">- Yoksa tevazu göstermeye mi karar verdin?</p>

  <p class="block4">- Beni sına.</p>

  <p class="block4">Her ikisi de birbirinden yorulmaz, hiçbirinin galip ya da mağlup çıkmakla ilgilenmediği yepyeni bir boğuşmaya daldılar. Birbirlerini şaşırtmaktan mutlu oluyor, her birleştiklerinde de arzularının tadına yeniden varıyorlardı.</p>

  <p class="block4">- Uabet'le mutlu musun?</p>

  <p class="block4">- Aslında benimle mutlu olmaya karar veren o... Onu reddetme acımasızlığını neden göstereyim ki? Sonra, bir de oğlum var! O yumurcağı gerçek bir savaşçı yapacağım, kimse ona kafa tutamayacak.</p>

  <p class="block4">- Uabet'in de çocuğu değil mi o? Belki başka düşünceleri vardır karının?</p>

  <p class="block4">- Aperti söz konusuysa imkânsız! Daha şimdiden dövüşmeye can atıyor. Paneb Firuze'nin üzerine uzandı.</p>

  <p class="block4">- Konuşmak zorunda mıyız? Birazdan akşam olacak, sen de beni kovacaksın.</p>

  <p class="block4">- Özgür bir kadın olmasaydım, yine de sever miydin beni?</p>

  <p class="block4">Her biri diğerinden nazik ressam parmaklan, tüm yuvarlaklıklarını izleyerek cevapladı Firuze'nin sorusunu. Birden, geri çekildi kadın.</p>

  <p class="block4">- Biri kapımı vuruyor.</p>

  <p class="block4">- Paneb burada mı? diye sordu Kararlı Gau.</p>

  <p class="block4">- Bu telaş niye?</p>

  <p class="block4">- Korkarım başı büyük dertte... Uneş'in kulak misafiri olduğu bir konuşmaya göre, yontucular onu şikâyet etmeye hazırlanıyormuş. Şu anda Mezar kâtibiyle görüşüyorlar.</p>

  <p class="block4">Paneb göründü, öfkeliydi.</p>

  <p class="block4">- Neler anlatıyorsun?</p>

  <p class="block4">- Daha fazlasını bilmiyorum, ama iki çizimciyle birlikte arkandan bir komplo hazırlandığını ve sana kötü bir darbe vurulmak istendiğini sanıyoruz.</p>

  <p class="block4">- Gidip Kenhirle konuşacağım.</p>

  <p class="block4">Güçlü Naht ile Halat Kasa'nın Paneb'e dikilmiş gözlerinde düşmanlık okunuyordu. Somurtkan Karo sırtını dönmüş, Burun Fened de suçlayıcı bir işaret parmağı uzatmıştı Paneb'e doğru.</p>

  <p class="block4">- Hırsız sensin, itiraf edersen çok daha iyi olur!</p>

  <p class="block4">- Hakaretlerini hemen yut, yoksa...</p>

  <p class="block4">- Bu iş ciddiye benziyor, diye araya girdi Kenhir. Paneb mezar kâtibine döndü.</p>

  <p class="block4">- Kayayı delmeye yarayan büyük kazma kayboldu.</p>

  <p class="block4">- Onu çalan da Paneb! diye bağırdı Fened. Böyle bir suçu başka kim işleyebilir ki? Alet odasına kazmayı o götürdü.</p>

  <p class="block4">- Doğru, dedi dev adam.</p>

  <p class="block4">- Orada olmamasını nasıl açıklıyorsun? diye sordu Mezar kâtibi.</p>

  <p class="block4">- Açıklamam gereken bir şey yok ki! Kazmayı öteki aletlerle birlikte alet odasının kapısının önüne bıraküm. Aletleri odaya yerleştirenler yontuculardı, ben değil.</p>

  <p class="block4">- Suçlamayı tersine çevirmeye çalışma, diye itiraz etti Naht. Hepimiz kazmanın en son senin ellinde göründüğünü biliyoruz.</p>

  <p class="block4">- Bir alet saklamak ciddi bir suçtur, dedi Kenhir. Kazmayı kendi işlerinde kullandıysan, şimdi söylemen iyi olur.</p>

  <p class="block4">-Yalan!</p>

  <p class="block4">- Paneb'den şikâyetçiyiz, dedi Halat Kasa, hemen bir soruşturma açılmasını istiyoruz.</p>

  <p class="block4">- Ne demek bu?</p>

  <p class="block4">- Ustabaşı ve iki tanıkla birlikte evini aramak zorunda olduğum, dedi mezar kâtibi.</p>

  <p class="block4">- Evimi aramak mı? Asla! Halat Kasa alaycıydı.</p>

  <p class="block4">- Tam da suçlu tepkisi değil mi bu?</p>

  <p class="block4">- Eğer masumsan, böyle bir aramaya neden karşı çıkıyorsun dedi Güçlü Naht?</p>

  <p class="block4">- Hiçbir şeyle suçlanamayacağımı hepiniz biliyorsunuz!</p>

  <p class="block4">- Öyleyse, suçsuzluğunu hep birlikte kanıtlayalım. Paneb alev gibi gözlerini yontuculara çevirdi.</p>

  <p class="block4">- Eve dönüp sizi bekliyorum.</p>

  <p class="block4">- Söz konusu bile olamaz! dedi Halat Kasa kararlılıkla. Gidip kazmayı yok edeceksin! Sen burada kalacaksın, Kenhir iki tanık belirleyecek, gidip tanıkları getireceğiz ve soruşturma komisyonu tamamlanıp evine gidecek.</p>

  <p class="block4">Mezar kâtibi, ustabaşı, Pişkin Somun Pay'ın kansı ve Alim Tuti Paneb'in evinin eşiğinden geçtiklerinde, tüm köy genç deve yöneltilen ağır suçlamadan haberdardı.</p>

  <p class="block4">Suç ortaklarıyla şifreli yazışma yapan hain, önerilen planı gerçekleştirmişti; Paneb'i geçiştirilemeyecek bir suçtan mahkûm ettirmek, böylelikle loncadan kovulmasını sağlamak. Hain, Kenhir'in hastalığından, yardımcısının da bir anlık dalgınlığından yararlanarak kazmayı çalmış, sonra da Paneb'in evine giderek bahçede mutfağını genişletmek için açtığı alanın, dışarıdan da ulaşılabilir bir yerine gömmüştü.</p>

  <p class="block4">Başlangıçta ölçülü sözlerle çıkartılan söylenti, karısının bir arkadaşı tarafından şişirilip yayılınca, istenen amaç gerçekleşmişti işte. Kucağında oğlu, şaşkın gözlerini kocaman açtı Lekesiz Uabet.</p>

  <p class="block4">- Ne istiyorsunuz?</p>

  <p class="block4">- Kocan hırsızlıkla suçlanıyor, dedi Kenhir. Evi tepeden tırnağa aramak zorundayız.</p>

  <p class="block4">- Bu... bu imkânsız! Kabul etmiyorum!</p>

  <p class="block4">- Mantıklı ol, Uabet. Yasalarımız böyle, yasayı zorla ya da güzellikle uygulamak zorundayız.</p>

  <p class="block4">Paneb karısının omuzlarını tuttu.</p>

  <p class="block4">- Gidip dışarıda oturalım, bırakalım ne isterlerse yapsınlar. Bana kötülük etmek isteyen başardığını sanıyor, ama kim olduğunu bulup kemiklerini kıracağım onun. Arama bitmeyecek gibi göründü. Paneb Aperti'ye çeşitli yumruk sıkma biçimlerini gösteriyor, yumruğuyla koca avucuna vurmayı öğretiyordu. Yumurcak kahkahalar atıyor, vurdukça daha fazla vurmak istiyordu.</p>

  <p class="block4">Evden önce geniş bir keten parçasıyla alnındaki terleri silen Kenhir çıktı.</p>

  <p class="block4">- Hiçbir şey bulamadık, Paneb. Her türlü suçlamadan arındın. Paneb her zamankinden daha görkemli kütlesini göstererek doğruldu.</p>

  <p class="block4">- Değişen bir şey yok, dedi, ne siz ne de ötekiler benim sözüme inanmadıktan sonra.</p>

  <p class="block4">- Eğer özür dilenmesini istiyorsan, dilenecektir.</p>

  <p class="block4">- Özürler yetmez.</p>

  <p class="block4">- Daha ne istiyorsun?</p>

  <p class="block4">- Bu köyde yapacak bir şeyim kalmadı, Kenhir. Adımı sağ ekibin listesinden silebilirsin artık.</p>

  <p class="block4">- Gitmek istemiyorum, dedi Lekesiz Uabet. Burada doğdum, burada öleceğim.</p>

  <p class="block4">- Sen istersen kal. Bana gelince, ben kararımı çoktan verdim.</p>

  <p class="block4">- Suçlu olduğun için mi? Genç kadının sesi sertleşmişti.</p>

  <p class="block4">- Ne demek oluyor bu, Uabet?</p>

  <p class="block4">- Kazmayı çaldın mı?</p>

  <p class="block4">- Sen de beni suçluyorsun!</p>

  <p class="block4">- Çaldın mı, çalmadın mı?</p>

  <p class="block4">- Oğlumun başı üzerine yemin ederim ki, masumum!</p>

  <p class="block4">- Oğluna teşekkür et o zaman, seni o kurtardı.</p>

  <p class="block4">- Anlat.</p>

  <p class="block4">- Ben izin verince, evin büyütmek istediğin yerinde oynamaya başladı. Yanına gittiğimde, toprağı kazıyıp tahta bir sap çıkardığını gördüm.</p>

  <p class="block4">- Büyük kazmanın sapı...</p>

  <p class="block4">- Gelip sana haber vermeyi düşündüm, ama sen Firuze'yle eğleniyordun. O zaman gidip ustabaşını uyarmaya karar verdim.</p>

  <p class="block4">- Nefer! Ne dedi?</p>

  <p class="block4">- Kazmayı götürdü.</p>

  <p class="block4">Paneb doğruca Suskun'un evine koştu, ustabaşıyı gönye biçiminde bir muska yaparken buldu.</p>

  <p class="block4">- Kazmayı nereye sakladın, Nefer?</p>

  <p class="block4">- Hangi kazmayı?</p>

  <p class="block4">- Bana zarar vermek için evime saklanan kazmayı!</p>

  <p class="block4">- Belleğim zayıf... Üstelik yanlış hatırlamıyorsam bu kötü öyküyle ilgin olmadığı da anlaşıldı.</p>

  <p class="block4">- Beni kurtardığına göre, suçsuz olduğuma inanıyorsun.</p>

  <p class="block4">- Kusursuz değilsin, Paneb, ama hırsız da değilsin. Dahası, içinde bulunduğumuz güçlüklerin de farkındasın ve beni korumakla görevlendirildin. Karşımızdakiler seni ortadan kaldırmakla güçlü bir dayanağımı yok edeceklerinin bilincindeydi.</p>

  <p class="block4">- Kenhir ve yontucular onurumu lekeledi, suçlu olduğuma inandıkları da açık. Tüm köy halkı benim bir hırsız olduğuma inanıyor, artık bana bu gözle bakacaklar. Biliyorum, bu loncada artık yerim yok benim.</p>

  <p class="block4">- Hakareti unut, gururunun esiri olma.</p>

  <p class="block4">- GMşimin yararsız oldu, Nefer. Kötülük yapıldı, bir daha kapanamayacak bir yara açıldı.</p>

  <p class="block4">- Mağlubiyeti kabullenmiş gibi konuşuyorsun. İki erkek uzun uzun birbirlerinin gözlerine baktı.</p>

  <p class="block4">- Beni sonu felaketle bitecek bir yargılamadan kurtardığın için teşekkürler, Ustabaşı. Ama benden nefret eden, benim de küçümsediğini insanlarla yan yana yaşamak istemiyorum artık.</p>

  <p class="block4">- Her şeyi yitireceksin, Paneb, hayatın da yeniden o eğri büğrü sopaya benzeyecek.</p>

  <p class="block4">- Hiç olmazsa o eğri büğrü sopa yolumun üzerine çıkanların kafasını patlatmama yarayacak! Bu köye zincirlendiğin ve değersizlerle birlikte çalışmak zorunda olduğun için acıyorum sana... Ben özgürlüğümü yeniden kazanıyorum.</p>
</body>
</html>
