<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_60">Altmışıncı bölüm</h1>

  <p class="block4">- Bir dilim et almayacak mısın, Pay? diye şaşkınlıkla sordu karısı.</p>

  <p class="block4">- Hayır, bu gece olmaz.</p>

  <p class="block4">- İşkembe de mi?</p>

  <p class="block4">- Biraz ağırlığım var.</p>

  <p class="block4">- Neredeyse hiçbir şey yemedin, oysa ben evlilik yıldönü-mümüz için bir şölen hazırlamıştım sana!</p>

  <p class="block4">- Böylesi daha iyi, emin ol!</p>

  <p class="block4">- Sen, senin kafanda bir şeyler var!</p>

  <p class="block4">Çizimcinin vücuduna, kan damlayan yanaklarına, şiş göbeğine bakarak iyi beslenmediğini söylemek imkânsızdı.</p>

  <p class="block4">- Çıkıp biraz dolaşacağım.</p>

  <p class="block4">- Geç kalma, yoksa çocukları uyandırırsın.</p>

  <p class="block4">- Merak etme.</p>

  <p class="block4">Yemeklerin kokusuna daha fazla dayanabilmek imkânsızdı, en iyisi biraz hava alıp unutmaya çalışmaktı. Midesi topuklarına sarkmış çizimci köyün anacaddesine daldı.</p>

  <p class="block4">- Ne rastlantı ama, dedi Paneb. Ben de seni görmeye geliyordum!</p>

  <p class="block4">- Beni mi... Neden ama?</p>

  <p class="block4">- Ustabaşı ve mezar kâtibi seninle konuşmak istiyor.</p>

  <p class="block4">- Hemen mi?</p>

  <p class="block4">- Hemen.</p>

  <p class="block4">- Yatmak üzereydim...</p>

  <p class="block4">- Evden yeni çıkıyordun, öyle değil mi?</p>

  <p class="block4">- Hayır, yani evet, ama dönüyordum...</p>

  <p class="block4">- Beni seni çağırmam için gönderdiler, ben de seni götürüyorum, tamam mı?</p>

  <p class="block4">- Peki peki, tamam.</p>

  <p class="block4">Genç devin sözde yumuşaklığı, öfkesinden de tehlikeliydi. Pay sözünü dinleyip onunla gitmenin daha iyi olacağım düşündü, içi endişeyle dolu olarak Nefer ile Işık'ın evine girdi, bilge kadının kusursuz bakışlarının her zamankinden daha sorgulayıcı, daha az dostça olduklarım gördü.</p>

  <p class="block4">- Yüzün sapsarı, dedi Işık. Hazımsızlık mı?</p>

  <p class="block4">- Hayır, hayır, iyiyim... Çok iyiyim.</p>

  <p class="block4">Kenhir ayakta durmuş, ellerini bastonuna dayamıştı. Nezaket cümleleriyle zaman kaybetmek istemedi.</p>

  <p class="block4">- Bu son günlerde çok yazıyorsun.</p>

  <p class="block4">- Olabilir... Ama bu benden başkasını ilgilendirmez.</p>

  <p class="block4">- Hakikat Meydanı'nı ilgilendirebilir. Kime yazıyordun?</p>

  <p class="block4">- Bunu sormaya hakkınız yok.</p>

  <p class="block4">- Tam tersine, sorarız! Eğer cevap vermemekte direnirsen, mahkemeyi toplarım. Pay dehşet içindeydi.</p>

  <p class="block4">- İyi ama... haksızlık bu!</p>

  <p class="block4">- Eğer kendinle barışıksan, bize cevap verirsin diye araya girdi Nefer. Reddetmekle Hakikat Meydam hizmetkânna yakışmayacak davranışlar içinde olduğunu kanıtlamıyor musun?</p>

  <p class="block4">Pay başını önüne eğdi.</p>

  <p class="block4">- Her şeyi biliyorsunuz, değil mi? Ağır bir sessizlik cevapladı sorusunu.</p>

  <p class="block4">- Her şey bir yıl önce başladı, yaklaşık bir yıl önce, doğu yakasında, balık pazarının yanında oturan annemin sekseninci yıldönümünü kutlarken başladı. O gün hem işkembeyi hem de et kızartmasını fazla kaçırmışüm, o da Kagemni İçin Dersler kitabındaki ünlü cümleyi yüzüme söyledi: "Oburluk aşağılık bir şeydir, parmakla gösterilmesi gerekir. Susuzluğu gidermek için bir maşrapa su, yüreği güçlendirmek için bir tutam sebze yeterlidir. Yemek bittiğinde kaini hâlâ hırsla dolu olana yazık!" Sonra da rejim yapıp zayıflamadığım sürece benimle görüşmeyeceğini söyledi. Yirmiden fazla mektup yazıp insanüstü çabalarımdan söz ettim, ama yirmi kilo verip zayıf görünmemi istiyor! Bu akşam da bir şeyler kemirmeye çalıştım... Açlıktan öleceğim herhalde!</p>

  <p class="block4">- Pay aklandı, dedi Nefer.</p>

  <p class="block4">- Ya çok iyi numara yapıyorsa? dedi Kenhir. Maskesinin düşeceğini düşünerek, öylesine korkunç bir bahane uydurdu ki, kimsenin kuşkulanmayacağından emin olduğu bir şeyler anlattı.</p>

  <p class="block4">- Dediğinizi yapmış olması için, sizi tanımaması gerekir, dedi Işık gülümseyerek.</p>

  <p class="block4">- Ben, dedi Paneb, Pay'ın doğruyu söylediğinden eminini, ama yine de anlattıklarını yerinde öğrenmek istiyorum. Yarın sabah gidip annesini görürüm, böylece hepimizin içi rahat eder.</p>

  <p class="block4">- Pay'ın annesi mi? Solda, üçüncü sokakta oturuyor. Paneb tezgâhım kuran balıkçıyı selamladı, gösterilen yönde yürüdü, ama üçüncü sokağı geçip koşmaya başladı. Arkasında, adım sesleri.</p>

  <p class="block4">Sala bindiği andan beri izleniyordu, belki de daha önceden.</p>

  <p class="block4">Demek Pişkin Somun Pay yalan söylemişti. Açıklamaları bir yalanlar örgüsüydü, birinin söylediMerinin doğruluğunu araştıracağından kuşkulanmış ve dışarıdaki suç ortağından meraklıyı ortadan kaldırmasını istemişti.</p>

  <p class="block4">Paneb keyiften uçacak gibiydi. Peşindekinin anlatacak çok şeyi olmalıydı. Duvarın köşesine saklandı, her yöne bakıp araştıran bir Nübyeli gördü.</p>

  <p class="block4">- Beni mi arıyordun, dostum?</p>

  <p class="block4">Nübyelinin yumruğu hızla fırladı. Paneb koluyla darbeyi savuşturdu, sağ ayağı rakibinin karnım buldu, Nübyeli birkaç adım geriledi ama ayakta durmayı başardı.</p>

  <p class="block4">- Dövüşmeyi biliyorsun, üstelik dayanıklısın da, dedi genç dev hayranlıkla. Galiba sana çok sert vurmak zorunda kalacağım, tabiî patronunun adını hemen söylemek istemiyorsan.</p>

  <p class="block4">Adam göğüs kaslarım şişirdi ve kafası önünde Paneb'in üzerine atıldı. Zanaatkar en son anda kenara çekildi, birleştirdiği yumruklarını rakibinin ensesine patlatarak, koşusunu duvarda bitirmesine yardım etti. Yüzü gözü kan içinde kalan Nübyeli, sendeleyerek de olsa doğrulmayı başardı.</p>

  <p class="block4">- Amma da sertmişsin! Nübyeli güçlükle soluk alıyordu.</p>

  <p class="block4">- Eğer beni öldürürsen... elimizden kurtulamazsın. So-bek'in adamlarının elinden kimse kurtulamaz.</p>

  <p class="block4">Gözleri bulanıklaştı, bayılıp düştü.</p>

  <p class="block4">Evlerdeki kadınlar dikkatli gözlerle sokağı taradılar.</p>

  <p class="block4">- Bana su getirin! diye bağırdı dev.</p>

  <p class="block4">Nübyelinin kendine gelmesi için, koca bir testi gerekti.</p>

  <p class="block4">- Gerçekten de polis misin? Zavallı adam korkuyla irkildi.</p>

  <p class="block4">- Yine vuracak mısın?</p>

  <p class="block4">- Doğruyu söylersen, hayır. Neden izledin beni?</p>

  <p class="block4">- Bu benim görevim... Doğu yakasına geçen zanaatkarların nereye gittiklerini öğrenmek zorundayım.</p>

  <p class="block4">- Ben de görevliyim!</p>

  <p class="block4">- Şef Sobek hiçbir şey söylemedi bana.</p>

  <p class="block4">Kimse Sobek'i uyarmayı düşünmemişti ki... Paneb ayağa kalkmasına ve tedavi için bir merhem hazırlayacak bir tıbbî bitkiler dükkânına kadar yürümesine yardım etti Nübyelinin.</p>

  <p class="block4">- Rapor yazmak zorundayım, dedi polis. Sobek'e ne diyeceğim?</p>

  <p class="block4">- Mezar kâtibine gitmesini söyle. Kenhir ona durumu açıklayacaktır.</p>

  <p class="block4">- Pay'm annesisiniz, değil mi?</p>

  <p class="block4">Ufak tefek, yüzü kırışıklarla dolu kadın pek sevimli görünmüyordu.</p>

  <p class="block4">- Benden ne istiyorsunuz?</p>

  <p class="block4">- Oğlunuzun dostuyum.</p>

  <p class="block4">- Zayıfladı mı? -Biraz, ama...</p>

  <p class="block4">- Bana mektup göndermekten vazgeçip, dediğimi yapsın! O obur herif ailemizin yüz karası. İnsanın gözünü rahatsız etmeyecek hale gelmeden asla karşıma çıkmasın.</p>

  <p class="block4">- Emin olun, çok ciddi gayret gösteriyor ve...</p>

  <p class="block4">- Gayret göstermek yeterli olmaz. Başarması gerek. Payın anası kapıyı Paneb'in yüzüne çarptı.</p>

  <p class="block4">General Mehi yayını gerdi, hedefin ortasını nişanlayıp oku bıraktı. Ok havada vızlayıp kalın tahtaya saplandı.</p>

  <p class="block4">- İyi atıştı, dedi Dakter beğeniyle.</p>

  <p class="block4">Mehi oku çıkardı, teınreninin hâlâ bozulmamış olduğunu gördü.</p>

  <p class="block4">- Güzel sonuç, Dakter. Elde ettiğin alaşım, olağanüstü dayanıklı çıktı. Tebli okçular böylesi oklarla, benzersiz silahlarla donanmış olacak. Ya kılıçlar?</p>

  <p class="block4">- İyi gidiyor.</p>

  <p class="block4">- Oysa, umutsuz ve keyifsiz görünüyordun.</p>

  <p class="block4">- Üst düzey teknisyenlik görevi bana göre değil. Yükselme düşlerimiz şimdi bana öyle uzak görünüyor ki!</p>

  <p class="block4">- Yanılıyorsun, Dakter.</p>

  <p class="block4">- Merneptah iktidarını paylaşmadan hüküm sürüyor, siz Hakikat Meydanı'nı korumak zorundasınız, sırlarından hiçbirine ulaşamadık! O köyün duvarları gerçekten de aşılmaz-" mış meğer.</p>

  <p class="block4">- Vazgeçtiğimi mi sanıyorsun?</p>

  <p class="block4">- Sizin parlak bir meslek hayaü izlediğinizi, benirnkinin de bu laboratuvarda biteceğini sanıyorum sadece.</p>

  <p class="block4">- Zafer bizim olacak, çünkü düşmanın gücünü biliyoruz, dedi Mehi kararlılıkla. Düşman düşündüğümüzden çok daha ürkütücü. Ustabaşı ile bilge kadın, bir tapınağı, oluşturan iki taş gibi loncaya kusursuz bir uyum veriyor, bu birlikteliği yıkmak kolay olmayacak. Şimdiye kadar kazandığımız küçük zaferler yeterli değil, bunu ben de kabul ediyorum, bu arada dersler çıkarmamız gereken önemli yenilgiler de tattık. Bu derslerden en önemlisi, Nefer'i başlıca desteklerinden mahrum bırakmak. İçerideki müttefikimiz sayesinde mezar kâtibinin sağlığının iyi olmadığını biliyoruz. Yaşı göz önünde bulundurulunca yolumuzun üzerinde daha uzun süre duramayacağı anlaşılıyor. Oysa Nefer'in çok rahatsız edici bir bekçi köpeği var, orduya yazılmayı kabul etmeyen genç Paneb. Yazık ona.</p>
</body>
</html>
