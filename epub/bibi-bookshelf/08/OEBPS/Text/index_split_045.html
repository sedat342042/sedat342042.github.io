<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_48">Kırk sekizinci bölüm</h1>

  <p class="block4">Üzerinde milyon yıllık tapınağın kurulacağı alanın kutsanması gibi önemli bir olayın ardından büyük bir şölen düzenlenmesi, kutsamanın da tanrılar onuruna yapılan kutlamalar takvimine eklenmesi şarttı. Ustabaşının da önerisiyle, mezar kâtibi bu hafta boyunca her iki ekibe de bir haftalık tatil verdi, Hakikat Meydanı'nın çalışmalarından memnun olan vezirin gönderdiği et, sebze ve çörek yenecek, şarap içilecekti.</p>

  <p class="block4">Hain, bu dinlenme haftasından yararlanıp ortadan kaybolamazdı, çünkü hazırlanmakta olan, hiç kimsenin kaçırmak istemeyeceği bir aile kutlamasıydı. Evler çiçeklerle süsleniyor, yemekler pişiriliyor, açık havada sofralar kuruluyor, testiler taze şarapla dolduruluyor, kutlamalara katılacakları bilinen ataların mezarlarına armağan bırakmak unutulmuyordu. Kadınların, çocukların, erkeklerin kahkahaları eserin devam ettiğinin en sağlam kanıtı değil miydi? Kapkara bile kedilerle barış imzalamıştı. Gırtlağına kadar sığır eti ve taze sebzeden sonra, o yakalanmaz yaratıkların peşine düşmeye hiç mi hiç niyetli değildi. Yeşil maymuna gelince, Paneb'in yumruk ve küçük sopalarla yapılan kavgaların temel inceliklerini öğretmek üzere evine topladığı küçük çocukların eğlencesi olmaya devam ediyordu.</p>

  <p class="block4">- Daha tehlikeli rakipler bulamadın mı? diye alay etti Güçlü Naht.</p>

  <p class="block4">- Yine kavga mı istiyorsun?</p>

  <p class="block4">- Güreşin olmadığı bir şölen, şölen değildir... Herkes en güçlü iki adamın biz olduğunu biliyor. Öyleyse bu gece doğrudan finali yapalım mı, nalbant dükkânının yanında?</p>

  <p class="block4">- Beni ilgilendirmiyor.</p>

  <p class="block4">- Ben orada olacağım. Tabiî, tereddüt etmekte haklısın... Demek sonunda benimle boy ölçüşemeyeceğini anladm? Korku iyi bir nasihattir, bazı durumlarda da alçaklık tek çıkar yol.</p>

  <p class="block4">Paneb'in çevresinde çocuklar olmasa, kuşkusuz bu denli ileri gidemezdi Naht.</p>

  <p class="block4">- Sen yine de dikkatli ol, dedi Cesur. Bu yumurcaklardan biri bir yerini acıtabilir. Yaralı bir rakiple boğuşmak istemem.</p>

  <p class="block4">Firuze, ilk kez bir arada oluyorlarmışçasına sevişen Paneb'in saçlarını okşadı.</p>

  <p class="block4">- Bu ne kuvvet! Acaba bir gün sakinleşecek misin?</p>

  <p class="block4">- Sen bu kadar güzel olmaktan vazgeçecek misin?</p>

  <p class="block4">- Tabiî... Yıllar beni unutmayacak ki.</p>

  <p class="block4">Paneb yatağın üzerinde çıplak yatan, şimdiye kadar olmadığı kadar çekici kadına baktı.</p>

  <p class="block4">- Yanılıyorsun Firuze, Sende zamanın yıpratamayacağı özel bir güzellik var.</p>

  <p class="block4">- Yanılan sensin, o mucize sadece bilge kadım koruyor.</p>

  <p class="block4">- İçgüdüm beni hiç yanıltmadı... Tutkularımızın hep bu kadar yoğun olacağını hissediyorum.</p>

  <p class="block4">Sevgilisinin tattığı zevk kadar keyif alan güzel kadm, Paneb'in söylediklerine inanmak isterdi elbet. Çoğu kez aşırı ve çekilmez olurdu Paneb, ama öylesine cömert, yaşamaya öylesine âşıktı ki, onun ateşiyle yanmak bile keyiflendiriciydi.</p>

  <p class="block4">- Naht'la dövüşüp iyi bir ders vereceğim. Belki ondan sonra beni rahat bırakır. Firuze Paneb'i okşamayı kesti.</p>

  <p class="block4">- Dövüşmekten vazgeçmelisin.</p>

  <p class="block4">- Neden?</p>

  <p class="block4">- Korkuyorum.</p>

  <p class="block4">- Sen de benim gibisin, Firuze, hiçbir şeyden korkmazsın!</p>

  <p class="block4">- Önerimi kabul et.</p>

  <p class="block4">- Eğer Naht'ın karşısına çıkmazsam, tüm ekip beni bir korkak olarak görecek ve orada yerim kalmayacak. Sen üzülme, Güçlü'nün beni yenmesi imkânsız.</p>

  <p class="block4">Gecenin sıcağında, şölen tüm hızıyla sürüyordu. Paneb'in örülmüş sazlarla yapılmış bir koltuğa oturtulmuş ve kayışlarla bağlı oğlu, gözünü bir an bile kırpmıyordu. Lekesiz Ua-bet, yeni bir çığlık gösterisine meydan vermemek için, oğlunu uykuya yatırmaya çalışmaktan vazgeçmişti.</p>

  <p class="block4">- Gökbilimci olduğunu bilmiyordum, dedi Paneb, Harge şarabından fazla kaçırdığı her halinden belli olan Tuti'ye.</p>

  <p class="block4">- Doğrusunu söylemek gerekirse, gökte yaşayanları izlemeyi ve "aralarında ne yanlış ne de hatanın yaşayamadığı" yıldızlan incelemeyi bilge kadın öğretti bana. Töreni tam zamanında başlatmak ve on günde bir yeni zaman diliminin önernini ustabaşına bildirmek için saatler bölümüne verildim. Doğruluğunu yitirmemek için, Hakikat Meydanı göğün hareketleriyle sürekli ilişki içinde olmalı. Ölümsüz yıldızların görünmez bir merkez çevresinde döndüklerini, bütünün de dünyanın ekseninin devinimleri yüzünden hareket ettiğini biliyor musun? Yıldızlar ile gezegenlerin hareketlerini bilmek, Tannça Nut'un sonsuz bedeninde nasıl yer değiştirdiklerini anlamak, mimarın evreni her an nasıl tasarladığını görmek değil midir?</p>

  <p class="block4">Paneb omuzlarında bir bakışın ağırlığını duydu. Döndü, çevresindeki eğlenceye aldırmadan Hathor Tapınağı'na yönelen Işık'tan başka kimseyi görmedi.</p>

  <p class="block4">- Burada kal, dedi Tuti. Şölen henüz bitmedi.</p>

  <p class="block4">Genç dev kalktı, bilge kadının peşinden gitti. İçinde dayanılmaz bir çağn duyuyordu, sanki şimdiye kadar sımsıkı kapalı olan bir kapı açılacakmış gibi. Bir duvara dayanmış, dudaklarında usulca bir tebessümle duran Kurtancı Şed'i görmedi.</p>

  <p class="block4">Işık tapınağın eşiğinden atladı, üstü açık avluyu geçti, fitillerinden duman çıkmayan kandillerin aydınlattığı birinci salona girdi, tırmanmayı kolaylaştıran alçak basamaklı dar merdivene yöneldi.</p>

  <p class="block4">Paneb tapınağın damında, dolunayı seyrederken buldu onu.</p>

  <p class="block4">- Akıllı olan evren, dedi bilge kadın. Bizi yaratıp düşünen de o. Hayat bu sınırsız boşluktan doğuyor, bizler o yıldızların çocuklarıyız. Gecenin güneşine dikkatle bak, Seth'in bin parçaya bölemediği Horus'un gözüne bak. Ayın öleceğini sanırız ama, karanlıkları aydınlatmak için yeniden doğar o. Dolun olduğunda tüm bölgeleriyle Mısır'ı göğün bedeninde canlandırır, ay Osiris'in ölüler arasından sağ dönmesine izin veren kusursuz gözdür. Sen, Ressam, o gözü sakinleştir, yolumuzu aydınlatacak bakışlara döndürmek için eserlerinle yeniden hayat ver. Her yıl üç kez, kayıp gözü bulur Tot, onu toplar ve yerine koyar<sup class="calibre4"><sup class="noteref" id="back_note_8"><a class="calibre5" href="../Text/index_split_080.html#note_8" title="8">8</a></sup></sup>; şimdi de biz tam üçüncü seferdeyiz. Bundan böyle, Şed'in sana verdiği muska seni gökte kazılı resimlere bağlayacak, elinin görmesini sağlayacak.</p>

  <p class="block4">Paneb tapınağın damında yalnızdı; köyden yükselen şölen gürültüsünü duymuyor, dolunayın ışığında yıkanıyordu. Işık'ın öğüdüne uymuş, muskasmı gecenin güneşine sunmuştu.</p>

  <p class="block4">Paneb, Tot'un dolunayının ressam gözlerini açtığı şu sırada, artık harika bir dünya düşlemiyor, bu dünyayı gerçekleştirebileceğini biliyordu. Öğrenilen yöntemlere asıl olan eklenmişti; ellerinin çizmeyi becereceği bir iç görüntü. Bu yeni değişimin sorumluları bilge kadın ve Kurtarıcı Şed'di.</p>

  <p class="block4">0 alaycı adam, yardımcısına hâlâ eksikliğini duyduğu güç işaretini, bilge kadının anlamını açıkladığı basit muskayı vermekle benzersiz bir cömertlik göstermişti.</p>

  <p class="block4">Öteki, loncanın ruhanî anası da, Paneb'e yeniden doğuşu armağan etmişti. Ağır adımlarla evine dönerken fırçalarından fırlayacak yüzlerce biçimi düşündü; Şed'i bulmak, onunla konuşmak istiyordu. Kuşkusuz bir firavun mezarının duvarlarına hayat verme fırsatını bağışlayacaktı ustası.</p>

  <p class="block4">- Konuştuklarımızı unutmadın değil mi Paneb? Güçlü Naht'ın sesi saldırgan olduğu kadar da sarhoştu.</p>

  <p class="block4">- Git yat, sarhoşsun sen.</p>

  <p class="block4">- İçkiye karşı senden daha dayanıkkyım, sümüklü! Omuzlarını yere çivileyeceğime bir iskemlesine iddiaya girdim.</p>

  <p class="block4">Lekesiz Uabet Aperti'yi kollarında sallarken ayaklarını dayayacağı bir iskemle istemişti. Yine de Firuze'nin uyarısını hatırladı Paneb.</p>

  <p class="block4">- Şölenin içine etmeyelim Naht. Seni yaralamak istemiyorum.</p>

  <p class="block4">- Alçağı tekisin sen... Resim yapa yapa kasların yumuşamış. Ben yontucuyum, bir dişi değil!</p>

  <p class="block4">- Bence sen benden özür dileyecek aşağılık birisin. Ressamın sözleri salya sümük bir kahkahayla karşılandı.</p>

  <p class="block4">- Peki Naht. Bu anlaşmazlığı hemen şimdi çözelim.</p>

  <p class="block4">Nalbant dükkânının yanında öteki yontucular bekliyordu; Halat Kasa, Burun Fened ve Somurtkan Karo. Hepsinin de elinde kupalar.</p>

  <p class="block4">- Sonunda gelebildiniz! diye bağırdı Kasa. Biz üçümüz, dövüşün hakemleriyiz... Temiz bir dövüş olacak ha, kalleşlik yok!</p>

  <p class="block4">Üç zanaatkarın da gözkapaklan kapanacak gibiydi, Naht'ın hiçbir uyanda bulunmadan giriştiği ilk saldırı üçünü de uyandırdı.</p>

  <p class="block4">Paneb yana sıçrayarak rakibinin birleştirdiği yumruklarından kurtuldu.</p>

  <p class="block4">- Kaçıyorsun dişi, benden korkuyorsun! Gel, yaklaş cesaretin varsa.</p>

  <p class="block4">Naht'ın kaslı vücudu etkileyiciydi etkileyici olmasına da, esnek değildi. Paneb adamın bacaklarına dalıp kaldırarak dengesini bozmak istedi. Ne var ki elleri rakibinin vücudunda kayınca, kendini yerde buldu.</p>

  <p class="block4">Hızla ayağa kalkıp kurtulmaya çalışmasına rağmen, kaburgalarına güçlü bir tekme yedi; tekmenin yanında da kahkahalar.</p>

  <p class="block4">- Beni yakalayamaman için vücudumu yağladım... Yenilmez oldum artık, çok acı çekeceksin!</p>

  <p class="block4">Eğer Paneb'in gözündeki öfkeyi görebilmiş olsaydı, dövüşe son verirdi Naht. Göğsüne çarpan koç başının nasıl bu kadar güçlü olduğunu anlamadı. Yontucu kendini yerde, sırtüstü yatarken buldu, kollarını kaldırmaya çalıştı, ama Paneb omuzlarını yere çivilemişti bile.</p>

  <p class="block4">- İskemle yarın evimde olsun, diye bağırdı genç dev izleyicilere. Yoksa Naht'ın evini tuğlalarını tek tek sökerek yıkarım.</p>
</body>
</html>
