<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_56">Elli altıncı bölüm</h1>

  <p class="block4">Elindeki meşaleyle, aramakla gecenin büyük bölümünü geçirdiği okçunun cesedini aydınlattı Paneb.</p>

  <p class="block4">- Ölmüş, dedi Işık, katil sırtı dönükken hançerlemiş.</p>

  <p class="block4">- Yani, katil işverenine güvenmenin bedelini hayatıyla ödemiş. Paneb fazla umudu olmasa da kıyıya kadar yürüdü.</p>

  <p class="block4">- Ayak izleri var, dedi Nefer'e; katil çok önce hareket eden bir tekneyle kaçmış.</p>

  <p class="block4">- Yine hayatımı kurtardın.</p>

  <p class="block4">- Tuzak iyi hazırlanmıştı, Nefer... Önlernlerimizi artırmamız gerek.</p>

  <p class="block4">- Neden benimle uğraşıyorlar?</p>

  <p class="block4">- Çünkü giderek ayak bağı oluyorsun onlara, dedi Paneb. Seni ortadan kaldırmak isteyen kişi veya kişiler, senin ölmenle Hakikat Meydanı'nm da sonunun geleceğine inanıyor.</p>

  <p class="block4">- Ne aptallık... Benim yerime yeni bir ustabaşı seçilecek oysa.</p>

  <p class="block4">- Kuşkusuz, ama bakalım senin kadar güçlü olacak mı? Bildiğim bir gerçek varsa, o da loncamızda kimsenin vazgeçilebilir olmadığıdır, özellikle de ustabaşının. Biri gemimizi yönetme biçiminden hoşlanmıyor anlaşılan, geminin batması için de senin ölmen gerektiğine inanıyor. Cinayet işleyecek kadar acımasız ve kararlı biri.</p>

  <p class="block4">Nefer ve karısı Paneb'in heyecanlı açıklamalarını merakla dinlemişti.</p>

  <p class="block4">- Cesedi Teb'e götürmek gerekecek, dedi.</p>

  <p class="block4">- Neden burada gömmüyoruz onu?</p>

  <p class="block4">- Çünkü bu okçu Nübyeliydi. En kötüsüne hazırlıklı olmamız gerek. Kaptan şaşırmıştı.</p>

  <p class="block4">- Ben sizi korumak emri aldım, onun için...</p>

  <p class="block4">- Teb'e dönün ve Nübyelinin cesedini General Mehi'ye verin.</p>

  <p class="block4">- Peki ama... siz ne zaman Teb'e dönmeyi düşünüyorsunuz?</p>

  <p class="block4">- Yakında. İyi yolculuklar Kaptan.</p>

  <p class="block4">Naht ve Fened'i taş blokların tekneye taşınmasını denetlemekle görevlendiren ustabaşı, bir balıkçı teknesi kiralayan Paneb ile Işık'ın yanına vardı. Paneb tüm gücüyle asıldı küreklere, İki Kor'a, doğu yakasında, sıradağlardan öne çıkan etkileyici bir kayanın dibine kurulmuş küçük sığınağa varana dek akıntılarla oynadı.</p>

  <p class="block4">Tepesinde şahinlerin döndüğü tapınak sessizdi. Paneb uzun zamandan beri kutsal zeminine insan ayağının değmemiş olacağını düşündü.</p>

  <p class="block4">- Taşın ışığım ilk kez gördüğün zamanı hatırlıyor musun? diye sordu bilge kadın.</p>

  <p class="block4">- Hem de nasıl! Loncanın toplantı salonunda, herkes beni aptal yerine koymaya çalışmıştı.</p>

  <p class="block4">- Bu sunakta, Işık Taşı'nın doğması için uygun bir yer hazırladı Tanrıça Hathor. Ustabaşı Işık Taşı'yla çalışmayı da burada öğrendi. Bir ebedî istirahatgâhın duvarlarını boyamaya başlamadan önce, en değerli hazinemizin önemini daha iyi anlamalısın.</p>

  <p class="block4">Paneb iki sütunlu küçük bir avlu geçip sunağın tek kanatlı kapısının önüne varan bilge kadını izledi. Duvarlarda Osiris'in ve Hathor'a çalgılar sunan firavunun resimleri vardı. Derinliği beş, genişliği de üç metrelik odanın dibindeki tuhaf tanrıça heykelinden tatlı bir ışık çıkıyordu.</p>

  <p class="block4">- Hathor tanrıların altım, tanrıçaların da gümüşüdür, diye açıkladı bilge kadın. Bu heykel de aydınlığın gösterdiği</p>

  <p class="block4">tüm madenlerden yapıldı. Heykelin ayağına dokun Paneb, elinin ışıldadığını göreceksin. Zamanı geldiğinde, belki de Altın Evi'nde yapılan çalışmayı tamamlamaya çağrılacak.</p>

  <p class="block4">- Gel benimle diye ısrar etti Paneb. Şef Sobek kaskatı kesildi.</p>

  <p class="block4">- Barışmış olabiliriz, ama bu bana emir verme hakkını vermez.</p>

  <p class="block4">- Ustabaşı seni görmek istiyor.</p>

  <p class="block4">- Nerede?</p>

  <p class="block4">- General Mehi'nin yanında, bilge kadınla birlikte.</p>

  <p class="block4">- Neler oluyor Paneb?</p>

  <p class="block4">- Benimle gelmeyi ret mi ediyorsun?</p>

  <p class="block4">- Eğer bir hiç yüzünden rahatımı kaçırryorsan, bozuşuruz!</p>

  <p class="block4">- Seni şimdiye kadar hiç kandırdım mı? Nefer, Işık ve Mehi'nin yüzleri asıktı.</p>

  <p class="block4">- Benden ne istiyorsunuz? dedi Sobek, her zamankinden daha az güvenli bir sesle.</p>

  <p class="block4">- Bizi izle, dedi Mehi.</p>

  <p class="block4">Hep birlikte, merkezî yönetimin revirine gittiler. Taş bir sıranın üzerinde, Nefer'i öldürmek isteyen okçunun cesedi vardı.</p>

  <p class="block4">- Bu adamı tanıyor musun? diye sordu general.</p>

  <p class="block4">- Hayır.</p>

  <p class="block4">- Senin adamlarından biri olmadığından emin misin?</p>

  <p class="block4">- Tabiî eırıinim!</p>

  <p class="block4">- Bize tüm gerçeği anlattığından da emin misin, Sobek?</p>

  <p class="block4">- Bu sorunun ardında ne gizli?</p>

  <p class="block4">- Bu katil gibi, sen de Nübyelisin...</p>

  <p class="block4">- Yoksa beni suç ortaklığıyla suçlamaya cüret mi ediyorsunuz? Anlayasınız diye söyleyeyim, dostluğumu kazanmak için Nübyeli olmak yetmez. Yanımda çalışan polisler benim kabilemden ve onlara güveniyorum. Bu adamı da daha önce hiç görmedim.</p>

  <p class="block4">- Umarım doğru söylüyorsundur.</p>

  <p class="block4">- Bu sözlerinizden görevimden alındığımı mı anlamalıyım?</p>

  <p class="block4">- Hayır, diye araya girdi ustabaşı. Bu sorgulama kesin olarak gerekliydi, cevapların da bizim için yeterli. Köyün güvenlik sorumlusu olarak kalacaksın.</p>

  <p class="block4">- Eğer hakkımda en küçük bir kuşku varsa, istifa etmeyi yeğlerim.</p>

  <p class="block4">- Kuşku falan yok, dedi Işık.</p>

  <p class="block4">Sobek bilge kadının karşısında eğilip, çekildi.</p>

  <p class="block4">- Bu Nübyeli okçunun cesedi çok rahatsız edici, dedi Mehi. Hiç hoşuma gitmemekle birlikte Sobek'in emrindeki bütün Nübyeli polisler hakkında ayrıntılı bir soruşturma açmak zorundayım. Bu konudan kimsenin haberi olmayacak, sonuçlar elime ulaşır ulaşmaz size bildiririm.</p>

  <p class="block4">Bilge kadının güzelliği, içten gelme soyluluğu Mehi'yi etkiliyordu. Neferle oluşturdukları çifti görünce hayranlıktan çok kıskançlık duymaya başladı, bir de yolunun üzerine dikilen bu ahengi yıkma isteği.</p>

  <p class="block4">Hakikat Meydanı'nın sırlarının ulaşılmaz olması, bu ikisinin yüzündendi. Yine de iki insanın arasında basit bir aşkın çok ötesinde güçlü bağlar olduğunu hissetti general. O bağları koparmak kolay olmayacaktı, böylesi bir ayrıcalığa sahip düşmanlarının güçlü bir direnç göstereceğini göz ardı etmemeliydi.</p>

  <p class="block4">- İşçiler hakkında da soruşturma açtıracağım, diye sürdürdü sözlerini. O Nübyelinin niyetinden habersiz miydiler, yoksa onlar da mı komplonun parçası?</p>

  <p class="block4">- Okçunun gerçek kimliğini öğrenmek gerekirdi, dedi Pa-neb.</p>

  <p class="block4">- Tabiî... Bana güvenebilirsiniz.</p>

  <p class="block4">- Bu generale dayanamıyorum, dedi Paneb, sinirle. Kendini beğenmişliği yakında boğacak onu.</p>

  <p class="block4">- Önemli olan, bize selefi gibi düşman olmaması, dedi Nefer. Sen ne düşünüyorsun, Işık?</p>

  <p class="block4">- Benim duygularım da Paneb'inkilerden çok farklı değil.</p>

  <p class="block4">- Kenhir'e göre, diye anlattı Nefer Mehi'yi harekete geçiren başlıca dürtü hırs, başkentte parlak bir görevden başka bir şey düşünmüyor.</p>

  <p class="block4">- Ne kadar erken olursa, o kadar iyi, dedi Paneb. Kurtulmuş oluruz!</p>

  <p class="block4">- Ondan sonra gelecek yönetici çok daha kötü olabilir! Bu hiç olmazsa kralın hoşuna gidip yükselebilmek için köyümüzle ilgilenmesi gerektiğinin farkında.</p>

  <p class="block4">- Ondan olabildiğince uzak durmayı bilelim, yeter, dedi Işık.</p>

  <p class="block4">Üçlü köye giden yolda hızlı adımlarla yürüyordu. Sobek'i 1. Tabya'da bekler buldular, aklı karmakarışıktı.</p>

  <p class="block4">- Ömrümde böyle bir hakarete uğramadım, dedi ustaba-şına. Eğer içinizde en ufak bir kuşku kırıntısı varsa, lütfen samimi olun, hemen giderim buradan.</p>

  <p class="block4">- Öyle bir kırıntı yok, dedi bilge kadın; sana sonuna kadar güvendiğimizi tekrar ediyorum.</p>

  <p class="block4">Işık'ın ışıltılı bakışı Sobek'in endişelerini dağıttı.</p>

  <p class="block4">- Bu sabah çok karışıklık var, dedi. Yirmi kadar "kentli kadın" yüksek bir ücret karşılığında tane öğütmeye geldi.</p>

  <p class="block4">Işık ve Nefer birbirlerine baktılar. İkisi de şaşkındı.</p>

  <p class="block4">- Vezirin bir teftişi?</p>

  <p class="block4">- Haberim yok, dedi Sobek.</p>

  <p class="block4">Yardımcıların bölümü heyecanla yıkanıyor, temizlik yapıyor, yerleştiriliyordu. Aynı şey en güzel günlerindeki gibi pırıdayan köy için de geçerliydi.</p>

  <p class="block4">- Sonunda gelebildiniz demek! diye haykırdı, ana sokak bastonuna dayanarak gelen Kenhir. Taşocağından dönemeye karar verdiğinizi düşünüyordum neredeyse.</p>

  <p class="block4">- Başımızdan bir iki olay geçti de, diye yakındı Nefer.</p>

  <p class="block4">- İyi ya işte, unut o dertleri! Taş bloklar sol ekibe ne zaman teslim edilecek?</p>

  <p class="block4">- Boşaltma devam ediyor. Bütün bu patırtının sebebi ne?</p>

  <p class="block4">- Firavun Merneptah geleceğini bildirdi. Çalışmaların nasıl ilerlediğini gözleriyle görmek istiyor.</p>
</body>
</html>
