<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_47">Kırk yedinci bölüm</h1>

  <p class="block4">Dakter, Mehi'nin tüm hakaretlerine rağmen, kin tutmamıştı. komutanın düşüncelerinde haklı olduğundan emindi. Oysa o sürekli tetikte olan bir araştırmacıydı, ama Hakikat Meydanı'ndan gelme iki zanaatkânn onu kandırmalarına engel olamamıştı!</p>

  <p class="block4">Gururu çok derinden yaralanmışü, kendini kandıran o kurumu yıkıp yok etmek için, en aşağılıkları da dahil, elindeki tüm imkânları kullanacaktı. Ne var ki önce Hakikat Meydanı'nın sırları ile yöntemlerini ele geçirmek gerekiyordu. Oysa o sırlar ile yöntemler öylesine iyi korunuyordu ki, tüm inadı ve resmî başvurularına rağmen, hep bir sessizlik duvarına toslamıştı Dakter. Galen ve bitüm bir başlangıç olamaz mıydı? Paneb ve Tuti'nin getirdiği malzeme sadece kayık kalafatlamaya, alet sapı ya da sürme yapmaya yaramayacaktı, Dakter bunlardan emindi. Geleneksel kullanımlara gelince, onların kaybolmakta oldukları kesindi.</p>

  <p class="block4">Yürürlükteki kurallar uyarınca, Dakter Cebel el-Zeyt'ten gelen, taşıyıcısı ve geçici emanetçisi olduğu malzemenin tümünü tapmaklara teslim etmek zorundaydı; ama dikkat çekmemek için, miktarlarla biraz oynayıp raporunu değiştirerek, birkaç topak bitümü kendine saklamış. Sakladığı topaklar üzerinde de sayısız deney ve araştırma gerçekleştirmişti.</p>

  <p class="block4">Deneylerinin başarısız olan ilk sonuçlan cesaretini kıramadı, inatla sürdürdü araştırmalarım, sonunda da zaman geçirmeden General Mehi'ye bildirmek istediği çok önemli bir şey elde etti.</p>

  <p class="block4">- Ne zaman döner? dedi Dakter generalin özel sekreterine.</p>

  <p class="block4">- Akşama doğru, Teb'in ana kışlasının denetimini bitirdiğinde.</p>

  <p class="block4">- Burada bekleyebilir miyim?</p>

  <p class="block4">- Nasıl isterseniz.</p>

  <p class="block4">Dakter yazılı hiçbir şey getirmemişti yanında. Sadece o ve Mehi bilmeliydi buluşunu, hiçbir kanıt bırakmamak gerekirdi.</p>

  <p class="block4">Generalin savaş arabası avluda durduğunda, karanlık çöküyordu. Dakter atılıp generali karşıladı.</p>

  <p class="block4">- Sizinle hemen konuşmam gerek!</p>

  <p class="block4">- Yazdıracak mektuplarım var, yarın gel.</p>

  <p class="block4">- Anlatacaklarımı duyduğunuzda, işinizi böldüğüm için teşekkür edeceksiniz. General meraklandı, Dakter'i yazıhanesine çıkardı, kapıyı kendi eliyle kapadı.</p>

  <p class="block4">- Anlat bakalım.</p>

  <p class="block4">- Bu sabah, laboratuvanmda bir yangın çıktı. Önemli zarar var, ama can kaybı yok.</p>

  <p class="block4">- Yangının nedeni?</p>

  <p class="block4">- Bizzat ben.</p>

  <p class="block4">- Ne demek oluyor şimdi bu Dakter?</p>

  <p class="block4">- Bitümün sırrını çözdüm demek oluyor! Çevresine ışık ve sıcaklık yayan yanıcı bir madde olduğu.</p>

  <p class="block4">- Temiz bir ışık mı, yoksa is mi bırakıyor?</p>

  <p class="block4">- Kirletiyor, doğru, ama...</p>

  <p class="block4">- Mezar ve tapınaklardaki resimlerin bu maddeyle kirlendiğini düşünebiliyor musun?</p>

  <p class="block4">- Tabiî ki hayır, ama zanaatkarlar bir kullanma yöntemi bulmuşlar işte!</p>

  <p class="block4">Mehi Işık Taşı'nı düşündü, ama galen ve bitüm ancak önemsiz öğeleri olabilirdi taşın.</p>

  <p class="block4">- Taşyağı çok işimize yarayacak, diye sürdürdü Dakter sözünü. Kaleler de dahil, istediğimiz binayı yakmamıza, düşmanın yüreğine korku salmamıza izin verecek.</p>

  <p class="block4">- Aklından çıkar bu düşünceyi. Bilgin kasıldı.</p>

  <p class="block4">- Sizi temin ederim ki...</p>

  <p class="block4">- Firavun Cebel el-Zeyt rnadenlerinin kapatılmasını buyurdu. Maden bölgesi sürekli korunacak, sarayın özel izni olmadan kimse yanına bile yaklaşmayacak.</p>

  <p class="block4">- Bu buyruğun ardında Hakikat Meydanı olduğundan eminim!</p>

  <p class="block4">- Hiç kuşkusuz Dakter. Zanaatkarlar senin araştırmalarını sınırlandırmayacağını görüp, mezar kâtibinden veziri uyarmasını istediler. Böylece bu tehlikeli yağın kullanımı yasaklandı.</p>

  <p class="block4">- Girişimde bulunup firavundan kararını değiştirmesini isteyelim.</p>

  <p class="block4">- Böylesine aptal bir girişimde bulunmak için sakın bana güvenme. Merneptah'ı karşımıza almanın, emre itaatsizlikle, asilikle suçlanmanın zamanı değil şimdi.</p>

  <p class="block4">- Elimizdeki petrolle General, yepyeni bir silaha sahip olacaktık!</p>

  <p class="block4">- Petrole sahip olmak için iktidarı ele geçirmek zorundayız. Ancak o zaman ülkenin tüm doğal kaynaklarını istediğimiz gibi kullanabiliriz.</p>

  <p class="block4">- Yine de Hakikat Meydanı'nın sırlarından birini çözdüm!</p>

  <p class="block4">- Sadece dokundun... Anlaşılan Işık Taşı'nı yapmak için ustabaşının az miktarda bitüme ihtiyacı var, ama kuşkusuz kullandığı birçok malzemeden sadece biri bitüm. Buluşundan yardımcılarına söz ettin mi?</p>

  <p class="block4">Sakallı adam hakarete uğramış gibiydi.</p>

  <p class="block4">- Bir tek siz biliyorsunuz. Not bile almadım.</p>

  <p class="block4">- İşte bu güzel Dakter, aklın seni çok ilerilere götürecek. Son derecede resmî yoldan, Teb güçlerinin silahlarının iyileştirmesi için çalışmalar yapmak emri vereceğim sana. Daha iyi kılıçlar, daha etkili mızraklar, daha sivri oklara ihtiyacım var. Gerektiği kadar bakırın olacak, istersen demir de. İlginç sonuçlara varırsan kimseye bir şey açıklama, bana haber ver.</p>

  <p class="block4">Yanında ustabaşı ile bilge kadın, Alim Tuti göğü inceliyordu. Geceler boyu bakmış, sonunda Seth'in korumasındaki Merkür'ün, Zümrüdüanka'nın doğumuyla ilişkili Venüs'ün, İki Ülke'yi aydınlatmak, bilinmeyenin kapılarını açmakla görevli kızıl Jüpiter'in ve göğün boğası Satürn'ün yerlerini belirlemişti. Astronomi ve astroloji kitaplarına başvurup ölümsüz yıldızları, otuz alü dilime bölünen Zodyak'ı oluşturan, ufukta bir görünüp bir kaybolan yıldızları öğrenmişti Tuti. Her on günde bir yeni dekan kayboluyor, gökteki canlandırma atölyesinde onarılıp yeniden görünür oluyordu.</p>

  <p class="block4">- Saat uygun, dedi Tuti.</p>

  <p class="block4">Göğün incelenmesi tamamlandığında, Merneptah'ın tapınağı gökteki ahenkle kusursuz bir uyum içinde olacak, bittiğinde de göğün bütün bölümlerini yansıtacaktı.</p>

  <p class="block4">Ustabaşı üstü örtülü Işık Taşı'nı tapınağın merkezine yerleştirmiş, sonra da çalışmaların bitiminde bir mahzene gömülecek olan deri parçasına çizilmiş planı sol ekibe vermişti.</p>

  <p class="block4">Açıların kesinlikle dik olup olmadığını denetledi Nefer. Düğümlerle on iki eşit parçaya bölünmüş ipini aldı, yere bir dik açı çizdi, sonra da Baba Osiris, Anne îsis ve Çocuk Horus üçlüsünü temsil edecek üçgeni oluşturdu.</p>

  <p class="block4">Çapayı kullanarak, tapınağın temel enerji okyanusu Nun'la ilişkisini sağlayacak olan temel çizgiyi çekti ustabaşı, sonra da taşıyıcı taşları doğuracak ana tuğlanın kalıbını yaptı.</p>

  <p class="block4">Paneb bu törensel hareketleri uzaktan izliyordu. Sanki tehlike şantiyede bir araya gelmiş iki ekibin çevresinde kol geziyormuş gibi, pek rahat değildi. Şed'in muskası sayesinde tetikteki bir yırtıcı gibi karanlığı delip her şeyi görebileceğine inanıyordu genç dev.</p>

  <p class="block4">Tıpkı zamanın yıpratıcı etkisine aldırmayacak önemli bir olaya tanık olduklarının bilincindeki zanaatkarların ruhunu kaplayan sükûnet gibi, olaysız geçti tören.</p>

  <p class="block4">Nefer ile Işık, ellerinde birer tokmak, temel çizgi boyunca çakılmış, arasında da tapınağın ölçülerini gösteren bir ip gerilmiş kazıkların karşısına gelip durdu. Firavunun ve büyük eşinin temsilcileri olarak, kazıklan toprağa daha fazla saplamak için sert birer darbe vurdular.</p>

  <p class="block4">O andan itibaren, Işık Taşı'nda gizlenen tanrısal ateş, tapınağı yaratmaya başlayacaktı.</p>

  <p class="block4">- Bu ev ne kadar güzel! dedi Nefer. Bir benzeri yok, tüm biçimleri doğrulukla tamamlandı, planı da keyif içinde yaratıldı. Doğumunun arifesinde kutlama vardı, bitişi de neşeli olacak. Süresi göğünkine eşit olsun.</p>

  <p class="block4">- Eser parlasın ve tüm ülkede ısısın, dedi Işık. Işığı mutluluk getirsin, tapınak evrenin hayatını belirtmek için sonsuza dek gelişsin.</p>

  <p class="block4">Ustabaşı temele değerli maden levhaları ve küçültülmüş araçlar koydu: bir gönye, bir tesviye aleti, üzerine Merneptah'ın tapınağının tüm orantılarının kazılı olduğu bir uzunluk ölçüsü ve destek. Bir kapak, artık görünmez olan hazinenin üzerini örttü.</p>

  <p class="block4">Nefer elindeki buhurdanlığı sallayarak inşaat alanını temizleyip arındırdı, tapmağın ağzını bir asayla açtı, duyarlı düğüm noktalarına dokundu ve geleneksel deyimle, "evi sahibine teslim etti" ve dirilmeyi kabul eden yaratıcı ilkeye bıraktı.</p>

  <p class="block4">Paneb gözünü bir tepeciğe dikmişti. Tepeciğin ardında birinin töreni gözetlediğinden emindi, ama kuşkulu bir hareket görmedi. Tören sona eriyordu, her iki ekibin zanaatkarları dinginlik içinde köye dönmeye başlamıştı. Genç dev arkasına baktı. Kimse izlemiyordu onları. Dakter düş kırıklığına uğramıştı.</p>

  <p class="block4">Fenike'den ithal ettiği ve kendi kullanımına ayırdığı bü-yütücü cama rağmen, ilgisini çekecek bir şey görememişti. Törenin çeşitli aşamalarını izlemek için çok uygun bir yer seçmişti, ama tören dedikleri, bilimsel önemi olmayan bir dizi geleneksel hareketten öteye geçmemişti.</p>

  <p class="block4">Kimse sürekli örtülü kalan Işık Taşı'na dokunmamıştı. Tören biter bitmez ustabaşı Işık Taşı'nı tapınağın merkezindeki taşın, sabah ayinlerinin kutlanmasına bir an önce başlanabilmesi için her bölümden önce yapılacak yaşamsal merkezin arkasına yerleştirmişti.</p>

  <p class="block4">"Protokol, sadece işe yaramaz bir protokol" diye düşündü Dakter. "Gerçek sırlar köyün içinde saklı."</p>
</body>
</html>
