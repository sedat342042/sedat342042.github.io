<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="calibre2">Birinci bölüm</h1>

  <p class="block4">Yoğun bir tehlike çevrede kol geziyordu.</p>

  <p class="block4">Büyük Ramses'in altmış yedi yıl süren iktidarından sonra ölümünden bu yana, Hakikat Meydanı endişe içindeydi. Başlıca görevleri kral ve kraliçe mezarlarını yapmak ve süslemek olan zanaatkarların Teb'in batı ucundaki gizemli ve dışa kapalı köyü, korkuyla geleceğine bakıyordu.</p>

  <p class="block4">Yeni firavun, altmış beşlik Merneptah, ünlü ölünün yetmiş gün süren mumyalanmasından sonra, nasıl bir karar alacaktı? Ramses'in oğlu sert, adil ve ciddi bir adam olarak tanınıyordu tanınmasına da, entrikaları, "yaşayanların tahtı"na geçip İki Ülke'yi, Yukarı ve Aşağı Mısır'ı ele geçirme planlarını önleyebilecek miydi?</p>

  <p class="block4">Büyük Ramses, doğrudan krala ve onun başbakanına, yani vezire bağlı zanaatkarlar loncasının ve Hakikat Meydanı'nın cömert koruyucusu olmuştu yıllar boyu; Hakikat Meydanı'nın bağımsız mahkemesi vardı, her gün iaşe alıyordu. Gündelik kaygılardan uzak, ülkenin manevî gelişimi için olmazsa olmaz çalışmalara ayırıyordu tüm zamanını.</p>

  <p class="block4">Girmesinin yasak olduğu köyün güvenliğinden sorumlu Şef Sobek, uzun zamandır uykuya hasretti. Belinde kılıcı, elinde mızrağı, omzunda yayı, durmaksızın sorumluluğu altındaki bölgeyi arşınlıyor, kurduğu güvenlik ağını gözden geçiriyordu.</p>

  <p class="block4">Köyün büyük kapısının önüne yerleştirilen iki muhafız her zamanki görevlerini eksiksiz yerine getiriyordu kuşkusuz; biri sabahın dördünden, öğleden sonra dörde; öteki öğleden sonra dörtten, sabah dörde. İkisi de iriyarı, ellerindeki sopaya hâkim adamlardı, dışardakilerin Hakikat Meydanı zanaatkarları ile ailelerinin yaşadığı bölüme girmelerini önlüyorlardı. Bir de "beş duvar" vardı köye giden yolun üzerinde ya da birbiri ardına sıralanmış beş tabya.</p>

  <p class="block4">Ne ki bütün bu önlemler Sobek için, sol gözünün altında ince bir yara izi taşıyan irikıyım güçlü Nübyeli için, yeterli değildi; adamlarına sürekli çevredeki tepelerden etrafı kolaçan etmelerini, Ramesseum'a, Büyük Ramses'in milyon yıllık tapmağına giden yolu, Krallar ve Kraliçeler vadilerine çıkan patikaları denetlemelerini söylemişti.</p>

  <p class="block4">Eğer önlenemez bir karışıklık çıkarsa, baldırı çıplaklar, zanaatkarların akıl almaz hazineler yarattıkları, hatta arpayı altına çevirdikleri söylenen Hakikat Meydanı'na saldıracaklardı mutlaka. Firavunun himayesinden yoksun kaldıklarına göre, aynı gemideki insanlar gibi olduklarını düşündükleri köyde "sağ ekip" ve "sol ekip" olarak ikiye ayrılmış otuz iki zanaatkarın oluşturduğu küçük topluluğun hali nice olacaktı? Belki Sobek son savunucuları olacaktı zanaatkarların, kaçmamaya, sonuna dek direnmeye kararlıydı.</p>

  <p class="block4">Polis şefi "dışardakrierden olmakla birlikte, korumakla görevli olduğu köy halkının büyük bir bölümüne karşı sevgi beslemeye başlamıştı; zanaatkar olmamasına, gizemlerini bilmemesine rağmen, maceralarında bir katkısı varmışçasına bir şeyler hissediyor, zanaatkarların olmadığı bir dünya düşünemiyordu.</p>

  <p class="block4">İşte bu nedenle loncanın içinde de bir katil olabileceği endişesi taşıyordu? Bir zamanlar imzasız bir mektupta, bir polisi öldürmekle suçlanan, daha sonra aklanan ketum Ustabaşı Suskun Nefer'in hayatını tehdit eden bir katil? Şef Sobek ne polis memurunu öldüreni ne de imzasız mektubu yazanı bulabilmişti; ihbarcının Nefer'in hızlı yükselişini kıskanan bir meslektaşı olduğundan kuşkulanıyordu. Bir de polis şefinin uğraşması gereken bir başka iş daha vardı; Teb'in Batı Yakası Başyöneticisi Abri'nin Hakikat Meydanı'nı yok edecek bir komploya karıştığını sanıyordu Sobek. Yazık! Büyük Ramses'in ölümü, bir daha düzelmeyecek şekilde hayatı altüst etmek üzereydi.</p>

  <p class="block4">Sağ ekibin şefi olarak Nefer'in görevi, Işık Meydanı'nda dâhice düzenlemeler yapmak, planlan çizip işleri herkesin becerisine göre dağıtmaktı. Sol ekip şefi Kaha'nın ölümünden sonra, Nefer'in sorumluluğu daha da artmıştı. Kaha'nın yerini manevî oğlu Hay almıştı, Hay deneyimsizdi, ama loncanın gerçek yöneticisi olduğuna inandığı Nefer'in hayranlanndandı. Merkezî yönetimin temsilcisi olan Mezar Kâtibi Kenhir bile saygı gösteriyordu Nefer'e. Sembolik olarak 'Teb'in batısında milyonlarca yıllık ulu ve soylu mezar" olarak anılan köyü gerektiği gibi yönetmekle görevli yüksek yönetici Nefer'i karşı gelinmez bir otorite ve kusursuz bir ustabaşı olarak görüyordu.</p>

  <p class="block4">İyi de Suskun Nefer Hakikat Meydanı'na saldırmaya hazırlanan karanlık güçlere karşı savaşabilecek miydi? "İçerdeki"lerin oluşturduğu ekibin komutanı Nefer, yaklaşan tehlikenin ciddiyetinin bilincinde miydi? Böylesi bir tehlikeyi göğüsleyecek gücü var mıydı? Kendinden öncekilerin de uyguladığı kurallara göre çalışırken, belki de dış dünyanın acımasızlığını, hırsını unutmuştu Nefer. Taşıdığı büyü felaketi kovmaya yetebilir miydi?</p>

  <p class="block4">Polis şefi duvardaki oyuğun önünde durdu. Oyuğun içinde köyün koruyucu tanrıçası Maat'ın heykelciği duruyordu. Başının üzerindeki yön bulmalarında kuşlara yardımcı olan tüyüyle loncanın amacını, zanaatkar yaratıcılığının olmazsa olmaz öğelerine, doğruluğa ve ahenge ulaşma çabasını temsil ediyordu kırılgan tanrıça. "Maat'ın heykelini yapmak, Tann'nın isteğini yerine getirmektir" denmez miydi hem?</p>

  <p class="block4">Sobek soluk almakta güçlük çekiyordu. Sıcak hava giderek ağırlaşıyor, tehlike giderek yaklaşıyordu. Sakinleşebilmek için Teb'deki dağların piramide benzer tepesine, batı zirvesine bakmaya koyuldu. Efsaneye göre loncanın ilk taş ustaları kayayı bu şekilde yontarak kuzey piramitlerinin güneyden yankılanmasını sağlamak istemişlerdi.</p>

  <p class="block4">Kutsal zirvenin, "sessizliği seven" olarak anılan ürkütücü dişi yılanı barındırdığını, her gün biraz daha çoğalan engellerin, kâfirlerin yılanın huzurunu bozmalarını daha da güçleştirdiğini herkes gibi polis şefi de biliyordu. Firavunlar ebedî istirahatgâhlannı yılana emanet etmiş, köylüler de dileklerinin gerçekleşmesini onun sağlayacağına inanmaya başlamıştı.</p>

  <p class="block4">Dört yüz elli metrelik zirve, firavunların ka'nın evrene yayılmış tükenmez enerjisini yansıtmak için yaptırdıkları tapınakların ekseni üzerindeydi. Tapınaklar, çevresine yelpaze gibi açıldıkları zirveye sonsuz bir saygı gösteriyor gibi dikiliyordu.</p>

  <p class="block4">Sobek güneş batar, alacakaranlık çölü, tarlaları ve Nil'i kaplarken zirveyi seyretmeyi seviyordu; geceye sonsuza dek direnecekmişçesine, sadece zirve ışık içinde kalıyordu o dakikalarda.</p>

  <p class="block4">Nöbetçilerden biri kollarını salladı, öteki bağırdı.</p>

  <p class="block4">Sobek zaman kaybetmeden korkunç bir kargaşanın hâkim olduğu 1. Tabya'ya seğirtti. Polisler, korkan, sopa darbelerinden korunmak için başlarını ellerinin arasına almış, eşekleriyle yük taşıyan on on iki kişinin etrafını çevirmiş, ürken hayvanlar dört bir yana dağılmıştı.</p>

  <p class="block4">- Durun, diye bağırdı Sobek, bunlar yardımcı! Yaptıkları yanlışın farkına varan polisler, sopalarını indirdi.</p>

  <p class="block4">- Korktuk da ondan, Şef, dedi içlerinden biri. Gelip barikatı zorlayacaklarını sandık.</p>

  <p class="block4">Yardımcılar her günkü gibi, köy halkının ihtiyacı olan suyu, balıkları, taze sebzeyi, yağı ve diğer yiyecekleri getirmişlerdi. En dayanıklıları eşeklerini yakalamayı başardı, ötekiler inleyip şikâyet etmeyi sürdürdü. Sobek olanları açıklamak, adamlarının davranışını haklı göstermek için çok uzun bir rapor yazmak zorunda kalacaktı.</p>

  <p class="block4">- Yaralıları tedavi edin, dedi. Sonra da hayvanların yükünü indirin. Konvoy köyün ana kapısı önüne geldiğinde kapı açıldı, zanaatkarların kanları dışan çıktı. Hem Hathor rahibesi hem de evlerinin hanımıydı kadınlar, yiyecekleri sessizce aldılar.</p>

  <p class="block4">Büyük Ramses'in ölümünden önceki günlerde eşekçiler kapının önünde belirdiklerinde tartışır, birbirlerine takılır, nedensiz gülüp, incir çekirdeğini doldurmayacak bir şeye kızar ya da kızmış görünürler, etin, meyvenin, balığın iyisini almak için gürültü çıkarırlardı. Büyük hükümdarın ölümünden sonra çocuklar bile dilsizdi sanki, analan da çocuklarının oyunlarına katılmaya hevesli görünmüyordu. Çömelip gündelik işleri kusursuzca yerine getirmeye çalışıyorlar, ekmek için hamur yoğuruyor, bira yapıyorlardı. Ailece yenecek yemeğin mutluluğunun habercisi bu basit hareketleri daha ne kadar devam ettireceklerdi acaba?</p>

  <p class="block4">Genç bir polis memuru koşarak Sobek'in yanma vardı.</p>

  <p class="block4">- Efendim, efendim! Gelenler var!</p>

  <p class="block4">- Başka yardımcılar mı?</p>

  <p class="block4">- Hayır, ellerinde mızraklar, yaylar bulunan askerler!</p>
</body>
</html>
