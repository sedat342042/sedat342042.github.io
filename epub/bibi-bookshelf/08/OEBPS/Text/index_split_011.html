<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_14">On dördüncü bölüm</h1>

  <p class="block4">Paneb iki genci 1. Tabya'nın muhafızlarının önünde yere bıraktı. Biri inliyordu öteki hâlâ baygındı.</p>

  <p class="block4">- Endişelenmeyin, dedi. Buralı değiller. Onlara göz kulak olun, birazdan gelirim.</p>

  <p class="block4">Hakikat Meydanı tam anlamıyla tertemiz, zarif ve çiçekliydi. Beyaz evler tüm güçleriyle panldıyordu. Köylüler de en parlak renkli bayramlıklarını giymişti. Oynamak isteyen yumurcaklara aldırmaksızın, doğruca ustabaşının evine koştu Paneb. Orada onu karşılayan, özenle fırçalanmış tüyleri pırıl pırıl, Kapkara'ydı.</p>

  <p class="block4">- Işık yardımına ihtiyacım var! Nefer göründü.</p>

  <p class="block4">- Giyiniyorduk da... Firavun birazdan gelir.</p>

  <p class="block4">- Biliyorum. Ama önemli bir şey var. Eğer bilge kadın müdahale etmezse, başım derde girebilir.</p>

  <p class="block4">- O önemli şey dediğin, yarına kadar beklese çok mu geç kalırsın?</p>

  <p class="block4">- Gerçekten bekleyemez... Işık'ın gelmesi iyi olur, yanına malzeme de alsın. Tabiî ben taşıyacağım. Tedavi edilmesi gereken, biraz örselenmiş iki kişi var da.</p>

  <p class="block4">Birincisinin kaşının hizasında derin bir yarası vardı. Işık yarayı inceledi ve kemiğin zarar görmediğini belirledi. Bir taraftan kenarları birbirine bastırırken, yarayı dikti, üzerine iki yapışkan şerit koydu<sup class="calibre4"><sup class="noteref" id="back_note_3"><a class="calibre5" href="../Text/index_split_075.html#note_3" title="3">3</a></sup></sup> bal ve yağ karışımı bir pansuman yaptı. Yaranın cerahatlenmemesi için, kabuklar düşünceye kadar inek sütü ve arpa ununun karışımıyla yapılacak bir merhem sürülmesi gerektiğini söyledi.</p>

  <p class="block4">İkincisinin burnu kırılmış, dahası, çok da kan kaybetmişti. Bilge kadın yumuşak bezler kullanarak yarayı temizledi, her bir burun deliğini bala buladığı keten parçalarıyla tıkadı, üzerlerine keten geçirilmiş mandallarla burnu sıkıştırdı. Kabuk bağlamanın hızlandırılması için, neler yenmesi gerektiğini anlattı. İyi tedavi görmüş olmaktan memnun gençler, daha fazla bir şey istemeden gitti. Sağlıklarına kavuştuklarına göre, taş gibi yumrukları olan genç devin yoluna çıkmaya hiç mi hiç niyetleri yoktu artık.</p>

  <p class="block4">- Sağ ol, Işık. Sen olmasaydın...</p>

  <p class="block4">- Bir ana bazen sorun çıkaran çocuklarıyla uğraşmak zorunda kalabilir Paneb. Sen kendini unutturmamayı iyi biliyorsun.</p>

  <p class="block4">- Bütün uyanlarıma rağmen ikisi de aptallık etti. Başkalarının salaklıklarından sorumlu tutulamam, değil mi?</p>

  <p class="block4">- Gidip hazırlanalım. Firavunun gelişini kaçırmak istemezsin, değil mi? Yüz kapılı Teb kaynıyordu. Kraliyet filosu birazdan iskeleye yanaşacaktı, seçkinler bu anı kaçırmamaya kararlıydı. Bütün kent halkı, onurlarına büyük bir şölen düzenlenen firavun ve eşini alkışlamak için kıyıya akın etmişti. Şölende sert biralar içilecek, sarayın sunduğu yemekler yenecekti. Büyük Ramses gibi bir hükümdarı kaybetmenin üzüntüsü, yerini Merneptah tarafından yönetilmenin sevincine bırakmıştı: Merneptah'ın Teb'e gelmesi bile, iktidarın sürekliliği ve geleneklerin devamının belirtisi değil miydi?</p>

  <p class="block4">Amon başrahibi tarafından kabul edildikten sonra, firavun ve eşi güney başkentinin belediye başkanının saygı sunuşuna tanıklık edecekti. Daha sonra Nil'i geçip bati yakasına çıkacaklar ve yerel yöneticiler tarafından karşılanacaklardı. En sonunda da Krallar Vadisi'ndeki Hakikat Meydanı'na gidip Ramses'in cenaze törenini yöneteceklerdi.</p>

  <p class="block4">Bu güzel program, tırnaklarını kemirme alışkanlığına kapılmış Komutan Mehi'yi mutlu etmiyordu.</p>

  <p class="block4">- Merneptah korktuğumuz gibi tutucu çıktı, dedi hangi gerdanlığını takacağına bir türlü karar veremeyen karısına.</p>

  <p class="block4">- Bu seni gerçekten şaşırtıyor mu, tatlı sevgilim? -Aslında, gerçekten de daha iyisini ummuştum...</p>

  <p class="block4">Firavun kendisini Amon başrahibinin temsil etmesini isteyebilirdi ne de olsa. Ama bizzat kendi geliyor, üstelik kraliçe ve bütün saray erkânıyla birlikte! Kaldı ki bazı eski memurlarla görüşmekle de yetinmiyor... Bir de o lanet olası köye gidip zanaatkarları sakinleştirecek!</p>

  <p class="block4">- Umutsuzluğa kapılma, şu buruşuk gömleğini de değiştir. Üzerindeki yeterince gösterişli değil.</p>

  <p class="block4">- Her şeyi hafife alıyorsun Serketa!</p>

  <p class="block4">- Sızlanmak neye yarar ki? Hiçbir firavunun Ramses'in şanına ulaşamayacağını herkes biliyor. Demek ki karşımızdaki rakip çok daha güçsüz, belki de avucumuza alabileceğimiz birisi.</p>

  <p class="block4">- Aklından bir şeyler mi geçiyor yoksa? Serketa bir kedi gibi cilve yaptı.</p>

  <p class="block4">- Olabilir...</p>

  <p class="block4">- Anlat.</p>

  <p class="block4">- Önce gömleğini değiştir. Erkeklerin hayran kaldığı, kadınların âşık olduğu zarif ve varlıklı bir yönetici gibi görünmeni istiyorum. Ama o kadınlardan biri yanına yaklaşmaya kalkarsa, gözlerini oyarım onun, bilmiş ol!</p>

  <p class="block4">Komutan Mehi canını yakıncaya kadar bileklerini sıktı karısının. -Açıkla, dedim. Çabuk ol!</p>

  <p class="block4">- Muhbirimizin sayesinde, Nefer'in loncanın tartışmasız önderi olduğunu öğrendik. Öyleyse neden adını lekelemeyelim? Eğer kralın eline zanaatkarların ustabaşısının görevine layık olmadığını kanıtlayan belgeler geçerse, firavun iyi bir şef bulamaz, bu da Hakikat Meydam'nın sonu olur. Bakarsın Merneptah Hakikat Meydanı'nı dağıtmayıp yönetimini yetenekli ellere teslim eder.</p>

  <p class="block4">- Örneğin, dostum Abri, batı yakasının başyöneticisi! Serketa'nin gözleri ışıldadı.</p>

  <p class="block4">- Onun hizmetlerinden sonuna kadar yararlanmanın zamanı gelmedi mi?</p>

  <p class="block4">- İyi ama inandırıcı bir dosya hazırlayacak zamanımız yok ki...</p>

  <p class="block4">- Hazırlandı bile, tatlı sevgilim benim. Birçok yazıyı taklit ettim, Nefer'i beceriksizlikle, sivil yetkililere itaatsizlikle, aşırı bağımsızlık eğilimiyle, özellikle de baskıcı iktidar hırsıyla suçlayan resmî görünüşlü belgeler hazırladım... Fırsatın üzerine atlayacak, ustabaşını alaşağı edecek bir iki zanaatkar çıkar elbet.</p>

  <p class="block4">- İşte bu planı çok beğendim.</p>

  <p class="block4">- Benimle gurur duymuyor musun, aşkım?</p>

  <p class="block4">"Bir akrepten de daha tehlikeli" diye düşündü Mehi. "Onunla ittifak yapmakla haklıymışım."</p>

  <p class="block4">Yanakları pörsük, saçları terden yapış yapış, gözleri dalgın Abri Teb komutanını ve başhazinedannı endişeli bir dikkatle dinlemişti.</p>

  <p class="block4">- Bu plan tehlikeli olduğu kadar da güç, Sevgili Mehi... Bana kalırsa...</p>

  <p class="block4">- Ne tehlikeli ne de güç! Firavun batı yakasına ayak basar basmaz, bu dosyayı eline tutuşturacaksın. Senden gelen bir belgenin ciddiyetinden kimse kuşkulanmaz. Memeptah Hakikat Meydanı'na gitmeden önce belgeleri inceleyecek zaman bulur, Nefer'in bu işe layık olmadığını görür. Seni loncanın yöneticiliğine atar, düzeni yeniden sağlamakla görevlendirir. Zamanında Ramses'i uyarıp bu zanaatkarların dayanılması güç ayrıcalıklardan yararlandığını söylediğini hatırlatırsan, işin daha da kolaylaşır.</p>

  <p class="block4">- Beni ilk safta çarpışmaya zorluyorsunuz.</p>

  <p class="block4">- Senin iyiliğin için Abri! Kral uyanıklığın için seni ödül-lendirecektir.</p>

  <p class="block4">- Gölgede kalmayı, ortalıkta görünmemeyi tercih ederdim.</p>

  <p class="block4">- Eğer bu dosya, kim taralından verildiği bilinmeden firavunun eline geçer de Memeptah bilgelerin dünde kalmış öğütlerini dinleyip imzasız ihbarlara yüz vermemeyi kararlaştınrsa bütün çabamız boşa gider. Bu yüzden sadece senin gerçekleştirebileceğin resmî bir girişime gerek var.</p>

  <p class="block4">- Yine de oldukça duyarlı bir konu...</p>

  <p class="block4">- Kaybedecek hiçbir şeyin yok, ama dünyayı kazanabilirsin. Biraz cesaret Abri, ondan sonra Hakikat Meydanı ayaklarımızın önüne serilecek!</p>

  <p class="block4">- Firavun Merneptah'ı tanımıyorum ki... Bakarsınız, beni dinlemeye bile yanaşmaz.</p>

  <p class="block4">- Bölgenin en yüksek memuru, bati yakasının başyöneticisini dinlememek mi? Sayıklıyorsun! Tam tersine, bu değerli müdahalen için kutlayacaktır seni.</p>

  <p class="block4">- Bence en doğrusu yeni hükümdarın tutumunu izlemek, uzun uzun düşünüp taşındıktan sonra harekete geçmek...</p>

  <p class="block4">- Bu dosyayı Merneptah'a vereceksin Abri. Ben böyle karar verdim. Resmî karşılama törenine hazırlan, yanlış adım atmamaya bak. Yakında görüşürüz, sadık müttefik.</p>

  <p class="block4">Abri dertsiz ve örnek bir yönetici olmayı istemez miydi sanki? Mehi'yle tanıştığında, tek basma kurtulamayacağı bir çalılıktan çıkabilmesi için kaderin imdadına yetiştiğini düşünmüştü; en kötüsünü yapmaya hazır acımasız bir yırtıcının avucuna düştüğünü anladığında çok geçti.</p>

  <p class="block4">Komutan Mehi başından beri korkutmuştu Abri yi. Onun karşısındayken bütün her şeyi unutuyor, itaatten başka çıkar yol bulamıyordu. Komutan gittikten sonra, gölgesi çevrede dolanıyordu sanki, bu nedenle Mehi'nin bıraktığı belgeleri incelemeye koyuldu.</p>

  <p class="block4">İftira büyük bir beceriyle serpiştirilmişti belgelere. Zehirli ve kurnaz suçlamalar Nefer'i kesinlikle batıracaktı.</p>

  <p class="block4">Batı yakasının başyöneticisi, yani Hakikat Meydanı'nın koruyucusu olarak, bir ustabaşının mesleğini böylesine yıkmaya hakkı var mıydı? Vicdanından yükselen soluk, sadece bir an sürdü. Görevini yapmazsa, Mehi'nin tepkisinin acımasız olacağından emindi.</p>

  <p class="block4">Abri'nin kurtarması gereken meslek hayatı, kendisininkiydi. Dosyayı Merneptah'a sunmaya karar verdi.</p>
</body>
</html>
