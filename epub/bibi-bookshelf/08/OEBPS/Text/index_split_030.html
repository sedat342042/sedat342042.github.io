<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_33">Otuz üçüncü bölüm</h1>

  <p class="block4">Mezar kâtibi loncanın salonlarından birinde toplanmış sağ ekibe, zanaatkarların galen ve bitüm gibi güç bulunur malzemeye ihtiyacı olduğunu söyledi. Ustabaşı da en azından bir zanaatkarın aramaya katılması gerektiğini belirtti. Aldığı kesin talimatları uygulayacak olan zanaatkar, Hakikat Meydanı'na gizli bir iş için gerekli miktarda malzemeyle dönecekti.</p>

  <p class="block4">Genellikle Alim Tuti katılırdı böylesi angaryalara, ama hâlâ yaslı olması nedeniyle, bu görevi dayatamayacağını düşündü ustabaşı. Bu nedenle hemen ertesi gün yola çıkmaya hazır bir gönüllü istedi.</p>

  <p class="block4">Yazıhanesine geri dönen Kenhir korktuğunun başına geldiğini, Güçlü Niyut'un çalışma odasını da süpürdüğünü gördü. Araya girip engel olamadı, güvenlik sorumlusundan gelen haber Sobek'in onu acilen 5. Tabya'da beklediğini belirtiyordu. Böylesine itilip kakılmaktan nefret ederdi, ama yine de sevgili papirüslerini terk etmek zorunda kaldı.</p>

  <p class="block4">Polis şefinin yüzü gerginliğini belli edecek ölçüde sararmıştı.</p>

  <p class="block4">- Haberleri duydunuz mu Kenhir?</p>

  <p class="block4">- Duymak için buradayım ya...</p>

  <p class="block4">- Eşek satıcısı...</p>

  <p class="block4">- Yoksa mahkemenin kararını hiçe sayıp, eşekleri getirmemeye mi cüret etti?</p>

  <p class="block4">- Biraz önce, kulübesinde ölü bulundu. Kendini asmış.</p>

  <p class="block4">- Zavallı yalancı, iflas etmeye dayanamadı demek.</p>

  <p class="block4">- Abri'ninkinden sonra ikinci intihar! diye haykırdı Nüb-yeli.</p>

  <p class="block4">- Batı yakası başyöneticisi ile sefil bir eşek satıcısını nasıl kıyaslarsın? Satıcı senden, senin öç almak isteyeceğinden korktu.</p>

  <p class="block4">- Bense konuşmaması için öldürüldüğünden eminim. Tıpkı Abri gibi.</p>

  <p class="block4">- Elinde kanıtın var mı? diye sordu Kenhir kızgınlıkla.</p>

  <p class="block4">- Ne yazık ki yok.</p>

  <p class="block4">- Ne tarafa baksan komplo görmen o kadar kötü değil So-bek, çünkü bu meslekî bozulma her an tetikte olmanı sağlıyor. Ama komplo saplantısının mantığını etkilemesine izin verme! Şimdi söyle bakayım, eşeklere el koyabilecek misin?</p>

  <p class="block4">- Biri çözmüş eşekleri, hayvanlar dağılıp kaçmış.</p>

  <p class="block4">- Kendini öldürmeden önce eşeklerini özgür bırakmak istemiş olamaz mı?</p>

  <p class="block4">- Doğru, bu kadar basit de olabilir.</p>

  <p class="block4">- Bu kadar basit Sobek! Hâlâ izin hakkını kullanmadın, değil mi?</p>

  <p class="block4">- Kullanmayacağımı bildirdim.</p>

  <p class="block4">- Yanlış yapmışsın. Biraz dinlenmek çok iyi gelirdi.</p>

  <p class="block4">- Benim için köyün güvenliği her şeyin önünde gelir. Beni kendilerine hedef seçenler başaramadıklarına pişman olacak.</p>

  <p class="block4">Mezar Kâtibi Kenhir'in yazacağı sayfa, olağandışı olduğu kadar uzundu da. Halat Kasa, gözlerindeki bir rahatsızlık yüzünden gönüllü yazüamayacaktı; Burun Fened de annesi ile babasının mezarlarına armağan götüreceği için; Somurtkan Karo evinin kapısını onanyordu; Güçlü Naht gelecek bayram için bira mayalayacaktı; Aslan Userhat'ı küçük bir akrep sokmuştu; kalanların da köyden ayrılıp maceraya atılmasını engelleyecek geçerli nedenleri vardı. Hepsinin. Paneb dışında, hepsinin.</p>

  <p class="block4">- Daha çocuğun yeni doğdu, diye hatırlattı Kenhir.</p>

  <p class="block4">- Gözle görülürcesine büyüyor, Uabet de iyi bakıyor ona. iyi de... tek gönüllü ben değilim ya?</p>

  <p class="block4">- Ne yazık ki öyle. Gidip ustabaşını görelim. Suskun Nefer rahatsızlığını gizleyemedi.</p>

  <p class="block4">- Fedakârlığın için teşekkürler Paneb, ama ben seni düşünmemiştim. .. Ne gidilecek yerleri ne de getirilecek malzemeyi tanıyorsun.</p>

  <p class="block4">- Kim tanıyor?</p>

  <p class="block4">- En iyi tanıyan Kuyumcu Tuti ama hâlâ yasta...</p>

  <p class="block4">- Bu loncanın üyesi mi, yoksa değil mi? Bize görev verildiğinde, sevinç ve üzüntülerimizi unutmak zorundayız. Onun üzüntüsünü hafifletmeye çalıştım, bugün ona ihtiyacımız var. Anladığım kadarıyla, çölde bir gezinti yapmaktan söz etmiyoruz... Getirilecek malzeme son derecede önemli, öyle değil mi?</p>

  <p class="block4">- Laboratuvar ile batı yakası yönetimi aramaya çıkmayı istememiş olsalardı bile, biz tek başımıza gitmek zorunda kalacaktık. Altın Evi'nde, sana açıklayamayacağım önemli işler için galen ve bitüm kullanılıyor.</p>

  <p class="block4">- Gidip Tuti'yi ikna edeceğim. Birlikte olursak yolculuk daha kolay geçer. Dakter artık yerinde duramıyordu. Sürekli sakalının kıllarını çekiştiriyor, iki yüz eşekle yola çıkmaya hazır yüz madenciyi, değerli taş ve mineral araştırmasında bilgili otuz rehberi tekrar tekrar sayıyordu. Tehlikeye ve güçlüklere alışkındı bu adamlar, kendi haritalarını çizmişler, "kum farelerinin", acımasız ve soyguncu göçerlerin muhtemel saldırılarına karşı hazırlık yapmışlardı. Dakter yüksek güvenlik istemişti, bu yüzden de kafileye yirmi asker katılmıştı.</p>

  <p class="block4">Yol boyunca kuyular vardı ama, yiyecek ve su ihtiyacı sıkı sıkıya hesaplanmıştı. Her bir eşeğin sağlığı dikkatle gözden geçirilmiş, semer ve kolanlar yenilenmişti.</p>

  <p class="block4">Bir tek Hakikat Meydanı'ndan gelecek zanaatkar eksikti.</p>

  <p class="block4">- Bize daha ne kadar zaman kaybettirecek? diye homurdandı Dakter. Bütün günü onu bekleyerek tüketenleyiz ya!</p>

  <p class="block4">- Köye gitmemi ister misiniz? diye sordu rehberlerden biri.</p>

  <p class="block4">Gözler kıyıya yanaşmaya çalışan küçük bir tekneye çevrildi. Dümendeki kararsız</p>

  <p class="block4">davranıyordu, tekne iki başarısız girişimden sonra aborda olabildi.</p>

  <p class="block4">Kayıktan birbirine benzemeyen iki adam indi; genç bir dev ile yaşı belirsiz, neredeyse kınlıverecek gibi sıska biri.</p>

  <p class="block4">- Siz de kimsiniz? diye sordu Dakter, adamların üzerine atılmaya hazırlanıyormuşçasına.</p>

  <p class="block4">- Belli olmuyor mu? dedi genç dev. Tekne kullanmayı öğrenmeye çalışan acemi bir gemici... İlk yolculuğum olduğuna bakılırsa pek de kötü sayılmam, öyle değil mi?</p>

  <p class="block4">- Geldiğin yere dön evlat. Burası askeri bölge.</p>

  <p class="block4">- Arama çalışmalarının başlangıç yeri değil mi? Dakter şaşırdı.</p>

  <p class="block4">- İyi bildin... Kim söyledi sana bunu?</p>

  <p class="block4">- Hakikat Meydanı'nın ustabaşısı.</p>

  <p class="block4">- Bir zanaatkar bekliyordum, iki değil!</p>

  <p class="block4">- Benim adım Paneb, yoldaşımınki de Tuti.</p>

  <p class="block4">- Rütbelerinizi ve uzmanlığınızı da bilmem gerek.</p>

  <p class="block4">- Bu kadarıyla yetinmek zorundasınız.</p>

  <p class="block4">- Kiminle konuştuğunu biliyor musun? Ben Dakter'im, Teb Merkez Laboratuvan'nın yöneticisi, bu aramanın da önderi! Bana itaat etmek zorundasın, onun için sorduğuma cevap ver.</p>

  <p class="block4">Arkadaşının askerleri teker teker süzdüğünü görüp, aralarına dalmaya hazırlandığını anlayan Tuti, Paneb'in böyle bir kavgadan yenik çıkmayacağını bilmekle beraber, araya girmenin zamanı geldiğini düşündü.</p>

  <p class="block4">- Paneb, hayır... diye mırıldandı. Bir görevimiz olduğunu unutma.</p>

  <p class="block4">- Haklısın, kendime hâkim olmam gerek. Peki... Öyleyse dönmekten başka çaremiz kalmadı.</p>

  <p class="block4">Genç dev topukları üzerinde döndü, küçük tekneye doğru yürümeye başladı. Dakter arkasından koşup Paneb'in bileğini tuttu.</p>

  <p class="block4">- Nereye gidiyorsun?</p>

  <p class="block4">- Hemen elimi bırak, yoksa olacakların sorumluluğunu kabul etmem.</p>

  <p class="block4">Dakter Paneb'in tehdit dolu bakışları altında bileğini bırakmak zorunda kaldı.</p>

  <p class="block4">- Tuti ve ben köye dönüyoruz.</p>

  <p class="block4">-Ama... benimle gelmeniz gerekmiyor muydu?</p>

  <p class="block4">- Evet seninle, ama emrinde değil. Bizler özgür insanlarız, ne yapmamız</p>

  <p class="block4">Dakter sıkıntı içinde yumruklarım açıp kapatıyordu.</p>

  <p class="block4">- Sana bu araştırmanın komutam olduğumu, disiplin olmadan da başarıya ulaşmamızın mümkün olmadığım hatırlatırım.</p>

  <p class="block4">- O disiplini kendi emrindekilere uygula; bizler sadece Hakikat Meydanı'nın emrindeyiz. Eğer bunu anlayamıyor-san, başarısızlığın sorumlusu sensin demektir.</p>

  <p class="block4">- Hiç olmazsa nereye gideceğimizi de mi söylemeyeceksin? -Yakında öğrenirsin. Demek anlaştık. Tuti öne düşüp yolu gösterecek.</p>

  <p class="block4">- Otoritemi çiğniyorsun Paneb!</p>

  <p class="block4">- Bunu da nereden çıkardın? Otoriten beni ilgilendirmiyor.</p>

  <p class="block4">- Benimle böyle konuşulmasına alışık değilim. Sen istesen de istemesen de, bu araştırma benim sorumluluğumda, senin böyle davranmanı da hoş göremem.</p>

  <p class="block4">- Öyleyse, bensiz git.</p>

  <p class="block4">Dakter Tuti'ye döndü.</p>

  <p class="block4">- Umarım, sen daha mantıklısındır.</p>

  <p class="block4">- Ustabaşımızın karan uyarınca, bu insanları madenlere kadar götüreceğim ama, bir koşulla. Aldığım talimatı uygulayarak, dedi kuyumcu derin bir sükûnetle. Senin rütbelerin ve sorumluluklann önemli değil, ya buna razı olursun ya da Teb'de kalırsın.</p>

  <p class="block4">Dakter yıkılacak gibiydi, bu loncayla mücadele etmenin neden bu denli güç olduğunu şimdi anlıyordu.</p>

  <p class="block4">- Boş tartışmalardan vazgeçelim de yola çıkalım artık, dedi Paneb.</p>
</body>
</html>
