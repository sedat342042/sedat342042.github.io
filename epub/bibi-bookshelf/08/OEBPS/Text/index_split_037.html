<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_40">Kırkıncı bölüm</h1>

  <p class="block4">Askılı ve dar kırmızı elbiselerini giymiş Hathor rahibeleri köyün ana tapınağının önünde toplanmıştı. İçlerinden bazıları tannçaya üahiler okurken, bazıları güneşe benzer bir darbuka çalıyor, yedisinin oluşturduğu çemberin ortasında da Işık, bilge kadın duruyordu.</p>

  <p class="block4">Sonra, rahibelerin teker teker uzaklaşması sırasında, uzun ve yoğun bir sessizlik oldu, lonca üyelerinin kanlarından en yaşlısı tapınağın eşiğinde gözüktü.</p>

  <p class="block4">- Işık hayatı yarattığında, diye girişti söze. Gözleri nilüferin içinde açılan güneşe dönüştü. Gözün suyu toprağa düştüğünde, değişip çok güzel bir kadın oldu ve 'Tanrıların Altını" adını aldı. O, kadın güneş, dünyayı aydınlatıyor; sen bilge kadın, onun kızısın. Şimdi soruyorum, bir erkeğin işini yaparak zanaatkarların ustabaşı, loncanın en saygıdeğeri olacak ve kem gözü yenmek için hayatını tehlikeye atacak cesaretin var mı?</p>

  <p class="block4">- Hakikat Meydanı bana hayat verdi, hayatımı Hakikat Meydanı'na veriyorum.</p>

  <p class="block4">- Sen ki mezar kentinin yaşayanısın, bu tapınağa girip kaderinin yüzüne bak. Tören peruğuna takılmış bir nilüferle tereddüt etmeden yürüdü Işık. Granitten bir kaidenin üzerinde, Tann Tot'u temsil eden bir maymun heykeli vardı; sol elinde de içinde bir papirüs olan bir mahfaza. Kırmızı gözlerini diktiği genç kadın bakışlarını kaçır-madı ve tanrıların iletmek istediği bilgileri almaya çalıştı. Taştan el belgeyi Işık'a vermek ister gibi hareket etti sanki, bilge kadın yere kapandıktan sonra uzandı, papirüsü aldı.</p>

  <p class="block4">- Benimle gel, dedi ürkütecek kadar sakin bir kadın sesi. Eşiğimden geç. Tot'un maymununun ötesinde, ikinci bir taş kaide vardı. Başmda aynı madenden yapılmış bir güneş taşıyan altın şahin heykelini, ayağının altında da boynu firavunların alnını süsleyen madalyon gibi şişik kobrayı seçebilmesi için, Işık'ın gözlerinin loşluğa alışması gerekti.</p>

  <p class="block4">Işık, kobranın bakışından atılmaya hazırlandığını anladı, yine de çekilmedi. Tepedeki deneyimini hatırladı, gözlerini sürüngeninkilerden ayırmadı, sallanışlarını taklit edecekti. Ama canavar hareketsizdi. Merakla yaklaştı.</p>

  <p class="block4">Kobra taşa öylesi bir yetenekle oyulmuştu ki, canlıya benziyordu. Yine de büyük bir dikkatle başına dokundu Işık.</p>

  <p class="block4">- Altın madalyonu al, dedi aynı sakin ses. Al ve göğsünün üzerine koy. Onunla karanlıktakileri göreceksin.</p>

  <p class="block4">Işık tatlı bir sıcaklık çıkaran madalyonu aldı. Karanlık oda aydınlandı, karşısında korkunç maskeler takmış yedi bıçak aticisi gördü. Maskelere takılmış papirüsler her birinin adını belirtiyordu: Ters Yüz, Yakıcı, İftiracı, Havlayıcı, Keskin Surat, Naracı ve Solucan Yutucu.</p>

  <p class="block4">Hep birlikte uygun adım ilerliyorlar, bilge kadının çevresini sarıyorlardı. Onlara elindeki silahlarla karşı koydu: güneş ve papirüsle. Yedi iblis gerileyip kayboldu ve yerlerini yüzünde Anubis'in maskesini taşıyan bir törenciye bıraktılar.</p>

  <p class="block4">- Benimle tanrısal suyun üzerinde yürü, diye önerdi maskeli.</p>

  <p class="block4">Işık adamın peşine takıldı, hayatın ilk biçürüerinin görülmeye başlandığı geniş suları andıran gümüş bir zemin üzerinde ilerledi.</p>

  <p class="block4">Anubis bilge kadının ayaklarını yıkadı, sonra ona dirilişin beyaz elbisesini giydirdi; elbise öylesine sıkıydı ki, Işık güçlükle hareket edebiliyordu. Bilge kadını karanlık bir kapının eşiğine götürdü.</p>

  <p class="block4">- Bu yerde yaşayanların arasında görülen ruhun değişimi gerçekleşir. Şimdi sana soruyorum; kem gözü kovmakta kullanacağın enerjiye dayanabilecek misin?</p>

  <p class="block4">- Sınavı kabul ediyorum.</p>

  <p class="block4">- Seni uyarıyorum; o enerji seni yok edebilir. Eskiler o enerjiyi yakalayıp tapınaklarda tutmayı başardı, ama öylesine bir gücü hapsedebilecek çok az ölümlü bedeni vardır. Dayanıp dayanamayacağını bilemeyiz.</p>

  <p class="block4">- Loncaya yardım edecek gücü ondan alacağıma göre, izin ver karşısına çıkayım.</p>

  <p class="block4">- O odaya gir, Bilge Kadın. Tanrıça yardımcın olsun. Güçlükle ilerleyen Işık yedi sözcüğüyle dünyayı yaratan Neith'in heykelinin karşısına geldi. Ustabaşının karısıyla aynı boydaydı, ama gözleri canlıydı sanki. Yıldız gibi panldaya-rak bir metre kadar önünde duran yabancıya dikilmiş gibiydiler. Heykelin elleri avuçları göğe dönük bir şekilde bilge kadına uzanmıştı.</p>

  <p class="block4">Birden, ellerden fışkıran, yüreğine yönelen iki ışık demeti gördü Işık. Genç kadını sendeleten, dalgalanan iki ışık demeti. Enerji benliğini oluşturan kanallarda dolaşmaya başladı, ama öylesine yoğun ve yakıcıydı ki, daha fazla dayanamayacaktı.</p>

  <p class="block4">Ne var ki sınavı durdurmak tanrıçanın işiydi ve bilge kadın bu sınavdan kaçamazdı. Sonuçta kem gözü uzaklaştırabilmek için onun gücünü kuşanmak gerekmeyecek miydi?</p>

  <p class="block4">Kenhir Suskun Nefer'den hiçbir şey gizlememişti.</p>

  <p class="block4">Er ya da geç, yaşam gücünün tannçanınkiyle aynı türden olup olmadığını anlamak için Neith'in karşısına çıkacaktı bilge kadm. Ne var ki genelde, uzun tefekkür dönemleriyle bu karşılaşmaya hazırlanılır, aceleyle heykelin karşısına çıkarılmazdı.</p>

  <p class="block4">- Biri alet odasına girmeye çalıştı, dedi Kenhir Nefer'e. Çalıştı ama başaramadı. Aletlerin bozulmasında kabahatli olan gerçekten de kem gözdü. Eğer etkisi dağılmazsa firavunun mezarını kazamazsın.</p>

  <p class="block4">- Neden saraydan bir büyücüye başvurmuyoruz?</p>

  <p class="block4">- Kim başarıya bilge kadından daha yakın olabilir ki? Loncanın anası olarak, loncayı kurtarmak için gücünün son damlasına kadar boğuşacaktır o.</p>

  <p class="block4">- Bundan kimsenin kuşkusu yok Kenhir, ama unutma, bana danışmadan ateşin ortasına gönderdiğiniz kadın benim karım, hayatımın en değerli varlığı.</p>

  <p class="block4">- Bunu kabul ediyorum, ama görevimdi. Koşullar gerektirdiğinde, mezar kâtibi bireyleri unutup sadece loncayı düşünür. Bizim, hepimizin tek kaygısı firavunun ebedî istirahatgâhını inşa etmek; kem göz zanaatkarların elini bağladığı sürece Hakikat Meydanı kısır kalacak.</p>

  <p class="block4">Mezar kâtibi Nefer'in gözünde gerçek anlamını kazandı. O basit bir köy yöneticisi değildi artık, iki ekibin şefi, temel taahhütlerinin bekçisiydi.</p>

  <p class="block4">- Kararınız beni endişelendirmiş olsaydı da, sizi engellemek aklımın ucundan bile geçmezdi.</p>

  <p class="block4">- Bunda da haklı olurdun, Ustabaşı. Aksini yapsaydın, Işık da onaylamazdı seni, biliyorsun.</p>

  <p class="block4">Nefer karısının çok az insanın kaldırabileceği bir güce maruz kaldığı tapınağın kapısına baktı. Onu, gülüşü tatlı, bakışı rahatlatıcı, sevgisi sonsuz o kadını yeniden görebilecek miydi?</p>

  <p class="block4">Firuze ve Lekesiz Uabet beline kırmızı kuşak bağlanmış beyaz elbisesini daha bol bir elbiseyle değiştirmiş Işık'ı kollarından tutarak tapmaktan çıktı. Gözleri yarı kapalıydı, iki rahibenin yardımı olmasa ayakta duramayacak gibiydi. Nefer karısının yanına koşmak istedi, Kenhir ustabaşını durdurdu.</p>

  <p class="block4">- Biraz bekle... Işığı sindirmesi gerek.</p>

  <p class="block4">Bilge kadın, yeni bir gerçeğe doğan bir canlı gibi gözlerini açtı. Birkaç saniye güneşe baktı, dengesini buldu, iki rahibe kollarını bırakıp açıldı, Işık Nefer'i gördü, ustabaşı bu kez daha fazla dayanamadı, koşup karısını kollarının arasına aldı.</p>

  <p class="block4">- Öleceğim sandım, dedi kadın. Tanrıçanın gücü öyle yoğundu ki. Yine de beni karanlıklardan kurtardı.</p>

  <p class="block4">- Gel dinlen.</p>

  <p class="block4">- Daha sonra... Alet odasına gidelim.</p>

  <p class="block4">- Bitkinsin!</p>

  <p class="block4">- Bana verileni gecikmeden iade etmeliyim. Zanaatkarlar önlerinden geçen bilge kadına umut dolu</p>

  <p class="block4">gözlerle bakıyor, sakin olduğunu görünce, az da olsa rahatlıyorlardı.</p>

  <p class="block4">Aletler odanın önünde yere saçılmıştı. Kem gözün yıkıcı öfkesini davet edip daha fazla yıpranmalarına meydan vermemek için kimse dokunmaya cesaret edememişti onlara.</p>

  <p class="block4">Işık, odayı arındırıp tüm yıkıcı güçleri uzaklaştırmak için kapıyı kapatıp tütsü yaktırdı, sonra aletleri teker teker eline aldı, en küçük kusuru olanları bile elinde uzun uzun tuttu. Çatlaklar kapandı, bakır yepyeniymişçesine parlamaya başladı.</p>

  <p class="block4">- Kem göz söndü, dedi sonunda. Bundan böyle loncanın çalışmasını engelleyemeyecek.</p>

  <p class="block4">Zanaatkarların alkışlı bağırışları karşısında, hayranlık ile aşkın hangisinin daha üstün olduğuna karar veremeyen ustabaşının kollarına sığındı.</p>
</body>
</html>
