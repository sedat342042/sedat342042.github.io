<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_35">Otuz beşinci bölüm</h1>

  <p class="block4">Cebel el-Zeyt kervan yollarından uzak, küçük bir dağ topluluğuydu. Teb'in üç yüz kilometre uzağında, Süveyş Körfe-zi'nin girişine hakim, çok ıssız olan bu bölge, sadece galen ihtiyacı duyulduğunda hatırlanırdı. Dakter bazı madencilerin bölgedeki galenin en az altın kadar değerli olduğunu söylediklerini duymuş, ağzı sulanmıştı. Kuyumcu Tuti'nin birçok kez tanrıların unuttuğu bu bölgeye gelmesinin nedenini daha iyi anlıyordu, ama loncanın bu güç bulunur malzemeyi hangi amaçla kullandığını kestiremiyordu.</p>

  <p class="block4">- Önce Tanrıça Hathor'a şükranlarımızı sunup, bizi koruması için dua edelim, dedi Tuti.</p>

  <p class="block4">Dakter yine zaman kaybedeceklerini düşünüp homurdandı, ne var ki yerleşmiş gelenekleri söküp atmanın o kadar kolay olmayacağını biliyordu. Kervan üyeleri, madencilerin Cebel el-Zeyt'te kaldıklarında barındıkları kulübelerin arasındaki küçük sunakların önüne dikilmiş sade sütunların önünde diz çöktüler. Herkes tanrıçaya bir armağan sundu, biri bir muska, öteki pişmiş topraktan yapılmış bir böcek, beriki bir kadın heykelciği, bir diğeri bir parça keten... Çöl araştırmacılarının koruyucu tanrısı Min ile zanaatkarların ilahı Ptah'a da şükranlarını sundu.</p>

  <p class="block4">Tören bitince görevleri dağıttı Tuti. Rehberlerden beşini ceylan avlamaya gönderdi, beş kişiyi balık tutup kabuk toplamakla görevlendirdi, iki kişiden temizlik ekipleri oluşturmalarını istedi. Öte yanda eşeklerin yükleri indiriliyor, askerler de maden bölgesini korumak için gerekli önlemleri alıyordu.</p>

  <p class="block4">Paneb'in görevi taşta kullanılacak aletleri, çoğu bazalttan yapılmış kazma ve murçları dağıtmak, yolculuğun fazla yormadığı yirmi kadar madenciyle sunak ve kulübelerden üç kilometre kadar uzaktaki madene gitmekti.</p>

  <p class="block4">Zanaatkarların çalışması karşısında hayretten hayrete düşen Dakter'se, hiçbir hareketlerini kaçırmamak için ne yapması gerektiğini bilemiyordu. Bir an gelecek görevlerini açıklamak zorunda kalacaklar, böylece düşlerine giren sırrın anahtarını vereceklerdi Dakter'e.</p>

  <p class="block4">- Haydi gidelim, dedi Tuti. Dönüşümüzde yemek hazır olsun.</p>

  <p class="block4">Dakter madenin yolunu tutan gruba katıldı. Ne Paneb ne de Tuti bunun farkında değil gibiydi.</p>

  <p class="block4">Hedefe yaklaştıkça çevredeki ilginç minerallerin giderek arttığını gördü bilgin; bazıları mavimtırak gri, bazıları çok daha koyu. Böylesini hiç görmemişti, ama bir bölümü yerin altında, bir kısmı da açık madeni görünce daha da şaşırdı. Kuzey-güney doğrultusunda uzanan galen damarları toprağın üzerinde belirlenmiş, daha sonra otuz metreye kadar inen tüneller kazılmıştı. En zengin damarlardan birinin kazı noktası yerin yüz metre altında, zayıf bir madencinin sürünerek girebileceği bir galerinin uçundaydı.</p>

  <p class="block4">Dakter büyük bir buluşun eşiğindeymiş gibi heyecanlıydı.</p>

  <p class="block4">- Bu kayalar... galen mi?</p>

  <p class="block4">- Galen, mavi-gri karışımı renkte bir kurşun sülfürüdür, diye açıkladı Tuti. Renkleri koyu gri ile siyah arasında değişen kayalar da bitüm. Tünele girmek ister misin?</p>

  <p class="block4">-Tabiî isterim!</p>

  <p class="block4">- Üstün kirlenecek ama... Şişmanlığına bakınca yeterince geniş bir tünel bulmakta zorlanacağımızı anlıyorum.</p>

  <p class="block4">Gözleri meraktan ışıl ışıl parlayan Dakter zanaatkarın peşinden dünyanın öteki ucuna bile gitmeye hazırdı, ama galeriye iniş kolay olmadı, hatta bir seferinde tehlikeli bir biçimde kayıp düşmemesi için, Paneb onu yakasından tutmak zorunda kaldı.</p>

  <p class="block4">Bir öncekiler iyi çalışmış, insanın ayakta durabileceği yükseklikte tüneller kazmıştı. Sürekli taze hava girmesini sağla-mak için tünel boyunca otuz santimetre çapında havalandırma bacaları açılmıştı. Madencilerden biri kazmasının ucuyla kayadan bir parça kopardı, ufalayarak cürufu parçaladı, çamurun içindeki galen külçeleri göründü.</p>

  <p class="block4">- İşte Teb'e götüreceğimiz bu, diye açıkladı Tuti.</p>

  <p class="block4">- Ne işe yarar?</p>

  <p class="block4">- Bitüm siloların geçinnezUğinin sağlanmasında, bazı teknelerin</p>

  <p class="block4">kalafatlanmasında kullanılır. Testi kapaklarının çevresinden sızdırmamaları için de bitümden yararlanılır. Bir de aletlerin sapında. Lapanın içine katıldığında öksürüğe iyi gelir. Galene gelince, hepsinden de önemli bir ürün elde etmemize yarar: laymetlüerimizin gözlerini boyamakta kullandıkları malzeme. Kanlarımız bu boyadan çok hoşlanır, sırf bu a-maç için buraya gelmeye değer. Bu denli saçma bir neden için bu kadar gizlilik... Dakter büyük bir düş kırıklığına kapılmıştı. Yine de gerçeğe en yakın olasılığı düşünmekten alamadı kendini; iki zanaatkar onunla alay ediyor ve utanmadan yalan söylüyordu. Kuşkusunu gizlemeye çalışarak, madencilerin çalışmasını izledi, girebileceği tüm tünellerde istediği gibi dolaştı. Olağandışı bir şey varsa yakalamak için yeni kazılmış bir tünele bile girdi.</p>

  <p class="block4">İğrenç galen külçelerine bir kez bile bakmadan kuyumcu ile yoldaşının hareketlerini izlemeye koyuldu, ama iki zanaatkar görevleri paylaşıyor, sabah erkenden birbirlerinden ayrılıp, akşamın geç saatlerinde yeniden bir araya geliyor, yemekten hemen sonra da sağlam yol hasırlarının üzerine devrilip uyuyorlardı. Dakter Tuti'yi gözetlerken, Paneb'in ne yaptığım kim bilecek? Bilgin madencilerden ikisini kendi tarafına çekmeyi başarmıştı, ama onlardan aldığı bilginin önemi yoktu.</p>

  <p class="block4">Tuti'nin yönetimi altında galen çıkarılıyordu; Paneb'in yanında çalışanlar külçeleri sayıyor, dönüş yolculuğuna hazırlık yapıp sepetlere yerleştiriyor, aletleri temizleyip onarıyorlardı.</p>

  <p class="block4">Hakikat Meydanı hizmetkârları her an, şantiye deneyimlerinden yararlanıyordu. Günün koşullarına göre işbölümü yapıyor, bunu yaparken de işçilerin gücünü mümkün olduğunca az kullanmaya çalışıyor, böylelikle onların sevgi ve güvenini kazanıyorlardı.</p>

  <p class="block4">Sır güzellik ürünü ve kullanım alanı kısıtlı bir yapıştırıcıdan ibaretse eğer, bu kadar çaba harcanması gülünçtü Dakter yanıldığını kabule yanaşmıyordu bir türlü. Hakikat Meydanı böylesi gündelik işlerle uğraşamayacak kadar önemli bir yerdi. İki zanaatkarın bu araştırmaya ustabaşlanndan aldıkları sıkı talimatlarla katılıyor olmaları, bundan böyle yüzlerinin tanınacağını bile bile köyden ayrılmaları, yaptıkları işi çok ciddiye aldıklarını göstermiyor muydu? Bu nedenle yöntemini değiştirmeye karar verdi Dakter. Gün boyunca uzun uzun dinlendi ve gece olunca zanaatkarların kulübesini gözetlemek amacıyla uyumadı. İki zanaatkarın kendilerini ele vereceğinden emindi.</p>

  <p class="block4">Bitmek tükenmek bilmez üç gece nöbetinden sonra, sabrının karşılığını gördü. Bütün kamp horultuyla uyurken, Paneb ve Tuti kulübelerinden çıktı ve madenin yolunu tuttu. Dakter de peşlerinden.</p>

  <p class="block4">Nöbetçi kulübesinin çevresinden dolaşıp maden bölgesinin dışında bir tepeciğe doğru yürüdüler.</p>

  <p class="block4">Dakter durakladı. Ayağı takılabilir, kendini ele verebilirdi. Genç devin karşısında direnemeyecek, kolay bir av olacaktı. Yine de zanaatkarların neler çevirdiğini anlamak için başka bir fırsat bulamayacağını düşündü. Talihliydi. Paneb ile Tuti ne yöne gideceklerini bilemiyormuş gibi yavaşça ilerliyordu. Böyle davranmalarının amacı devriyeleri atlatmaktı. İkisi de varlıklarından habersiz son devriyenin arkasından sürünerek geçti, tepeye tırmanmaya başladı. Dakter de peşlerinden.</p>

  <p class="block4">Birden görünmez bir düşmanla karşılaşmış gibi durup hareketsiz kaldılar. Paneb kenara çekildi, yerden bir taş aldı. Kolunu kaldırdığında Dakter genç devin yoldaşını öldüreceğini sandı. Hazineye tek başına sahip olmak için arkadaşından kurtulmaya mı karar vermişti yoksa?</p>

  <p class="block4">Paneb elindeki taşı şiddetle yere vurdu ve iki adam yürümeye devam etti. Bilgin taşın vurulduğu yere geldiğinde kafası parçalanmış bir kobra leşi gördü. Korkudan boğuluyor gibi oldu. Aslında kimse geceleri çölde dolaşmaz, burayı sürüngenler ve akreplerle paylaşmazdı.</p>

  <p class="block4">Buna rağmen ayakları ileri gitti. Zanaatkarları izlemesinin bir nedeni de tek başına kampı bulamamak korkusuydu. Artık çevresine bakmaya cesaret edemiyor, her an ölümcül bir ıslık duymayı bekleyerek gözlerini zanaatkarların sırtından ayırmıyordu.</p>

  <p class="block4">Tepeye tırmanmak güç oldu. İki kez ıslak kayalarda kayıp düşme tehlikesi atlattı Dakter.</p>

  <p class="block4">İki adam tepeye varınca gözden kayboldu.</p>

  <p class="block4">"Madenin girişi" diye düşündü bilgin. "Loncaya götürmek için sakladıkları hazinenin bulunduğu galeriye girmiş olmalılar."</p>

  <p class="block4">Yılanları, kaygan taşlan, düşman çölü unuttu ve sürünerek tepeye tırmandı. Kannüstü yaüp bakarken, gördü onları.</p>

  <p class="block4">Çevrede maden girişi falan yoktu, iki adamın durup gözlerini diktiği krater ağzından başka hiçbir şey yoktu ortada. İyi de orada böyle bakılacak ne vardı? Dakter gözlerini karanlığa dikti, ama boşuna. Yoksa bu ikisi yollarını mı kaybetmişti?</p>

  <p class="block4">Bilginin kanını donduran yılan ıslığı değildi, duyduğu, kanlı bir iz bırakıp şakağını yalayan okun ıslığıydı.</p>

  <p class="block4">Arkasını henüz dönmüştü ki, ellerinde hançerleriyle ahları üç adam gördü.</p>

  <p class="block4">- İmdat! diye bağırdı.</p>
</body>
</html>
