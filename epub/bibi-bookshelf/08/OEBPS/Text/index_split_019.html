<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_22">Yirmi ikinci bölüm</h1>

  <p class="block4">Bilge kadın Lekesiz Uabet'in çocuğunu evde doğurmasına yardım etmeleri için altı Hathor rahibesi çağırmıştı. Hepsinin yüzü ciddiydi, hepsi de bir çocuğun dünyaya gelmesinin zor bir geçitten geçmek olduğunu biliyordu. Hiçbir zarara uğramasına izin vermeden, o küçücük vücudu anneninkinden ayırmak gerekiyor, yaratıcı güçlerin doğum sırasında çocuğun ruhundan aynlmayacaklannı ummaktan başka bir şey gelmiyordu insanların ellerinden.</p>

  <p class="block4">Işık ateşe tütsü atmış, sonra da Tot'un yeni doğacak bebeğin kaderini ve hayat süresini belirleyeceği büyülü metinlerle kaplı iki taş yerleştirmişti. Yardımcılanysa hamile kadının sancısını azaltmış, bunun için kadının vajinasının içine süt, rezene, sakız reçinesi, soğan ve taze tuzdan yapılmış bir merhem sürmüştü.</p>

  <p class="block4">Son günlerde karnı gözle görülür biçimde şişen narin Uabet, endişesini saklayamıyordu.</p>

  <p class="block4">- Her şey yolunda mı?</p>

  <p class="block4">- Rahatla, dedi Işık. Doğum çok yaklaştı, sancılanın hafifletmek için ilaç alman da gerekmeyecek. Çocuk doğru geliyor.</p>

  <p class="block4">- Bebek dev gibiymiş gibi hissediyorum... İçimi parçalamaz, değil mi?</p>

  <p class="block4">- Hayır, hayır hiç korkma. İnce beline rağmen, leğen kemiğin çocuk doğurmaya uygun.</p>

  <p class="block4">Kasılmalar sıklaştı. Rahibeler Uabet'i soydu, sırtını düz tutup çömelmesine yardım ettiler.</p>

  <p class="block4">Işık'ın tahmin ettiği gibi, hiçbir güçlük çıkarmadan dünyaya geldi bebek. İlk çığlığı öylesine güçlüydü ki, sanki köye kendi haber vermek istiyor gibiydi.</p>

  <p class="block4">- Girmeme neden izin vermiyorlar? diye diklendi Paneb.</p>

  <p class="block4">- Çünkü doğum kadınlara ait bir törendir de ondan, dedi Pişkin Somun Pay. Senin içeride bulunman hem bir işe yaramaz hem de tehlikeli olur.</p>

  <p class="block4">- Doğacak olan benim çocuğum!</p>

  <p class="block4">- Bırak da bilge kadın ile yardımcıları işlerini yapsın.</p>

  <p class="block4">- Bir çocuk nasıl yetiştirilir Pay?</p>

  <p class="block4">- Erkek ya da kız fark etmez, bir çocuk iki büyük kusuru olan eğri büğrü bir sopaya benzer: sağırlık ve nankörlük. Yapılması gereken, mümkün olduğunca çabuk, sırtındaki kulağı<sup class="calibre4"><sup class="noteref" id="back_note_4"><a class="calibre5" href="../Text/index_split_076.html#note_4" title="4">4</a></sup></sup> açmak, ödevlerini anlatmak, anne ve babasına neler borçlu olduğunu, başkalarına saygı göstermesi gerektiğini öğretmektir. İşte o zaman, elindeki sopa doğrulup büyümeye başlar.</p>

  <p class="block4">- Eğer çocuğum bana benzeyecekse, işim iş demektir. Kapı açıldı, Işık'ın gözleri ışıl ısıldı.</p>

  <p class="block4">- Bir oğlan... en az altı kiloluk harika bir oğlan!</p>

  <p class="block4">Paneb karısının rahat bir yatakta, kucağında dev gibi bebeğiyle dinlendiği yasemin kokulu odaya rüzgâr gibi daldı. Çocuğun simsiyah saçlarına hayranlıkla baktı, iki ön dişine parmağını sürüp şaşırdı.</p>

  <p class="block4">- Daha önce hiç böyle bir şey görmedim, dedi ebelerden biri. Göbek bağı öylesine kalındı ki zor kestik.</p>

  <p class="block4">Paneb keyiften uçacak gibiydi. Görüldüğü kadarıyla dev yavrusuna benzeyen oğlu hastalıklı cücelerin sınıfından olmayacaktı.</p>

  <p class="block4">- Benden memnun musun? diye sordu Uabet, yorgunluktan güç duyulur bir sesle. Karısının alnını öptü.</p>

  <p class="block4">- Elime alabilir miyim?</p>

  <p class="block4">- Dikkat et!</p>

  <p class="block4">- Kavgacı olacak, eminim bundan!</p>

  <p class="block4">Anne çocuğun etini verir babaysa kemiklerini, çocuğun dölü de kemiklerinde yuvalanır. Yeni doğmuş bebeğin ağırlığına bakınca, oğlunun erkekliğinden emin olabileceğini anladı Paneb.</p>

  <p class="block4">Işık loğusaya biraz bal ile bir dilim doğum pastası ya da "Horus'un tatlı gözü" denilen pastadan sundu. Rahibelerden biri papirüs dallarını döverek elde ettiği ince toza annenin sütünden kattı, küçük bebek göğsü cömert bir sütannenin memesini emmeden önce bu karışımı içecekti.</p>

  <p class="block4">- Bütün her şey hazır mı? diye sordu Paneb.</p>

  <p class="block4">Işık bebeğin boynuna ketenden yapılmış, yedi düğümlü ince bir kolye bağladı. Düğümlere karanlık ruhlarla savaşmayı öğreten minik bir papirüs, bir diş sarımsak ve bir soğan asılacaktı.</p>

  <p class="block4">- Bir hırsız gibi gezen ölümden sadece ışık koruyacak bu çocuğu, dedi. Hiçbir iblis karanlıklardan çıkıp bu bebeği alamayacak, gece boyunca onu korumak için kandil yakacak, güzümüzü ondan ayırmayacağız.</p>

  <p class="block4">Paneb rahatladı, sonra aklına önemli bir konu geldi.</p>

  <p class="block4">- Ne ad vereceğiz, Uabet?</p>

  <p class="block4">Ad seçmek annenin hakkıydı. Anne çocuğun hayatının ilk yıllarında kullanılacak bir ad seçip, asıl adını gizli tutabilirdi; gizli ad ancak çocuk taşıdığı yetenekleri ortaya döktüğünde açıklanırdı.</p>

  <p class="block4">- Tek bir ad yeterli olur, dedi Lekesiz Uabet: oğlumuzun adı Aperti<sup class="calibre4"><sup class="noteref" id="back_note_5"><a class="calibre5" href="../Text/index_split_077.html#note_5" title="5">5</a></sup></sup> olacak, "büyük güç sahibi".</p>

  <p class="block4">Patırtı gecenin ortasında başladı. Önce sarhoş bir erkek sesi duyuldu, sonra daha sarsak bir ikincisi yükseldi, bir üçüncüsü katılmaya davrandı ve arkadaşlarının zaten bet sesle söyledikleri türkünün içine etti. Üç sarhoş şaraba, kadınlara ve özgürlüğe olan aşklarını öylesine güçlü bağırdılar ki, tüm köy halkı uyandı. Çocuklar ağlamaya, köpekler havlamaya başladı.</p>

  <p class="block4">Pişkin Somun Pay'ın karısının sabrı taştı, bütün bu gürültüyü çıkaranların kim olduğunu öğrenmek, derslerini vermek için dışarı çıktı.</p>

  <p class="block4">Kadın Paneb'in koluna girmiş sendeleyerek yürüyen kocasını, Paneb'in öbür kolunda da Neşeli Renupe denen o yontucuyu ayaklarının üzerinde durmakta zorlanır halde görünce, ne şaşırdı ama.</p>

  <p class="block4">Karısını görüp korkudan ne yapacağını bilemeyen Pay yere yığıldı.</p>

  <p class="block4">- Açıklayabilirim... Paneb'in oğlunun doğumunu kutluyorduk, ben de...</p>

  <p class="block4">- Hemen eve gir, çabuk!</p>

  <p class="block4">- Bizler özgür insanlarız, dedi Neşeli Renupe gururla. Hem kutlamamız daha bitmedi!</p>

  <p class="block4">Kadın yontucuyu tokatladı, Renupe'nin karşılık veremeyeceğinden emin halde kocasının ensesinden yakaladı, sürükleyerek eve götürmeye başladı. Öylesine sert yapışmıştı ki adamın ensesine, Pay çığlık atmaktan alamadı kendini. Paneb bir kahkaha patlatü, bir türkü tutturup yeni bir testi şarabı kafasına dikti, Firuze'nin evinin önüne gelince çivilenmiş gibi durdu.</p>

  <p class="block4">Aklına eğlenceli bir fikir gelmişti. Becerisini göstererek köyün hayranlığını kazanacaktı.</p>

  <p class="block4">Güzel Firuze sabahın erken saatinde kapısını açtığında Paneb'in sokağın ortasında uyuyakalmadan önce çizdiği portresine hayran hayran bakan köy halkıyla burun buruna geldi. Firuze'yi çırılçıplak, lavta çalarken çizmişti. Üzerindeki tek giysi, genç kadının hatlarının kusursuzluğunu daha da ortaya çıkarmaktan başka bir şeye yaramayan inci kemerdi.</p>

  <p class="block4">Her kafadan bir yorum çıktı, hiçbiri de övgü dolu değildi. Güçlü Naht utanç verici eserin bir bölümünü silmeye başlamıştı bile; Paneb'in fazla gözü pek bir yüreği, alev dolu bir ağzı olduğu söyleniyordu.</p>

  <p class="block4">- Böylesi bir duruma düşmek için nasıl bir günaha cüret etti, haberiniz var mı? diye bağırdı bir rahibe. Ölülere ayrılmış armağan masalarından şarap çaldı!</p>

  <p class="block4">- Saçma yalanlardan vazgeçin, diye araya girdi Firuze. Paneb'in içtiği şarapların hepsi benim mahzenimden çıktı.</p>

  <p class="block4">Yaptığı resimden dolayı kızması gereken tek kişi varsa o da benim. Ben de kızmadım. Çocuğunun doğumunu kutlamak suç mu sayılıyor artık?</p>

  <p class="block4">- Böyle kutlamak, evet, sayılıyor, diye bağırdı Pişkin Somun Pay'ın karısı. Bugüne kadar huzur içinde yaşadı bu köy, bundan sonra bu Paneb gürültücüsüne izin vermeyeceğiz!</p>

  <p class="block4">- Sen hiç genç olmadın mı? diye sordu Firuze.</p>

  <p class="block4">- Oldum ama hiç aklımı kaçıracak kadar sarhoş olmadım, bununla da övünüyorum! Bu serseriye hoşgörülü davranmamak gerek.</p>

  <p class="block4">Kurtarıcı Şed göründü. Her zamanki gibi sinekkaydı tıraş olmuş, kokular sürünmüştü.</p>

  <p class="block4">- Yardımcım olduğunu, onu çok işlerin beklediğini unutmayın. Bana kalırsa en doğrusu bu olayı unutmak olacak.</p>

  <p class="block4">Köylüler arasında ateşli bir tartışma çıktı. Karar kendiliğinden çıktı; kararı gür sesiyle Halat Kasa açıkladı:</p>

  <p class="block4">- Ustabaşını çağıralım. Bu sorunu o halletsin. Sabahın erken saatlerine kadar Merneptah'ın mezarının planı üzerinde çalışan Suskun Nefer uyanmış, gürültüyü duyarak yaklaşmıştı zaten.</p>

  <p class="block4">Çelişkili anlatılarla karşılanan ustabaşı, karar vermekte zorlandı. Firuze'nin kısa ve ayrıntılı açıklaması olanları anlamasına yardımcı oldu.</p>

  <p class="block4">- Dağılm, dedi çevresindekilere. Beni Paneb'le yalnız bırakın.</p>

  <p class="block4">Pişkin Somun Pay'ın karısı Suskun'un yüzündeki öfkeyi görünce, gürültücünün başının belaya gireceğini anladı.</p>

  <p class="block4">Ustabaşı pişmiş topraktan tası testiye daldırıp doldurdu, çevresindeki gürültüye rağmen horlamayı kesmeyen Paneb'in yüzünü yıkadı.</p>

  <p class="block4">Cesur hemen toparlandı, ayağa fırlayıp kendini korumaya hazırlandı.</p>

  <p class="block4">- Kim buna cüret etti?</p>

  <p class="block4">- Ustabaşın Paneb. İtaat ve saygı göstermen gereken adam.</p>
</body>
</html>
