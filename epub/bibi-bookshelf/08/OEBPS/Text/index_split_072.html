<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_76">Yetmiş altıncı bölüm</h1>

  <p class="block4">Ustabaşı, önünde toplanmış köy halkına saraydan Hakikat Meydanı'na gönderilen resmî belgedeki geleneksel cümleleri okudu:</p>

  <p class="block4">- Firavun'un ruhu, güneş dairesiyle birleşmek, efendisine karışmak ve yaradana kavuşmak için göğe yükseldi. Bundan böyle Merneptah ışıklar ülkesinde sadece ses olarak yaşayacak. Tüm ülke yaşayanların tahtına çıkacak yeni Horus'u beklerken güneş yeniden parlasın.</p>

  <p class="block4">Hepsinin yüzü ciddiydi, hiçbiri akıllarından çıkmak bilmeyen o yakıcı soruyu sormaya cesaret edemiyordu. Paneb dışında, hiçbiri.</p>

  <p class="block4">- Bizim kaderimize düşen ne?</p>

  <p class="block4">- Hakikat Meydanı sadece firavuna bağlı, dedi Kenhir.</p>

  <p class="block4">- Merneptah'ın yerine kim geçecek?</p>

  <p class="block4">- Muhtemelen oğlu Seti.</p>

  <p class="block4">Böylesine ürkütücü bir ada sahip yeni kral, Seth'in gücüne hakim olabilecek mi?</p>

  <p class="block4">- Eğer tahta o geçerse, diye atıldı Somurtkan Karo. Korkunç bir dönem olacak, en kötüsüne hazırlanmamız gerek.</p>

  <p class="block4">- Neden bu kadar kötümsersin? diye sordu Kararlı Gau.</p>

  <p class="block4">- Çünkü kimse Büyük Ramses'in babasının, Seti'nin adını alamaz! Ondan önce hiçbir kral bu adı taşımaya cesaret edememişti. Kimsenin onu taklit etmeye yeltenmemesi gerekirdi.</p>

  <p class="block4">- Prens Amenmes'in de gözünün yüksekte olduğuna dair söylentiler yok mu? diye araya girdi Güçlü Naht.</p>

  <p class="block4">- Kendinizi harap etmeyi bırakın, dedi Pişkin Somun Pay. Ne olursa olsun, bir firavun tahta oturacak, bizden milyon yıllık tapmağını yapmamızı, Krallar Vadisi'nde ebedî istirahatgâhını kazmamızı isteyecek.</p>

  <p class="block4">- Bir iç savaş çıkmadığı sürece, dedi Paneb. Sözleri karışıklık yarattı. İç savaş... İşte şimdi yeniden umutlanmaya başlamıştı hain! Merneptah'ın yüzünden düşleri yıkılmıştı, oysa köy dışında biriktirdiği servetten olabildiğince çabuk yararlanmak istiyordu; silik olacağı söylenen o kral Mısır'ı işgalden kurtarmış, Hakikat Meydanı'nı da sonuna dek desteklemişti. II. Seti aynı yolu izleyecek miydi, yoksa ona ağır gelecek görevlerinin altında sendeleyecek miydi? Özellikle de öz oğlu Amenmes'in ona başkaldırdığı sırada? Şiddetli çatışmalar çıkarsa Hakikat Meydanı'nın gücü azalacak, görkemini kaybedecekti mutlaka. Güvenlik gücü azalacak bu da hainin çalışmasını kolaylaştıracaktı. Işık Taşı'nı ancak köyü düzenle ve inceden inceye arayarak bulabilecek, kendini ele vermemek için çok sıkı önlemler almak zorunda kalacaktı.</p>

  <p class="block4">- Yeni bir emre kadar, Şef Sobek ile polislerinin koruması altındayız, o nedenle de endişe edilecek bir şey yok, dedi ustabaşı. Mezar kâtibiyle birlikte General Mehi'yi ziyaret edip daha fazla bilgi almaya çalışacağız, biz dönmeden köyden ayrılmayın.</p>

  <p class="block4">- Ya dönmezseniz? diye sordu Paneb. Burun Fened'in tepkisi sert oldu.</p>

  <p class="block4">- Böyle bir şeyi nasıl düşünürsün?</p>

  <p class="block4">- Eğer rakip gruplar çatışmaya başlarsa Hakikat Meydanı'nın çevresinin güvenliğinden bile şüphe etmeliyiz.</p>

  <p class="block4">- Eğer dönmezsek köyü bilge kadın yönetecek, dedi ustabaşı.</p>

  <p class="block4">Rüzgâr azalmaya, görüş mesafesi artmaya yüz tutmuştu, Teb'in batı yakası da sakin görünüyordu. Köylüler yavaş yavaş tarlalarına gitmeye başlıyor, hayvanları da ahırlarından çıkarıyorlardı. Ev kadınları, bütün önlemlere rağmen en ücra köşelere kadar sinmiş kumlan temizlemek için her yeri süpürmeye girişti. Merkezî yönetim yapılarının çevrelediği geniş avlu, birçok asker tarafından temizlenmekteydi.</p>

  <p class="block4">Subaylardan biri, iki konuğun yolunu kesti.</p>

  <p class="block4">- Nereye gidiyorsunuz?</p>

  <p class="block4">- Mehi'yi görmeye, diye cevap verdi Kenhir.</p>

  <p class="block4">- Ne hakla?</p>

  <p class="block4">- Mezar kâtibi hakkıyla.</p>

  <p class="block4">- Bağışlayın beni... General burada değil.</p>

  <p class="block4">- Nerede?</p>

  <p class="block4">- Bağışlayın... ama nereye gittiğini sivillere söyleyemem.</p>

  <p class="block4">- Hakikat Meydanı'yla ilgili bir talimat aldınız mı?</p>

  <p class="block4">- Hayır.</p>

  <p class="block4">- General ne zaman döner?</p>

  <p class="block4">- Bilmiyorum.</p>

  <p class="block4">Kenhir ve Nefer kuşkuyla köye döndü. Prens Amenmes öfkeden sarhoş gibiydi.</p>

  <p class="block4">- Eğer yanlış anlamıyorsam General Mehi, beni Teb'in merkez kışlasındaki bu dairede tutsak ediyorsunuz!</p>

  <p class="block4">- Elbette hayır, Prens. Tasalandığım tek şey sizin güvenliğiniz.</p>

  <p class="block4">- Yine de istediğim yere gitmekte özgür değilim!</p>

  <p class="block4">- Böylesi kanşık bir dönemde kendinizi Teb ordusunun korumasına bırakmak çok daha iyi olmaz mı?</p>

  <p class="block4">- O ordunun başında başkente saldırmak istiyorum.</p>

  <p class="block4">- Rica ederim, biraz düşünün, Prens. Kuzey ile güney arasında bir savaş binlerce kişinin hayatına mal olur ve Mısır'ı öylesine güçsüzleşir ki ülkemiz düşmanlar için kolay lokma haline düşer.</p>

  <p class="block4">- Babam firavun ilan edildiği anda bir kukladan farksız olurum!</p>

  <p class="block4">- Per Ramessu'dan tek bir haber bile almadık, belki de Seti sizi hemen başkente çağırır.</p>

  <p class="block4">- Beni öldürmek için, mutlaka!</p>

  <p class="block4">- Neden babanıza böyle karanlık amaçlar yakıştırıyorsu<span id="id_GoBack">nuz?</span></p>

  <p class="block4">- Çünkü söz konusu olan iktidar, General Mehi!</p>

  <p class="block4">düşler gerçekleşecek, bazıları da sonsuza dek yok olacak. Oysa ben benimkilerin yok olmasına razı değilim... İsteseniz de istemeseniz de Seti ile aramızdaki çatışma kaçınılmaz. Ya babam iktidardan vazgeçer ya da ben onun krallığını reddedip burada, Teb'de taç giyerim. Herkes safını seçmek zorunda.</p>

  <p class="block4">- İradeniz karşısında eğiliyorum, Prens, ama Seti'nin kararları resmen bildirilene dek bu kışlada kalmanız için yalvarıyorum size.</p>

  <p class="block4">- Anlaştık General. Siz yine de birlikleri hazır tutun.</p>

  <p class="block4">Mehi çekildi. Olayların bu yönde gelişmesinden çok memnundu. Genç prensin babasına çabuk baş eğeceğinden korkmuştu; oysa tersi gerçekleşmiş, Merneptah'ın ölümü Amenmes'in hırsını öylesine artırmıştı ki, Mehi'nin müdahale edip prensi frenlemesi gerekmişti. Her ikisini de en iyi müttefikleri olduğuna inandırarak iki adamı birbirlerine karşı kışkırtmak için sadece beceri ve akıl gerekliydi. Aynı akşam Per Ramessu'ya son derecede ciddi bir mektup göndererek, Seti'ye oğlunun davranışının giderek tehlikeli olmaya başladığını bildirecekti. Generalin devletin sadık bir hizmetkârı olarak, ülkenin barışından ve refahından başka kaygısı yoktu.</p>

  <p class="block4">Kavganın sonucu ne olursa olsun, elindeki silahlar sayesinde bu kapışmadan kazançlı çıkacaktı. Ve yağmalayacağı mağlupların en ön sırasında da Hakikat Meydanı olacaktı.</p>

  <p class="block4">- Ne demek kurutulmuş balık yok? diye bağırdı Güçlü Naht. Emin misin?</p>

  <p class="block4">- Eğer inanmıyorsan git kendi gözlerinle bir bak dedi karısı!</p>

  <p class="block4">Yontucu kararlı adımlarla köyün ana girişine yöneldi, birçok ev kadınının orada toplanmış olduğunu gördü.</p>

  <p class="block4">- Balıkçılar balık getirmedi mi? diye sordu Naht.</p>

  <p class="block4">- Ne balıkçılar ne de kasaplar, dedi Fened'in eski karısı. Naht doğruca mezar kâtibine gitti. Ustabaşının, Paneb'in ve diğer zanaatkarların toplandığını ve suçlamaların şiddetinin giderek arttığını gördü.</p>

  <p class="block4">- Yeter! diye homurdandı Kenhir. Yakınmalarınız bir yere götürmüyor bizi.</p>

  <p class="block4">- Bize doğruyu söyleyin, diye ısrar etti Paneb.</p>

  <p class="block4">- Yiyecek sevkıyatımız kesildi, dedi Mezar kâtibi ölümcül bir sesle. Yine de haftalarca yetecek erzak var elimizde.</p>

  <p class="block4">- Etkili bir girişimde bulunun! diye bağırdı Halat Kasa. Veziri ya da firavuna uyarmak gerek!</p>

  <p class="block4">- Hangi firavunu? diye alay etti Âlim Tuti. Bizi terk ettiler, işte size gerçek! Askerler birazdan gelip bizi buradan atacak, köyü işgal edecek!</p>

  <p class="block4">- Kimsenin buraya girmeye hakkı yok, diye hatırlattı Paneb.</p>

  <p class="block4">- Yoksa direnebileceğimizi mi düşünüyorsun?</p>

  <p class="block4">- Neden bu kadar kötümsersiniz? diye araya girdi Cömert Didya. Yönetimin düzeni bozuldu, bu açık. İyi de yeni firavunun bize düşman olması için bir neden var mı?</p>

  <p class="block4">- Boş konuşuyoruz, diye kestirip atü ustabaşı. Köyde çoktan yapılmış olması gerekip de gecikmiş çok iş var.</p>

  <p class="block4">Nefer sunaklardaki, mezarlardaki ve evlerdeki işleri dağıttı. Kaldıkları yeri güzelleştirmek zanaatkarların güvenliklerini, endişelerini unutturdu. Tehlike uzaklaşıyormuş gibi barış dolu günlerin türküleri söylenir oldu.</p>

  <p class="block4">Ustabaşı Işık Taşı'nın saklandığı yere bakıyordu. Bu taş, kuşaklar boyu elden ele iletilerek eserin tamamlanmasına yardım etmişti; acaba mucize sona mı eriyordu?..</p>

  <p class="block4">Işık yanına geldi, tıpkı onun gibi, Işık da paha biçilemez bu hazineye bakmaya koyuldu.</p>

  <p class="block4">- Bilge kadınla konuşmaya ihtiyacım var, dedi Nefer.</p>

  <p class="block4">- Görevinden ayrılmak istiyorsun, öyle değil mi?</p>

  <p class="block4">- Ne korkaklıktan ne de fırtınayı göğüslemenin güçlüğünden, sadece görevimi tamamladığımı düşündüğüm için. Sol ekip önderi yerimi almak için gerekli tüm niteliklere sahip.</p>

  <p class="block4">- Biri dışında hepsine; iyi bir yönetici değil ve bu yüzden hiçbir zaman iyi bir ustabaşı olamaz. Önümüzde karanlık dönemler var, köyü korumak, kurtarılması gerekeni kurtarmak için iyi zanaatkar olmak yetmez. Ne tanrılar ne de lonca, seçimi sana bırakmaz Nefer. Söylediklerini unut ve seçildiğin görevi yerine getirmeye devam et.</p>

  <p class="block4">Işık gözlerini zirveye kaldırdı.</p>

  <p class="block4">- Zirvenin gücü her gün artan çağnsım duymuyor musun? Göğü dolduran onun sesi, cömertliğinin sının yok. Sözlerini dinle Suskun ve işe koyul.</p>

  <p class="block4">Ustabaşı kansına tutkuyla sarıldı. Belki de aşk karanlıkları yenmesini ve Işık Taşı'm korumasım sağlayabilirdi.</p>

  <p class="softbreak"></p>

  <p class="block1">-------o-------</p>

  <p class="softbreak"></p>

  <p class="block4">Hakikat Meydanı'nın zanaatkarları Büyük Ramses'in ölümünden beri büyük bir tedirginlik içindedir. Köy, "bilge kadın" olarak anılan Işık'ın tüm çabalarına rağmen tehlike altındadır. Suskun Nefer, yolsuzluk ve zorbalıkla suçlanmaktadır. Ayrıca İki Ülke'nin başkenti Per Ramessu'da dönen dolaplar iktidarı zayıflatmakta, saray tarafından yapılan yiyecek ikmalinin kesintiye uğraması, zanaatkarların aletlerine düzenlenen sabotajlar, maden rezervlerinin gitgide azalması ve sınırlarda toplanan düşman orduların güç birliğine gitmesi köyü adım adım uçurumun eşiğine sürüklemektedir.</p>

  <p class="block4">Christian Jacq bu sürükleyici romanda, günümüzden binlerce yıl önce Mısır'da gerçekleşen komplolar, hırsızlıklar, cinayetler ve suiistimallerle baş etmek zorunda kalan kahramanların macerasını anlatıyor.</p>

  <p class="block4">Daha önce yayınevimiz tarafından yayımlanan Mısır Yargıcı üçlemesinin de yazarı olan Christian Jacq, bu kez yeni bir diziyle okurlarının karşısında. Işık Tası dizisinin ilk kitabı Suskun Nefer'den sonra yayımlanan Bilge Kadın'ı, Cesur Paneb ve Hakikat Meydanı izleyecek.</p>

  <p class="whitespace2"></p>

  <p class="block4">Christian Jacq (Işık Taşı) Cilt2 Bilge Kadın</p>
</body>
</html>
