<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_50">Ellinci bölüm</h1>

  <p class="block4">Mezar kâtibi, çalışma odasına iki ekip önderi ile bilge kadını çağırmıştı. Dinlenme süresi bitiyordu, kararlar almak gerekecekti.</p>

  <p class="block4">- Sol ekip ustabaşının hazırladığı, kralın da onayladığı çizim doğrultusunda, milyon yıllık tapınağın yapımına başlayacak. Bir itirazın var mı, Hay?</p>

  <p class="block4">- Hiçbir itirazım yok.</p>

  <p class="block4">- Şantiye kapalı olacak ve polis tarafindan korunacak. En ufak bir olayda Şef Sobek'i uyar.</p>

  <p class="block4">Sol ekibin önderi, başıyla onayladı.</p>

  <p class="block4">- Sizlerle görüşmek istediğim diğer iki nokta, çok daha duyarlı: Krallar Vadisi'ndeki çalışmaları yeniden başlatmak ve bulduğumuzu Sobek'e de anlatmak konusunda ne düşünüyorsunuz?</p>

  <p class="block4">- Kral mezarını kazmak çok önemli, diye kestirip atü Nefer. Tehlikesi ne olursa olsun ben devam edeceğim.</p>

  <p class="block4">- Öyleyse aramızda bir hain olduğunu Sobek'e söyleyelim.</p>

  <p class="block4">- Ben buna karşıyım, dedi sertçe sol ekip önderi. Bunlar bizim sorunlarımız, bizden başka kimseyi ilgilendirmez.</p>

  <p class="block4">-Tepkini anlıyorum, dedi Işık. Ama Sobek düşmanımız değil. Köyü seviyor, huzur istiyor, yardımına da ihtiyacımız var.</p>

  <p class="block4">- Bizim için, ne utanç! Böylesi, loncanın bütünlüğünü bozmaz mı?</p>

  <p class="block4">- Bütünlüğü bozmaya çalışan, yeminini çiğneyen o sefil. Bu utancı dikkatsizliğimize borçluyuz.</p>

  <p class="block4">- Bir koşulum var, dedi Hay. Sobek öğrendiklerini bir sır olarak saklasın.</p>

  <p class="block4">5. Tabya'nın tek rahat koltuğuna kurulmuş Kenhir'in karşısındaki hasıra oturmuş Sobek gergindi.</p>

  <p class="block4">- Anlattıklarınız beni şaşırtmadı, dedi sonunda mezar kâtibine. On yıldan beri adamlarımdan birinin katilini arıyorum, o katilin köyde saklandığına da eminim. Bundan daha iyi bir sığmak olabilir miydi? O gölge yutucusu şimdi de size zarar vermeye loncanın içini oymaya çalışıyor. Gerçeği kabul edin, Kenhir. Uzun zaman önce hazırlanmış bir komployla karşı karşıyayız. Hakikat Meydanı'nda soruşturma yapma yetkisine sahip olmadığıma göre bu görev size düşüyor... O gölge yutucusu daha önce de cinayet işledi, güvenliğinin ve kimliğinin tehlikeye düştüğünü anlarsa yeni bir cinayet işlemekten çekinmeyecektir.</p>

  <p class="block4">- Ya sen, sen ne yapmayı düşünüyorsun?</p>

  <p class="block4">- Adamımızın dışarıdaki suç ortaklarıyla temas etmesi gerekecek, sonunda da bir hata yapması kaçınılmaz.</p>

  <p class="block4">- Şimdiye kadar olmadı bu dediğin.</p>

  <p class="block4">- Biliyorum, Kenhir, biliyorum... Yakalanmaz olduğuna yemin edilebilir, uykularımı kaçıran da bu ya. Ama tek umudum bu.</p>

  <p class="block4">- Kimseye bir şey anlatmayacağına yemin etmen gerek.</p>

  <p class="block4">- Üstlerim için rapor yazmak zorundayım, bir de...</p>

  <p class="block4">- Senin üstlerin firavun, vezir ve benim. Seni ben korurum, Sobek. Eğer gerekirse, firavuna bile açıklarım olanları. Ama başka polislerin köyde ne olup bittiğini öğrenmeleri söz konusu bile olamaz. Biz sadece sana güveniyoruz. Nübyeli duygulanmıştı.</p>

  <p class="block4">- Firavun adma, susacağıma yemin ederim. Yaklaşanlar vardı.</p>

  <p class="block4">Merneptah'ın mezarım korumakla görevli polis memuru Tuşa emindi; yaklaşan biri vardı. Çıplak ayaklar kumun üzerinde neredeyse hiç ses çıkarmıyordu, ama tehlikenin farkına varacak kadar hassastı Nübyelinin kulakları. Tuşa hançerini kılıfından çıkardı, saldırgana öldürücü darbeyi vurmak için kayaya yapıştı.</p>

  <p class="block4">Şantiyeye ilk gelen Paneb, nöbetçiyi göremeyince şaşırdı.</p>

  <p class="block4">Sobek'in adamlarının ne denli ciddi olduklarını bildiğinden, tek bir sonuç vardı kafasında; Tuşa ortadan kaldırılmıştı.</p>

  <p class="block4">Eğer saldırgan hâlâ çevredeyse, kaçmasına izin vermeyecekti Paneb. Öteki Paneb'in yaklaştığını duymuşsa, mezarın girişinin yakınında, duvara yapışmış halde bekliyor olmalıydı.</p>

  <p class="block4">Oradaydı öteki, hissediyordu. Korkusunu ve öldürme arzusunu da hissediyordu. Paneb mezarın kapısından içeri atıldı, yere düşüp yuvarlanmaya başladı. Şaşkın Nübyeli hançerini boşluğa salladı. Genç dev hem bacaklarına bir çelme takmış, hem de bileğine silahını düşürtecek kadar şiddetli vurmuştu.</p>

  <p class="block4">- Ama... sen polissin?</p>

  <p class="block4">- Sen de ekiptensin!</p>

  <p class="block4">- İşini iyi yapıyorsun, dostum!</p>

  <p class="block4">- Eğer sen meslek değiştirmeyi düşünüyorsan, Sobek seni hemen işe alır.</p>

  <p class="block4">- İşte buna şaşarım.</p>

  <p class="block4">Ustabaşı ile diğer zanaatkarlar mezarın ağzma vardı. Nübyeli ve Paneb de yerden kalktı.</p>

  <p class="block4">- Neler oldu? diye sordu Nefer.</p>

  <p class="block4">- Güvenlik önlemlerini sınamak için bir tatbikat, dedi Paneb. Tuşa sayesinde, mezar güvende.</p>

  <p class="block4">Kenhir kayaya kazılmış gölge koltuğuna yerleşti ve malzeme dağıtımını denetledi. Sağ ekip üyeleri ustabaşının gözetimi altında kazmaya devam edecekti. İnce bakır kalemler alan Kurtarıcı Şed ile Paneb'in dışında.</p>

  <p class="block4">- Bizim için hassas çalışma şimdi başlıyor, diye açıkladı Şed. Açılan bölümde, olabildiğince düz bir duvar hazırlayacağız. Kusursuz bir destek olmasa, resim neye benzerdi?</p>

  <p class="block4">Paneb boynundaki muskaya dokundu.</p>

  <p class="block4">- Değiştin, dedi Kurtarıcı. Hep aynı öfke, ama çok daha fazla güç.</p>

  <p class="block4">- Gözlerimi açtın, Şed. Sana nasıl teşekkür edeceğim?</p>

  <p class="block4">- Benden daha iyi bir ressam olarak. Ötekiler emirlerimi yerine getirecek; sendense daha fazlasını bekleyeceğim.</p>

  <p class="block4">- Sana önereceğim yüzlerce eskiz var.</p>

  <p class="block4">- Bir kral mezarının gerektirdiği betimlemeye bağlı kalarak daha yaratıcı olman için, herhalde hiçbirini kabul etmeyeceğim. Betimlemeye sadık kalırsan sanatımızın sırlarından hiçbiri senin için erişilmez olmayacak.</p>

  <p class="block4">Geçitte geçirdikleri gece boyunca yıldızlar ile ayı izlemişti Paneb. Enerji dolu göz muskası tüm yorgunluğunu siliyordu, eline kısa saplı bir keser aldı ve heyecanla kayanın üzerindeki son çıkıntılara girişti, taşın yüzünü cilalamak için çakıl taşlan kullanacaktı daha sonra. Kireç uzmanıydı o, ince alçı ve şeffaf tutkal karışımı bir destek katı sürerdi. Sonra, sonra her resmin yerini alması, görüntünün bütünlüğüyle ahenk içinde yaşaması için duvarı kafeslere bölmek, ressamların işiydi.</p>

  <p class="block4">Yontucular anıtsal kapının üzerindeki taşı tamamlamak üzereydi. Taşta, firavunun ruhunun dirilişi anlamında, İsis ve Neftis'in koruyuculuğunda güneşin yeniden canlanmasını temsil eden göz alıcı renklerde bir böcek ile bir koç görünüyordu. Kurtarıcı Şed yardımcısına duvarları süsleyecek temaları açıklarken, mezar yavaş yavaş tamamlanıyordu.</p>

  <p class="block4">Serketa kırmızı saçaklı yeşil elbisesini çıkardı, hesaplı bir yavaşlıkla bir başkasını, göğüslerini açıkta bırakan sarıyı giydi.</p>

  <p class="block4">- Güzel miyim, tatlı aşkım?</p>

  <p class="block4">- Harika, dedi Mehi. Zorlu bir gün geçirmiş, içten gelen rüşvetçilik dürtüsü sayesinde yeni insanlar bağlamıştı kendine. Gerek Teb'in batı yakasmda gerekse doğu yakasmda çalışkanlığını ve kusursuz yöneticiliğini örnek gösteren ateşli taraftarlar kazanıyordu. Sevgili eşi de şölenler sırasmda bölgenin ileri gelenlerini tavlıyor, varlıklı ve güçlü çifte hayran yöneticileri Mehi'nin yanına çekiyordu.</p>

  <p class="block4">Böylece, güney yakasının etkili insanlarından hiçbirini dışarıda bırakmayacak ağını sabırla örüyordu Mehi. Tüm ülkeye girişmeden önce, daha uygun bir deneme alanı bulunabilir miydi?</p>

  <p class="block4">Mehi'ye bir ziyaretçisinin geldiğini bildirecek uşak ne yapacağını bilemiyordu. İmrendirici hareketlerle yeniden soyunmaya başlayan Serketa'yı görmemek için önüne eğmişti başını.</p>

  <p class="block4">- Başkentten gelen bir subay sizinle görüşmek istiyor.</p>

  <p class="block4">- Kabul salonuna al, içecek bir şeyler sun. Serketa kocasına süründü.</p>

  <p class="block4">- Perdenin arkasına saklanıp, konuşmanızı dinleyebilir miyim?</p>

  <p class="block4">- İyi olur.</p>

  <p class="block4">- Bu askerden de kurtulmamız gerekmez mi?</p>

  <p class="block4">- Belki. Ama daha çok erken.</p>

  <p class="block4">Yeni bir cinayet olasılığı Serketa'yı öylesine tahrik etti ki, heyecanını Mehi'ye belli etmekten alamadı kendini. Kabul salonundaki subay biraz daha sabredecekti.</p>

  <p class="block4">- Ne haberler? diye sordu general.</p>

  <p class="block4">- Merneptah ülkeyi çelik pençeyle yönetiyor, diye cevap verdi subay. Bir taraftan da sağlığının çok iyi olmadığı söylentileri dolaşıyor.</p>

  <p class="block4">- Yerini alacaklar içinde kimin yolu daha açık görünüyor?</p>

  <p class="block4">- Oğlu Sethi, ama daha önemli haberler de var; kışlalardaki hareketlilik gün geçtikçe artıyor. Firavun, Per Ramessu ve Memfis silahçılarından önemli sayıda kılıç, mızrak ve kalkan istemiş.</p>

  <p class="block4">- Manevra mı varmış?</p>

  <p class="block4">- En akla yakın geleni bu. Suriye ve Filistin'de yapılacak bir güç gösterisi, ayaklanma heveslerini söndürür. Kabile reisleri Merneptah'ın Ramses'ten çok daha güçsüz olduğunu sanıp ciddi ayaklanmalar çıkartabilir.</p>

  <p class="block4">- İnandırıcı belirtiler gördün mü?</p>

  <p class="block4">- Söylediğimin ötesinde bir şey bilmiyorum, General. Bana kalırsa durumu daha iyi değerlendirebilmek için Per Ramessu'ya gitmelisiniz. Teb'de tek basma kalmak size göre değil, özellikle de ününüzün yayılıp firavuna yakın görevlilerin sizinle tanışmak için can attığı bir sırada.</p>

  <p class="block4">Subay haklı olmasına haklıydı da, böylesi bir yolculuğa çıkabilmek için çok geçerli bir neden gerekiyordu. Bu nedeni de Hakikat Meydanı sunacaktı Mehi'ye.</p>
</body>
</html>
