<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_45">Kırk beşinci bölüm</h1>

  <p class="block4">Ustabaşı ellerindeki aletleri kullanarak Merneptah'ın mezarını kazmaya devam etmeye kararlıydı. Durumu ekipteki arkadaşlarına da anlatmıştı ama, Paneb'in girişimi olmasa Kararlı Gau ile Burun Fened'in umutsuzluğu çalışmaları önemli ölçüde yavaşlatacaktı kuşkusuz. Neyse ki eski hızıyla devam etti kazı çalışması. Yedi hafta sonra umutlar tükenmişti. İki gün dinlenmek üzere geçitten köye doğru inerlerken, ekipteki herkes Krallar Vadisi'ni bir daha görüp görmeyeceğini düşünüyordu.</p>

  <p class="block4">- Eskimiş aletlerle iyi iş çıkarmak mümkün değil, diye sızlandı Somurtkan Karo.</p>

  <p class="block4">- Endişelenme, ustabaşı buna izin vermeyecek, dedi Güçlü Naht. Başka bir deyişle çalışmalara ara verilecek.</p>

  <p class="block4">- Bu hoşuma gitmiyor, dedi Burun Fened. Er ya da geç işe yeniden başlarız, ama şimdiki hızımıza erişmemiz güç görünüyor. Böylesi bir olay iyiye alamet değil... Havada olumsuz bir büyü var.</p>

  <p class="block4">- Eğer bakır elimize geçmezse, bunun ardında daha ciddi bir neden olmalı, dedi Kararlı Gau usulca. Bakır yoksa alet yok, alet yoksa iş de yok... Ya yöneticiler köyü kapatmaya karar verdilerse?</p>

  <p class="block4">- Endişelenmeyin, dedi Paneb. Her şey yoluna girecek.</p>

  <p class="block4">- Nasıl böyle emin olabiliyorsun? diye sordu Pişkin Somun Pay.</p>

  <p class="block4">- Başka türlüsü imkânsız da ondan. Firavun köye geldi, sadece tek bir söz söyledi.</p>

  <p class="block4">- Çok safsın, dedi Halat Kasa. Eğer sarayında karışıklık çıkarsa, Merneptah sadece iktidarını korumayı düşünür, bizleri unutur.</p>

  <p class="block4">- Sen de firavunun kendine ebedî bir ev ısmarladığını unutuyorsun. Tartışma yol boyunca sürdü.</p>

  <p class="block4">Köye yaklaşırken, onları ilk Paneb gördü.</p>

  <p class="block4">- Bakın, eşekler!</p>

  <p class="block4">- Kendini kandırma, diye araya girdi Cömert Didya. Belki de sadece basit bir yiyecek kervanıdır.</p>

  <p class="block4">-Akşamın bu saatinde şaşardım doğrusu! Genç dev yokuşu koşarak indi, sırtında ağır bir sandık taşıyan Demirci Obed'i deviriyordu neredeyse.</p>

  <p class="block4">- Bakır mı?</p>

  <p class="block4">- Yüzlerce kalem yapacak kadar var, inan bana! Vakit geçirmeden başlıyorum işe. General Mehi tevazuyla arkada, demirci yardımcılarının yükünü indirdiği son eşeğin de gerisinde duruyordu. Mezar kâtibi ile ustabaşı yanına geldi.</p>

  <p class="block4">- Değerli yardımlarınız için teşekkürler, dedi Kenhir. Bakır tam zamanında geldi.</p>

  <p class="block4">- Size güzel bir haberim var: bu bakır beklediğinizden çok daha fazla. Önünüzde büyük şantiyeler olduğunu, Hakikat Meydanı'nın hiçbir zaman malzeme sıkınüsı çekmemesi gerektiğini belirttim. Koptos'taki yetkililer ağırdan almaya çalıştılar, ama Per Ramessu'ya kadar uzanıp davranışları konusunda ayrıntılı bir rapor hazırlamakla korkuttum onları. Karşımdakiler şaka yapmadığımı anladı, sonra da çok daha anlayışlı davranmaya başladılar. Verilen zararın tazmin edilmesi gerektiğini belirttim, işte sonucu. Teşekkürleriniz beni duygulandırıyor, ama hepsi gereksiz. Ben sadece görevimi yaptım.</p>

  <p class="block4">- Vezire mektup yazıp bizim için yaptığınız girişimlerden söz edeceğim, dedi Kenhir. Firavun da öğrenecektir yaptıklarınızı. Kral mezarının tamamlanması için son derecede değerli bir katkı yaptığınızı bilin yeter.</p>

  <p class="block4">- Bu bana verilen onurların en parlağı olacak, dedi Mehi.</p>

  <p class="block4">Bununla övünecek kadar güçsüz olacağım kuşkusuz. Teslim belgesini incelemek ister misiniz?</p>

  <p class="block4">- İyi olur.</p>

  <p class="block4">Mehi belgeyi Kenhir'e uzatırken, tek bir kelime etmeden uzaklaştı Suskun Nefer. "Kötüye işaret" diye düşündü general. "Bu ustabaşı kâtipten de kuşkulu anlaşılan, ne düşündüğünü anlamak da çok güç. Onu kayıtsız şartsız bir müttefik olduğuma inandırmak için çok çalışmam gerekecek."</p>

  <p class="block4">- Postacı Uputi kralın mührünü taşıyan bir haber getirdi, dedi Güçlü Niyut Kenhir'e.</p>

  <p class="block4">- Daha önce de söyleyebilirdin bunu!</p>

  <p class="block4">- Daha yeni geldiniz, dedi genç kız. Mezar kâtibinden et-kilenmiyora benziyordu. Kenhir mührü sökerken homurdanıyordu. Belgeyi okudukça, hayret ile şaşkınlık arasında gidip geliyordu.</p>

  <p class="block4">- Nefer'e gidiyorum, dedi</p>

  <p class="block4">- Yemek hazırdı oysa, diye yakındı Niyut.</p>

  <p class="block4">- Dönüşüme kadar yemekleri sıcak tut. Hizmetçinin omuz silkmesini görmezden geldi Kenhir.</p>

  <p class="block4">Yorgunluğuna rağmen adımlarını açü, asasını da aynı hızla kullandı.</p>

  <p class="block4">Nefer'in evine geldiğinde, berikinin banyodan çıktığını gördü. Uzun bir muayene</p>

  <p class="block4">sırasından bitkin düşen Işık da birinci odadaki yatağa serilip kalmıştı.</p>

  <p class="block4">- Rahatsız ettiğim için özür dilerim, ama acil bir şey vardı: kraldan bir mesaj!</p>

  <p class="block4">- Oturun, dedi Nefer. Size içecek bir şeyler vereyim.</p>

  <p class="block4">- Haklısın, gırtlağım kupkuru... Ama böyle bir emri kim tahmin edebilirdi ki? Merneptah mezanndaki çalışmalar ne denli ilerlemiş olursa olsun, milyon yıllık tapınağının yapımına hemen başlanmasını buyuruyor, ama ne o ne de eşi işin başlangıcını kutsamak için başkentten aynlamayacaklarmış.</p>

  <p class="block4">- Öyleyse bu buyruğu nasıl yerine getireceğiz? diye sordu bilge kadın.</p>

  <p class="block4">- Dinî bir görev üstlendiğine göre, ustabaşı firavunu temsil edecek. Hathor rahibelerinin başı bilge kadın da kraliçenin adına hareket edecek.</p>

  <p class="block4">- İyi okudunuz mu? diye sordu Nefer.</p>

  <p class="block4">- Metinde anlaşılmayacak bir yer yok.</p>

  <p class="block4">- Gerekli tören malzemesi var mı elimizde?</p>

  <p class="block4">- En eski belgemiz. Kralın acelesi, tapınağın açıldıktan sonra üreteceği güce ihtiyacı olduğunu gösteriyor. Anlaşılan Ramses'in mirasını korumak için acımasız bir savaş vermesi gerekiyor.</p>

  <p class="block4">- Zaman kaybetmeden sol ekibin önderine haber verelim, dedi Nefer. Sonra da gerekli önlemleri alalım.</p>

  <p class="block4">Paneb yeni çıkan dişinin uyutmadığı oğlunu sallıyordu. Sütanne daha önce hiç böylesine hızlı bir gelişme, böylesine kararlı bir kişilik görmemişti; Aperti'yi sakinleştirmeyi sadece babası başanyordu.</p>

  <p class="block4">- Garip bir şeyler oluyor, dedi Lekesiz Uabet, Hathor Tapınağından döndüğünde. Bilge kadın hepimizi topladı, senin arkadaşların da küçük gruplar halinde tartışıyor.</p>

  <p class="block4">- Aperti sakinleşir sakinleşmez gidip bir bakarım. Kocasını Firuze'yle paylaşmak zorunda olsa da mutluydu</p>

  <p class="block4">Uabet. Paneb burada, evinde buluyordu rahatı. Firuze ona sırrını sadece kendinin bildiği bir duygu esrikliği veriyordu ve Uabet bununla mücadele etmekten çok önceleri vazgeçmişti. Paneb nerede sürterse sürtsün, sonunda Uabet'in her zaman zarif ve huzurlu tutmayı başardığı bu sıcak yuvaya dönecekti. Böylesi bir fedakârlığa hazır çok az kadın vardır kuşkusuz, ama Aperti gibi olağanüstü bir çocuk doğurtan o adamı seviyordu Uabet. Paneb'in yaşı ilerledikçe daha sakin ve daha mantıklı olmasını da beklemiyordu; gürültüsüz ve sakin sevgisiyle Paneb'in içindeki ateşin kocasını yakmasını engellemek Uabet'in görevi değil miydi?</p>

  <p class="block4">- Çok tuhaf bakışların var, dedi kocası.</p>

  <p class="block4">- Size bakıyordum, sana ve oğluna...</p>

  <p class="block4">- Güzel bir çocuk doğurdun Uabet, ama kolay kolay uyumuyor!</p>

  <p class="block4">- Yoksa senden güçlüsüne mi çattın?</p>

  <p class="block4">- Bunu daha sonra göreceğiz. Ah... sonunda başardım galiba.</p>

  <p class="block4">Yumurcak uyumuştu. Paneb, evden çıkmadan önce usulca anasının kollarına bıraktı çocuğu.</p>

  <p class="block4">Yolda giderken, Pişkin Somun Pay seslendi.</p>

  <p class="block4">- Şekerlememden uyandırdılar, dedi. Anlaşılan başımız dertteymiş, öyle mi?</p>

  <p class="block4">- Hiçbir fikrim yok.</p>

  <p class="block4">- Şu bakır konusu da kapandıktan sonra rahatlayacağımızı umuyordum.</p>

  <p class="block4">Sağ ekip zanaatkârlarının çoğu Nefer'in evinin önünde toplanmıştı; Güçlü Naht mutsuzluğunu gizlemeye gerek bile duymuyordu.</p>

  <p class="block4">- Söylenenler doğruysa, bir sürü soylu mezan kazmamız gerekecekmiş! Tatilimizi ne zaman yapacağız? Kral mezarı zaten yetiyor. Neden sol ekibi de çağırmazlar ki?</p>

  <p class="block4">- Sana bunları kim söyledi? diye sordu Halat Kasa. Naht düşündü.</p>

  <p class="block4">- Şey... Bilmiyorum... bir söylenti.</p>

  <p class="block4">- Bense bambaşka bir söylenti duydum, dedi Çakal Unes. Firavun yeni bir Amon tapınağı yaptırmak için içimizden bazılarını başkente çağınyormuş.</p>

  <p class="block4">- İşte bu imkânsız! diye kestirip attı Aslan Userhat. Ben Teb'de doğdum, Teb'de öleceğim.</p>

  <p class="block4">- Ben de senin gibi düşünüyorum, diye onayladı Cömert Didya. Kimse beni köyden ayrılmaya zorlayamaz.</p>

  <p class="block4">- Ustabaşmın söyleyeceklerini beklesek... diye önerdi Paneb. Sözlerinin haklılığı zanaatkarları şaşırttı.</p>

  <p class="block4">- Nerede olduğunu bilen yok, diye açıkladı Neşeli Renu-pe. Bu da işlerin yolunda olmadığını göstermiyor mu?</p>

  <p class="block4">- Sol ekip şefinin evindeymiş, dedi Somurtkan Karo. Bize kötü haberi vermeden önce ne söyleyeceklerini kararlaştırıyorlar.</p>

  <p class="block4">- İyi öyleyse, biz de oraya gideriz! dedi Paneb.</p>

  <p class="block4">Küçük topluluğun fazla uzağa gitmesi gerekmedi, yarı yolda Suskun Neferle karşılaştılar çünkü.</p>

  <p class="block4">- Her şeyi bilmek istiyoruz, dedi Halat Kasa, sinirli sinirli. Krallar Vadisi'ndeki inşaata ara verip bizleri başka yerlere mi göndermek istiyorlar?</p>

  <p class="block4">- Bilgeler söylentilere kulak verilmemesi gerektiğini öğütlemez mi?</p>

  <p class="block4">- Öyleyse, gerçek ne?</p>

  <p class="block4">- Firavun zaman kaybetmeden milyon yıllık tapmağına başlamamızı buyuruyor. Bu nedenle de iki ekip inşaat sahasında bir araya gelip şantiyenin başlangıcını kutlayacak. Sonra da mezardaki işimize döneceğiz.</p>

  <p class="block4">- Bu acele neden? diye sordu Tuti. Yoksa sarayda karışıklık mı var?</p>

  <p class="block4">- Her firavun gibi, Merneptah'ın da bu tapınağın yaratacağı enerjiye ihtiyacı var, tapınağı yapmak da bize düşer.</p>

  <p class="block4">- Firavun Teb'e gelecek mi?</p>

  <p class="block4">- Ben ve bilge kadın kraliyet çiftini temsille görevlendirildik.</p>
</body>
</html>
