<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Rick Riordan - 1 - Şimşek Hırsızı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main1">
  <p class="heading4"><span class="sgc"><br class="calibre" /></span></p>

  <h3 class="heading4"><span style="font-family: Book_avs_space_Antiqua; font-size: 16px; text-indent: 24px;">22. Kehanet Gerçekleşiyor</span><br /></h3>

  <p class="heading4"><span class="sgc"><br class="calibre" /></span></p>

  <p class="heading4"><span class="sgc">Bizler, Luke'tan beri, Melez Kampı'na canlı dönen ilk kahramanlardık. Bu yüzden, herkes bize sanki bir yarışma programında ödül kazanmışız gibi davranıyordu. Kampın geleneklerine uygun bir biçimde, başımıza defne çelenkleri takarak, şerefimize verilen enfes ziyafete katıldık. Sonra, havai fişeklerin atıldığı bir tören alayının başını çekerek yokluğumuzda bizim için kulübelerimiz tarafından yapılan kefenleri yaktık.</span></p>

  <p class="heading4"><span class="sgc">Annabeth'in kefeni çok güzeldi. Kefen, üzerine baykuş resimleri işlenmiş gri renkli ipekli bir kumaştan yapılmıştı. Annabeth'e bunu kullanmaya fırsatı olmadığı için yazık olduğunu söyledim. Bana bir yumruk atıp sesimi kesmemi söyledi.</span></p>

  <p class="heading4"><span class="sgc">Poseidon'un oğlu olarak kulübemi başka kimseyle paylaşmak zorunda değildim, o yüzden kefenimi Ares'in kulübesi hazırlamaya gönüllü olmuştu. Eski püskü bir çarşaf parçasını alıp kenarlarına gözleri çarpı işareti olan gülen</span><span class="Apple-style-span1">yüzler çizmişlerdi. Tam ortasına da kocaman harflerle EZİK yazmışlardı.</span></p>

  <p class="heading4"><span class="sgc">Bunu yakmak o kadar keyifliydi ki, anlatamam.</span></p>

  <p class="heading4"><span class="sgc">Apollon'un kulübesi şarkılar söyleyip bisküviler ikram</span><span class="Apple-style-span1">ediyordu. Bu arada etrafım, eski Hermes kulübesinden tanıdığım arkadaşlarımla sarılmıştı. Annabeth'in Atina'dan arkadaşları ve Kıvırcık'ın, Toynaklı İhtiyar Heyeti'nden aldığı araştırma ruhsatını hayranlıkla seyreden satir dostları vardı. Konsey, Kıvırcık'ın görevdeki başarısını "Hazımsızlık yaratacak kadar başarılı. Dana önceden karşılaşmadığımız türden bir başarı," diyerek tebrik etmişti.</span></p>

  <p class="heading4"><span class="sgc">Tek eğlenmeyenler, Clarisse ve kulübesiydi. Zehir zemberek bakışları, babalarını yendiğim için beni asla affetmeyeceklerini anlatıyordu.</span></p>

  <p class="heading4"><span class="sgc">Hiç de umurumda değildi.</span></p>

  <p class="heading4"><span class="sgc">Dionisos'un hoş geldin konuşması bile keyfimi kaçıramadı. "Evet, evet, küçük fare ölmedi. Şimdi ukala ukala gezinecek etrafta. Ne yapalım artık. Diğer haberlere gelince, bu cumartesi kano yarışları düzenlenmeyecek..."</span></p>

  <p class="heading4"><span class="sgc">Üç numaralı kulübeye girdiğimde artık kendimi o kadar da yalnız hissetmediğimi fark ettim. Gündüzleri arkadaşlarımla beraber eğitimimize devam ediyorduk. Geceleri de yatağımda uzanıp babamın denizde olduğunu bilerek dalgaların sesini dinliyordum. Belki hâlâ benden çok emin değildi, doğmamı da istememişti ama bunlara rağmen beni izlediğini biliyordum. Zaten şu ana kadar da onu utandıracak bir şey yapmamıştım, tam aksine benimle gurur duyuyordu.</span></p>

  <p class="heading4"><span class="sgc">Anneme gelince, artık yeni bir hayata başlayabilirdi. Kampa geri döndükten bir hafta sonra, annemden bir mektup geldi. Gabe'in gizemli bir şekilde çekip gittiğini, hatta sırra kadem bastığını yazmıştı. Polise haber vermiş, ancak</span><span class="Apple-style-span1">annemin içinde Gabe'in asla bulunamayacağına dair eğlenceli bir his varmış.</span></p>

  <p class="heading4"><span class="sgc">Ha, bir de annem ilk heykelini satmış. Bu gerçek insan boyutlarında, Pokerci adını verdiği bir çalışmaymış. Heykeli, Soho'da bir sanat galerisi olan bir koleksiyoncu satın almış.</span></p>

  <p class="heading4"><span class="sgc">Annem heykelden o kadar çok para kazanmış ki, yeni bir daire almak için paranın bir kısmını depozito olarak vermiş ve New York Üniversitesi'nde eğitimine devam edebilmek için ilk dönemin harcını yatırmış. Soho'daki sanat galerisi, annemin çalışmasını "süper çirkin neorealite akımının" öncülüğünü yapan bir eser olarak tanımlamış ve ondan yeni çalışmalar bekliyormuş.</span></p>

  <p class="heading4"><span class="sgc">"Merak etme," diye yazmıştı annem. "Heykel işi buraya kadar. Bana bıraktığın kutudan kurtuldum. Benim için artık yeniden yazmaya dönme zamanı."</span></p>

  <p class="heading4"><span class="sgc">Mektubun altında bir de not vardı. "Şehirde çok iyi bir özel okul buldum. Yedinci sınıfı orada okumak istediğin takdirde, sana okulda yer ayırtmak için para yatırdım. Artık kendi evinde yaşayabilirsin. Ama bütün sene Melez Kampı'nda kalmaya karar verirsen de bunu anlayışla karşılarım."</span></p>

  <p class="heading4"><span class="sgc">Notu özenle ikiye katlayıp yatağımın yanındaki masaya koydum. Her gece uyumadan önce, notu tekrar tekrar okudum ve anneme ne diyeceğime karar vermeye çalıştım.</span></p>

  <p class="heading4"><span class="sgc">4 Temmuz'da, tüm kamp dokuzuncu kulübenin önündeki havai fişek gösterisini seyretmek için plajda toplandı. Hepsi de Hephaistos'un çocukları olduğundan, sadece kırmızı, beyaz ve mavili patlamalarla yetinmediler. Açıklara bir yüzen ev demirleyip, bunu Patriot füzesi büyüklüğünde roketlerle doldurdular. Bu gösteriyi daha önceden de seyre</span><span class="Apple-style-span1">den Annabeth'e göre, patlamalar o kadar birbiri ardına meydana gelecekti ki, izleyiciler sanki bir animasyon filmi seyrettikleri izlenimine kapılacaklardı. En son patlamada yüzlerce metre uzunluğunda Spartalı savaşçılar okyanusun üzerinde savaşacak ve sonra da milyonlarca renk saçarak patlayacaklardı.</span></p>

  <p class="heading4"><span class="sgc">Annabeth'le birlikte piknik sepetini taşırken, Kıvırcık veda etmek için yanımıza geldi. Her zamanki gibi, kot pantolon, tişört ve spor ayakkabılar giymişti ama bu son birkaç haftadır daha da büyümüş gözüküyordu, neredeyse bir lise öğrencisi görünümüne erişmişti. Keçi sakalı kalınlaşmıştı. Biraz kilo da almıştı. Boynuzları en az iki, üç santim uzamıştı, o yüzden insan gibi gözükebilmek için sürekli olarak rasta kasketi takıyordu.</span></p>

  <p class="heading4"><span class="sgc">"Gidiyorum," dedi. "Size şey demeye geldim... Bilirsiniz işte..."</span></p>

  <p class="heading4"><span class="sgc">Kıvırcık için mutlu olmaya çalıştım. Ne de olsa bir satirin Pan'ı aramak için izin alması her gün rastlanan bir olay değildi. Ama vedalaşmak zordu. Onu sadece bir senedir tanıdığım halde benim en eski arkadaşımdı.</span></p>

  <p class="heading4"><span class="sgc">Annabeth ona sarıldı. Takma ayakları da yanına almasını söyledi.</span></p>

  <p class="heading4"><span class="sgc">İlk olarak nereye gideceğini sordum.</span></p>

  <p class="heading4"><span class="sgc">"Bu bir sır," dedi utanarak. "Keşke benimle gelebilseniz çocuklar ama insanlar ve Pan..."</span></p>

  <p class="heading4"><span class="sgc">"Anlıyoruz," dedi Annabeth. "Yanında yolculuk için yeterince teneke kutu var mı?."</span></p>

  <p class="heading4"><span class="sgc">"Evet."</span></p>

  <p class="heading4"><span class="sgc">"Kavallarını da aldın mı?"</span></p>

  <p class="heading4"><span class="sgc">"Aman, Annabeth," diye homurdandı. "Yaşlı bir keçi nine gibi konuşuyorsun."</span></p>

  <p class="heading4"><span class="sgc">Ama Kıvırcık bu ilgiden hiç de rahatsız olmuşa benzemiyordu.</span></p>

  <p class="heading4"><span class="sgc">Bastonunu eline alıp omzuna bir sırt çantası astı. Otoyollarda görebileceğiniz sıradan bir Amerikalı otostopçu gibi gözüküyordu. Yancy Akademisi'nde kabadayılardan koruduğum o küçük çocuk değildi artık.</span></p>

  <p class="heading4"><span class="sgc">"Peki o zaman," dedi. "Bana şans dileyin."</span></p>

  <p class="heading4"><span class="sgc">Annabeth'e tekrar sarıldı. Omuzlarıma vurdu ve kumsala doğru yürümeye başladı.</span></p>

  <p class="heading4"><span class="sgc">O anda gökyüzünde havai fişekler patlamaya başladı. Herkül, Nemea aslanını öldürüyor, Artemis bir boğayı kovalıyor, George Washington (o da Athena'nın oğluydu) da</span><span class="Apple-style-span1">Delaware'i geçiyordu.</span></p>

  <p class="heading4"><span class="sgc">"Hey, Kıvırcık!" diye seslendim.</span></p>

  <p class="heading4"><span class="sgc">Tam ormanın girişinde durup bana baktı.</span></p>

  <p class="heading4"><span class="sgc">"Her nereye gidiyorsan, umarım lezzetli ençiladalar yapıyorlardır."</span></p>

  <p class="heading4"><span class="sgc">Kıvırcık sırıttı, sonra yoluna devam edip ağaçların ardında gözden kayboldu.</span></p>

  <p class="heading4"><span class="sgc">"Onu tekrar göreceğiz," dedi Annabeth.</span></p>

  <p class="heading4"><span class="sgc">Buna inanmayı istiyordum. Tam tamına iki bin yıldır tek bir araştırmacının bile geri gelmemesi... Sonra bunu düşünmemeye çalıştım. Kıvırcık geri dönen ilk satir olacaktı. Olmalıydı.</span></p>

  <p class="heading4"><span class="sgc">Temmuz ayı bitti.</span></p>

  <p class="heading4"><span class="sgc">Vaktimi bayrak yarışı için yeni stratejiler geliştirerek ve bayrağı Ares'e kaptırmamak için diğer kulübelerle dostluk kurarak geçiriyordum. Hayatımda ilk defa lavlarda kavrulmadan tırmanma duvarına tırmanabildim.</span></p>

  <p class="heading4"><span class="sgc">Zaman zaman Büyük Ev'in yanından geçiyor ve tavan</span><span class="Apple-style-span1">arasının pencerelerine bakıp Kahin'in neler dediğini düşünüyordum. Kendimi, kehanetin artık gerçekleştiğine ikna etmeye çalışıyordum.</span></p>

  <p class="heading4"><span class="sgc7">Batıya gideceksin, geri dönen tanrıyla yüzleşeceksin.</span> <span class="sgc">Oraya gitmiş, bunu da yapmıştım. Tabii, beni kandırmaya</span><span class="Apple-style-span1">çalışan tanrının Hades değil de Ares olduğu ortaya çıkmıştı ama olsun.</span></p>

  <p class="heading4"><span class="sgc7">Çalınanı bulacaksın, selametle iade edeceksin.</span></p>

  <p class="heading4"><span class="sgc">Her şeyi tek tek kafamda kontrol ettim. Bir: Zeus'un şim</span><span class="Apple-style-span1">şeğini geri götürdüm. İki: Karanlık Miğfer, Hades'in yağlı kafasına geri döndü.</span></p>

  <p class="heading4"><span class="sgc7">Dost bildiğin ihanet edecek sana.</span></p>

  <p class="heading4"><span class="sgc">İşte bu satır beni hâlâ rahatsız ediyordu. Ares önce dost gibi davranmış, sonra bana ihanet etmişti. Herhalde Kahin bunu kastetmişti...</span></p>

  <p class="heading4"><span class="sgc7">Ve en çok önemsediğini kurtaramayacaksın sonunda.</span></p>

  <p class="heading4"><span class="sgc">Annemi kurtaramamıştım çünkü onun kendi kendisini</span><span class="Apple-style-span1">kurtarmasını sağlamıştım ve doğru olanın bu olduğunu biliyordum.</span></p>

  <p class="heading4"><span class="sgc">Peki neden hâlâ huzursuz hissediyordum?</span></p>

  <p class="heading4"><span class="sgc">Yaz döneminin son gecesi hızla geldi çattı.</span></p>

  <p class="heading4"><span class="sgc">Kampçılar son bir kere birlikte akşam yemeği yiyeceklerdi. Yemeğimizin bir kısmını tanrılar için yaktık. Kıdemli danışmanlar kamp ateşinin etrafında yaz sonu boncuklarını dağıttılar.</span></p>

  <p class="heading4"><span class="sgc">Ben de kendi kolyemi aldım ama kampta geçirdiğim ilk yaz boncuğunu kolyenin üzerinde görünce, ateşin ışıklarının yüzümün kızarmasını engellediğine memnun oldum. Boncuk simsiyahtı, tam ortasındaysa deniz yeşili bir üçlü yaba vardı.</span></p>

  <p class="heading4"><span class="sgc">"Seçim oy birliğiyle yapıldı," dedi Luke. "Bu boncuk Deniz Tanrısı'nın kamptaki ilk oğlu olman şerefiyle ve Yeraltı Dünyası'na savaşı durdurmak için çıktığın görev için verilmiştir!"</span></p>

  <p class="heading4"><span class="sgc">Bütün kamp ayağa kalkıp alkışlamaya başladı. Hatta, Ares'in</span> <span class="sgc">kulübesi bile ayağa kalkmak zorunda kaldı. Athena'nın kulübesi, alkışlardan payını alabilmesi için Annabeth'i öne doğru iteledi.</span></p>

  <p class="heading4"><span class="sgc">O anda mutlu muydum, hüzünlü mü bilemiyordum. Nihayet kendime bir aile bulmuştum; bu insanlar beni seviyor ve güzel bir şey yaptığımı düşünüyorlardı. Ne yazık ki birçoğu sabahın erken saatlerinde kamptan ayrılacaklardı.</span></p>

  <p class="heading4"><span class="sgc">Ertesi sabah, masamda bir form buldum.</span></p>

  <p class="heading4"><span class="sgc">Bunu Dionisos'un doldurduğunu biliyordum çünkü ısrarla ismimi yanlış yazıyordu.</span></p>

  <p class="heading4"><span class="sgc"><br class="calibre" /></span></p>

  <p class="heading4"><span class="sgc8" style="font-weight: normal;"><i>Sevgili Peter Johnson,</i></span></p>

  <p class="heading4"><span class="sgc8" style="font-weight: normal;"><i>Eğer bütün sene boyunca Melez Kampı'nda kalmayı düşünüyorsanız bugün öğleye kadar Büyük Ev'e haber vermeniz gerekmektedir. Eğer kararınızı bildirmezseniz, kulübenizi boşalttığınız veya korkunç bir biçimde öldüğünüz sonucuna varılacaktır. Temizlikçi harpyalar günbatımında işe koyulacaklardır. Kampta izinsiz kalan kampçıları yemek için kendilerine izin verilmiştir. Tüm şahsi eşyalar lav uçurumunda yakılacaktır.</i></span></p>

  <p class="heading4"><span class="sgc8" style="font-weight: normal;"><i>İyi günler dileriz!</i></span></p>

  <p class="heading4"><span class="sgc8" style="font-weight: normal;"><i>Bay D. (Dionisos)</i></span></p>

  <p class="heading4"><span class="sgc8" style="font-weight: normal;"><i>Kamp Başkanı, Olimpos Konseyi #12</i></span></p>

  <p class="heading4"><span class="sgc8"><br class="calibre" /></span></p>

  <p class="heading4"><span class="sgc">Bu da DEHB ile ilgili bir başka şeydi. Son teslim tarihle</span><span class="Apple-style-span1">riyle yüz yüze kalmadığım sürece bunlar benim için bir şey ifade etmezdi. Yaz bitmişti ve ben ne anneme bir cevap verebilmiştim ne de kampa. Şimdi karar vermek için önümde sadece birkaç saatim vardı.</span></p>

  <p class="heading4"><span class="sgc">Aslında kolayca verilebilecek bir karardı. Yani, dokuz ay</span> <span class="sgc">boyunca kahramanlık eğitimi mi iyiydi, yoksa dokuz ay boyunca sınıfta oturmak mı?</span></p>

  <p class="heading4"><span class="sgc">Ama annemi de düşünmek zorundaydım. Hayatımda ilk kez Gabe olmadan bütün bir sene annemle yaşamak için bir fırsat geçmişti elime. Kendi evimde olabilecek, boş vakitlerimde şehirde istediğim gibi dolaşabilecektim. Sonra uzun süre önce görevimizi yapmaya çalışırken Annabeth'in söylediği bir şey aklıma geldi: canavarlar gerçek dünyada. Bir işe yarayıp yaramadığını ancak dışarıda öğreniyorsun.</span></p>

  <p class="heading4"><span class="sgc">Zeus'un kızı Thalia'nın başına gelenleri düşündüm. Melez Kampı'ndan çıktığım zaman kaç tane canavarın bana saldıracağını düşündüm. Bütün bir sene boyunca Kheiron veya arkadaşlarım olmaksızın tek bir yerde kalacak olsam, annemle bir sonraki yaza kadar hayatta kalabilir miydik? Tabii önce imla testleri ve beş paragraflık kompozisyonlar beni öldürmezse... Arenaya gidip kılıç egzersizi yapmaya karar verdim. Belki bu mantıklı bir karar vermeme yardımcı olabilirdi.</span></p>

  <p class="heading4"><span class="sgc">Büyük bir bölümü terk edilen kamp alanı, Ağustos sıcağının altında parıldıyordu. Bütün kampçılar ya kulübelerinde eşyalarını toparlıyor ya da son denetleme yapılmadan önce ortalığı silip süpürüyordu. Argos, Gucci valizlerini ve mak</span><span class="Apple-style-span1">yaj malzemelerini toparlamaya çalışan Afrodit'in çocuklarına yardım ediyor, kampın onları havaalanına götürecek olan mekik otobüsüne yetiştirmeye uğraşıyordu.</span></p>

  <p class="heading4"><span class="sgc7">Daha buradan ayrılmayı düşünme, dedim kendi kendime.</span><span class="sgc30">Sadece trenle gidebilirsin.</span></p>

  <p class="heading4"><span class="sgc">Kılıç savaşçılarının bulunduğu arenaya vardığımda, Luke'un da orada olduğunu gördüm. Spor çantasını arenanın kenarına koymuştu. Tek başına çalışıyor, daha önceden hiç görmediğim bir kılıçla cansız savaş mankenleriyle boğuşuyordu. Herhalde sıradan bir çelik kılıçtı çünkü kılıç mankenlerin başını koparıyor, samanla doldurulmuş bedenlerine saplanıyordu. Luke'un turuncu renkli danışman gömleği terden sırılsıklam olmuştu. Yüzünde o kadar gergin bir ifade vardı ki, gören de hayatının gerçekten tehlikede olduğunu düşünürdü. Oracıkta öyle kalakalmış, Luke'un bir sıra mankeni kılıçtan geçirişini, bunları bir saman yığınına dönüştürmesini izliyordum.</span></p>

  <p class="heading4"><span class="sgc">Bunlar sadece cansız mankenlerdi ama Luke'un kılıç kullanmadaki becerisinden çok etkilenmiştim. Bu adam inanılmaz bir kılıç ustasıydı. Onun nasıl olup da görevini tamamlayamadığını düşündüm.</span></p>

  <p class="heading4"><span class="sgc">Nihayet Luke beni gördü ve tam kılıcını sallayacakken durdu. "Percy."</span></p>

  <p class="heading4"><span class="sgc">"Kusura bakma," dedim utanarak. "Ben sadece..." "Sorun değil," dedi kılıcını indirerek. "Sadece bazı son</span><span class="Apple-style-span1">dakika egzersizleri yapıyordum."</span></p>

  <p class="heading4"><span class="sgc">"Artık bu mankenler kimseyi rahatsız edemeyecek." Luke omuzlarını silkti. "Nasıl olsa her yaz yenilerini yapı</span><span class="Apple-style-span1">yoruz."</span></p>

  <p class="heading4"><span class="Apple-style-span1">Elindeki kılıç şimdi hareketsiz durduğundan tuhaf bir şey fark ettim. Kılıç, iki farklı metalden yapılmıştı; bir tarafı bronzdan, diğer tarafı çeliktendi.</span></p>

  <p class="heading4"><span class="sgc">Luke kılıca baktığımı fark etti. "Ha, bu mu? Bu yeni oyuncağım. Adı Arkadan Bıçaklayan."</span></p>

  <p class="heading4"><span class="sgc">"Arkadan Bıçaklayan mı?"</span></p>

  <p class="heading4"><span class="sgc">Luke kılıcı evirip çevirirken, kılıç kötü kötü parıldıyordu. "Bir tarafı göklerden alınmış bronzdan yapılmış, diğer tarafıysa sıkıştırılmış çelik. Hem ölümlülerin hem de ölümsüzlerin üzerinde etkili olabiliyor."</span></p>

  <p class="heading4"><span class="sgc">O anda daha ben görevime yeni başlarken, Kheiron'un söyledikleri aklıma geldi. Kheiron, bir kahramanın, çok gerekmediği sürece, ölümlülere zarar vermemesi gerektiğini söylemişti.</span></p>

  <p class="heading4"><span class="sgc">"Böyle silahlar yapabildiklerini bilmiyordum."</span></p>

  <p class="heading4"><span class="sgc">"Muhtemelen yapamıyorlar" diye onayladı Luke, "Bu</span><span class="Apple-style-span1">tek örnek."</span></p>

  <p class="heading4"><span class="sgc">Hafifçe gülümsedi ve kılıcı kınına soktu. "Dinle, ben de seni görmeye geliyordum. Neden son bir kez ormana gidip savaşacak bir şey aramıyoruz?"</span></p>

  <p class="heading4"><span class="sgc">Niye tereddüt ettim bilmiyorum. Luke'un bu kadar arkadaşça davranmasına sevinmeliydim. Görevden geri döndüğümden beri, Luke bana karşı biraz mesafeli davranıyordu. Dikkatleri üzerime çektiğim için bana sinir olacağından korkuyordum.</span></p>

  <p class="heading4"><span class="sgc">"İyi bir fikir mi sence?" dedim. "Yani..."</span></p>

  <p class="heading4"><span class="sgc">"Haydi ama." Spor çantasını karıştırıp içinden altılık bir kutu kola paketi çıkardı. "İçkiler benden."</span></p>

  <p class="heading4"><span class="sgc">Kolalara bakarken, bunları nasıl kampa soktuğunu anlamaya çalışıyordum. Kampın marketinde ölümlülerin içtiği cinsten gazlı içeceklerden yoktu. Belki ancak bir satirle konuşup kampa sokabilirdiniz.</span></p>

  <p class="heading4"><span class="sgc">Şeker ve kafein. İrademi kaybettim.</span></p>

  <p class="heading4"><span class="sgc">"Tabii," dedim. "Neden olmasın?"</span></p>

  <p class="heading4"><span class="sgc">Ormana girip savaşacak canavar aradık ama hava çok sıcaktı. Aklı olan bütün canavarlar herhalde güzel, serin mağaralarında şekerleme yapıyordu.</span></p>

  <p class="heading4"><span class="sgc">Sonra, ilk bayrak yarışında, Clarisse'nin mızrağını kırdığım derenin yanında gölgelik bir yer bulduk. Kocaman bir kayaya oturarak, kolalarımızı içtik ve ormana vuran güneş ışıklarını seyrettik.</span></p>

  <p class="heading4"><span class="sgc">Biraz sonra Luke, "Görevde olmayı özlüyor musun?" dedi.</span></p>

  <p class="heading4"><span class="sgc">"Her üç adımda bir saldıran canavarları mı?" dedim. "Dalga mı geçiyorsun sen?"</span></p>

  <p class="heading4"><span class="sgc">Luke bir şey söylememi beklermiş gibi kaşını kaldırdı.</span></p>

  <p class="heading4"><span class="sgc">"Evet, aslında özlüyorum," diye itiraf ettim. "Ya sen?" Luke'un suratı asıldı.</span></p>

  <p class="heading4"><span class="sgc">Kızlardan hep Luke'un ne kadar yakışıklı olduğunu dinliyordum ama o anda halsiz ve kızgın gözüküyordu; hiç de yakışıklı değildi. Sarı saçları güneş ışığının altında gri gözüküyordu. Suratındaki yara izi her zamankinden daha belirgindi. Gözüme birden yaşlı bir adam gibi gözüktü.</span></p>

  <p class="heading4"><span class="sgc">"On dört yaşımdan beri Melez Kampı'nda yaşıyorum," dedi. "Thalia'dan beri... İşte olanları biliyorsun. Eğitim üzerine eğitim aldım. Sıradan bir genç gibi gerçek dünyada yaşama fırsatım olmadı. Sonra elime bir görev verdiler, geri dönünce de 'Pekala, oyun bitti. Hayatta başarılar' diye kestirip attılar."</span></p>

  <p class="heading4"><span class="sgc">Kola tenekesini buruşturup göle attığını görünce çok şaşırdım. Melez Kampı'nda öğrendiğiniz ilk şeylerden biri "yerlere çöp atılmaz" kuralıdır. Bunu su ve ağaç perileri sürekli olarak tekrarlarlar. Eğer onları dinlemezseniz, size haddinizi bildirirler. Gece yattığınızda yatağınızı çamur içinde ve kırkayak kaynar halde bulabilirsiniz.</span></p>

  <p class="heading4"><span class="sgc">"Defne taçlarının da canı cehenneme," dedi. "Büyük Ev'de tavan arasında duran o tozlu ödüller gibi olmayacağım."</span></p>

  <p class="heading4"><span class="sgc">"Buradan gidiyormuş gibi konuşuyorsun," dedim.</span></p>

  <p class="heading4"><span class="sgc">Luke tuhaf tuhaf güldü. "Ah, evet Percy, ayrılıyorum. Seni buraya vedalaşmak için getirdim."</span></p>

  <p class="heading4"><span class="sgc">Birden parmaklarını şaklattı. Ufak bir ateş, ayağımın dibinde minik bir delik açtı. Delikten, el büyüklüğünde, sürünen bir şey çıktı. Çıkan şey bir akrepti.</span></p>

  <p class="heading4"><span class="sgc">Hemen kalemimi cebimden çıkarmak için davrandım.</span></p>

  <p class="heading4"><span class="sgc">"Yerinde olsam bunu yapmazdım," dedi Luke. "Mağara</span><span class="Apple-style-span1">akrepleri beş metre yükseğe kadar zıplayabilirler. İğnesi kolaylıkla giysilerinden girebilir. Altmış saniyede ölürsün."</span></p>

  <p class="heading4"><span class="sgc">"Luke, ne demek...."</span></p>

  <p class="heading4"><span class="sgc">Sonra neler olup bittiğini anladım.</span></p>

  <p class="heading4"><span class="sgc7">Dost bildiğin ihanet edecek sana.</span></p>

  <p class="heading4"><span class="sgc">"Sen," dedim.</span></p>

  <p class="heading4"><span class="sgc">Luke gayet sakin üstünü başını silkeliyordu.</span></p>

  <p class="heading4"><span class="sgc">Akrep dönüp ona bakmıyordu bile. Pörtlek siyah gözlerini bana dikmiş, ayakkabıma tırmanırken kıskaçlarını birbirine vuruyordu.</span></p>

  <p class="heading4"><span class="sgc">"Ben çok şey görüp geçirdim, Percy," dedi. "Sen hiçbir şey fark etmedin mi? Karanlığın çöküşü, canavarların daha da güçlenmesi sana bir şeyler anlatmadı mı? Bütün bunların boşuna olduğunu görmüyor musun? Yapılan tüm kahramanlıklar... Tanrıların elinde birer oyuncaktan farkımız yok. Tanrıların binlerce sene önce alt edilmesi gerekiyordu ama bizim gibi melezler sayesinde direndiler."</span></p>

  <p class="heading4"><span class="sgc">Olanlara inanamıyordum.</span></p>

  <p class="heading4"><span class="sgc">"Luke... Bahsettiğin kişiler bizim annebabalarımız."</span></p>

  <p class="heading4"><span class="sgc">Luke güldü. "İyi de bu onları sevmemi mi gerektiriyor?</span><span class="Apple-style-span1">Onların şu çok değerli 'Batı medeniyeti' bir hastalık, Percy. Tüm dünyayı ölüme doğru sürükleyen bir hastalık... Bunu durdurmanın tek yolu tanrıları yerle bir etmek ve hayata</span><span class="Apple-style-span1">daha dürüst bir şeyle başlamak."</span></p>

  <p class="heading4"><span class="sgc">"Sen de en az Ares kadar delisin."</span></p>

  <p class="heading4"><span class="sgc">Luke'un gözleri parladı. "Ares aptalın teki. O kime hizmet ettiğini asla anlayamadı. Eğer zamanım olsaydı bütün bunları daha iyi açıklayabilirdim, Percy. Ama galiba bu kadar uzun süre yaşayamayacaksın."</span></p>

  <p class="heading4"><span class="sgc">Akrep pantolonumun paçasından yukarı tırmanmaya başladı.</span></p>

  <p class="heading4"><span class="sgc">Bu durumdan kurtulmanın bir yolu olmalıydı. Biraz zamana ihtiyacım vardı.</span></p>

  <p class="heading4"><span class="sgc">"Sen Kronos'a hizmet ediyorsun," dedim.</span></p>

  <p class="heading4"><span class="sgc">Hava birden soğudu.</span></p>

  <p class="heading4"><span class="sgc">"Ağzından çıkan isimlere dikkat etmen lazım," diye uyardı Luke.</span></p>

  <p class="heading4"><span class="sgc">"Kronos şimşeği ve miğferi sana çaldırttı. Rüyalarına girip seninle konuştu."</span></p>

  <p class="heading4"><span class="sgc">Luke'un gözü seğirmeye başladı. "Seninle de konuştu, Percy. Onu dinlemeliydin."</span></p>

  <p class="heading4"><span class="sgc">"Kronos senin beynini yıkıyor, Luke."</span></p>

  <p class="heading4"><span class="sgc">"Yanılıyorsun. O bana yeteneklerimin boşa harcandığını gösterdi. İki sene önceki görevim neydi biliyor musun, Percy? Babam Hermes, Hesperides Bahçeleri'nden altın bir elma çalıp bunu Olimpos'a getirmemi istedi. Aldığım onca eğitimden sonra, bana verebileceği en iyi görev buydu."</span></p>

  <p class="heading4"><span class="sgc">"Ama bu çok da kolay bir görev değilmiş," dedim. "Bu görevi ancak Herkül başarılı bir biçimde yerine getirebilmişti."</span></p>

  <p class="heading4"><span class="sgc">"Evet, aynen öyle," dedi Luke. "Başkalarının daha önceden yapıp da başarılı olduğu görevleri tekrarlamanın ne faydası var? Tanrıların tek bildiği bazı şeyleri tekrar tekrar yapmaktan ibaret. Görevi yapmayı hiç istemedim. Bahçe</span><span class="Apple-style-span1">deki ejderha bana bunu verdi." Öfkeyle yüzündeki yara izini gösterdi. "Buraya geri döndüğümde herkes bana acıdı. O anda Olimpos'u taş üzerinde taş bırakmayacak şekilde yakıp yıkmak istedim ama sonra doğru zamanı bekledim. Derken, Kronos'la ilgili rüyalar görmeye başladım. Beni değerli bir şey çalmaya ikna etti; bu öyle bir şey olacaktı ki,</span><span class="Apple-style-span1">hiçbir kahraman elini sürmeye bile cesaret edemeyecekti. Kış gündönümü gezisine gittiğimizde, diğer kampçılar uyurken, gizlice taht odasına girdim ve Zeus'un tahtından ilk şimşeği çaldım. Hades'in Karanlık Miğferi'ni de. Tereyağından kıl çekmek kadar kolay oldu. Olimposlular o kadar küstahlar ki, birinin kendilerinden bir şey çalabileceğini akıllarına bile getirmediler. Kendilerine olan güvenleri korkunç boyutta. Fırtınanın çıktığını duyduğumda, New Jersey yolunu yarılamıştım bile. Hırsızlığı ancak o zaman fark ettiklerini anladım."</span></p>

  <p class="heading4"><span class="sgc">Akrep artık dizimde oturuyor, parlayan gözleriyle bana bakıyordu. Sesimi yükseltmemeye çalışarak, "Peki çaldıklarını niçin Kronos'a vermedin?" diye sordum.</span></p>

  <p class="heading4"><span class="sgc">Luke'un gülümsemesi bir anda kayboldu. "Ben... Ben kendime fazla güvenmeye başladım. Zeus, çalınan ilk şimşeği bulmaları için kendi çocuklarını da ortalığa salınca işler değişti. Artemis, Apollon ve babam Hermes dahil olmak üzere herkes ilk şimşeği arıyordu. Ama beni yakalayan Ares oldu. Aslında onu yenerdim ama dikkatsiz davrandım. Ares silahlarımı ve çaldıklarımı alıp bunları Olimpos'a götüreceğini ve beni diri diri yakacağını söyleyerek beni tehdit etti. Tam o sırada, Kronos benimle konuşmaya başladı. Ares'e ne söylemem gerektiğini anlattı. Tanrıların arasında büyük bir savaş çıkacağı fikrini Ares'in aklına ben soktum. Tek söylemem gereken, ilk şimşeği ve miğferi bir süreliğine bir</span><span class="sgc">yerde saklaması gerektiği ve diğerleri birbirini yerken kendisinin uzaktan bunu keyifle seyredebileceğiydi. Ares'in gözlerindeki o zalim ifadeyi görünce, onun oltaya takıldığını anladım. Sonra, Ares beni bıraktı ve ben de henüz yokluğumu kimse fark etmemişken hemen Olimpos'a geri döndüm." Luke yeni kılıcını çekti. Kılıcın güzelliğinden</span><span class="Apple-style-span1">büyülenmiş gibi, parmaklarını üzerinde gezdirdi. "Sonra, Titanların Efendisi... Beni kabuslarla cezalandırdı. Bir daha hiç hata yapmamak için yemin ettim. Melez Kampı'na geri döndüğümde, rüyalarımda bana ikinci bir kahramanın geleceğini, bu kahramanın hem ilk şimşeği hem de miğferi Ares'ten alıp Tartarus'a geri götürebileceği söylendi."</span></p>

  <p class="heading4"><span class="sgc">"Demek o gece ormandaki cehennem tazısını sen çağırmıştın."</span></p>

  <p class="heading4"><span class="sgc">"Kheiron'un, kampın artık güvenli bir yer olmadığını düşünmesini sağlamamız gerekiyordu. İşte Kheiron seni bu yüzden o göreve yolladı. Hades'in senin peşinde olduğuna dair olan korkularını bir şekilde doğru çıkarmamız gerekiyordu. Sonuçta bu işe yaradı."</span></p>

  <p class="heading4"><span class="sgc">"Uçan ayakkabılar lanetliydi," dedim. "Beni Tartarus'a götüreceklerdi."</span></p>

  <p class="heading4"><span class="sgc">"Eğer ayakkabıları sen giyiyor olsaydın, götüreceklerdi tabii. Ama sen onları o satire verince, plan bir anda değişti. Kıvırcık zaten elini sürdüğü her şeyi mahvediyor. Laneti bile şaşırttı."</span></p>

  <p class="heading4"><span class="sgc">Luke, o sırada kucağımda oturan akrebe baktı. "Tartarus'a gidecek olsaydın, zaten ölürdün Percy. Ama merak etme. İşleri yoluna koyması için seni küçük arkadaşımla baş başa bırakacağım."</span></p>

  <p class="heading4"><span class="sgc">"Thalia seni kurtarmak için kendi hayatını feda etti," dedim dişlerimi gıcırdatarak. "Ona olan borcunu böyle mi</span><span class="Apple-style-span1">ödüyorsun?"</span></p>

  <p class="heading4"><span class="sgc">"Sakın Thalia'dan bahsetme!" diye bağırdı. "Tanrılar onun ölmesine izin verdiler. Bu onların ödemesi gereken bir bedel."</span></p>

  <p class="heading4"><span class="sgc">"Kullanılıyorsun, Luke. Sen de Ares de kullanılıyorsunuz. Kronos'u dinleme artık."</span></p>

  <p class="heading4"><span class="sgc">"Ben mi kullanıldım?" diye sordu Luke tiz bir sesle. "Dön de kendine bir bak. Baban senin için ne yaptı bugüne kadar? Kronos eninde sonunda dirilecek. Sen sadece planlarını biraz aksattın, o kadar. Olimposluları Tartarus'a, insanları da mağaralara geri gönderecek. Geride sadece ona hizmet edecek olan en güçlüler kalacak."</span></p>

  <p class="heading4"><span class="sgc">"Akrebi geri çağır," dedim. "Eğer o kadar güçlüysen, gel de benimle kendin dövüş."</span></p>

  <p class="heading4"><span class="sgc">Luke gülümsedi. "İyi denemeydi Percy. Ama ben Ares değilim. Beni kandıramazsın. Efendim beni bekliyor. Bana vereceği tonla görev var."</span></p>

  <p class="heading4"><span class="sgc">"Luke..."</span></p>

  <p class="heading4"><span class="sgc">"Hoşça kal Percy. Yeni bir Altın Çağ geliyor. Ama sen bunu göremeyeceksin."</span></p>

  <p class="heading4"><span class="sgc">Sonra kılıcını yay gibi gererek karanlıklara daldı.</span></p>

  <p class="heading4"><span class="sgc">Akrep hemen harekete geçti.</span></p>

  <p class="heading4"><span class="sgc">Elimle akrebe vurup hemen kılıcımın kapağını çıkardım. Akrep üzerime atlayınca kılıcımla onu ortadan ikiye ayırdım.</span></p>

  <p class="heading4"><span class="sgc">Tam kendimle gurur duyacakken, elime bir baktım ki avucumdaki kocaman, kırmızı bir yaradan sarı renkli irin akıyor. Akrep o arada beni sokmayı başarmıştı.</span></p>

  <p class="heading4"><span class="sgc">Kulaklarım uğuldamaya başladı. Görüşüm buğulandı. Su, diye düşündüm. Beni daha önce de iyileştiren şey su olmuştu.</span></p>

  <p class="heading4"><span class="sgc">Zar zor göle ulaştım ve elimi suya soktum ama hiçbir şey olmuyordu. Akrebin zehri fazlasıyla kuvvetliydi. Artık gözle</span><span class="sgc">rim kararmaya başlamıştı. Güçlükle ayakta duruyordum.</span></p>

  <p class="heading4"><span class="sgc7">Altmış saniye, demişti Luke.</span></p>

  <p class="heading4"><span class="sgc">Kampa geri dönmeliydim. Eğer buralarda kendimden geçecek olursam vücudum akşama canavarlara yem olurdu. Kimse de bana ne olduğunu öğrenemezdi.</span></p>

  <p class="heading4"><span class="sgc">Ayaklarım kurşun gibi ağırlaşmıştı. Alnım ateşler içerisindeydi. Sendeleye sendeleye kampa doğru gittim. Ağaç perileri beni görünce dallardan indiler.</span></p>

  <p class="heading4"><span class="sgc">"Yardım edin," dedim boğuk bir sesle. "Lütfen..."</span></p>

  <p class="heading4"><span class="sgc">İki ağaç perisi kollarımdan tutarak, beni sürüklemeye</span><span class="Apple-style-span1">başladılar. En son hatırladığım şey, düzlük bir yere beni bıraktıkları, danışmanlardan birinin beni fark ederek yardım istemesi ve bir sentorun deniz kabuğundan yapılma bir borazanı çalması oldu.</span></p>

  <p class="heading4"><span class="sgc">Sonra her yer kapkaranlık oldu.</span></p>

  <p class="heading4"><span class="sgc">Uyandığımda ağzımda bir pipet vardı. Çikolata tadında bir şey içiyordum. Nektar.</span></p>

  <p class="heading4"><span class="sgc">Gözlerimi açtım.</span></p>

  <p class="heading4"><span class="sgc">Büyük Ev'in hasta odasında, bir yatakta yatıyordum. Sağ elime kocaman bir bandaj sarılmıştı. Argos köşede nöbet tutuyordu. Annabeth yanı başımda oturuyor, nektar bardağımı tutmuş, alnımdaki mendili ıslatıyordu.</span></p>

  <p class="heading4"><span class="sgc">"İşte yine buradayız," dedim.</span></p>

  <p class="heading4"><span class="sgc">"Seni gerizekalı," dedi Annabeth ama bilincim yerine geldiği için mutluluktan uçtuğunu biliyordum. "Seni bulduklarında rengin yemyeşildi ve griye dönmek üzereydi. Eğer Kheiron seni iyileştirmemiş olsaydı..."</span></p>

  <p class="heading4"><span class="sgc">"Tamam, tamam," dedi Kheiron. "Percy'nin bünyesi de kuvvetliymiş."</span></p>

  <p class="heading4"><span class="sgc">Kheiron yatağımın başında insan formunda oturuyordu,</span><span class="Apple-style-span1">o yüzden kim olduğunu anlayamamıştım. Bedeninin alt kısmı sihirle tekerlekli sandalyeye tutturulmuştu, üst kısmınaysa bir ceket giymiş ve kravat takmıştı. Gülümsüyordu ama suratı yorgun ve solgun gözüküyordu. Uyku uyumadan Latince sınavlarını okuduğu zamanki gibiydi.</span></p>

  <p class="heading4"><span class="sgc">"Kendini nasıl hissediyorsun?" diye sordu.</span></p>

  <p class="heading4"><span class="sgc">"Sanki iç organlarım önce dondurulmuş, sonra da mikro-dalga fırında eritilmiş gibi."</span></p>

  <p class="heading4"><span class="sgc">"Aslında çok yerinde tarif ettin çünkü seni bu duruma sokan şey bir mağara akrebinin zehriydi. Eğer gücün varsa, bana olanları anlatmalısın."</span></p>

  <p class="heading4"><span class="sgc">"Luke'un böyle yaptığına..." dedi Annabeth güçlükle konuşarak. Yüzünde kızgın ve üzgün bir ifade verdi. "Evet, evet, inanabiliyorum. Tanrılar onu lanetlesin... O görevden döndüğünden beri çok değişti zaten."</span></p>

  <p class="heading4"><span class="sgc">"Bunu Olimpos'a bildirmek lazım," diye mırıldandı Kheiron. "Hemen yola çıkmalıyım."</span></p>

  <p class="heading4"><span class="sgc">"Ama Luke şimdi serbestçe dolaşıyor ortalıkta," dedim. "Asıl benim onun peşinden gitmem lazım."</span></p>

  <p class="heading4"><span class="sgc">Kheiron hayır manasında kafasını salladı. "Hayır, Percy. Tanrılar..."</span></p>

  <p class="heading4"><span class="sgc">"Evet, tanrılar Kronos hakkında konuşmak bile istemiyorlar," diye lafını yarıda kestim. "Zeus bu konuyu kapattı!"</span></p>

  <p class="heading4"><span class="sgc">"Percy, bunun zor olduğunu biliyorum. Ama öç almak için hemen ortaya atılmamalısın. Henüz hazır değilsin."</span></p>

  <p class="heading4"><span class="sgc">Söyledikleri hoşuma gitmemişti ama bir yandan da Kheiron'un haklı olduğunu biliyordum. Elime şöyle bir bakınca, kılıç tutamayacağım hemen belli oluyordu zaten. "Kheiron... Kahin'in kehaneti... Kronos'la ilgiliydi, öyle değil mi? Ben de kehanetin bir parçası mıydım? Ya Annabeth?"</span></p>

  <p class="heading4"><span class="sgc">Kheiron gergin bir biçimde tavana baktı."Percy, bir şey söylemek bana düş..."</span></p>

  <p class="heading4"><span class="sgc">"Benimle bu konuyu konuşmamanız söylendi, değil mi?"</span></p>

  <p class="heading4"><span class="sgc">Kheiron'un yüzünde anlayışlı ama hüzünlü bir ifade</span><span class="Apple-style-span1">belirdi. "Sen büyük bir kahraman olacaksın, evlat. Seni gideceğin görevlere en iyi şekilde hazırlayacağım. Ama başına gelecekler konusunda yanılmıyorsam..."</span></p>

  <p class="heading4"><span class="sgc">O anda gökyüzünde bir şimşek çaktı ve pencereleri titretti.</span></p>

  <p class="heading4"><span class="sgc">"Tamam!" diye bağırdı Kheiron. "Anladım!"</span></p>

  <p class="heading4"><span class="sgc">Sonra sinirli sinirli iç geçirdi. "Tanrıların bir bildikleri var, Percy. Geleceğin hakkında çok fazla şey bilmek asla iyi bir şey değildir."</span></p>

  <p class="heading4"><span class="sgc">"Ama öylece oturup bekleyemeyiz," dedim.</span></p>

  <p class="heading4"><span class="sgc">"Öylece oturup beklemeyeceğiz ki," diye söz verdi Kheiron. "Yine de dikkatli olmalısın. Kronos senin etkisiz hale gelmeni istiyor. Hayatının darmadağın olmasını, düşüncelerinin korkuyla ve öfkeyle dolmasını istiyor. Ona istediğini verme. Sabırlı ol ve gerekli olan eğitimi al. Senin de ön plana çıkıp görevlerini yerine getireceğin bir zaman gelecek."</span></p>

  <p class="heading4"><span class="sgc">"Tabii o kadar uzun süre yaşarsam."</span></p>

  <p class="heading4"><span class="sgc">Kheiron elini ayak bileğimin üzerine koydu. "Bana güvenmelisin Percy. Yaşayacaksın. Ama ilk önce bir sonraki sene için bir karar vermen gerekiyor. Sana doğru kararın ne olduğunu ben söyleyemem..." Bence Kheiron hangi kararı vermem gerektiğini gayet iyi biliyordu ve bu da bana herhangi bir tavsiyede bulunmamasını güçleştiriyordu. "Ama bütün sene boyunca Melez Kampı'nda mı kalacağına, yoksa yedinci sınıfı ölümlüler dünyasında okuyup yazın mı buraya geleceğine karar vermelisin. Bunu bir düşün. Olimpos'tan</span><span class="Apple-style-span1">döndüğümde bana kararını söylemelisin."</span></p>

  <p class="heading4"><span class="sgc">İtiraz etmek istedim. Soracağım bir sürü soru vardı. Ama Kheiron'un yüzündeki ifade konuşmanın sona erdiğini ve bana söyleyebileceği kadarını zaten söylediğini anlatıyordu.</span></p>

  <p class="heading4"><span class="sgc">"Elimden geldiğince çabuk dönmeye çalışacağım," diye söz verdi Kheiron. "Argos sana göz kulak olacak."</span></p>

  <p class="heading4"><span class="sgc">Sonra Annabeth'e baktı. "Ah, canım... Hazırsan eğer, seni bekliyorlar..."</span></p>

  <p class="heading4"><span class="sgc">"Kimler seni bekliyor?" diye sordum.</span></p>

  <p class="heading4"><span class="sgc">Kimse cevap vermedi.</span></p>

  <p class="heading4"><span class="sgc">Kheiron apar topar odadan dışarı çıktı. Tekerlekli sandalyenin dikkatli bir şekilde merdivenin basamaklarını ikişer ikişer indiğini duydum.</span></p>

  <p class="heading4"><span class="sgc">Annabeth içeceğimdeki buzlara baktı.</span></p>

  <p class="heading4"><span class="sgc">"Sorun ne?" diye sordum.</span></p>

  <p class="heading4"><span class="sgc">"Hiçbir şey," dedi. Bardağı masaya koydu. "Ben... Senin yapmamı söylediğin bir şeyi yaptım sadece. Senin... Bir şeye ihtiyacın var mı?"</span></p>

  <p class="heading4"><span class="sgc">"Evet. Kalkmama yardım et. Dışarı çıkmak istiyorum."</span></p>

  <p class="heading4"><span class="sgc">"Percy, bu hiç de iyi bir fikir değil."</span></p>

  <p class="heading4"><span class="sgc">Bacaklarımı yataktan dışarı sarkıttım. Yere düşmeden, Annabeth beni yakaladı. Bir anda başım dönmeye başladı.</span></p>

  <p class="heading4"><span class="sgc">"Demiştim sana..." dedi Annabeth.</span></p>

  <p class="heading4"><span class="sgc">"İyiyim," diye ısrar ettim. Luke, Batı dünyasını yok etmeye hazırlanırken burada böyle yatalak gibi yatamazdım.</span></p>

  <p class="heading4"><span class="sgc">En sonunda bir adım atabildim. Sonra bir adım daha attım ama bütün ağırlığımı Annabeth'e vermiştim. Argos uzaktan da olsa, dışarı kadar bizi takip etti.</span></p>

  <p class="heading4"><span class="sgc">Ön avluya çıkana dek, suratım kan ter içerisinde kalmıştı. Midem düğüm düğümdü. Ama yine de parmaklıklara kadar</span><span class="Apple-style-span1">yürüyebildim.</span></p>

  <p class="heading4"><span class="sgc">Hava kararmıştı. Kamp tamamıyla terk edilmiş gibi gözüküyordu. Kulübelerde ışık yoktu ve voleybol sahası da sessizdi. Gölün üzerindeki kanolar da yerlerinde yoktu. Ormanın ve çilek tarlalarının ötesinde Long Island Koyu</span><span class="sgc31">güneşin son ışıklarının altında parıldıyordu.</span></p>

  <p class="heading4"><span class="sgc">"Ne yapacaksın?" diye sordu Annabeth.</span></p>

  <p class="heading4"><span class="sgc">"Bilmiyorum."</span></p>

  <p class="heading4"><span class="sgc">Kheiron'un sanki bütün sene kampta kalmamı ve daha fazla eğitim almamı istediğini hissettiğimi anlattım ama bunun istediğim şey olduğundan emin değildim. Onu Clarisse'yle baş başa bırakmanın da hoşuma gitmediğini söyledim...</span></p>

  <p class="heading4"><span class="sgc">Annabeth dudaklarını ıslattı, sonra da "Percy, ben eve dönüyorum," dedi.</span></p>

  <p class="heading4"><span class="sgc">Öylece bakakaldım. "Babanlara mı demek istiyorsun yani?"</span></p>

  <p class="heading4"><span class="sgc">Melez Tepesi'nin zirvesini işaret etti. Thalia'nın çam ağacının yanında, yani kampın sihirli bölgesinin sona erdiği yerde, bir aile bekliyordu. İki küçük çocuk, bir kadın ve uzun boylu sarışın bir adam... Birini bekliyorlardı. Adam, Annabeth'in Denver'da Su Dünyası'ndan aldığı sırt çanta</span><span class="sgc31">sına benzer bir çanta taşıyordu.</span></p>

  <p class="heading4"><span class="sgc">"Geri döndüğümüzde ona bir mektup yazdım," dedi Annabeth. "Aynı senin söylediğin gibi... Ona üzgün olduğumu söyledim. Eğer beni hâlâ istiyorsa, okul dönemi için eve geri gidebileceğimi anlattım. Hemen bir cevap yazdı. Ve... Denemeye karar verdik."</span></p>

  <p class="heading4"><span class="sgc">"Bu bayağı yürek ister."</span></p>

  <p class="heading4"><span class="sgc">Tekrar dudaklarını ıslattı. "Okul dönemi boyunca aptalca bir şey yapmayacaksın, değil mi? En azından... Bana İris mesajı göndermeden bir şey yapma."</span></p>

  <p class="heading4"><span class="sgc">Zorla da olsa gülümsedim. "Belaya bulaşmak istemiyorum. Genellikle bela bana geliyor zaten."</span></p>

  <p class="heading4"><span class="sgc">"Önümüzdeki yaz kampa geldiğimde Luke'un peşine düşeriz. Bir görev isteriz ama eğer onay vermezlerse kaçıp yine de gideriz. Tamam mı?"</span></p>

  <p class="heading4"><span class="sgc">"Tam Athena'ya yaraşır bir plan," dedim.</span></p>

  <p class="heading4"><span class="sgc">Elini uzattı. Sıktım.</span></p>

  <p class="heading4"><span class="sgc">"Kendine iyi bak, Yosun Kafa," dedi. "Gözlerini açık tut."</span></p>

  <p class="heading4"><span class="sgc">"Sen de Akılı Kız."</span></p>

  <p class="heading4"><span class="sgc">Annabeth'in tepeye doğru yürüyüp ailesiyle buluşmasını izledim. Babasına beceriksizce sarıldı ve dönüp vadiye son bir kez baktı. Thalia'nın çam ağacına dokundu, sonra da ailesiyle birlikte tepeyi aşarak ölümlülerin dünyasına gitti.</span></p>

  <p class="heading4"><span class="sgc">Kampta ilk defa kendimi gerçekten yalnız hissettim. Long Island Koyu'na baktım ve babamın Deniz zapt edilmeyi sev</span><span class="sgc33">mez deyişini hatırladım.</span></p>

  <p class="heading4"><span class="sgc">O anda kararımı verdim.</span></p>

  <p class="heading4"><span class="sgc">Eğer Poseidon beni izliyor olsaydı acaba verdiğim kararı onaylar mıydı, diye merak ettim.</span></p>

  <p class="heading4"><span class="sgc">"Önümüzdeki yaz yine geleceğim," diye söz verdim ona. "O zamana dek hayatta kalacağım. Ne de olsa ben senin oğlunum." Eşyalarımı toparlayıp eve dönebilmek için Argos'tan beni üç numaralı kulübeye götürmesini istedim.</span></p>

  <p class="heading4"><span class="sgc"><br class="calibre" /></span></p>

  <p class="heading4"></p>
</body>
</html>
