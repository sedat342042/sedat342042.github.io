<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Rick Riordan - 1 - Şimşek Hırsızı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main1">
  <p class="heading4"><span class="sgc"><br class="calibre" /></span></p>

  <h3 class="heading4"><span style="font-family: Book_avs_space_Antiqua; font-size: 16px; text-indent: 24px;">2. Üç Yaşlı Kadın Ölüm Çorapları Dikiyor</span><br /></h3>

  <p class="heading4"><span class="Apple-style-span1"><br class="calibre" /></span></p>

  <p class="heading4"><span class="sgc">Arada bir tuhaf şeyler başıma gelir gelmesine ama çabuk geçip gider. Bu yaşadığım şey, günün yirmi dört saati, haftanın yedi günü süren halüsinasyondu ve bunu kaldıramıyordum. Sanki okuldaki senemin geri kalanı boyunca herkes bana bir tür numara çekiyordu. Öğrenciler sanki o müze gezisinden dönüşte otobüse binmeden önce hayatımda görmediğim o şen şakrak sarışın kadının, yani Bayan Kerr'in, Noel'den beri cebire giriş dersi öğretmenimiz olduğuna tamamen, külliyen inanmışlardı.</span></p>

  <p class="heading4"><span class="sgc">Onları tuzağa düşürüp düşüremeyeceğimi görmek için sık sık Bayan Dodds'tan bahsediyordum ama bana deliymişim gibi bakıyorlardı.</span></p>

  <p class="heading4"><span class="sgc">Ben de neredeyse onlara inanmak üzereydim; Bayan Dodds hiç var olmamıştı.</span></p>

  <p class="heading4"><span class="sgc">Neredeyse.</span></p>

  <p class="heading4"><span class="sgc">Ama Kıvırcık beni aldatamazdı. Ona Dodds adını söyler</span><span class="Apple-style-span1">söylemez bir anlığına da olsa ne yapacağını şaşırıyor, sonra da öyle birisinin olmadığını söylüyordu. Fakat ben yalan söylediğini biliyordum.</span></p>

  <p class="heading4"><span class="sgc">Bir şeyler dönüyordu. Müzede bir şeyler olmuştu.</span></p>

  <p class="heading4"><span class="sgc">Gün içerisinde bu konuyu düşünecek çok vaktim olmu</span><span class="Apple-style-span1">yordu ama geceleri rüyamda pençeleriyle, deriden kanatlarıyla Bayan Dodds'u görüyor, soğuk terler dökerek uyanıyordum.</span></p>

  <p class="heading4"><span class="sgc">O acayip hava da devam ediyordu, bu da ruh halimi olumsuz yönde etkiliyordu. Bir gece gök gürültüleri, şimşekler yurttaki odamın pencerelerini açtı. Birkaç gün sonra ise Yancy Akademisi'nin seksen kilometre ötesine, Hudson Vadisi'ne görülmüş en büyük hortum indi. Sosyal bilgiler dersinde çalıştığımız güncel olaylardan birisi, o sene Atlantik Okyanusu'nda bir anda patlayan fırtınalar yüzünden ufak uçakların düşüşünde yaşanan artıştı.</span></p>

  <p class="heading4"><span class="sgc">Artık her şeye çabuk almıyor, çoğu zaman huysuzluk ediyordum. Notlarım D'den F'ye düştü. Nancy Bobofit ve arkadaşlarıyla daha sık kavga etmeye başladım. Neredeyse her dersten atılıyor, koridorda beklemek zorunda kalıyordum.</span></p>

  <p class="heading4"><span class="sgc">Sonunda İngilizce öğretmenimiz Bay Nicoll bir milyonuncu kez neden telaffuz sınavlarına çalışmayıp tembellik ettiğimi sorunca koptum. Ona yaşlı ayyaş dedim. Ne anlama geldiğini bildiğimden değil, kulağıma hoş gelmişti sadece.</span></p>

  <p class="heading4"><span class="sgc">Müdür sonraki hafta anneme bir mektup yazıp işleri resmiyete döktü: gelecek sene Yancy Akademisi'ne davet edilmeyecektim.</span></p>

  <p class="heading4"><span class="sgc">İyi, dedim kendi kendime. Sadece iyi.</span></p>

  <p class="heading4"><span class="sgc">Evimi özlemiştim.</span></p>

  <p class="heading4"><span class="sgc">Buradan atılıp devlet okulunda başlamam, tiksinç üvey babama ve onun aptalca poker partilerine katlanmam anla</span><span class="Apple-style-span1">mına gelse de, annemle beraber şehrin Yukarı Doğu Yakası'ndaki ufacık evimizde olmak istiyordum.</span></p>

  <p class="heading4"><span class="sgc">Yine de... Yancy'nin bazı şeylerini özleyecektim. Yurt odamdaki pencereden görünen koruluk manzarası, uzaktaki Hudson Nehri, çam ağaçlarının kokusu... Kıvırcık'ı özleye</span><span class="Apple-style-span1">çektim, biraz tuhaf biri olsa da iyi bir arkadaştı. Gelecek sene bensiz kalınca nasıl hayatta kalacak diye kara kara düşünüyordum.</span></p>

  <p class="heading4"><span class="sgc">Latince dersini de özleyecektim. Özellikle de Bay Brunner'ın çılgın sınav günlerini ve daha iyi olabileceğime dair inancını.</span></p>

  <p class="heading4"><span class="sgc">Sınav haftası yaklaşırken çalıştığım tek ders Latince'ydi. Bay Brunner'ın, bana ölüm kalım meselesiyle ilgili söylediği şeyleri unutmamıştım. Neden olduğunu bilmesem de ona inanmaya başlamıştım.</span></p>

  <p class="heading4"><span class="sgc">Final sınavlarından önceki gece o denli öfkelendim ki</span> <span class="sgc7">Cambridge Yunan Mitolojisi Rehberi'</span><span class="sgc">ni yurttaki odamın bir ucundan diğer ucuna fırlattım. Sözcükler sayfalardan dışarı çıkıp kafamın etrafında dolanmaya başlamıştı. Her bir kelime sanki kaykaya biniyormuşçasına bir o yana, bir bu yana yüz seksen derece dönüyordu. Kheiron ve Charon arasındaki farkı, Polydictes ve Polydeuces arasındaki farkı hatırlamam mümkün değildi. Hele bir de o Latince fiil çekimi yok mu? Unut gitsin.</span></p>

  <p class="heading4"><span class="sgc">Odada volta atmaya başladım, sanki gömleğimin içinde karıncalar dolaşıyordu.</span></p>

  <p class="heading4"><span class="sgc">Bay Brunner'ın yüzündeki ciddi ifadeyi, neredeyse binlerce yılın deneyimiyle bakan gözlerini hatırladım: <i class="calibre1">senden</i></span> <span class="sgc7">yalnızca her şeyin en iyisini bekliyorum Percy Jackson.</span></p>

  <p class="heading4"><span class="sgc">Derin bir nefes aldım. Mitoloji kitabını yerden aldım.</span></p>

  <p class="heading4"><span class="sgc">Daha önce hiçbir öğretmenimden yardım istememiştim. Belki Bay Brunner'la konuşsam bana yol gösterirdi. En azından sınavında alacağım F notu için önceden gidip özür dilemiş olurdum. Hiç denemediğimi düşünmesini, bu şekilde Yancy Akademisi'nden ayrılmayı istemiyordum.</span></p>

  <p class="heading4"><span class="sgc">Aşağı kata, öğretmenlerin odalarına yürüdüm. Çoğu karanlık ve boştu ama Bay Brunner'ın odasının kapısı aralıktı, penceresinden sızan ışık koridorun zemini boyunca uzanıyordu.</span></p>

  <p class="heading4"><span class="sgc">Tam odasının kapısına üç adım kalmıştı ki, içeriden gelen sesleri duydum. Bay Brunner bir soru sordu. Kesinlikle Kıvırcık'a ait olan bir ses, "...Percy için endişeleniyorum, efendim," dedi.</span></p>

  <p class="heading4"><span class="sgc">Dondum kaldım.</span></p>

  <p class="heading4"><span class="sgc">Öyle her zaman başkalarının konuşmalarını dinlemem. Ama en iyi arkadaşınız bir yetişkinle hakkınızda konuşsun da sizi göreyim, bakalım dinlemeden durabilecek misiniz?</span></p>

  <p class="heading4"><span class="sgc">Kapıya biraz daha yaklaştım.</span></p>

  <p class="heading4"><span class="sgc">"...bu yaz tek başına," diyordu Kıvırcık. "Demek istediğim, İyi Kimseler'den biri okulda. Şimdi biz bundan eminiz ve onlar da biliyor..."</span></p>

  <p class="heading4"><span class="sgc">"Onu acele ettirirsek işler daha da kötüye gider," dedi Bay Brunner. "Çocuğun daha da olgunlaşması gerek."</span></p>

  <p class="heading4"><span class="sgc">"Ama zamanı olmayabilir. Yaz gündönümü son tarih..."</span></p>

  <p class="heading4"><span class="sgc">"Meseleyi onsuz çözmeli Kıvırcık. Bırak da hâlâ vakti</span><span class="Apple-style-span1">varken cehaletinin tadını çıkarsın."</span></p>

  <p class="heading4"><span class="sgc">"Efendim, kadını gördü..."</span></p>

  <p class="heading4"><span class="sgc">"Hayal etti," dedi Bay Brunner ısrarla. "Öğrencilerin, çalışanların üstüne örtülen Sis onu buna ikna edecek."</span></p>

  <p class="heading4"><span class="sgc">"Efendim, ben... Ben görevimde bir kez daha başarısız olamam." Kıvırcık'ın içi dolmuş, konuşurken yutkunmaya</span><span class="Apple-style-span1">başlamıştı. "Bu ne demek biliyorsunuz."</span></p>

  <p class="heading4"><span class="sgc">"Başarısız olmadın Kıvırcık," dedi Bay Brunner anlayışla. "O kadının nasıl bir şey olduğunu anlamam gerekirdi. Haydi, şimdilik sadece Percy'yi önümüzdeki sonbahara kadar nasıl hayatta tutacağımızı düşünelim..."</span></p>

  <p class="heading4"><span class="sgc">Elimdeki mitoloji kitabı kaydı ve pat diye yere düştü.</span></p>

  <p class="heading4"><span class="sgc">Bay Brunner sustu.</span></p>

  <p class="heading4"><span class="sgc">Kalbim küt küt atarak kitabı yerden aldım ve koridorda geri geri gitmeye başladım.</span></p>

  <p class="heading4"><span class="sgc">Brunner'ın odasının kapısındaki pencereden çıkan ışığın önünden bir gölge geçti. Bu gölge benim tekerlekli sandalyede oturan öğretmenimden çok, hem de çok uzun bir şeyin gölgesiydi; elinde de bir okçunun yayına benzer, tuhaf bir şey tutuyordu.</span></p>

  <p class="heading4"><span class="sgc">En yakındaki kapıyı açıp içeri sızdım.</span></p>

  <p class="heading4"><span class="sgc">Birkaç saniye sonra ağır ağır ilerleyen, tılak-tılok-tılak-tılok diye sesler duydum, sanki üstüne deri kaplanmış tahtaları birbirine vuruyormuş gibi. Sonra arkasına saklandığım kapının tam önünden bir hayvanın genizden çıkan homurtusu gibi bir ses geldi. Kocaman, karanlık bir şekil camın önünde durdu sonra yürüyüp gitti.</span></p>

  <p class="heading4"><span class="sgc">Boncuk boncuk terler boynumdan akıyordu.</span></p>

  <p class="heading4"><span class="sgc">Koridorda bir yerde Bay Brunner konuştu: "Hiçbir şey</span><span class="Apple-style-span1">yok," dedi fısıltıyla. "Kış gündönümünden sinirlerim epey bozuk."</span></p>

  <p class="heading4"><span class="sgc">"Benimkiler de öyle," dedi Kıvırcık. "Ama yemin ederim ki..."</span></p>

  <p class="heading4"><span class="sgc">"Yurda dön," dedi Bay Brunner. "Yarın bütün gün sınavın var."</span></p>

  <p class="heading4"><span class="sgc">"Aman hatırlatmasanız."</span></p>

  <p class="heading4"><span class="sgc">Bay Brunner'ın odasındaki ışık söndü.</span></p>

  <p class="heading4"><span class="sgc">Karanlıkta bana sonsuz gibi gelen bir süre bekledim.</span></p>

  <p class="heading4"><span class="sgc">En sonunda gizlice koridora girdim ve yurttaki odama</span><span class="Apple-style-span1">döndüm.</span></p>

  <p class="heading4"><span class="sgc">Kıvırcık yatakta yatıyordu, sanki bütün gece oradaymış, Latince sınavı notlarını çalışıyormuş gibiydi.</span></p>

  <p class="heading4"><span class="sgc">"Hey," dedi mahmur gözlerle. "Sınava hazır mısın?" Yanıt vermedim.</span></p>

  <p class="heading4"><span class="sgc">"Berbat gözüküyorsun." Kaşlarını çattı. "Her şey yolunda mı?"</span></p>

  <p class="heading4"><span class="sgc">"Sadece... Yorgunum."</span></p>

  <p class="heading4"><span class="sgc">İfademi görmesin diye sırtımı döndüm ve yatmaya hazırlandım.</span></p>

  <p class="heading4"><span class="sgc">Aşağı katta duyduklarımı anlamamıştım. Olan biten her şeyi hayal ettiğime inanmak istiyordum.</span></p>

  <p class="heading4"><span class="sgc">Ama bir şey açıktı: Kıvırcık ve Bay Brunner arkamdan konuşuyorlardı. Başımın bir tür belada olduğunu düşünüyorlardı.</span></p>

  <p class="heading4"><span class="sgc">Sonraki gün öğleden sonra üç saatlik Latince sınavından çıkmıştım, gözümün önünde yanlış yazdığım tüm Yunan ve Romalı adları uçuşuyordu, Bay Brunner beni tekrar sınıfa çağırdı.</span></p>

  <p class="heading4"><span class="sgc">Bir an dün gece onları dinlediğimi anladığından endişelendim ama sorun bu değil gibiydi.</span></p>

  <p class="heading4"><span class="sgc">"Percy," dedi. "Yancy'den gitmek zorunda olduğuna üzülme. Bu... Bu en iyisi."</span></p>

  <p class="heading4"><span class="sgc">Nazik konuşuyordu ama bu sözler yine de beni utandırdı. Alçak sesle konuşmuştu ama sınavı bitirmeye çalışan diğer öğrenciler söylediklerini duymuştu. Nancy Bobofit yılışık yılışık sırıttı bana, dalga geçmek için ufak öpücükler attı.</span></p>

  <p class="heading4"><span class="sgc">"Peki, efendim," dedim mırıldanarak.</span></p>

  <p class="heading4"><span class="sgc">"Demek istediğim..." Bay Brunner tekerlekli sandalyesini bir ileri bir geri itmeye başladı, sanki ne diyeceğini bilemiyor gibiydi. "Burası sana uygun bir yer değil. Er geç olacaktı zaten."</span></p>

  <p class="heading4"><span class="sgc">Gözlerim fal taşı gibi açıldı.</span></p>

  <p class="heading4"><span class="sgc">En sevdiğim öğretmenim tüm sınıfın önünde bana bu işi beceremediğimi söylüyordu. Tüm sene bana inandığını söylemişti, şimdiyse okuldan atılmamın alın yazım olduğunu söylüyordu.</span></p>

  <p class="heading4"><span class="sgc">"Haklısınız," dedim tir tir titreyerek.</span></p>

  <p class="heading4"><span class="sgc">"Yok, yok..." dedi Bay Brunner. "Of, her şey karıştı. Söylemeye çalıştığım... Sen normal değilsin Percy. Bunda..."</span></p>

  <p class="heading4"><span class="sgc">"Teşekkür ederim," dedim pat diye. "Eksik olmayın, bana bunu hatırlattınız."</span></p>

  <p class="heading4"><span class="sgc">"Percy..."</span></p>

  <p class="heading4"><span class="sgc">Ama ben çoktan gitmiştim bile.</span></p>

  <p class="heading4"><span class="sgc">Dönemin sonu geldi, üstümü başımı bavuluma tıkıştırdım.</span></p>

  <p class="heading4"><span class="sgc">Diğer çocuklar şakalaşıyor, tatil planlarını anlatıyordu.</span><span class="Apple-style-span1">Bir tanesi İsviçre kırlarında gezintiye çıkacaktı. Diğeri bir ay boyunca tekneyle Karayipleri dolaşacaktı. Tamam, hepsi benim gibi eli suça bulaşmış çocuklardı ama zengin suçlu çocuklardı. Babaları yönetici, büyükelçi veya ünlü kişilerdi. Bense, hiç kimse soyundan hiç kimseydim.</span></p>

  <p class="heading4"><span class="sgc">Bu yaz ne yapacağımı sordular, şehre dönüyorum dedim.</span></p>

  <p class="heading4"><span class="sgc">Onlara söylemediğim şey, yazın köpek gezdirmek, gazete aboneliği toplamak gibi bir iş bulmam gerektiği ve boş vaktimi sonbaharda hangi okula gideceğimi düşünerek kaygılanmakla</span><span class="Apple-style-span1">geçireceğimdi.</span></p>

  <p class="heading4"><span class="sgc">"Öyle mi?" dedi çocuklardan biri. "Süper."</span></p>

  <p class="heading4"><span class="sgc">Sanki ben orada yokmuşum gibi konuşmaya devam ettiler.</span></p>

  <p class="heading4"><span class="sgc">Elveda demeye korktuğum tek kişi Kıvırcık'ti ama şu işe bakın, demem de gerekmedi. Benim gideceğim otobüsle Manhattan'a gitmek için bilet almış, o yüzden beraberce şehre giden otobüsteydik.</span></p>

  <p class="heading4"><span class="sgc">Kıvırcık otobüs yolculuğu boyunca kaygıyla otobüsün koridorundan diğer yolculara bakıp durdu. Yancy'den ne zaman ayrılsak böyle kaygılı, içine bir kurt düşmüş gibi kıpır kıpır olduğunu fark ettim, sanki hep kötü bir şey olmasını bekliyordu. Daha önceleri birilerinin onunla dalga geçmesinden endişeliymiş gibi gelirdi. Ama şimdi bu otobüste onunla dalga geçecek kimse yoktu.</span></p>

  <p class="heading4"><span class="sgc">En sonunda dayanamadım.</span></p>

  <p class="heading4"><span class="sgc">"İyi Kimseler'e mi bakmıştın?"</span></p>

  <p class="heading4"><span class="sgc">Kıvırcık az kaldı yerinden fırlıyordu. "Ne? Sen ne demek istiyorsun?"</span></p>

  <p class="heading4"><span class="sgc">Sınavdan önceki gün Bay Brunner'la olan konuşmalarına kulak kabarttığımı itiraf ettim.</span></p>

  <p class="heading4"><span class="sgc">Kıvırcık gözlerini kırpıştırdı. "Ne kadarını dinledin?"</span></p>

  <p class="heading4"><span class="sgc">"Ah... Çok fazla değil. Yaz gündönümü neyin son tarihi</span><span class="Apple-style-span1">bakalım?"</span></p>

  <p class="heading4"><span class="sgc">Birden ürktü. "Bak, Percy... Senin için endişelendim, tamam mı? Yani iblis matematik hocaları falan gibi şeyler görüyordun..."</span></p>

  <p class="heading4"><span class="sgc">"Kıvırcık..."</span></p>

  <p class="heading4"><span class="sgc">"Ben de Bay Brunner'a herhalde baskı fazla geldi falan diyordum, çünkü Bayan Dodds diye birisi yok ve..."</span></p>

  <p class="heading4"><span class="sgc">"Kıvırcık gerçekten, hem de gerçekten çok kötü bir yalan</span><span class="Apple-style-span1">cısın."</span></p>

  <p class="heading4"><span class="sgc">Utançtan kulaklarına kadar kızardı.</span></p>

  <p class="heading4"><span class="sgc">Gömleğinin cebinden pis bir kartvizit çıkarttı. "Yalnızca bunu almanı istiyorum, tamam mı? Bu yaz yardımıma ihtiyacın olursa diye."</span></p>

  <p class="heading4"><span class="sgc">Karttaki yazılar süslü, parlak renkteydi, disleksik gözlerimi öldürüyorlardı ama sonunda şöyle bir şey seçtim:</span></p>

  <div class="sgc9"><img alt="" class="imageblock" src="../Images/image28.jpg" /></div>

  <p class="heading4"><span class="sgc">"Bu Melez..."</span></p>

  <p class="heading4"><span class="sgc">"Sakın yüksek sesle söyleme!" dedi ciyaklayarak. "O benim, şey... Yazlık adresim."</span></p>

  <p class="heading4"><span class="sgc">Resmen içime oturdu. Kıvırcıkların yazlığı vardı. Onun ailesinin de Yancy'deki diğer aileler kadar zengin olacağı aklıma gelmemişti.</span></p>

  <p class="heading4"><span class="sgc">"Tamam," dedim surat asarak. "Yani, istersem malikanenizi ziyarete gelebilirim."</span></p>

  <p class="heading4"><span class="sgc">Evet manasında başını salladı. "Veya... Veya bana ihtiyacın olursa."</span></p>

  <p class="heading4"><span class="sgc">"Neden sana ihtiyacım olsun?"</span></p>

  <p class="heading4"><span class="sgc">Söylemek istediğimden daha kabaca çıkmıştı bu laf ağzımdan.</span></p>

  <p class="heading4"><span class="sgc">Kıvırcık boğazındaki adem elmasına kadar kızardı. "Bak Percy, işin aslı şu: Ben... ben seni korumalıyım denebilir."</span></p>

  <p class="heading4"><span class="sgc">Ona öylece bakakaldım.</span></p>

  <p class="heading4"><span class="sgc">Tüm sene boyunca, sırf onu okulun kabadayılarından korumak için bir sürü kavgaya girip çıkmıştım. Önümüzdeki sene bensiz çok fena dayak yiyecek diye uykularım kaçıyordu. Gel gör ki, şimdi sanki aslında o beni koruyormuş gibi yapıyordu.</span></p>

  <p class="heading4"><span class="sgc">"Kıvırcık," dedim, "Sen beni tam olarak neden koruyorsun?"</span></p>

  <p class="heading4"><span class="sgc">Altımızdan çok yüksek bir gıcırdama sesi geldi. Zeminden içeri kara kara dumanlar doldu, tüm otobüs çürük yumurta gibi kokmaya başladı. Sürücü bir küfür savurdu ve şoför kapısını açıp, ağır aksak otobüsten otobana indi.</span></p>

  <p class="heading4"><span class="sgc">Motor kaputunu açıp birkaç dakika takır tukur bir şeylerle uğraştı. Sonra da tüm yolcuların inmesi gerektiğini söyledi. Kıvırcıkla beraber herkes gibi aşağıya indik.</span></p>

  <p class="heading4"><span class="sgc">Şayet aracınız bozulup da aşağıya inmezseniz farkına varmayacağınız türden bir kır kenarındaydık. Otobanın bizim gittiğimiz tarafında akçaağaçlar ve geçen arabalardan atılmış çöpler dışında bir şey yoktu. Öğlen sıcağında kavrulup titreşen dört sıra asfalt yolun öbür yanında ise eski usul bir meyve tezgahı vardı.</span></p>

  <p class="heading4"><span class="sgc">Satılan meyveler gerçekten güzel gözüküyordu: kasalardan taşan kan kırmızı kirazlar ve elmalar, cevizler ve şeftaliler, ufak bir leğende buza yatırılmış elma suyu dolu sürahiler. Hiç müşteri yoktu, yalnızca bir akçaağacın gölgesinde, sallanan iskemlelerinde oturan üç tane yaşlı kadın vardı. Kadınlar, ömrümde gördüğüm en büyük çorapları örüyorlardı.</span></p>

  <p class="heading4"><span class="sgc">Çorap dendiğine bakmayın, hepsinin büyüklüğü birer kazak kadar vardı ama besbelli ki çoraptı bunlar. Sağdaki hanım bir tekini örüyordu. Soldaki ise diğer tekini. Ortadaki ise içi çelik mavisi yünlerle dolu devasa bir sepet tutuyordu.</span></p>

  <p class="heading4"><span class="sgc">Üçü de toprak kadar yaşlı gibiydi; soluk yüzleri muşmula gibi kırış kırıştı, gümüş renkli saçlarını beyaz bandanalarla arkada toplamışlardı, kemikleri çıkmış kolları ağartılmış ketenden elbiselerinin yenlerinden fırlıyordu.</span></p>

  <p class="heading4"><span class="sgc">En tuhafı doğrudan bana bakıyor gibi gözükmeleriydi.</span></p>

  <p class="heading4"><span class="sgc">Kıvırcık'a durumu anlatayım diye döndüm ve yüzünden</span><span class="Apple-style-span1">kanın çekildiğini gördüm. Burnunun ucu seğiriyordu.</span></p>

  <p class="heading4"><span class="Apple-style-span1">"Kıvırcık?" dedim. "Şşt, abicim..."</span></p>

  <p class="heading4"><span class="sgc">"Sana bakmadıklarını söyle. Bakıyorlar, değil mi?"</span></p>

  <p class="heading4"><span class="sgc">"Evet. Garip, değil mi? Şu çoraplar bana olur mu sence?"</span></p>

  <p class="heading4"><span class="sgc">"Hiç komik değil Percy. Hem de hiç komik değil."</span></p>

  <p class="heading4"><span class="sgc">Ortadaki yaşlı hanım kocaman bir makas çıkardı. İstersen</span><span class="Apple-style-span1">koyun kırpabileceğin türden makas, altın ve gümüşlerle kaplı uzun ağızlara sahipti. Kıvırcık'ın nefesinin kesildiğini fark ettim.</span></p>

  <p class="heading4"><span class="sgc">"Hemen otobüse biniyoruz," dedi. "Haydi."</span></p>

  <p class="heading4"><span class="sgc">"Ne?" dedim. "İçerisi neredeyse bin derece."</span></p>

  <p class="heading4"><span class="sgc">"Haydi gel!" Kapıyı zorlayıp açtı ve içeri girdi ama ben</span><span class="Apple-style-span1">aşağıda kaldım.</span></p>

  <p class="heading5"><span class="sgc">Yolun karşısındaki yaşlı hanımlar hâlâ beni izliyordu. Ortadaki yünü kesti, yemin ederim ki o dört şeritli yolun ta karşısından duydum kopma sesini. Diğer iki arkadaşı da çelik mavisi çorapları katlayıp gittiler. Hayretle bu çorapları kime ördüklerini düşündüm? Dev Karadamı'na mı, Godzilla'ya mı?</span></p>

  <p class="heading5"><span class="sgc">Otobüsün arkasından sürücü belirdi, motor kompartıma</span><span class="Apple-style-span1">nından dumanı tüten kocaman bir parçayı çekip çıkartmışü. Otobüs bir titredi, sonra motor çalıştı.</span></p>

  <p class="heading4"><span class="sgc">Yolcular sürücüyü alkış yağmuruna tuttu.</span></p>

  <p class="heading4"><span class="sgc">"Bu iş böyle yapılır!" diye bağırdı sürücü. Şapkası ile otobüse bir şaplak attı. "Herkes otobüse!"</span></p>

  <p class="heading4"><span class="sgc">Otobüs hareket edince kendimi kötü hissetmeye başla</span><span class="Apple-style-span1">dım, sanki grip olmuştum da ateşim çıkmıştı.</span></p>

  <p class="heading4"><span class="Apple-style-span1">Kıvırcık da benden iyi gözükmüyordu. Titriyor, dişleri</span><span class="Apple-style-span1">birbirine vuruyordu.</span></p>

  <p class="heading4"><span class="sgc">"Kıvırcık."</span></p>

  <p class="heading4"><span class="sgc">"Evet?"</span></p>

  <p class="heading4"><span class="sgc">"Bana söylemediğin şey ne?"</span></p>

  <p class="heading4"><span class="sgc">Alnını gömleğinin yeniyle sildi. "Percy, o meyve tezgahının arkasında ne gördün?"</span></p>

  <p class="heading4"><span class="sgc">"Yaşlı kadınları mı diyorsun? Onlar da neydi öyle abicim? Sakın onlar da... Bayan Dodds gibi değiller, değil mi?"</span></p>

  <p class="heading4"><span class="sgc">Kıvırcık'ın yüzündeki ifadeyi okumak güçtü ama meyve satan kadınların Bayan Dodds'tan bin beter olduklarını anlamama yetti. "Bana ne gördüğünü söyle yeter," dedi.</span></p>

  <p class="heading4"><span class="sgc">"Ortadaki eline makas aldı ve iplik kesti."</span></p>

  <p class="heading4"><span class="sgc">Gözlerini kapadı ve parmaklarıyla bir işaret yaptı. Haç çıkarıyor gibiydi ama başka bir işaretti bu, sanki... sanki çok daha eski bir işaretti.</span></p>

  <p class="heading4"><span class="sgc">"İpi kestiğini gördün," dedi.</span></p>

  <p class="heading4"><span class="sgc">"Evet. Yani?" Ama bunu derken bile önemli bir şey gördüğümü biliyordum.</span></p>

  <p class="heading4"><span class="sgc">"Olamaz," diye mırıldandı Kıvırcık. Başparmağını kemirmeye başladı. "Bu da geçen seferki gibi olmasın, ne olur."</span></p>

  <p class="heading4"><span class="sgc">"Hangi geçen sefer?"</span></p>

  <p class="heading4"><span class="sgc">"Her zaman altıncı sınıfta oluyor. Asla altıncı sınıftan sonrasını göremiyorlar."</span></p>

  <p class="heading4"><span class="sgc">"Kıvırcık," dedim, çünkü beni gerçekten korkutmaya başlıyordu, "Sen neden bahsediyorsun?"</span></p>

  <p class="heading4"><span class="sgc">"Bırak da otobüs terminalinden eve kadar seninle yürüyeyim... Söz ver beraber gideceğimize."</span></p>

  <p class="heading4"><span class="sgc">Bu bana tuhaf bir istekmiş gibi geldi ama söz verdim.</span></p>

  <p class="heading4"><span class="sgc">"Batıl inanç gibi bir şey mi bu?" diye sordum.</span></p>

  <p class="heading4"><span class="sgc">Hiçbir yanıt vermedi.</span></p>

  <p class="heading4"><span class="sgc">"Kıvırcık, o ipliği kesme meselesini diyorum. Bu, birisi ölecek anlamına mı geliyor?"</span></p>

  <p class="heading4"><span class="sgc">Yas tutarmış gibi baktı bana, sanki tabutuma en çok yakışacak çiçeklerin neler olacağını merak ediyordu.</span></p>

  <p class="heading4"><span class="sgc8"><br class="calibre" /></span></p>

  <p class="heading4"></p>
</body>
</html>
