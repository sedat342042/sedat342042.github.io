<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Rick Riordan - 1 - Şimşek Hırsızı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main1">
  <p class="heading4"><b class="calibre2" style="text-indent: 1.5em; font-size: 1em;"><br /></b></p>

  <h3 class="heading4"><span style="font-family: Book_avs_space_Antiqua;"><b>13. Ölüme Balıklama Dalıyorum</b></span><br /></h3>

  <p class="heading4"><br class="calibre" />
  Pek ortalıkta dolaşmıyordum çünkü birkaç Doğu Yakası gazetesinin kapaklarını ismim ve yüzüm süslüyordu. Trenton Register-News gazetesinde, Greyhound otobüsünden inerken bir turistin çektiği bir fotoğrafım yayınlanmıştı. Fotoğrafta, gözlerimde tuhaf bir ifade vardı. Elimde tuttuğum kılıcım, metalik mavi renk gözüküyordu. Elimdeki kılıç değil de pek ala bir beyzbol veya başka bir oyun sopası da olabilirdi.<br class="calibre" />
  <br class="calibre" />
  Resmin altında şöyle diyordu:<br class="calibre" />
  <br class="calibre" />
  İki hafta önce annesinin Long Island'da kaybolması sebebiyle sorgulanmak üzere aranan, on iki yaşındaki Percy Jackson, birkaç yaşlı yolcu hanımı taciz ettiği otobüsten kaçarken görülüyor. Jackson otobüsten indiktenbirkaç dakika sonra, otobüs Doğu New Jersey otoyolu kenarında infilak etti. Polis görgü tanıklarının ifadelerine dayanarak, çocuğun iki gençle beraber yolculuk ettiğini düşünüyor. Percy'nin üvey babası, Gabe Ugliano ise oğlunun nerede olduğuna dair bilgi verecek olanlara para ödülü vaat etti.<br class="calibre" />
  <br class="calibre" />
  "Merak etme," dedi Annabeth. "Ölümlü polisler bizi asla bulamazlar." Ama bunu söylerken, hiç de kendinden emin gözükmüyordu.<br class="calibre" />
  <br class="calibre" />
  Günün geri kalanını, ya trende volta atarak (çünkü yerimde öylece oturmakta güçlük çekiyordum) ya da pencereden bakarak geçirdim.<br class="calibre" />
  <br class="calibre" />
  Bir ara, boynuzları saldırıya hazır biçimde buğday tarlalarında koşturan, yiyecek için ava çıkmış bir sentor ailesi gördüm. Minik bir ata binmiş gibi gözüken, hemen hemen ikinci sınıf öğrencisi boylarında olan küçük sentor oğlanla göz göze geldik; bana el salladı. Hemen kompartımanda etrafıma bakındım, neyse ki benden başka kimse görmemişti. Yetişkin yolcuların çoğu diz üstü bilgisayarlarına veya dergilere gömülmüşlerdi.<br class="calibre" />
  <br class="calibre" />
  Geceye doğru, ormanda dolaşan bir başka büyük yaratık gördüm. Bir aslan gördüğüme yemin edebilirim ama Amerika'da aslanların böyle serbestçe yaşadığı bir bölge yoktu ve bu yaratık kocaman bir ayı kadardı. Postu, gecenin karanlığında altın gibi parıldıyordu. Sonra ağaçların arasınadaldı ve gözden kayboldu.<br class="calibre" />
  <br class="calibre" />
  Kaniş Gladiola'yı teslim edince kazandığımız para ödülü ancak Denver'a gidecek kadar bilet parasına yetmişti. Yataklı vagon için bilet alamadığımızdan, koltuklarımızda uyumakzorunda kaldık. Bu yüzden boynum tutuldu. Annabeth tam yanı başımda oturduğundan, uykumda konuşmamaya çalışıyordum.<br class="calibre" />
  <br class="calibre" />
  Kıvırcık sürekli horulduyor, bir şeyler sayıklayıp beni uyandırıyordu. Hatta bir seferinde debelenip dururken, takma ayaklarından biri fırladı. Annabeth ve ben, diğer yolcular görmeden takma ayağı yerine oturtmaya çalıştık.<br class="calibre" />
  <br class="calibre" />
  Kıvırcık'ın ayağını taktıktan sonra, "Eee," diye sordu Annabeth. "Kim yardım istiyor senden?"<br class="calibre" />
  <br class="calibre" />
  "Nasıl yani?"<br class="calibre" />
  <br class="calibre" />
  "Daha demin uykunda bir şeyler sayıklıyordun. 'Sana yardım etmeyeceğim' gibi bir şeyler diyordun da. Kimi gördün rüyanda?"<br class="calibre" />
  <br class="calibre" />
  Anlatıp anlatmamak konusunda kararsızdım. İkinci kez uçurumdaki o kötü sesle ilgili bir rüya görmüştüm. Ama gördüklerim beni o kadar rahatsız etmişti ki, en sonunda Annabeth'e her şeyi anlattım.<br class="calibre" />
  <br class="calibre" />
  Annabeth uzunca bir süre sessiz kaldı. "Bu hiç de Hades'in konuşmasına benzemiyor. O her zaman siyah bir tahtta gözükür ve asla gülmez."<br class="calibre" />
  <br class="calibre" />
  "Bana annemi takas etmeyi önerdi," dedim. "Başka kim böyle bir şey yapabilir ki?"<br class="calibre" />
  <br class="calibre" />
  "Evet, sanırım öyle... Tabii eğer Yeraltı Dünyası'ndan beni kurtar demek istediyse. Eğer Olimposlularla savaşmak istiyorsa, bunu kastetmiş olabilir. Ama ilk şimşek zaten ondaysa, niye senden bunu istesin ki?"<br class="calibre" />
  <br class="calibre" />
  Bir yanıt verebilmeyi isteyerek, bilmiyorum manasında başımı salladım. Sonra, Kıvırcık'ın, Furia'ların otobüste bir şey aradığını söylediği geldi aklıma.<br class="calibre" />
  <br class="calibre" />
  O şey nerede? Nerede?<br class="calibre" />
  <br class="calibre" />
  Belki de Kıvırcık o anda neler hissettiğimi anlamıştı. Uykusunda sebzelerle ilgili bir şeyler homurdanarak, kafasını çevirdi.<br class="calibre" />
  <br class="calibre" />
  Annabeth, Kıvırcık'ın boynuzlarını örtmek için onun kasketini düzeltti. "Percy, Hades'le değiş tokuş yapamazsın. Bunu biliyorsun, öyle değil mi? O hilekarın, zalimin ve aç gözlünün tekidir. İyi Kimseler bu sefer onun kadar hırçın davranmadı ama... "<br class="calibre" />
  <br class="calibre" />
  "Ne demek bu sefer?" diye sordum. "Daha önce de mi karşılaştın onlarla?"<br class="calibre" />
  <br class="calibre" />
  Annabeth'in eli boynundaki kolyeye gitti. Yaz sonunda almış olduğu hediyelerden biri olan ve üzerinde bir çam ağacı bulunan cilalanmış beyaz bir boncukla oynamaya başladı. "Ölülerin Efendisi'nden pek hoşlanmadığımı söyleyebilirim. Annene karşılık bir anlaşma yapma fikrine kanamazsın."<br class="calibre" />
  <br class="calibre" />
  "Söz konusu baban olsaydı ne yapardın peki?"<br class="calibre" />
  <br class="calibre" />
  "Gayet basit. Onu orada çürümeye terk ederdim."<br class="calibre" />
  <br class="calibre" />
  "Ciddi misin?"<br class="calibre" />
  <br class="calibre" />
  Annabeth, gri gözlerini bana dikti. Yüzünde, tıpkı kampta cehennem zebanilerine kılıç çektiğinde takındığı ifade vardı. "Babam doğduğum günden beri benden nefret etmiştir, Percy. Asla çocuğu olsun istemedi. Ben doğduğumda, Athena'ya beni Olimpos'a geri götürmesini ve orada yetiştirmesini söylemiş çünkü kendisi işlerinden başını alamıyormuş. Athena da bundan pek hoşnut olmamış doğrusu. Kahramanların ölümlü ebeveynleri tarafından yetiştirilmeleri gerektiğini söylemiş ona."<br class="calibre" />
  <br class="calibre" />
  "Ama nasıl... Yani, sanırım hastanede falan doğmadın, değil mi?"<br class="calibre" />
  <br class="calibre" />
  "Babamın kapısının eşiğinde, altından bir beşik içerisinde belirmişim. Ta Olimpos'tan Batı Rüzgarı Zefir getirmiş beni. Babamın bunu bir mucize olarak görmesi gerekirdideğil mi? İnsan en azından bir fotoğraf falan çeker. Ama, hayır, o ne yaptı, benden başına gelen en kötü şey olarak bahsetti hep. Ben beş yaşındayken evlendi ve Athena'yı tamamıyla unuttu. 'Normal' bir kadınla evlendi, iki de 'normal' çocuğu oldu. Sonra da sanki ben hiç yokmuşum gibi davranmaya başladı."<br class="calibre" />
  <br class="calibre" />
  Trenin penceresinden dışarıyı seyrettim. Uzakta, sessizliğe gömülmüş bir şehrin ışıkları gözüküyordu. Annabeth'i avutmak istedim ama ne söyleyeceğimi bilemedim.<br class="calibre" />
  <br class="calibre" />
  "Benim de annem berbat bir herifle evlendi," dedim. "Kıvırcık, annemin beni korumak ve bir insan ailesinde gizlememi sağlamak için onunla evlendiğini söyledi. Belki senin baban da bu yüzden evlenmiştir."<br class="calibre" />
  <br class="calibre" />
  Annabeth sürekli olarak kolyesiyle uğraşıyordu. Boncuklardan sarkan altın üniversite yüzüğünü çekiştirip duruyordu. O anda, yüzüğün babasına ait olabileceği geldi aklıma. Babasından bu kadar nefret eden birinin neden bunu boynuna takacağını düşündüm.<br class="calibre" />
  <br class="calibre" />
  "Ben umurunda değilim," dedi. "Karısı, yani üvey annem bana bir yaratıkmışım gibi davranırdı. Kendi çocuklarıyla oynamama izin vermezdi. Babam da ona uyardı. Ne zaman tehlikeli bir durum olacak olsa, mesela canavarlarla ilgili bir durum falan, ikisi de bana dargın dargın bakar, 'Nasıl olur da aileni tehlikeye atarsın?' derlerdi. Nihayet, bunun nereye varacağını anladım. Orada istenmiyordum. Bu yüzden evden kaçtım."<br class="calibre" />
  <br class="calibre" />
  "Kaç yaşındaydın?"<br class="calibre" />
  <br class="calibre" />
  "Kampa başladığım seneydi. Yedi yaşındaydım."<br class="calibre" />
  <br class="calibre" />
  "Ama... Melez Tepesi'ne tek başına gitmiş olamazsın?"<br class="calibre" />
  <br class="calibre" />
  "Yok, yalnız değildim ki. Athena, yol boyunca benikorudu, yol gösterdi. Kısa bir süre için de olsa, yolda bana yardımcı olan yeni arkadaşlar da edindim."<br class="calibre" />
  <br class="calibre" />
  Neler olup bittiğini sormak istiyordum ama Annabeth bu acıklı hatıralara dalmış gitmişti. Bu yüzden Kıvırcık'ın horultuları eşliğinde, pencereden Ohio'nun karanlık tarlalarını seyrettim.<br class="calibre" />
  <br class="calibre" />
  13 Haziran'da, yani trendeki yolculuğumuzun ikinci gününün sonunda, yaz gündönümünden tam sekiz gün önce, altın renkli tepelerden ve Mississippi Nehri'nin üzerinden geçerek St. Louis'e vardık.<br class="calibre" />
  <br class="calibre" />
  Annabeth, şehrin üzerinde bir pazar çantasının sapı gibi duran Gateway Kemeri'ni görmek için boynunu uzattı.<br class="calibre" />
  <br class="calibre" />
  "Ben de böyle bir şey yapmak istiyorum," dedi.<br class="calibre" />
  <br class="calibre" />
  "Ne?" diye sordum.<br class="calibre" />
  <br class="calibre" />
  "Yani böyle bir şey inşa etmek istiyorum. Parthenon'u hiç görmüş müydün, Percy?"<br class="calibre" />
  <br class="calibre" />
  "Sadece resimlerini gördüm."<br class="calibre" />
  <br class="calibre" />
  "Bir gün, gidip göreceğim. Tanrılar için yapılmış en heybetli anıtı ben dikmek istiyorum. Binlerce sene yıkılmayacak bir anıt olacak."<br class="calibre" />
  <br class="calibre" />
  Güldüm. "Sen? Bir mimar?"<br class="calibre" />
  <br class="calibre" />
  Nedenini bilmiyorum ama söyledikleri bana komik geldi. Annabeth'in bütün gün sessizce oturup çizim yapması komik olurdu.<br class="calibre" />
  <br class="calibre" />
  Annabeth'in yanakları kızardı. "Evet, bir mimar olacağım. Athena çocuklarının bir şeyler yaratmasını arzu eder,malum deprem tanrısı gibi yakıp yıkmasını değil."<br class="calibre" />
  <br class="calibre" />
  Aşağıda, Mississippi Nehri'nin gürül gürül akan kahverengi sularına baktım.<br class="calibre" />
  <br class="calibre" />
  "Özür dilerim," dedi Annabeth. "Bu söylediğim zalimce oldu."<br class="calibre" />
  <br class="calibre" />
  "Birazcık olsun beraber çalışamaz mıyız?" diye rica ettim. "Yani, Athena'yla Poseidon hiç ortak çalışmazlar mıydı?"<br class="calibre" />
  <br class="calibre" />
  Annabeth biraz düşündü. "Sanırım... Savaş arabasını beraber yapmışlardı," dedi belli belirsiz. "Bunu annem icat etmişti ama Poseidon da dalgaların köpüklerinden atlar yaratmıştı. Bu yüzden, arabayı tamamlamak için beraber çalışmak zorunda kaldılar."<br class="calibre" />
  <br class="calibre" />
  "Öyleyse, biz de ortak işler yapabiliriz, değil mi?"<br class="calibre" />
  <br class="calibre" />
  Annabeth kemerin bir otelin arkasında gözden kaybolmasını seyrederken, şehre girdik.<br class="calibre" />
  <br class="calibre" />
  "Sanırım," dedi en sonunda.<br class="calibre" />
  <br class="calibre" />
  Şehir merkezindeki Amtrack İstasyonu'na vardık. Denver'a gitmeden önce üç saatlik bir mola vereceğimiz anons edildi.<br class="calibre" />
  <br class="calibre" />
  Kıvırcık kalkıp gerindi. Daha tam anlamıyla ayılmamıştı ki, "Yemek," dedi.<br class="calibre" />
  <br class="calibre" />
  "Haydi ama keçi çocuk. Daha etrafı gezeceğiz," dedi Annabeth.<br class="calibre" />
  <br class="calibre" />
  "Etrafı mı gezeceğiz?"<br class="calibre" />
  <br class="calibre" />
  "Gateway Kemeri," dedi. "Bu benim Kemer'in tepesine çıkmak için tek fırsatım olabilir. Şimdi, geliyor musunuz, gelmiyor musunuz?"<br class="calibre" />
  <br class="calibre" />
  Kıvırcık'la şöyle bir bakıştık.<br class="calibre" />
  <br class="calibre" />
  Hayır demek istiyordum ama eğer Annabeth gidecekse onu yalnız bırakamayız diye düşündüm.<br class="calibre" />
  <br class="calibre" />
  Kıvırcık omuzlarını silkti. "Canavarların etrafta olmadığıbir büfe bulursak ne ala," dedi.<br class="calibre" />
  <br class="calibre" />
  Kemer, tren istasyonundan yaklaşık bir buçuk kilometre uzaklıktaydı. Günün sonlarına doğru, o kadar sıra da olmuyordu. Yeraltı müzesinin yolunu bularak 1800'lerden kalmakapalı vagonlara ve diğer şeylere baktık. O kadar heyecan verici değildi ama Annabeth sürekli olarak Kemer'in nasıl yapıldığıyla ilgili ilginç şeyler anlatıyor, Kıvırcık da bana jelibon verip duruyordu. O yüzden keyfim yerindeydi.<br class="calibre" />
  <br class="calibre" />
  Derken, sırada bekleyen diğer insanlara bir göz attım. "Sen de tuhaf bir koku alıyor musun?" diye sordum Kıvırcık'a.<br class="calibre" />
  <br class="calibre" />
  Kıvırcık, burnunu, etrafı yeterince koklamasına yetecek kadar yumuşak şeker paketinden çıkardı. "Yeraltı," dedi suratını ekşiterek. "Yeraltı havası her zaman canavar gibi kokar. Bu koku da muhtemelen bir anlama gelmiyordur."<br class="calibre" />
  <br class="calibre" />
  Yine de içim rahat değildi. Sanki orada olmamalıymışız gibi geliyordu.<br class="calibre" />
  <br class="calibre" />
  "Hey, millet," dedim. "Tanrıların gizli güç sembolü nedir biliyor musunuz?"<br class="calibre" />
  <br class="calibre" />
  Annabeth, Kemer'i inşa etmek için kullanılan malzemelerle ilgili bir yazı okumakla meşguldü ama dikkatini çekmiştim. "Neymiş?"<br class="calibre" />
  <br class="calibre" />
  "İşte, Hades..."<br class="calibre" />
  <br class="calibre" />
  Kıvırcık boğazını temizledi. "Halka açık bir yerdeyiz... Şu Yeraltı'ndaki arkadaşımızdan mı bahsediyorsun?"<br class="calibre" />
  <br class="calibre" />
  "Hı-hı, evet," dedim. "Ta aşağılardaki arkadaşımızdan bahsediyorum. Onun da Annabeth'inki gibi bir şapkası yok mu?"<br class="calibre" />
  <br class="calibre" />
  "Karanlık Miğferi'ni diyorsun," dedi Annabeth. "Evet, o miğfer onun güç sembolü. Kış gündönümü konsey toplantısında yanında olduğunu görmüştüm."<br class="calibre" />
  <br class="calibre" />
  "O da mı toplantıdaydı?" diye sordum.<br class="calibre" />
  <br class="calibre" />
  Annabeth başını salladı. "Olimpos'u ziyaret etmesine müsaade edilen tek zaman o. Yani, senenin en karanlık günü. Ama eğer duyduklarım doğruysa, miğferi benim görünmezlik şapkamdan çok daha güçlü..."<br class="calibre" />
  <br class="calibre" />
  "Evet, karanlığa dönüşmesini sağlıyor," diye onayladı Kıvırcık. "Gölge haline gelebiliyor, duvarlardan falan geçiyor. Kimse ona dokunamıyor, göremiyor ve duyamıyor. Bir de etrafa o denli etkili bir korku salabiliyor ki, insanı çıldırtabiliyor ya da kalbini durdurabiliyor. Sizce neden her aklı başında insan karanlıktan korkar?"<br class="calibre" />
  <br class="calibre" />
  "E, peki o zaman... Onun şu anda burada olmadığını ve bizi gözetlemediğini nereden biliyoruz?" diye sordum.<br class="calibre" />
  <br class="calibre" />
  Annabeth ve Kıvırcık birbirlerine baktılar.<br class="calibre" />
  <br class="calibre" />
  "Bilmiyoruz zaten," dedi Kıvırcık.<br class="calibre" />
  <br class="calibre" />
  "Teşekkürler, şimdi kendimi daha iyi hissediyorum," dedim. "Mavi jelibonlardan kaldı mı?"<br class="calibre" />
  <br class="calibre" />
  Neredeyse rahatlamıştım ki, Kemer'in tepesine çıkmak için bineceğimiz minnacık asansörü görünce, başımın dertte olduğunu anladım. Kapalı yerlerden nefret ederdim. Beni deli eder böyle yerler.<br class="calibre" />
  <br class="calibre" />
  Yanında kristal tasmalı mini minnacık bir Chihuahua köpeği olan şişman bir kadınla asansöre sığıştık. Belki köpek körlere yardım eden Chihuahua'lardandır diye düşündüm, çünkü bekçilerin hiçbiri köpeğin asansöre binmesine bir şey dememişti.<br class="calibre" />
  <br class="calibre" />
  Kemer'in içinden, yukarı doğru çıkmaya başladık. Daha önce hiç daireler çizerek yukarı çıkan bir asansöre binmemiştim, o yüzden midem bu durumdan pek de hoşnut değildi.<br class="calibre" />
  <br class="calibre" />
  "Sizin anneniz babanız nerede?" diye sordu şişman kadın.<br class="calibre" />
  <br class="calibre" />
  Kadının pörtlek gözleri; sivri, kahve lekeli dişleri; gevşek duran, kot benzeri bir kumaştan yapılmış bir şapkası ve yine aynı kumaştan yapılmış çuval gibi bir elbisesi vardı. Bu elbişeyle kottan yapılmış bir balon gibi gözüküyordu.<br class="calibre" />
  <br class="calibre" />
  "Aşağıda bekliyorlar," dedi Annabeth. "Yükseklik korkuları var da."<br class="calibre" />
  <br class="calibre" />
  "Ahh, zavallılar."<br class="calibre" />
  <br class="calibre" />
  Chihuahua homurdandı. Kadın "Dur, oğlum. Uslu ol." dedi. Köpeğin aynı sahibi gibi pörtlek, zeki ve sert sert bakan gözleri vardı.<br class="calibre" />
  <br class="calibre" />
  "İsmi Oğlum mu?" diye sordum kadına.<br class="calibre" />
  <br class="calibre" />
  "Hayır," dedi kadın.<br class="calibre" />
  <br class="calibre" />
  Sonra da sanki bu yanıt her şeyi açıklığa kavuşturmuş gibi gülümsedi.<br class="calibre" />
  <br class="calibre" />
  Kemer'in tepesindeki gözlem alanı, bana üstü halı kaplı bir teneke kutuyu hatırlattı. Bir kenarda minnacık pencereler sıralanmıştı, diğer yanda da nehir gözüküyordu. Manzara fena değildi ama sıkış sıkış yerlerden hiç hoşlanmadığım gibi, yerden metrelerce yukarıda olan sıkış sıkış bir yerden daha da az hoşlanıyordum. Her an dengemi kaybedebilirdim.<br class="calibre" />
  <br class="calibre" />
  Annabeth sürekli olarak bina desteklerinden, kendisinin pencereleri nasıl daha büyük yapacağından ve saydam bir zemin inşa edeceğinden bahsediyordu. Herhalde orada saatlerce vakit geçirebilirdi ama neyse ki, park görevlisi gözlem alanının birkaç dakika içerisinde kapanacağını anons etti.<br class="calibre" />
  <br class="calibre" />
  Kıvırcık'ı ve Annabeth'i çıkışa doğru götürdüm ve asansöre tıktım. Tam ben de asansöre girecekken, içeride iki turistin daha olduğunu gördüm. Bana yer kalmamıştı.<br class="calibre" />
  <br class="calibre" />
  Park görevlisi, "Bir sonrakine binin, efendim," dedi.<br class="calibre" />
  <br class="calibre" />
  Annabeth, "Biz de çıkalım o zaman," dedi. "Seninle bekleriz."<br class="calibre" />
  <br class="calibre" />
  Ama bu işleri daha da zorlaştıracak ve bize vakit kaybettirecekti. O yüzden, "Tamam, tamam, boş verin. Aşağıda buluşuruz," dedim diğerlerine.<br class="calibre" />
  <br class="calibre" />
  Kıvırcık ve Annabeth endişeli gözüküyorlardı ama asansörün kapısının kapanmasına engel olmadılar. Asansör aşağı doğru inmeye başlayıp gözden kayboldu.<br class="calibre" />
  <br class="calibre" />
  Gözlem alanında tek kalanlar, annesi-babasıyla birlikte bekleyen küçük bir oğlan, park görevlisi ve köpekli şişman kadındı.<br class="calibre" />
  <br class="calibre" />
  Tedirgin bir biçimde, şişman kadına gülümsedim. O da, çatallı dili dişlerinin arasında belirerek, geri gülümsedi.<br class="calibre" />
  <br class="calibre" />
  Bir dakika.<br class="calibre" />
  <br class="calibre" />
  Çatallı dil mi?<br class="calibre" />
  <br class="calibre" />
  Gerçekten çatallı bir dil görüp görmediğimden emin olamadan, Chihuahua zıplamaya ve bana kesik kesik havlamaya başladı.<br class="calibre" />
  <br class="calibre" />
  "Tamam, tamam, oğlum," dedi kadın. "Ne oldu, eğlenmiyor musun yoksa? Bak burada ne kadar cici insanlar var."<br class="calibre" />
  <br class="calibre" />
  "Kuçukuçu!" dedi küçük çocuk. "Bakın, bir kuçukuçu!" Annesiyle babası, çocuğu geri çektiler.<br class="calibre" />
  <br class="calibre" />
  Chihuahua kara dudaklarından köpükler saçarak, bana dişlerini gösterdi.<br class="calibre" />
  <br class="calibre" />
  "Pekala, evladım," diye içini çekti şişman kadın. "Eğer ısrar ediyorsan..."<br class="calibre" />
  <br class="calibre" />
  Karnıma kramplar girmeye başladı. "Ee, Chihuahua'ya evladım mı dediniz az önce?"<br class="calibre" />
  <br class="calibre" />
  "Kimera, şekerim," diye düzeltti kadın. "O bir Chihuahua değil. Herkes aynı hataya düşüyor."<br class="calibre" />
  <br class="calibre" />
  Kadın kot tulumunun kollarını sıyırarak, kollarındaki pulluve yeşil deriyi açığa çıkardı. Gülümsediğinde, dişlerinin aslında zehirli yılan dişleri olduğunu fark ettim. Göz bebekleri de, tıpkı bir sürüngeninki gibi yanlamasına duran yarıklardı.<br class="calibre" />
  <br class="calibre" />
  Chihuahua daha da fazla havlamaya başladı. Hayvan, her havlayışla daha da büyüyordu. İlk önce bir dobermanboyutlarına geldi, sonra da bir aslan kadar oluverdi. Havlayışları, kükremelere dönüştü.<br class="calibre" />
  <br class="calibre" />
  Küçük çocuk çığlık attı. Annesiyle babası, çocuğu, çıkış kapısında donmuş vaziyette canavara bakakalmış olan park görevlisine doğru çekiştirdiler.<br class="calibre" />
  <br class="calibre" />
  Kimera o kadar büyümüştü ki, sırtı tavana sürtünüyordu. Kafası, kanlı bir yelenin üzerinde duruyordu, gövdesi ve toynakları dev bir keçininki gibiydi; kuyruğu, kıllı poposundan çıkan üç metrelik pütürlü bir sürüngen kuyruğuydu. Kristalli tasması hâlâ boynundaydı ve artık bir levha büyüklüğündeki köpek kimlik fişi kolayca okunuyordu. KİMERA: KUDUZDUR, ATEŞ ÜFLER, ZEHİRLİDİR. EĞER BULURSANIZ, LÜTFEN TARTARUS'U ARAYIN. DAHİLİ NUMARA: 954.<br class="calibre" />
  <br class="calibre" />
  O anda fark ettim ki, daha kılıcımı bile çekmemiştim. Ellerim hissizleşmişti. Kimera'nın kanlı ağzından sadece üç metre ötede duruyordum ve hareket ettiğim anda, yaratığın üzerime çullanacağını biliyordum.<br class="calibre" />
  <br class="calibre" />
  Yılan kadından tıslama şeklinde bir kahkaha çıktı. "Kendinle gurur duy, Percy Jackson. Tanrı Zeus çok nadir olarak çocuklarımdan biriyle bir kahramanı sınamamı ister benden. Çünkü ben aslında Canavarların Annesi, korkunç Ekidne'yim!"<br class="calibre" />
  <br class="calibre" />
  Kadına bakakaldım. Tek söyleyebildiğim, "Bu bir çeşit karınca yiyen değil miydi?" oldu.<br class="calibre" />
  <br class="calibre" />
  Kadın ulumaya başladı; sürüngen suratı öfkeyle kahverengi ve yeşil renge büründü. "İnsanların böyle düşünmesinden nefret ediyorum! Avustralya'dan nefret ediyorum! O şapşalhayvana benim adımı vermişler. Sırf bu yüzden, Percy Jackson, oğlum şimdi seni yiyecek!"<br class="calibre" />
  <br class="calibre" />
  Kimera, aslan dişlerini gıcırdatarak saldırmaya hazırlandı. Hemen yana kayarak beni çiğnemesini engelledim.<br class="calibre" />
  <br class="calibre" />
  Kendimi, çığlık çığlığa bağıran ailenin ve park görevlisinin yanında buldum. Bir yandan çığlık atıyor, bir yandan da acil durum çıkış kapılarını açmaya çalışıyorlardı.<br class="calibre" />
  <br class="calibre" />
  Onlara bir şey olmasına izin veremezdim. Kılıcımı çekip gözlem alanının öte tarafına doğru koştum ve "Hey, Chihuahua," diye seslendim.<br class="calibre" />
  <br class="calibre" />
  Kimera düşündüğümden de hızlı bir şekilde bana döndü. Daha kılıcımı sallayamadan ağzını açtı ve adeta dünyanın en büyük barbekü mangalından gelen o iğrenç kokuyu salarak doğrudan üzerime ateş üfledi.<br class="calibre" />
  <br class="calibre" />
  Hemen ateşlerin içinden atladım. Halı bir anda alev aldı; sıcaklık o kadar artmıştı ki neredeyse kaşlarım yanacaktı.<br class="calibre" />
  <br class="calibre" />
  Az önce durduğum yer, şimdi Kemer'in bir yanında açılmış, kocaman, tırtıklı bir boşluktu; kenarlarındaki erimiş metallerden dumanlar çıkıyordu.<br class="calibre" />
  <br class="calibre" />
  Harika, diye düşündüm. Az önce milli bir anıtı yaktık.<br class="calibre" />
  <br class="calibre" />
  Artık elimde pırıl pırıl parlayan bronz bir kılıç tutuyordum. Kimera bana döndüğü anda, kılıcımı boynuna doğru salladım.<br class="calibre" />
  <br class="calibre" />
  Bu ölümcül bir hata oldu. Kılıcım, yaratığın tasmasına denk geldi. Tekrar dengemi sağlamaya çalıştım ama kendimi Kimera'nın ateş saçan ağzından koruma derdine öyle bir düşmüştüm ki, birdenbire şaklayan sürüngen kuyruğunu unutmuştum. Yaratık bir anda dişlerini baldırıma geçirdi.<br class="calibre" />
  <br class="calibre" />
  Tüm bacağım ateş gibi yanıyordu. Dalgakıran'ı, Kimera'nın ağzına tıkmaya çalıştım ama sürüngen kuyruğu, bacaklarıma dolanıp, dengemi alt üst etti. Bu sırada, kılıcım elimden fırlayarak Kemer'deki boşluktan aşağı düştü ve Mississippi Nehri'nin akınüsma kapılarak gözden kayboldu.<br class="calibre" />
  <br class="calibre" />
  Ayağa kalkmayı becerebildim ama kaybettiğimi biliyordum. Silahızdım. Göğsüme doğru yayılan ölümcül zehri hissedebiliyordum. Kheiron'un, Anaklusmos'un, yani Dalgakıran'ınbana hep geri döneceğini söylediğini hatırladım ama kalem cebimde değildi. Belki de çok uzaklara düşmüştü. Belki sadece kalem formunda olduğunda geri gelebiliyordu. Bilemiyordum ve bu sorunun cevabını öğrenecek kadar uzun yaşayamayacaktım.<br class="calibre" />
  <br class="calibre" />
  Geri geri duvardaki deliğe doğru gittim. Kimera, kükreyip ağzından dumanlar saçarak bana doğru geliyordu. Yılan kadın, Ekidne kaba bir kahkaha attı. "Nerede eski kahramanlar, öyle değil mi oğlum?"<br class="calibre" />
  <br class="calibre" />
  Canavar kükredi. Artık hiçbir şansım kalmadığından, hiç de acelesi yok gibiydi.<br class="calibre" />
  <br class="calibre" />
  Park görevlisine ve aileye baktım. Küçük çocuk, babasının bacaklarının arasına saklanmıştı. Bu insanları korumalıydım. Öylece ölemezdim. Bir şeyler düşünmeye çalıştıysam da, tüm bedenim alev alev yanıyordu. Başım dönüyordu. Kılıcım yoktu. Karşımda ateşler saçan, devasa bir canavarla annesi duruyordu. Ve ödüm kopuyordu.<br class="calibre" />
  <br class="calibre" />
  Gidecek başka yer kalmayınca, boşluğun tam kenarında durdum. Ta aşağılarda, parıldayan nehri görüyordum.<br class="calibre" />
  <br class="calibre" />
  Ölecek olsam, canavarlar gidecek miydi? İnsanları rahat bırakacaklar mıydı?<br class="calibre" />
  <br class="calibre" />
  "Eğer Poseidon'un oğlu olsaydın, sudan korkmazdın," diye tısladı Ekidne. "Atla, Percy Jackson. Suyun sana zarar vermeyeceğini göster bana. Atla ve kılıcını bul. Hangi soydan geldiğini kanıtla bakalım."<br class="calibre" />
  <br class="calibre" />
  Evet, tabii, diye düşündüm. Birkaç kat yüksekten suyaatlamanın bile betona çakılmak gibi bir etki yarattığını okumuştum. Buradan aşağıya atlayacak olsam, anında paramparça olurdum.<br class="calibre" />
  <br class="calibre" />
  Kimera'nın ağzı kıpkırmızı alevlerle doluydu, ateş üflemek üzere hazırlanıyordu.<br class="calibre" />
  <br class="calibre" />
  "İnancın yok ki," dedi Ekidne. "Tanrılara güvenmiyorsun. Seni bu yüzden suçlayamıyorum, küçük ödlek. En iyisi hemen şimdi buracıkta ölmen. Tanrılar inançsızdır. Zehir tam kalbinde."<br class="calibre" />
  <br class="calibre" />
  Haklıydı, o anda ölmek üzereydim. Nefes alışım yavaşlıyordu. Artık beni hiç kimse kurtaramazdı, tanrılar bile.<br class="calibre" />
  <br class="calibre" />
  Geri geri gidip suya baktım. Ben daha bir bebekken, babamın sıcacık gülümsemesini hatırladım. Beni görmüş olmalıydı. Herhalde ben daha beşikteyken gelip görmüştü beni.<br class="calibre" />
  <br class="calibre" />
  Bayrak kurtarma oyununu oynarken, kafamın üzerinde beliren ve girdap gibi dönüp duran yeşil Poseidon sembolünü hatırladım; o gün, Poseidon, oğlu olduğumu kabul etmişü.<br class="calibre" />
  <br class="calibre" />
  Ama bu deniz değildi ki. ABD'nin ölü noktası, Mississippi Nehri'ydi. Burada Deniz Tanrısı falan bulunmazdı.<br class="calibre" />
  <br class="calibre" />
  "Öleceksin inançsız!" diye çığlık attı Ekidne. Kimera bana doğru ateş üfledi.<br class="calibre" />
  <br class="calibre" />
  "Baba, yardım et bana," diye dua ettim.<br class="calibre" />
  <br class="calibre" />
  Arkamı dönüp aşağı atladım. Giysilerim yanıyor, zehir damarlarıma yayılıyordu. Nehre doğru düşüyordum.<br class="calibre" />
  <br class="calibre" />
  <br class="calibre" />
  <br class="calibre" /></p>
</body>
</html>
