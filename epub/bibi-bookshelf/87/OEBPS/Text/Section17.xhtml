<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Rick Riordan - 1 - Şimşek Hırsızı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main1">
  <p class="heading4"><span class="sgc4"><br class="calibre" /></span></p>

  <h3 class="heading4"><span style="font-family: Book_avs_space_Antiqua; font-size: 16px; text-indent: 24px;">17. Su Yatağı Satın Alıyoruz</span><br /></h3>

  <p class="heading4"><br class="calibre" /></p>

  <p class="heading4"><span class="sgc4">Bu Annabeth'in fikriydi.</span></p>

  <p class="heading4"><span class="sgc4">Sanki paramız varmış gibi, bizi bir Vegas taksisinin arkasına tıktı ve şoföre "Los Angeles'a lütfen," dedi.</span></p>

  <p class="heading4"><span class="sgc4">Şoför sarma sigarasını çiğnedi, bizi şöyle bir süzdü. "Orası 150 kilometrelik yol. Önceden ödeme yapmanız lazım." dedi.</span></p>

  <p class="heading4"><span class="sgc4">"Kumarhane nakit para kartlarını kabul ediyor musunuz?" diye sordu Annabeth.</span></p>

  <p class="heading4"><span class="sgc4">Adam omuzlarını silkti. "Bazılarını kabul ediyorum. Bunlar aynı kredi kartı gibi zaten. İlk önce limitini görmem lazım ama."</span></p>

  <p class="heading4"><span class="sgc4">Annabeth adama yeşil LotusNakit kartını uzattı.</span></p>

  <p class="heading4"><span class="sgc4">Şoför şüpheyle karta bakü.</span></p>

  <p class="heading4"><span class="sgc4">"Haydi limite bak," dedi Annabeth.</span></p>

  <p class="heading4"><span class="sgc4">Adam da öyle yaptı.</span></p>

  <p class="heading4"><span class="sgc4">Taksimetre bir anda fırıl fırıl dönmeye başladı. Işıklar yanıp söndü. Nihayet, dolar işaretinin yanında bir sonsuzluk sembolü belirdi.</span></p>

  <p class="heading4"><span class="sgc4">Şoförün sigarası ağzından düştü. Gözlerini fal taşı gibi açarak, bize döndü, "Los Angeles'ta nereye gitmek istersiniz, şey... Majesteleri?" diye sordu.</span></p>

  <p class="heading4"><span class="sgc4">"Santa Monica Rıhtımı'na." Annabeth artık daha dik oturuyordu. "Majesteleri" ifadesinden hoşlandığı belliydi. "Eğer bizi oraya hemen götürürsen, üstü sende kalır."</span></p>

  <p class="heading4"><span class="sgc4">Belki de bunu dememeliydi.</span></p>

  <p class="heading4"><span class="sgc4">Taksinin hız göstergesi, Mojave Çölü boyunca saatte 150 kilometreden aşağıya düşmedi.</span></p>

  <p class="heading4"><span class="sgc4">Yolda bol bol sohbet etme fırsatı bulduk. Annabeth'le Kıvırcık'a en son gördüğüm rüyayı anlattım ama haürlamak için kendimi ne kadar zorlasam, detaylar daha da silikleşiyordu. Lotus Kumarhanesi, hafızamı kısa devreye uğratmış gibiydi. Görünmez hizmetkarın sesini tam olarak hatırlayamıyordum ama tanıdık biri olduğundan emindim. Hizmetkar, mağaradaki canavara "Efendim" dışında bir isimle daha hitap etmişti... Özel bir isim veya unvan gibi bir şeydi...</span></p>

  <p class="heading4"><span class="sgc4">"Sessiz Kişi miydi?" diye sordu Annabeth. "Zengin Kişi miydi? Her ikisi de Hades'in lakaplarıdır."</span></p>

  <p class="heading4"><span class="sgc4">"Belki... " dedim ama ikisi de değil gibiydi.</span></p>

  <p class="heading4"><span class="sgc4">"O taht odası Hades'in odasına benziyor," dedi Kıvırcık. "Genellikle bu şekilde tarif edilir."</span></p>

  <p class="heading4"><span class="sgc4">Kafamı salladım. "Bir tuhaflık var. Taht odası aslında rüyamın odak noktası değildi. Mağaradan gelen ses... Bilmiyorum. Bir tanrının sesi gibi değildi sanki."</span></p>

  <p class="heading4"><span class="sgc4">Annabeth'in gözleri büyüdü.</span></p>

  <p class="heading4"><span class="sgc4">"Ne?" diye sordum.</span></p>

  <p class="heading4"><span class="sgc4">"Hiçbir şey... Sadece... Hayır, bahsettiğinin gerçekten de Hades olması lazım. Belki de ilk şimşeği çalması için şu görün</span><span class="sgc4">mez hırsızını yollamıştır ve işler yolunda gitmemiştir."</span></p>

  <p class="heading4"><span class="sgc4">"Nasıl yani?"</span></p>

  <p class="heading4"><span class="sgc4">"Bi-bilmiyorum," dedi. "Ama Olimpos'tan Zeus'un sembolünü çaldıysa ve tanrılar da onun peşindeyse, pek çok tuhaflık olabilir. Hırsızın şimşeği saklaması gerekmiş olabilir veya yolda kaybetmiş olabilir. Her neyse, Hades'e götürememiştir. Rüyandaki ses böyle diyordu, değil mi? Hırsız başarılı olamamış. Bu da Furiaların bizi otobüste niçin kovaladıklarını açıklıyor. Belki de şimşeğin bizde olduğunu düşünmüşlerdir."</span></p>

  <p class="heading4"><span class="sgc4">Annabeth'in nesi olduğunu anlamamışüm. Solgun gözüküyordu.</span></p>

  <p class="heading4"><span class="sgc4">"Ama ilk şimşek zaten bende olsaydı," dedim, "Ne diye Yeraltı Dünyası'na gitmek isteyeyim ki?"</span></p>

  <p class="heading4"><span class="sgc4">"Hades'i tehdit etmek için," diye tahmin yürüttü Kıvırcık, "Anneni kurtarmak için rüşvet teklif etmeye veya şantaj yapmaya gidiyor olabilirsin."</span></p>

  <p class="heading4"><span class="sgc4">Islık çaldım. "Bir keçiye göre epey kötü fikirlerin var." "Neden ki? Teşekkürler."</span></p>

  <p class="heading4"><span class="sgc4">"Ama mağaradaki ses, iki şeyin kendisine getirilmesini beklediğini söyledi," dedim. "Eğer ilk şimşek bunlardan biriyse, diğeri ne o zaman?"</span></p>

  <p class="heading4"><span class="sgc4">Kıvırcık aklı karışmış bir biçimde kafasını salladı. Annabeth sanki bir sonraki sorumun ne olduğunu biliyor</span><span class="sgc4">muş gibi bana bakıyor ve sessizce sormamamı istiyordu. "Mağarada kimin olduğuna dair bir tahminin var, değil mi?" diye sordum ona. "Yani, o Hades değilse, kim o zaman?" "Percy... Şimdi bundan bahsetmeyelim. Çünkü eğer Hades değilse... Hayır. Hades olmalı."</span></p>

  <p class="heading4"><span class="sgc4">Çorak topraklardan geçiyorduk. KALİFORNİYA EYALET SINIRI, 6. KİLOMETRE yazan bir tabelanın yanından geçtik.</span></p>

  <p class="heading4"><span class="sgc4">Sanki basit ama önemli bir noktayı atlıyormuşum gibi geliyordu. Bildiğim bir kelimeye bakıp bir-iki harfinin eksik olması yüzünden anlamını çıkaramamak gibi bir histi. Görevimi düşündükçe, Hades'le yüz yüze gelmenin bir yanıt olmadığından daha da çok emin oluyordum. Bu işin içinde başka bir şey vardı, hem de çok daha tehlikeli bir şey.</span></p>

  <p class="heading4"><span class="sgc4">Sorun şuydu: ilk şimşeğin Hades'te olduğunu tahmin ederek, 150 kilometre hızla Yeraltı Dünyası'na doğru gidiyorduk. Oraya vardığımızda yanıldığımız ortaya çıkacak olursa, bu hatayı telafi edecek vaktimiz bile olmayacaktı. Günbatımı sona erecek ve savaş başlayacaktı.</span></p>

  <p class="heading4"><span class="sgc4">"Yanıt Yeraltı Dünyası'nda," diye beni rahatlatmaya çalıştı Annabeth. "Ölülerin ruhlarını gördün Percy. Onları görebileceğin tek bir yer var. Bence doğru yoldayız."</span></p>

  <p class="heading4"><span class="sgc4">Sonra, Ölüler Dünyası'na girmek için birtakım planlar yapmaya başladı ama ben kendimi bir türlü plan yapmaya veremiyordum. Bilmediğimiz çok şey vardı. Bu, konuyu bilmeden bir sınava girmek gibiydi. Açıkçası, ben bunu defalarca yapmıştım.</span></p>

  <p class="heading4"><span class="sgc4">Taksi, batıya doğru ilerledi. Ölüm Vadisi'nden gelen her şiddetli rüzgar, ölü bir ruhun sesi gibiydi. Ne zaman bir fren sesini duyacak olsam, Ekidne'nin sürüngen sesi aklıma geliyordu.</span></p>

  <p class="heading4"><span class="sgc4">Güneş batarken, taksi bizi Santa Monica plajına bıraktı. Burası tıpa tıp, filmlerde gördüğümüz Los Angeles sahillerine benziyordu ama çok daha kötü kokuyordu. Rıhtıma dizilmiş gezici sirkler, kaldırımlarda sıralanan palmiye ağaçları, kum tepelerinde uyuyan evsizler ve doğru dalgayı bekleyen sörfçüler vardı.</span></p>

  <p class="heading4"><span class="sgc4">Kıvırcık, Annabeth ve ben kıyı şeridinin sonuna kadar yürüdük.</span></p>

  <p class="heading4"><span class="sgc4">"Şimdi ne olacak?" diye sordu Annabeth.</span></p>

  <p class="heading4"><span class="sgc4">Pasifik Okyanusu, batan güneşin altında alün bir renge bürünmüştü. Ta ülkenin karşı kıyısında durup da Montauk plajında farklı bir denize bakmamın üzerinden ne kadar zaman geçtiğini hatırlamaya çalıştım.</span></p>

  <p class="heading4"><span class="sgc4">Bütün bunları kontrol eden bir tanrı nasıl olabilirdi? Fen bilgisi öğretmenim ne derdi hep? Dünyanın yüzeyinin üçte ikisi sularla kaplı... Nasıl olmuştu da ben böylesine güçlü birinin oğlu olarak dünyaya gelmiştim?</span></p>

  <p class="heading4"><span class="sgc4">Dalgalara doğru yürümeye başladım.</span></p>

  <p class="heading4"><span class="sgc4">"Percy?" dedi Annabeth. "Ne yapıyorsun?</span></p>

  <p class="heading4"><span class="sgc4">Sular belime, sonra da göğsüme gelene kadar yürümeye devam ettim.</span></p>

  <p class="heading4"><span class="sgc4">Annabeth arkamdan sesleniyor, "Bu suyun ne kadar pis olduğunu biliyor musun sen? Aklına gelebilecek her türlü toksin..."</span></p>

  <p class="heading4"><span class="sgc4">İşte o anda başımı da suya soktum.</span></p>

  <p class="heading4"><span class="sgc4">İlk önce nefesimi tuttum. Bilerek su yutmak biraz zor oluyordu. Nihayet, kendimi artık tutamadığım zaman, nefes aldım. Tabii ki, gayet güzel nefes alabiliyordum.</span></p>

  <p class="heading4"><span class="sgc4">Balık sürülerine doğru gittim. Bulanık suyun içinde ne olup bittiğini görmek zor olmalıydı ama ben tuhaf bir şekilde nerede olduğumu görebiliyordum. Zeminin inişli çıkışlı yüzeyini hissedebiliyordum. Benekler halinde kum yükseltileri oluşturan kolonileri görebiliyordum. Akıntıları, sıcak ve soğuk ırmakların kaynaşmasını görebiliyordum.</span></p>

  <p class="heading4"><span class="sgc4">Bacağıma bir şeyin sürtündüğünü hissettim. Yere baktığım anda, bir roket gibi sudan fırladım. Yanı başımda yüzen 1.5 metrelik bir mako köpekbalığı vardı.</span></p>

  <p class="heading4"><span class="sgc4">Ama bana saldırmıyordu. Sadece burnuyla dürtüyordu. Bir köpek gibi, dizimin dibinden ayrılmıyordu. Korkarak köpekbalığının sırtındaki yüzgece dokundum. Biraz geri çekildi ama sanki onu daha da sıkı sıkıya tutmam için yapmıştı bunu. Yüzgeci iki elimle birden kavradım. Köpekbalığı beni de çekerek yola koyuldu. Beni karanlığın içine doğru götürüyordu. Sonra, tam kocaman bir uçurumun başladığı yerde, tam kenarda beni bıraktı. Gece yarısı Büyük Kanyon'un kenarında durmak gibi bir şeydi bu. Fazla bir şey göremiyordum ama boşluğun orada olduğunu da biliyordum.</span></p>

  <p class="heading4"><span class="sgc4">Okyanusun yüzeyi 50 metre kadar yukarıda kalmıştı. Basınç altında ezilmeyeceğimi biliyordum. Zaten aslında nefes de alamamam gerekiyordu. Ne kadar derine inebilirim acaba, diye düşündüm. Ta Pasifik'in dibine kadar inebilir miydim ki?</span></p>

  <p class="heading4"><span class="sgc4">Sonra aşağıdaki karanlığın içinde parıldayan bir şey gördüm. Bana doğru yaklaşıyor ve yaklaştıkça daha da parlaklaşıyordu. Annemin sesine benzeyen bir kadın sesi, "Percy Jackson," diye seslendi.</span></p>

  <p class="heading4"><span class="sgc4">Kadın yaklaşükça onu görmem kolaylaştı. Dalgalanan simsiyah saçları ve yeşil ipekten bir elbisesi vardı. Etrafında ışıklar parıldıyordu. Gözleri insanın aklını başından alacak kadar güzeldi; zaten bu yüzden üzerine bindiği beygir büyüklüğündeki denizatını sonradan fark ettim.</span></p>

  <p class="heading4"><span class="sgc4">Kadın attan indi. Denizatıyla, mako köpekbalığı uzaklaşıp püskül gibi bir şeyle oynamaya başladılar. Kadın bana gülümsüyordu. "Buraya kadar geldin, Percy Jackson. Aferin sana."</span></p>

  <p class="heading4"><span class="sgc4">Ne yapmam gerektiğini bilemedim, o yüzden kadının önünde eğildim. "Siz benimle Mississipi Nehri'nde konuşan kadınsınız."</span></p>

  <p class="heading4"><span class="sgc4">"Evet, çocuğum. Ben bir Nereid, yani su perisiyim,</span></p>

  <div class="sgc25">
    <span class="sgc4">denizde yaşayan bir ruhum. Nehrin yukarı tarafında sana gözükmek o kadar da kolay değildi ama kuzenlerim, yani tatlı su perileri gücümü korumama yardımcı oldular. Tanrı Poseidon'a hizmet etmeseler de ona saygı duyarlar."</span><br class="calibre" />
  </div>

  <p class="heading4"><span class="sgc4">"Peki siz Poseidon'a mı hizmet ediyorsunuz?"</span></p>

  <p class="heading4"><span class="sgc4">Kafasını salladı. "Uzun süredir Deniz Tanrısı'nın bir çocuğu olmamıştı. Seni ilgiyle izledik."</span></p>

  <p class="heading4"><span class="sgc4">Aniden, daha küçücük bir çocukken, Montauk plajında dalgaların arasında gördüğüm gülümseyen kadın suratlarını hatırladım. Hayatımdaki daha birçok tuhaf şey gibi bunun da üzerinde fazla durmamıştım.</span></p>

  <p class="heading4"><span class="sgc4">"Eğer babam benimle ilgileniyorsa, neden burada değil? Neden benimle konuşmuyor?"</span></p>

  <p class="heading4"><span class="sgc4">Derinlerden soğuk bir akım yükseldi.</span></p>

  <p class="heading4"><span class="sgc4">"Deniz Tanrısı'na karşı bu kadar sert olma," dedi Nereid. "O şu anda, hiç de istenmeyen bir savaşın eşiğinde. Ayrıca, sana doğrudan yardım etmesi de yasak. Tanrılar kimseyi kayıramazlar."</span></p>

  <p class="heading4"><span class="sgc4">"Kendi çocuklarını bile mi?" diye sordum.</span></p>

  <p class="heading4"><span class="sgc4">"Özellikle onları. Tanrılar kendileriyle doğrudan alakalı olmayan kişilere yardım ederler. İşte bu yüzen seni uyarıyor ve bir hediye veriyorum."</span></p>

  <p class="heading4"><span class="sgc4">Elini uzattı. Avucunda üç tane beyaz inci parıldıyordu.</span></p>

  <p class="heading4"><span class="sgc4">"Hades'in krallığına gittiğini biliyorum," dedi. "Ancak bir</span><span class="sgc4">kaç ölümlü bunu becerebilmiş ve hayatta kalmıştır. Biri üstün müzik yeteneği olan Orpheus'tu; diğeri üstün gücü olan Herkül; bir diğeri de Tartarus'un derinliklerinden bile kurtulabilen Hudini'ydi. Sen bu yeteneklere sahip misin?"</span></p>

  <p class="heading4"><span class="sgc4">"Şey... Hayır, hanımefendi."</span></p>

  <p class="heading4"><span class="sgc4">"Ah, ama sende başka bir şey var, Percy. Daha yeni yeni keşfetmeye başladığın yeteneklerin var. Eğer hayatta kalır</span><span class="sgc4">san, kahinler senin hem çok güzel hem de felaket bir geleceğe sahip olacağını söylüyorlar. Poseidon, zamanından önce ölmene izin vermez. Bu yüzden bu incileri al ve ihtiyacın olduğunda birini ayaklarının alünda ez."</span></p>

  <p class="heading4"><span class="sgc4">"Bunu yapüğımda ne olacak?"</span></p>

  <p class="heading4"><span class="sgc4">"Bu," dedi, "İhtiyacına göre değişir. Ama unutma ki denize ait olan her şey eninde sonunda yine denize geri döner."</span></p>

  <p class="heading4"><span class="sgc4">"Peki uyarı nedir?"</span></p>

  <p class="heading4"><span class="sgc4">Su perisinin gözlerinde yeşil bir ışık yandı. "İçinden geldiği gibi yap, yoksa kaybedersin. Hades şüphe ve çaresizlikle beslenir. Elinden geldiği zaman seni kandıracak ve kendi kararlarını almanı zorlaştıracaktır. Hades'in krallığına vardığın an, seni asla isteyerek salıvermeyecektir. İnançlı ol. İyi şanslar, Percy Jackson."</span></p>

  <p class="heading4"><span class="sgc4">Sonra denizatını çağırdı ve boşluğa doğru dört nala gitmeye başladı.</span></p>

  <p class="heading4"><span class="sgc4">"Bekleyin," diye arkasında bağırdım. "Nehirde, bana hediyelere güvenme demiştiniz. Hangi hediyelerden bahsediyordunuz?"</span></p>

  <p class="heading4"><span class="sgc4">"Hoşça kal genç kahraman," diye seslendi sesi derinliklerde kaybolurken. "Kalbinin sesini dinlemelisin." Parıldayan minicik yeşil bir ışık haline gelip gözden kayboldu.</span></p>

  <p class="heading4"><span class="sgc4">Karanlığa doğru onu takip etmek istiyordum. Poseidon'un krallığını görmek istiyordum. Ama sonra yüzeyde batmakta olan güneşe baktım. Arkadaşlarım beni bekliyordu. O kadar az vaktimiz kalmıştı ki...</span></p>

  <p class="heading4"><span class="sgc4">Hemen kıyıya doğru ayaklarımı çırpmaya başladım.</span></p>

  <p class="heading4"><span class="sgc4">Giysilerim plaja varır varmaz kurudu. Kıvırcık'la Anna</span><span class="sgc4">beth'e olanları anlattım ve incileri gösterdim. Annabeth suratını ekşitti. "Hiçbir hediye bir bedeli olma</span><span class="sgc4">dan verilmez."</span></p>

  <p class="heading4"><span class="sgc4">"Ama bunlar bedavaydı."</span></p>

  <p class="heading4"><span class="sgc4">"Hayır," diyerek, başını salladı. "Beleşe öğle yemeği yenmez. Bu dilimize gayet anlamlı bir şekilde çevrilmiş eski bir Yunan atasözüdür. Görürsün, bunun da bir bedeli olacak."</span></p>

  <p class="heading4"><span class="sgc4">Bu düşüncelerle, denize arkamızı döndük.</span></p>

  <p class="heading4"><span class="sgc4">Ares'in sırt çantasından bulduğumuz bozukluklarla, Batı Hollywood'a giden otobüse bindik. Şoföre, Em Teyze'nin Bahçe Cücesi Mağazası'ndan aldığım Yeraltı Dünyası adres kağıdını gösterdim ama adam Nakil Sırasında Ölüm Plakçılık diye bir yer duymamıştı.</span></p>

  <p class="heading4"><span class="sgc4">"Bana televizyonda gördüğüm birini hatırlatıyorsun," dedi. "Sen bir aktör müsün yoksa?"</span></p>

  <p class="heading4"><span class="sgc4">"Şey... Ben dublörüm... Çocuk oyuncular için dublörlük yapıyorum," dedim.</span></p>

  <p class="heading4"><span class="sgc4">"Tamam, şimdi oldu."</span></p>

  <p class="heading4"><span class="sgc4">Adama teşekkür ettik ve hemen bir sonraki durakta otobüsten indik.</span></p>

  <p class="heading4"><span class="sgc4">NSÖ denen yeri bulmak için kilometrelerce yürüdük. Kimse nerede olduğunu bilmiyordu. Telefon rehberinde de kaydı yoktu.</span></p>

  <p class="heading4"><span class="sgc4">Polis arabalarından kaçmak için iki kez ara sokaklara sapmak zorunda kaldık.</span></p>

  <p class="heading4"><span class="sgc4">Sonra elektronik eşya satan bir mağazanın vitrinini gördüğüm anda donup kaldım. Televizyon, üvey babam Kokarca Gabe'le yapılan bir röportajı yayınlıyordu. Gabe, Barbara Walters'la konuşuyordu; sanki çok ünlü bir şahsiyetti. Walters, röportajı kendi dairemizde, bir poker oyununun ortasında yapıyordu. Babamın yanına oturmuş, elini okşayan genç, sarışın bir kadın vardı.</span></p>

  <p class="heading4"><span class="sgc4">Babamın yüzünde, yalandan bir gözyaşı belirdi. "İnanın bana Bayan Walters, şu yanımda oturan şeker kız beni avutmamış olsaydı, berbat bir halde olurdum. Üvey oğlum, benim için önemli olan her şeyi aldı götürdü benden. Karımı... Camaro arabamı... Özür... Özür dilerim. Olan biten hakkında konuşurken zorlanıyorum."</span></p>

  <p class="heading4"><span class="sgc4">"İşte hikayeyi duydunuz, Amerika." Barbara Walters kameraya döndü. "Karşımızda yıkılmış bir adam ve ciddi sorunları olan bir delikanlı var. İşte kaçak delikanlının bir hafta önce Denver'da çekilen son fotoğrafı."</span></p>

  <p class="heading4"><span class="sgc4">Ekran, Annabeth ve Kıvırcık'la birlikte Colorado'daki restoranın önünde Ares'le konuşurken çekilmiş bir fotoğrafımızı gösterdi.</span></p>

  <p class="heading4"><span class="sgc4">"Bu fotoğraftaki diğer çocuklar kim?" diye dramatik bir biçimde sordu Barbara Walters. "Konuştukları adam kim? Percy Jackson bir suçlu, terörist veya belki de yeni bir kültün beyni yıkanmış kurbanı mı? Reklamlardan sonra tanınmış bir çocuk psikoloğuyla konuşacağız. Bizden ayrılmayın Amerika."</span></p>

  <p class="heading4"><span class="sgc4">"Hadi gel," dedi Kıvırcık. Mağazanın vitrinine bir yumruk indirmeden beni apar topar oradan uzaklaştırdı.</span></p>

  <p class="heading4"><span class="sgc4">Hava kararmıştı ve aç görünümlü tipler sokakta cirit atmaya başlamıştı. Beni yanlış anlamayın, yani ben New Yorkluyum. Kolay kolay korkmam. Ama Los Angeles, New York'tan çok farklıydı. New York'ta her yer birbirine yakındı. Şehir ne kadar büyük olursa olsun, kaybolmadan bir yerden diğerine kolaylıkla gidebilirdiniz. Sokaklar ve metro hattı düzenliydi. Şehirde belirli bir sistem vardı. Bir çocuk aptal olmadığı sürece güvende olabilirdi.</span></p>

  <p class="heading4"><span class="sgc4">Los Angeles ise böyle değildi. Karmakarışık bir şehirdi, bir yerden bir yere gitmek zordu. Bana Ares'i hatırlattı. Yani, şehrin büyük olması yetmiyormuş gibi, bir de gürültülü, tuhaf ve oradan oraya gitmesi zordu. Yarına kadar, yaz gündönümü bitmeden nasıl Yeraltı Dünyası'na gideceğimize dair en ufak bir fikrim yoktu.</span></p>

  <p class="heading4"><span class="sgc4">Bir ara sokaktan geçerken, karanlıktan gelen bir ses "Hey, siz!" diye seslendi.</span></p>

  <p class="heading4"><span class="sgc4">Tam bir salak gibi durdum.</span></p>

  <p class="heading4"><span class="sgc4">Daha ne olduğunu anlamadan, etrafımız bir çocuk çetesi tarafından sarılmıştı. Bunlar pahalı giysiler giymiş, kötü kötü bakan altı beyaz çocuktu. Tıpkı Yancy Akademisi'ndeki çocuklara benziyorlardı: kötü çocuk rolü oynayan zengin züppeler.</span></p>

  <p class="heading4"><span class="sgc4">İçgüdüsel bir hareketle hemen Dalgakıran'ın kapağını açtım.</span></p>

  <p class="heading4"><span class="sgc4">Kılıç bir anda elimde belirince, çocuklar biraz geri çekildi ama liderleri ya gerçekten aptaldı ya da çok cesurdu. Çocuk sustalı bir çakıyla üstüme geliyordu.</span></p>

  <p class="heading4"><span class="sgc4">Kılıcı çocuğa doğru sallamak gafletinde bulundum.</span></p>

  <p class="heading4"><span class="sgc4">Çocuk ciyak ciyak bağırdı. Ama yüzde yüz ölümlü olma</span><span class="sgc4">lıydı çünkü kılıç ona zarar vermeden göğsünden geçiverdi. Çocuk kılıcın geçtiği yere baktı. "Bu da ne böyle?"</span></p>

  <p class="heading4"><span class="sgc4">Şaşkınlığı geçip öfkeye dönüşene kadar iki-üç saniyemiz olduğunu düşündüm. "Koşun!" diye bağırdım Annabeth'le Kıvırcık'a.</span></p>

  <p class="heading4"><span class="sgc4">Çocuklardan ikisini itip nereye gittiğimizi bilmeden çılgınca koşmaya başladık. Sonra bir sokağa saptık.</span></p>

  <p class="heading4"><span class="sgc4">"İşte!" diye bağırdı Annabeth.</span></p>

  <p class="heading4"><span class="sgc4">Sokakta sadece tek bir dükkan açık gözüküyordu. Dükkanın pencerelerinde neon ışıkları yanıp sönüyordu. Kapının üzerinde ABKUKUL'NUN US KATAYRALI ĞAMAZAIS yazıyordu.</span></p>

  <p class="heading4"><span class="sgc4">"Kabuklu'nun Su Yatakları Mağazası mı?" diye tercüme etti Kıvırcık.</span></p>

  <p class="heading4"><span class="sgc4">Burası hiç de bir tehlike anında gireceğim bir yere benzemiyordu ama o anda umurumda bile değildi.</span></p>

  <p class="heading4"><span class="sgc4">Kendimizi kapıdan içeri atıp bir su yatağının arkasına saklandık. Hemen ardımızdan çetenin dışarıdan geçtiğini gördük.</span></p>

  <p class="heading4"><span class="sgc4">Kıvırcık, nefes nefese "Sanırım onları atlattık," dedi.</span></p>

  <p class="heading4"><span class="sgc4">"Kimi atlattınız?" diye sordu arkamızdan gelen bir ses.</span></p>

  <p class="heading4"><span class="sgc4">Hepimiz yerimizden zıpladık.</span></p>

  <p class="heading4"><span class="sgc4">Arkamızda, tatil kıyafetleri giymiş, yırtıcı bir kuşa benzeyen bir adam duruyordu. Boyu en az iki metreydi ve dazlaktı. Cildi gri ve pul puldu. Kalın göz kapakları, soğuk, sürüngen gibi bir gülümsemesi vardı. Bize doğru usul usul ilerledi ama sanki istese çok daha hızlı hareket edebilirmiş gibi bir hisse kapıldım.</span></p>

  <p class="heading4"><span class="sgc4">Üzerindeki kıyafet tam da Lotus Kumarhanesi'nden çıkmış gibiydi; yetmişlerden kalmışa benziyordu. Şal desenli ipek gömleği, tüysüz göğsünün ortasına kadar iliklenmişti. Kadife ceketinin yakası bir iniş pisti kadar genişti. Boynunda o kadar çok gümüş zincir asılıydı ki, sayamadım bile.</span></p>

  <p class="heading4"><span class="sgc4">"Ben Kabuklu," dedi sarımtırak dişlerini göstererek.</span></p>

  <p class="heading4"><span class="sgc4">Evet, belli, dememek için kendimi zor tutuyordum.</span></p>

  <p class="heading4"><span class="sgc4">"İçeri böyle daldığımız için kusura bakmayın," dedim, "Sadece, şey, bakmıyorduk."</span></p>

  <p class="heading4"><span class="sgc4">"Şu kötü çocuklardan saklanıyoruz demek istedin herhalde," diye homurdandı. "Bunlar her gece böyle terör estirirler. Onlar sayesinde dükkana bir sürü insan giriyor. Su yataklarına bakmaya ne dersiniz?"</span></p>

  <p class="heading4"><span class="sgc4">Tam "Hayır, teşekkürler," diyecektim ki, Kabuklu omzuma o koca ellerinden birini koydu ve galeriye doğru götürdü.</span></p>

  <p class="heading4"><span class="sgc4">Aklınıza gelebilecek her tür su yatağı vardı. Farklı ahşaplardan ve desenlerden yapılmış, çeşitli boyuttaki su ya</span><span class="sgc4">taklarını görmek mümkündü.</span></p>

  <p class="heading4"><span class="sgc4">"Bu, en sevilen model." Kabuklu, ellerini, yatak başına Lav Lambaları monte edilmiş, siyah saten çarşaflı bir yatağın üzerinde gezdirdi. Yatak örtüsü titreşimler saçıyordu ve yatak bu yüzden yağlı jöleye benziyordu.</span></p>

  <p class="heading4"><span class="sgc4">"Milyonlarca elin yaptığı bir masaj," dedi Kabuklu. "Haydi, denesenize. Uzanın, birazcık şekerleme yapın. Ne isterseniz yapabilirsiniz. Zaten bugün işler çok kesat."</span></p>

  <p class="heading4"><span class="sgc4">"Şey... Sanmıyorum," dedim.</span></p>

  <p class="heading4"><span class="sgc4">"Milyonlarca elin yaptığı bir masaj mı?" diye bağırdı Kıvırcık ve yatağa atladı. "Hey, arkadaşlar. Bu harika bir şey."</span></p>

  <p class="heading4"><span class="sgc4">"Hmm," dedi Kabuklu. "Neredeyse, neredeyse."</span></p>

  <p class="heading4"><span class="sgc4">"Neredeyse ne?" diye sordum.</span></p>

  <p class="heading4"><span class="sgc4">Kabuklu, Annabeth'e baktı. "Bana bir iyilik yap da şuradakini dene, tatlım. Bu sana uyabilir."</span></p>

  <p class="heading4"><span class="sgc4">Annabeth, "Ama ne..." dedi.</span></p>

  <p class="heading4"><span class="sgc4">Kabuklu güvence verircesine omuzlarına pat pat vurdu ve Annabeth'i, çerçevesine tik ağacından aslanların kazınmış olduğu, leopar desenli yatak örtülü Safari Lüks Modeli'ne götürdü. Annabeth yatağa uzanmak istemeyince, Kabuklu onu yatağa doğru itti.</span></p>

  <p class="heading4"><span class="sgc4">"Hey!" diye bağırdı Annabeth.</span></p>

  <p class="heading4"><span class="sgc4">Kabuklu parmaklarını şıklatarak "Ergo!" diye bağırdı.</span></p>

  <p class="heading4"><span class="sgc4">Yatakların kenarlarından ipler fırlayarak Annabeth'i şil</span><span class="sgc4">teye bağladı.</span></p>

  <p class="heading4"><span class="sgc4">Kıvırcık yataktan kalkmak isteyince, onun da siyah satenli yatağından ipler fırlayarak Kıvırcık'ı bağladı.</span></p>

  <p class="heading4"><span class="sgc4">"Bu, bu, hi-hiç de ha-ha-hari-ri-ka değil!" diye bağırdı Kıvırcık. Sesi milyonlarca elin yaptığı masajdan titriyordu.</span></p>

  <p class="heading4"><span class="sgc4">Dev, Annabeth'e baktı, sonra bana bakıp sırıttı. "Neredeyse olacaktı, kahretsin."</span></p>

  <p class="heading4"><span class="sgc4">Geriye bir adım atmak istedim ama Kabuklu beni ensemden yakaladı. "Hop, hop. Üzülme. Sana da uygun bir yatak buluruz elbet."</span></p>

  <p class="heading4"><span class="sgc4">"Arkadaşlarımı bırak."</span></p>

  <p class="heading4"><span class="sgc4">"Ah, tabii, bırakacağım. Ama önce onları yataklara uydurmam lazım."</span></p>

  <p class="heading4"><span class="sgc4">"Nasıl yani?"</span></p>

  <p class="heading4"><span class="sgc4">"Bütün yataklar iki metre uzunluğunda. Arkadaşların çok kısa kalıyor. Onları yataklara uydurmak gerek."</span></p>

  <p class="heading4"><span class="sgc4">Annabeth ve Kıvırcık yataklarla boğuşuyorlardı.</span></p>

  <p class="heading4"><span class="sgc4">"Yanlış ölçülere hiç tahammül edemem," diye mırıldandı Kabuklu. "Ergo!"</span></p>

  <p class="heading4"><span class="sgc4">Kıvırcık'la Annabeth'in yataklarından yeni ipler çıkarak, onları ayak bileklerinden ve koltuk altlarından bağladı. İpler gerilmeye ve arkadaşlarımı iki uçtan çekmeye başladı.</span></p>

  <p class="heading4"><span class="sgc4">"Merak etme," dedi Kabuklu. "Bunlar esnetmeye yarar. Belki omurgalarını beş, altı santim kadar uzatabilirler. Hatta uzadıktan sonra hayatta kalma şansları bile var. Şimdi sana bir yatak bulalım, ne dersin?"</span></p>

  <p class="heading4"><span class="sgc4">Kıvırcık, "Percy!" diye bağırdı.</span></p>

  <p class="heading4"><span class="sgc4">Başım dönüyordu. Bu dev gibi su yatağı satıcısını tek başıma yenemeyeceğimi biliyordum. Daha kılıcımı çekmeden boynumu kırardı.</span></p>

  <p class="heading4"><span class="sgc4">"Gerçek ismin Kabuklu değil, öyle değil mi?" diye sordum.</span></p>

  <p class="heading4"><span class="sgc4">"Resmi olarak, Prokrustes," dedi.</span></p>

  <p class="heading4"><span class="sgc4">"Şu herkesi esneten kişi," dedim. Hikayeyi hatırlıyordum. Prokrustes, Atina'ya giderken Theseus'u, aşırı misafirperverlik göstererek öldürmeye çalışan devdi.</span></p>

  <p class="heading4"><span class="sgc4">"Evet," dedi satıcı. "Ama Prokrustes ismini kim doğru söyleyebiliyor ki? Ticari alanda zor bir isim. Ama herkes 'Kabuklu' diyebiliyor."</span></p>

  <p class="heading4"><span class="sgc4">"Haklısın. Güzel bir isim."</span></p>

  <p class="heading4"><span class="sgc4">Devin gözleri ışıldadı. "Öyle mi dersin?"</span></p>

  <p class="heading4"><span class="sgc4">"Kesinlikle," dedim. "Ya şu yataklardaki işçiliğe ne demeli? Olağanüstü!"</span></p>

  <p class="heading4"><span class="sgc4">Yüzünü kocaman bir gülümseme sardı ama ensemi kavrayan parmaklarını hâlâ gevşetmemişti. "Ben de müşterilerime aynı şeyi söylüyorum. Hem de her seferinde. İşçilik falan kimsenin umurunda değil. Kaç tane Lav Lambalı yatak başı görmüşsündür ki bugüne kadar?"</span></p>

  <p class="heading4"><span class="sgc4">"Pek fazla değil."</span></p>

  <p class="heading4"><span class="sgc4">"Percy!" diye bağırdı Annabeth. "Ne yapıyorsun?" "Ona aldırma," dedim Prokrustes'e. "Onunla geçinmek zordur."</span></p>

  <p class="heading4"><span class="sgc4">Dev güldü. "Aslında bütün müşteriler öyle. Hiçbiri iki metre boyunda değil. Ne kadar düşüncesizler. Sonra da yataklar boylarına uymadı diye şikayet ediyorlar."</span></p>

  <p class="heading4"><span class="sgc4">"Peki ya boyları iki metreden uzunsa, o zaman ne yapıyorsunuz?"</span></p>

  <p class="heading4"><span class="sgc4">"Aman zaten bu sürekli başıma gelen bir olay. Hemen hallediveriyorum."</span></p>

  <p class="heading4"><span class="sgc4">Dev boynumu bıraktı ama daha ben hareket bile edemeden yanındaki masaya uzanıp kocaman, çift bıçaklı pirinç bir balta aldı. "Müşteriyi yatağa göre ortalıyorum ve her iki uçtaki fazlalıkları kesiyorum."</span></p>

  <p class="heading4"><span class="sgc4">"Hah, tamam o zaman," dedim zorlukla yutkunarak. "Gayet mantıklı."</span></p>

  <p class="heading4"><span class="sgc4">"Senin gibi zeki bir müşteriye rastladığıma çok memnunum."</span></p>

  <p class="heading4"><span class="sgc4">İpler arkadaşlarımı daha da germeye başladı. Annabeth'in beti benzi attı. Kıvırcık, boğazlanan bir tavuk gibi tuhaf sesler çıkarıyordu.</span></p>

  <p class="heading4"><span class="sgc4">"Demek öyle Kabuklu..." dedim renk vermemeye çalışarak. Kalp şekilli Özel Balayı yatağının fiyat etiketine baktım. "Şu yatağın gerçekten de titreşimleri durdurmak için dina</span><span class="sgc4">mik sabitleyicileri mi var?" diye sordum.</span></p>

  <p class="heading4"><span class="sgc4">"Tabii ki. Denesene."</span></p>

  <p class="heading4"><span class="sgc4">"Eh, belki de denerim. Ama asıl merak ettiğim senin gibi iri yarı bir adamda işe yarayıp yaramayacağı. Hakikaten hiç titreşim çıkmıyor mu?"</span></p>

  <p class="heading4"><span class="sgc4">Dev hevesle yatağa oturup şilteyi düzeltti. "Hiç titreşim yok, görüyor musun?"</span></p>

  <p class="heading4"><span class="sgc4">Parmaklarımı şaklaüp "Ergo!" dedim.</span></p>

  <p class="heading4"><span class="sgc4">Kabuklu'nun etrafını bir anda ipler sardı ve koca devi şilteye dümdüz yapıştırdı.</span></p>

  <p class="heading4"><span class="sgc4">"Hey!" diye bağırdı.</span></p>

  <p class="heading4"><span class="sgc4">"Tam ortalayın," dedim iplere.</span></p>

  <p class="heading4"><span class="sgc4">Talimatımı duyunca, ipler kendilerini yeniden ayarladılar. Kabuklu'nun kafası olduğu gibi dışarıda kalmıştı. Ayakları da yataktan dışarı sarkıyordu.</span></p>

  <p class="heading4"><span class="sgc4">"Hayır!" dedi. "Bekle! Bu sadece bir gösteri."</span></p>

  <p class="heading4"><span class="sgc4">Hemen Dalgakıran'ın kapağını çıkardım. "Birkaç küçük ayar..."</span></p>

  <p class="heading4"><span class="sgc4">Ne yapacağıma dair hiçbir fikrim yoktu. Eğer Kabuklu insan olsaydı, zaten ona zarar vermem mümkün olmazdı. Eğer bir canavarsa, bu durumda yok edilmeyi hak etmişti.</span></p>

  <p class="heading4"><span class="sgc4">"Sıkı pazarlık yapıyorsun," dedi. "Galeride istediğini beğen, sana yüzde otuz indirim yapayım!"</span></p>

  <p class="heading4"><span class="sgc4">"Sanırım tepeden başlasam iyi olacak," diyerek kılıcımı havaya kaldırdım.</span></p>

  <p class="heading4"><span class="sgc4">"Peşin para vermene de gerek yok. Altı ay boyunca faiz de işletmem!"</span></p>

  <p class="heading4"><span class="sgc4">Kılıcımı salladım. Kabuklu pazarlığı kesti.</span></p>

  <p class="heading4"><span class="sgc4">Yataklardaki diğer ipleri kestim. Annabeth ve Kıvırcık ayağa kalktılar. İkisi de inliyor, suratlarını buruşturuyor ve bana küfrediyorlardı.</span></p>

  <p class="heading4"><span class="sgc4">"Boyunuz uzamış sanki," dedim.</span></p>

  <p class="heading4"><span class="sgc4">"Aman çok komik," dedi Annabeth. "Bir dahaki sefere daha hızlı ol."</span></p>

  <p class="heading4"><span class="sgc4">Kabuklu'nun masasının orada duran panoya baktım. Hermes Nakliye Hizmetleri'nin ve Los Angeles Bölgesi Canavarlarıyla İlgili Özlü Bilgiler Kitabı'nm reklamları asılıydı. "Canavarlarla İlgili Bilgi Bulabileceğiniz Tek Sarı Sayfalar!" diyordu ilan. Onun altında da NSÖ Plakçılık'ın parlak turuncu broşürü duruyordu. Broşürde kahramanların ruhlarına karşılık komisyon verildiği yazıyordu. "Yeni yetenekler arıyoruz!" diyen broşürde, NSÖ'nün adresi bir haritayla birlikte verilmişti.</span></p>

  <p class="heading4"><span class="sgc4">"Haydi," dedim arkadaşlarıma.</span></p>

  <p class="heading4"><span class="sgc4">"Dur da bir kendimize gelelim," dedi Kıvırcık. "Neredeyse ölene kadar gerecekti dev bizi!"</span></p>

  <p class="heading4"><span class="sgc4">"O zaman Yeraltı Dünyası için hazırsınız demektir," dedim. "Buradan sadece bir sokak ötedeymiş."</span></p>

  <p class="heading4"><span class="sgc4"><br class="calibre" /></span></p>

  <p class="heading4"></p>
</body>
</html>
