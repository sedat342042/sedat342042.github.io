<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Rick Riordan - 1 - Şimşek Hırsızı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main1">
  <p class="heading4"><span class="sgc4"><br class="calibre" /></span></p>

  <h3 class="heading4"><span style="font-family: Book_avs_space_Antiqua;">16. Bir Zebrayı Vegas'a Götürüyoruz</span><br /></h3>

  <p class="heading4"><span class="sgc4"><br class="calibre" /></span></p>

  <p class="heading4"><span class="sgc4">Şavaş tanrısı bizi restoranın park yerinde bekliyordu.</span><br class="calibre" /></p>

  <p class="heading4"><span class="sgc4">"Oh, oh," dedi. "Ölüp kalmamışsınız oralarda."</span></p>

  <p class="heading4"><span class="sgc4">"Bunun bir tuzak olduğunu biliyordun," dedim.</span></p>

  <p class="heading4"><span class="sgc4">Ares pis pis sırıttı. "O kötürüm demirci, herhalde birkaç çocuğu yakaladığını görünce şaşırmıştır. Bu arada, televizyonda çok iyi gözüküyordunuz."</span></p>

  <p class="heading4"><span class="sgc4">Kalkanını ona doğru fırlattım. "Sen bir salaksın," dedim.</span></p>

  <p class="heading4"><span class="sgc4">Annabeth ve Kıvırcık nefeslerini tuttular.</span></p>

  <p class="heading4"><span class="sgc4">Ares kalkanını aldı ve sanki bir pizza hamuru gibi havaya fırlattı. Kalkan şekil değiştirerek, kurşun geçirmez bir yeleğe dönüştü. Ares bunu alıp sırtına geçirdi.</span></p>

  <p class="heading4"><span class="sgc4">"Şuradaki kamyonu görüyor musunuz?" Restoranın karşısında park etmiş olan on sekiz tekerli kamyonu gösterdi. "İşte ona bineceksiniz. Sadece Vegas'ta mola verip sizi doğruca Los Angeles'a götürecek."</span></p>

  <p class="heading4"><span class="sgc4">Bu on sekiz tekerlinin arkasında bir yazı vardı. Bunu da ancak siyah zemin üzerine beyaz renkte ve tersten yazıldığı için okuyabildim. Disleksi için bayağı iyi bir kombinasyondu. ULUSLARARASI İYİLİK ŞİRKETİ. İNSANCIL HAYVANAT BAHÇESİ NAKLİYESİ. UYARI: CANLI VAHŞİ HAYVANLAR VARDIR.</span></p>

  <p class="heading4"><span class="sgc4">"Dalga geçiyorsun herhalde," dedim.</span></p>

  <p class="heading4"><span class="sgc4">Ares parmaklarını şaklattı. Kamyonun arka kapısı açıldı. "İşte Batı'ya bedava yolculuk etme fırsatı, asi çocuk. Şikayet etmeyi kes de, görevi başarıyla hallettiğin için şunu al bakalım."</span></p>

  <p class="heading4"><span class="sgc4">Motorunun gidonlarına asılı duran mavi, naylon sırt çantasını fırlattı bana doğru.</span></p>

  <p class="heading4"><span class="sgc4">Çantanın içinde, her birimiz için yeni giysiler, yirmi dolar nakit para, bir kese dolusu altın drahmi ve bir paket de iki kat krema kaplı bisküvi vardı.</span></p>

  <p class="heading4"><span class="sgc4">"Senin bu aptal şeylerini istemi—"</span></p>

  <p class="heading4"><span class="sgc4">Kıvırcık, "Teşekkür ederiz, Tanrı Ares," diye lafa karıştı, bana da bir kırmızı-alarm bakışı fırlattı. "Çok teşekkürler."</span></p>

  <p class="heading4"><span class="sgc4">Dişlerimi sıktım. Bir tanrının verdiği hediyeyi almamak herhalde büyük saygısızlıktı ama Ares'in dokunduğu hiçbir şeyi kabul etmek istemiyordum. İstemeye istemeye sırt çantasını omuzlarıma astım. Öfkemin, savaş tanrısının yanında kabardığını biliyordum ama hâlâ içimden ona bir yumruk atmak geliyordu. Bana bugüne kadar karşılaştığım tüm salakları birden hatırlatıyordu. Nancy Bobofit, Clarisse, Kokarca Gabe, kendini bir şey sanan öğretmenler, okulda bana aptal muamelesi yapmış veya okuldan uzaklaştırma cezası aldığımda bana gülmüş olan herkes...</span></p>

  <p class="heading4"><span class="sgc4">Restorana baktığımda içeride sadece birkaç müşteri kaldığını gördüm. Bize servis etmiş olan garson kız endişeyle pencereden olan biteni seyrediyor ve sanki Ares'in bize bir zarar vermesinden korkuyor gibi gözüküyordu. Mutfaktan kızartma ustasını da çağırdı ve ona bir şeyler söyledi. Adam da evet manasında kafasını salladı, bir kez kullanılan ve atılan ufak bir kamera çıkarıp fotoğrafımızı çekti.</span></p>

  <p class="heading4"><span class="sgc4">Harika, dedim kendi kendime. Yarın yine manşet olacağız.</span></p>

  <p class="heading4"><span class="sgc4">Manşeti düşündüm. "On iki yaşındaki kaçak, savunmasız motorcuyu dövdü."</span></p>

  <p class="heading4"><span class="sgc4">"Bana bir şey daha borçlusun," dedim Ares'e. "Annem hakkında bilgi vereceğine söz vermiştin."</span></p>

  <p class="heading4"><span class="sgc4">"Bu haberi kaldırabileceğinden emin misin?" diye sordu Ares. Sonra motorunu çalıştırdı. "Annen ölmedi."</span></p>

  <p class="heading4"><span class="sgc4">Birden aklım başımdan gitti. "Ne demek istiyorsun?"</span></p>

  <p class="heading4"><span class="sgc4">"Yani, ölmeden önce Minotor tarafından kaçırıldı. Bir altın yağmuruna dönüştü, tamam mı? Buna metamorfoz denir, ölüm değil. Rehin tutuluyor."</span></p>

  <p class="heading4"><span class="sgc4">"Rehin mi? Neden?"</span></p>

  <p class="heading4"><span class="sgc4">"Savaş hakkında biraz bir şeyler okumalısın, asi çocuk. Rehineler. Tabii ki bir başkasını kontrol edebilmek için."</span></p>

  <p class="heading4"><span class="sgc4">"Ama kimse beni kontrol etmiyor ki?"</span></p>

  <p class="heading4"><span class="sgc4">Ares güldü. "Öyle mi? Haydi görüşürüz ufaklık."</span></p>

  <p class="heading4"><span class="sgc4">Yumruklarımı sıküm. "Eros heykellerinden kaçan birine göre fazla ukalasın Tanrı Ares."</span></p>

  <p class="heading4"><span class="sgc4">Güneş gözlüklerinin ardında alevler parıldadı. Saçlarımda sıcak bir rüzgar hissettim. "Tekrar karşılaşacağız, Percy Jackson. Bir daha bir kavgaya karıştığında arkanı kollasan iyi olur."</span></p>

  <p class="heading4"><span class="sgc4">Harley motorunu çalıştırarak Delancy Sokağı'ndan aşağı gürleyerek gitti.</span></p>

  <p class="heading4"><span class="sgc4">Annabeth, "Bu hiç de akıllıca değildi Percy," dedi. "Umurumda değil."</span></p>

  <p class="heading4"><span class="sgc4">"Bir tanrıyı düşman edinmek istemezsin. Özellikle de onu."</span></p>

  <p class="heading4"><span class="sgc4">"Hey, arkadaşlar," dedi Kıvırcık. "Lafınızı bölmek istemem ama..."</span></p>

  <p class="heading4"><span class="sgc4">Restoranı işaret etti. Kasada birbirine tıpatıp benzeyen son iki müşteri hesaplarını ödüyordu; adamlar arkalarında beyaz bir logo olan siyah tulumlar giymişlerdi. Tıpkı kamyondaki ULUSLARARASI İYİLİK ŞİRKETİ logosuna benziyordu.</span></p>

  <p class="heading4"><span class="sgc4">"Eğer şu hayvanat bahçesi arabasına bineceksek acele etmemiz gerekiyor."</span></p>

  <p class="heading4"><span class="sgc4">Bundan hiç hoşlanmamıştım ama daha iyi bir seçenek de yoktu. Ayrıca, artık Denver'dan sıkılmaya başlamıştım.</span></p>

  <p class="heading4"><span class="sgc4">Sokağın karşısına koşup kocaman kamyonun arkasına doluştuk ve kapıları da kapattık.</span></p>

  <p class="heading4"><span class="sgc4">İlk hissettiğim şey o kokuydu. Sanki dünyanın en büyük kedi kumunun ortasında duruyorduk.</span></p>

  <p class="heading4"><span class="sgc4">Dalgakıran'ın kapağını açana kadar treyler kapkaranlıktı. Kılıçtan gelen zayıf bir ışık, hayatımda gördüğüm en acıklı sahneyi aydınlattı. Pis metal kafeslerin içinde, üç zavallı hayvan vardı. Biri bir zebraydı, ikincisi erkek bir albino aslan ve sonuncusu da adını bile bilmediğim antilop türü bir hayvan.</span></p>

  <p class="heading4"><span class="sgc4">Biri aslanın önüne bir torba şalgam koymuştu; hayvanın bunu yemek istemediği her halinden belliydi. Zebra ve antilobun önündeki plastik tepsilerde de hamburger eti duruyordu. Zebranın yelesine sakız parçaları yapışmıştı. Sanki biri boş vaktinde hayvana tükürüp durmuştu. Antilobun boynuzlarından birine, gümüş renkte "YOLUN YARISI!" yazılı, aptal bir doğum günü balonu bağlıydı.</span></p>

  <p class="heading4"><span class="sgc4">Açıkçası kimse aslanın yanına yanaşmak istemiyordu ama zavallı şey, kendisine dar gelen alanda volta atıp duruyordu. Treylerin sıcaklığı fazla gelmiş olmalı ki, zorlukla nefes alıp veriyordu. Pembe gözlerinin önünde sinekler uçuşuyor, beyaz postundan kaburgaları sayılıyordu. "İyilik dedikleri bu mu?" diye bağırdı Kıvırcık. "İnsancıl hayvanat bahçesi nakliyesi bu mu yani?"</span></p>

  <p class="heading4"><span class="sgc4">Büyük bir ihtimalle, hemen dışarı koşup kamyoncuları kavallarıyla bir güzel döverdi, ben de ona yardım ederdim ama tam o sırada kamyonun motoru çalıştı ve treyler sallanmaya başladı. Hepimiz ya yerlerimize oturduk ya da kendimizi yerde bulduk.</span></p>

  <p class="heading4"><span class="sgc4">Bir köşedeki nemli yem öbeklerinin üzerine oturduk, sıcağı, kokuyu ve sinekleri yok saymaya çalıştık. Kıvırcık, keçi gibi meleyerek hayvanlarla konuşuyordu ama hayvanlar sadece üzgün üzgün bakıyorlardı. Annabeth kafesleri açıp hayvanları serbest bırakma taraftarıydı ama kamyon durmadan bunun bir işe yaramayacağını söyledim. Ayrıca, aslana önündeki şalgamlardan daha cazip gelebilirdik.</span></p>

  <p class="heading4"><span class="sgc4">Bir sürahi bulup hayvanların suluklarını doldurdum. Sonra da önlerine yanlışlıkla koyulmuş olan yemlerin yerlerini değiştirmek için Dalgakıran'ı kullandım. Eti aslana verdim, şalgamları da zebrayla, antiloba.</span></p>

  <p class="heading4"><span class="sgc4">Kıvırcık antilobu yatıştırmaya çalışırken, Annabeth de hayvanın boynuzuna bağlanmış olan balonu kesti. Zebranın yelesindeki sakızları da kesmek istiyordu ama kamyon hareket halindeyken bunu yapmanın tehlikeli olacağını düşündük. Kıvırcık'tan hayvanlara onlara sabaha daha fazla yardım edeceğimize dair söz vermesini istedik ve hepimiz biraz uyumaya çalıştık.</span></p>

  <p class="heading4"><span class="sgc4">Kıvırcık bir şalgam torbasının üzerine tünedi; Annabeth, bisküvi paketini açıp isteksizce bir tane yemeye başladı; ben de Los Angeles'a yolu yarıladığımız için kendimi avutmaya çalıştım. Tarih henüz Haziran'ın on dördüydü. Gündönümü, yirmi birine kadar meydana gelmeyecekti. Henüz vaktimiz vardı.</span></p>

  <p class="heading4"><span class="sgc4">Öte yandan, başımıza neler geleceği hakkında hiçbir fikrim yoktu. Tanrılar sürekli olarak beni oyalıyorlardı. En azından Hephaistos bu konuda dürüst davranmıştı, yani oraya buraya kameralar yerleştirip beni de alay konusu etmişti. Ama kameralar çekim yapmadıkları zaman da görevimin izlendiğini hissediyordum. Tanrılar için bir eğlence haline gelmiştim.</span></p>

  <p class="heading4"><span class="sgc4">"Hey," dedi Annabeth. "Su parkında korkudan kendimi kaybettiğim için üzgünüm, Percy."</span></p>

  <p class="heading4"><span class="sgc4">"Önemli değil."</span></p>

  <p class="heading4"><span class="sgc4">"Sadece..." Annabeth titredi. "Örümcekler."</span></p>

  <p class="heading4"><span class="sgc4">"Arakne öyküsü yüzünden mi?" diye bir tahminde bulundum. "Annene bir örgü yarışmasında rakip çıküğı için örümceğe dönüştürülmüştü, öyle değil mi?"</span></p>

  <p class="heading4"><span class="sgc4">Annabeth evet manasında başını salladı. "Arakne'nin çocukları, ezelden beri Athena'nın çocuklarından öç alıyor. Eğer yarım kilometre ötemde bile bir örümcek varsa, anında beni buluyor. Bu sürünen, küçük yaraüklardan nefret ediyorum. Her neyse, sana borçluyum."</span></p>

  <p class="heading4"><span class="sgc4">"Biz bir takımız, unuttun mu?" dedim. "Ayrıca, Kıvırcık harika uçtu."</span></p>

  <p class="heading4"><span class="sgc4">Kıvırcık'ın uyuduğunu sanıyordum ama yattığı köşeden "Harikaydım, değil mi?" diye homurdandı.</span></p>

  <p class="heading4"><span class="sgc4">Annabeth'le ben güldük.</span></p>

  <p class="heading4"><span class="sgc4">Annabeth paketten bir bisküvi daha çıkarıp, yarısını bana verdi. "İris'in mesajında... Luke gerçekten hiçbir şey söylemedi mi?"</span></p>

  <p class="heading4"><span class="sgc4">Bisküvimi yerken nasıl cevap vereceğimi düşünüyordum. Gökkuşağından yaptığımız konuşma tüm gece canımı sıkmıştı. "Luke, ikinizin çok eskiden beri arkadaş olduğunu söyledi. Ayrıca Kıvırcık'ın bu sefer yenilmeyeceğini ve kimsenin bir çam ağacına dönüşmeyeceğini de söyledi."</span></p>

  <p class="heading4"><span class="sgc4">Kılıcın yansıttığı loş ışığın altında, yüzlerinin ifadesini okumak zordu.</span></p>

  <p class="heading4"><span class="sgc4">Kıvırcık üzgün üzgün meledi.</span></p>

  <p class="heading4"><span class="sgc4">"En baştan itibaren sana karşı dürüst davranmalıydım," Sesi titriyordu. "Eğer benim ne kadar başarısız olduğumu bilirsen beni yanında istemeyeceğini düşündüm."</span></p>

  <p class="heading4"><span class="sgc4">"Sen, Zeus'un kızı Thalia'yı kurtarmaya çalışan satirsin, değil mi?"</span></p>

  <p class="heading4"><span class="sgc4">Keyifsizce başını salladı.</span></p>

  <p class="heading4"><span class="sgc4">"Ve Thalia'yla arkadaş olan diğer iki melez de kampa sağ salim dönenler..." Annabeth'e baktım. "Bunlar da sen ve Luke, öyle değil mi?"</span></p>

  <p class="heading4"><span class="sgc4">Annabeth yemediği bisküvisini yere koydu. "Dediğin gibi, Percy, yedi yaşındaki bir melez zaten kendi başına büyük işler başaramazdı. Athena bana yardım etti. Thalia o sırada on iki yaşındaydı. Luke ise on dört. Her ikisi de benim gibi evden kaçmışlardı. Beni memnuniyetle yanlarına aldılar. Onlar... Muhteşem birer canavar savaşçısıydı, hiçbir eğitimleri de yoktu o zaman. Plansız programsız, Virginia'dan kuzeye doğru gittik. Kıvırcık bizi bulana kadar, iki hafta boyunca canavarlarla savaştık."</span></p>

  <p class="heading4"><span class="sgc4">"Thalia'yı kampa götürmem gerekiyordu," dedi Kıvırcık burnunu çekerek. "Sadece Thalia'yı. Kheiron'un emirleri böyleydi. Kurtarma operasyonunu yavaşlatacak hiçbir şey yapmamamı söylemişti. Hades'in Thalia'nın peşinde olduğunu biliyorduk ama Luke'u ve Annabeth'i de tek başlarına bırakamazdım. Her üçünü de kurtarabileceğimi sandım. İyi Kimseler'in bizi yakalamasından ben sorumluyum. Onları görünce dondum kaldım. Kampa dönerken korkuya kapıldım ve yolumuzu kaybettik. Eğer biraz daha hızlı davranabilseydim..."</span></p>

  <p class="heading4"><span class="sgc4">"Bu kadar yeter," dedi Annabeth. "Kimse seni suçlamıyor. Thalia da seni suçlamadı."</span></p>

  <p class="heading4"><span class="sgc4">"Bizi kurtarmak için kendini feda etti," dedi Kıvırcık berbat bir halde. "Benim yüzümden öldü. Toynaklı İhtiyar Heyeti böyle dedi."</span></p>

  <p class="heading4"><span class="sgc4">"Yani diğer iki melezi ortada bırakmadığın için mi?" dedim. "Ama bu haksızlık."</span></p>

  <p class="heading4"><span class="sgc4">"Percy haklı," dedi Annabeth. "Eğer Kıvırcık orada olmasaydı, bugün ben hayatta olamazdım. Luke da öyle. Heyet'in ne dediği umurumda değil."</span></p>

  <p class="heading4"><span class="sgc4">Kıvırcık karanlıkta burnunu çekip duruyordu. "İşte benim şansım. Dünyadaki en işe yaramaz satir benim. Buna rağmen, yüzyılın en güçlü iki melezi de, Thalia ve Percy."</span></p>

  <p class="heading4"><span class="sgc4">"Sen işe yaramaz değilsin," diye diretti Annabeth. "Tanıdığım bütün satirler içinde en cesuru sensin. Yeraltı Dünyası'na gidecek başka bir satir tanıyor musun? Eminim Percy de burada olmandan gayet memnundur."</span></p>

  <p class="heading4"><span class="sgc4">Annabeth incik kemiğime bir tekme attı.</span></p>

  <p class="heading4"><span class="sgc4">"Evet," dedim ama Annabeth tekme atmasaydı herhalde evet demezdim. "Beni ve Thalia'yı bulman şans değil Kıvırcık. Sen doğal bir araştırmacısın. İşte bu yüzden Pan'ı sen bulacaksın."</span></p>

  <p class="heading4"><span class="sgc4">Derin, tatmin olmuş bir iç geçirme sesi duydum. Kıvırcık'ın bir şey söylemesini bekledim ama nefes alış verişi ağırlaştı. Ses horlamaya dönüşünce uyuduğunu fark ettim.</span></p>

  <p class="heading4"><span class="sgc4">"Nasıl beceriyor bunu yahu?" diye şaşırdım.</span></p>

  <p class="heading4"><span class="sgc4">"Bilmiyorum," dedi Annabeth. "Ama ona çok güzel bir şey söyledin."</span></p>

  <p class="heading4"><span class="sgc4">"Gerçekten öyle düşünüyorum."</span></p>

  <p class="heading4"><span class="sgc4">Birkaç kilometre boyunca sessiz sessiz yola devam ettik. Zebra bir şalgam yedi. Aslan dudaklarında kalan son hamburger parçasını da temizledi ve ümitle bana baktı.</span></p>

  <p class="heading4"><span class="sgc4">Annabeth, derin, stratejik bir şeyler düşünüyormuşçasına kolyesini ovuşturuyordu.</span></p>

  <p class="heading4"><span class="sgc4">"Şu çam ağacı boncuğu," dedim. "O kamptaki ilk senenden mi kalma?"</span></p>

  <p class="heading4"><span class="sgc4">Bana baktı. Ne yaptığının farkında değildi.</span></p>

  <p class="heading4"><span class="sgc4">"Evet," dedi. "Her Ağustos ayında, heyettekiler yazın en mühim olayını seçer ve bunu o senenin boncuğu üzerine kazırlar. Bende Thalia'nın çam ağacı, yanan bir Yunan kadırgası, balo kıyafetli bir sentor boncuğu var... Bayağı tuhaf bir yazdı..."</span></p>

  <p class="heading4"><span class="sgc4">"Üniversite yüzüğü babana mı ait?"</span></p>

  <p class="heading4"><span class="sgc4">"Bu seni hiç..." Sonra durdu ve "Evet, evet babamın," dedi.</span></p>

  <p class="heading4"><span class="sgc4">"Bana anlatmak zorunda değilsin."</span></p>

  <p class="heading4"><span class="sgc4">"Hayır... Sorun değil." Hafifçe içini çekti. "Babam tam iki yaz önce, bunu bir mektubun içinde yolladı. Yüzük ona Athena'dan kalmış en önemli hatıra. O olmasaydı Harvard'daki doktora programını hayatta bitiremezdi... Anlayacağın bu uzun bir hikaye. Her neyse, babam da bunu bana vermek istedi. Aptal gibi davrandığı için özür diledi, beni sevdiğini ve özlediğini söyledi. Eve geri dönüp onunla birlikte yaşamamı istediğini de söyledi."</span></p>

  <p class="heading4"><span class="sgc4">"Bu çok da kötü gelmiyor kulağa."</span></p>

  <p class="heading4"><span class="sgc4">"Aslında, evet... Ama sorun şu ki, ona inandım. O sene eve dönmeye çalıştım ama üvey annem tıpkı eskisi gibi davranıyordu. Çocuklarının benim gibi bir ucubeyle yaşamasını ve tehlikeye girmesini istemiyordu. Canavarlar saldırdı. Kavga ettik. Canavarlar saldırdı. Kavga ettik. Okulun yarı yıl tatiline kadar bile bekleyemedim. Kheiron'u aradım ve doğruca Melez Kampı'na geri döndüm."</span></p>

  <p class="heading4"><span class="sgc4">"Tekrar yanına gitmeyi düşünür müsün?"</span></p>

  <p class="heading4"><span class="sgc4">Annabeth gözlerime bakmıyordu. "Lütfen. Kendime acı çektirmeyi sevmiyorum."</span></p>

  <p class="heading4"><span class="sgc4">"Ama pes etmemelisin," dedim. "Belki bir mektup falan yazmalısın ona."</span></p>

  <p class="heading4"><span class="sgc4">"Tavsiyen için teşekkürler," dedi soğuk bir tavırla, "Ama babam kimlerle birlikte yaşayacağına zaten karar verdi."</span></p>

  <p class="heading4"><span class="sgc4">Birkaç kilometre daha sessizce yol aldık.</span></p>

  <p class="heading4"><span class="sgc4">"Eğer tanrılar savaşırsa, işler Truva Savaşı'ndaki gibi mi Olacak? Yani, Athena, Poseidon'a karşı mı savaşacak?"</span></p>

  <p class="heading4"><span class="sgc4">Kafasını Ares'in verdiği sırt çantasına yasladı ve gözlerini yumdu. "Annemin ne yapacağını bilmiyorum. Bildiğim şu ki ben senin yanında olacağım."</span></p>

  <p class="heading4"><span class="sgc4">"Neden?"</span></p>

  <p class="heading4"><span class="sgc4">"Çünkü sen benim arkadaşımsın, Yosun Kafa. Başka salakça sorun var mı?"</span></p>

  <p class="heading4"><span class="sgc4">Buna bir yanıt veremedim. Neyse ki bir yanıt vermek zorunda da kalmadım. Annabeth uyumuştu.</span></p>

  <p class="heading4"><span class="sgc4">Kıvırcık horlar, bir albino aslan da aç aç bana bakarken, Annabeth gibi uykuya dalamadım ama yavaş yavaş gözlerimi kapadım.</span></p>

  <p class="heading4"><span class="sgc4">Kabusum, daha önce milyonlarca kez gördüğüm bir rüya gibi başladı. Bir deli gömleği giydirilmiş vaziyette, bir sınava girmeye zorlanıyordum. Diğer çocuklar teneffüse çıkıyordu, öğretmen de sürekli olarak, Haydi Percy. Aptal değilsin, değil mi? Al kalemi kağıdı eline, diyordu.</span></p>

  <p class="heading4"><span class="sgc4">Rüya buradan itibaren başka bir şeye dönüşüyordu.</span></p>

  <p class="heading4"><span class="sgc4">Yanımdaki sırada, benim gibi deli gömleği giymiş bir kız oturuyordu. Benim yaşlarımda, punk tarzı çılgın görünümlü saçları, deli deli bakan ve etrafına koyu renk göz kalemi çekilmiş yeşil gözleri olan, burnu çillerle kaplı bir kızdı. Her nasılsa, kızın kim olduğunu biliyordum. Zeus'un kızı Thalia'ydı.</span></p>

  <p class="heading4"><span class="sgc4">Üzerindeki deli gömleğiyle boğuşuyordu. Asabi asabi bana baktı ve Eee, Yosun Kafa? Birimizin buradan gitmesi</span> <span class="sgc4">lazım, dedi.</span></p>

  <p class="heading4"><span class="sgc4">Rüyamdaki ben, kız haklı, diye düşündüm. O büyük mağaraya gidip Hades'e bir tavsiyede bulunmalıydım.</span></p>

  <p class="heading4"><span class="sgc4">Sonra, deli gömleği üzerimde erimeye başladı. Sınıfın zeminine düştüm. Öğretmenin sesi, büyük bir uçurumun derinliklerinden yansıyarak soğuk ve kötü bir hal alana kadar değişti.</span></p>

  <p class="heading4"><span class="sgc4">Percy Jackson, diyordu ses. Evet, değiş tokuş yolunda gitti gördüğüm kadarıyla.</span></p>

  <p class="heading4"><span class="sgc4">Tekrar karanlık mağaraya geri dönmüştüm. Ölülerin ruhları etrafımda uçuşuyordu. Mağarada, göremediğim, canavarımsı bir şey konuşuyordu ama bu sefer konuştuğu kişi ben değildim. Sesin insanı donduran etkisi sanki bir başkasına yöneltilmişti.</span></p>

  <p class="heading4"><span class="sgc4">Yani, hiç şüphelenmedi mi? diye soruyordu ses.</span></p>

  <p class="heading4"><span class="sgc4">Bana tanıdık gelen bir başka ses, tam omzumun dibin</span><span class="sgc4">de soruya yanıt verdi. Hayır, efendim. O da diğerleri gibi</span> <span class="sgc23">cahil.</span></p>

  <p class="heading4"><span class="sgc4">Arkamı döndüm ama kimsecikler yoktu. Konuşan kişi de görünmezdi.</span></p>

  <p class="heading4"><span class="sgc4">Aldatmaca üzerine aldatmaca, dedi mağaradaki ses yük</span><span class="sgc4">sek sesle, Mükemmel.</span></p>

  <p class="heading4"><span class="sgc4">Yanımdaki ses, Açıkçası efendim, size boşuna Sahtekar</span><span class="sgc24">dememişler. Ama bu gerçekten gerekli miydi? Çaldığım şeyi doğrudan size getirebilirdim...</span></p>

  <p class="heading4"><span class="sgc4">Sen mi? dedi canavar alaycı bir ses tonuyla. Zaten ne kadarını başarabileceğini gösterdin şu ana kadar. Eğer ben karışmasaydım, tamamıyla başarısız olacaktın.</span></p>

  <p class="heading4"><span class="sgc23">Ama, efendim...</span></p>

  <p class="heading4"><span class="sgc23">Sakin ol, küçük hizmetkar. Beraber geçirdiğimiz altı ay bize çok şeyler getirdi. Zeus'un öfkesi gitgide büyüdü. Poseidon artık son kartını oynadı. Simdi bunu ona karşı kullanmalıyız. Kısa süre sonra, dilediğin ödül senin olacak ve öcünü alacaksın. Her iki şey de bana getirildiği zaman... Ama bekle. O burada.</span></p>

  <p class="heading4"><span class="sgc4">Ne? dedi görünmez hizmetkar. Sesi bir anda gergin çık</span><span class="sgc4">maya başlamıştı. Onu siz mi çağırdınız, efendim?</span></p>

  <p class="heading4"><span class="sgc4">Hayır. Artık canavarın tüm dikkati benim üzerimdeydi,</span> <span class="sgc4">kanımı donduruyordu. Babasının soyu kahrolsun... Çocuk</span> <span class="sgc23">çok değişken, ne yapacağı belli olmuyor. Simdi de kendisini buraya getirdi.</span></p>

  <p class="heading4"><span class="sgc4">İmkansız! diye bağırdı hizmetkar.</span></p>

  <p class="heading4"><span class="sgc4">Senin gibi karaktersiz bir mahluk için böyle belki, diye</span> <span class="sgc4">ters ters cevap verdi canavar. Sonra dikkati yine bana çevrildi. Evet... Demek görevinle ilgili bir rüya görmek istiyor</span><span class="sgc23">sun, genç melez. Memnuniyetle.</span></p>

  <p class="heading4"><span class="sgc4">Manzara değişti.</span></p>

  <p class="heading4"><span class="sgc4">Bu sefer, siyah mermer duvarlı, bronz zeminli, geniş bir taht odasındaydım. Boş, korkunç görünümlü taht, insan kemiklerinden yapılmıştı. Tahtın ucunda annem duruyordu. Kollarını uzatmış, parlayan altın ışık altında donmuş gibiydi.</span></p>

  <p class="heading4"><span class="sgc4">Ona doğru adım atmaya çalıştım ama ayaklarımı hareket ettiremiyordum. Kollarımı ona doğru uzattığımda ellerim kemiğe dönüştü. Etrafımı Yunan zırhı giymiş, sırıtan iskeletler sardı. Beni ipek kumaşlarla örtüyor, başımı Kimera zehri kokan defne yapraklarıyla sarıyorlardı. Koku ta kafatasıma kadar işlemişti.</span></p>

  <p class="heading4"><span class="sgc4">Kötü ses gülmeye başladı. Selam, muzaffer kahraman!</span></p>

  <p class="heading4"><span class="sgc4">Aniden uyandım.</span></p>

  <p class="heading4"><span class="sgc4">Kıvırcık omuzlarımdan sarsıyordu. "Kamyon durdu," dedi. "Galiba hayvanları kontrol etmeye geliyorlar."</span></p>

  <p class="heading4"><span class="sgc4">"Saklanın!" diye fısıldadı Annabeth.</span></p>

  <p class="heading4"><span class="sgc4">Onun için saklanması kolaydı. Hemen sihirli kasketini taktı ve görünmez oldu. Kıvırcık'la ben çuvalların arkasına saklanıp şalgama benzediğimizi ummaya başladık.</span></p>

  <p class="heading4"><span class="sgc4">Treylerin kapısı açıldı. İçerisi bir anda güneş ışığı ve sıcak havayla doldu.</span></p>

  <p class="heading4"><span class="sgc4">"Öf be!" dedi kamyonculardan biri elini burnunun önünde sallayarak. "Keşke ev eşyaları taşıyor olsaydım." İçeri tırmandı ve hayvanların kaplarına biraz su koydu.</span></p>

  <p class="heading4"><span class="sgc4">"Sıcak mı geldi, koca adam?" diye sordu aslana. Sonra da suyun geri kalanını aslanın suratına boca ediverdi.</span></p>

  <p class="heading4"><span class="sgc4">Aslan hiddetle gürledi.</span></p>

  <p class="heading4"><span class="sgc4">"Yaa, tabii, tabii," dedi adam.</span></p>

  <p class="heading4"><span class="sgc4">Şalgam çuvallarının yanında duran Kıvırcık gerildi. Barışçıl bir ot yiyen olarak son derece vahşi gözüküyordu.</span></p>

  <p class="heading4"><span class="sgc4">Kamyoncu, antilobun önüne AFİYET OLSUN yazan ezilmiş bir paket fırlattı. Zebraya sırıttı, "N'aber, çizgili? En azından senden burada kurtulacağız. Sihirbazlık gösterilerini sever misin? Bak buna bayılacaksın. Seni ikiye bölecekler."</span></p>

  <p class="heading4"><span class="sgc4">Zebra, gözlerini fal taşı gibi açmış bana bakıyordu.</span></p>

  <p class="heading4"><span class="sgc4">Etrafta çıt çıkmıyordu ama zebranın, Beni kurtarın, efen</span><span class="sgc4">dim. Lütfen, dediğini duydum.</span></p>

  <p class="heading4"><span class="sgc4">Öyle şaşırmıştım ki, hareket bile edemiyordum.</span></p>

  <p class="heading4"><span class="sgc4">Treylerin öte yanından birisi tak, tak, tak diye vuruyordu.</span></p>

  <p class="heading4"><span class="sgc4">İçeride bizimle birlikte duran kamyoncu bağırdı. "Ne istiyorsun Eddie?"</span></p>

  <p class="heading4"><span class="sgc4">Dışarıdan, Eddie olduğunu tahmin ettiğim bir ses "Maurice? Ne dedin?" diye cevap verdi.</span></p>

  <p class="heading4"><span class="sgc4">"Ne diye vuruyorsun?"</span></p>

  <p class="heading4"><span class="sgc23">Tak, tak, tak.</span></p>

  <p class="heading4"><span class="sgc4">Eddie dışarıdan bağırdı. "Ne vurması?"</span></p>

  <p class="heading4"><span class="sgc4">Bizimle birlikte duran Maurice gözlerini devirdi ve Eddie'ye bir küfür savurarak dışarı çıktı.</span></p>

  <p class="heading4"><span class="sgc4">Bir saniye sonra, Annabeth yanımda beliriverdi. Maurice'i treylerden çıkarmak için dışarıdan o vurmuş olmalıydı. "Bu nakliye işi yasal olamaz," dedi.</span></p>

  <p class="heading4"><span class="sgc4">"Aynen," dedi Kıvırcık. Sonra sanki birini dinliyormuş gibi durdu. "Aslan, bu adamların hayvan kaçakçısı olduğunu söyledi!" dedi.</span></p>

  <p class="heading4"><span class="sgc4">Evet, bu doğru, dedi zebranın sesi kafamın içinde.</span> <span class="sgc4">Kıvırcık, "Hayvanları serbest bırakmalıyız!" dedi. Bir şeyler yapmamı beklermiş gibi Annabeth'le birlikte bana baktılar.</span></p>

  <p class="heading4"><span class="sgc4">Zebranın konuşmasını duymuştum ama aslanınkini duymamıştım. Neden acaba? Belki bu da başka bir dinleme becerisiyle ilgiliydi... Yani sadece zebraları mı anlayabiliyordum? Sonra, atlar aklıma geldi. Annabeth, Poseidon'un atları yaratmasıyla ilgili olarak ne demişti? Peki bir zebra at sayılır mıydı? O yüzden mi zebrayı anlayabilmiştim?</span></p>

  <p class="heading4"><span class="sgc4">Zebra, Kafesimi açın, efendim, lütfen. Sonra her şey yoluna</span> <span class="sgc4">girecek, dedi.</span></p>

  <p class="heading4"><span class="sgc4">Eddie ve Maurice hâlâ dışarıda tartışıp duruyorlardı ama her an içeri girip hayvanlara eziyet edeceklerini biliyordum. Dalgakıran'ı elime alıp zebranın kafesinin kilidini kestim.</span></p>

  <p class="heading4"><span class="sgc4">Zebra hemen dışarı fırladı. Bana doğru dönüp önümde eğildi. Teşekkür ederim, efendim.</span></p>

  <p class="heading4"><span class="sgc4">Kıvırcık ellerini uzatıp keçi dilinde, dua gibi bir şeyler söyledi zebraya.</span></p>

  <p class="heading4"><span class="sgc4">Maurice tam içeri bakmak için kafasını uzatmıştı ki, zebra üzerinden zıplayarak sokağa daldı. Dışarıda insanlar bağırıyor, çığlık atıyor, kornalar ötüyordu. Treylerin kapısına gidip baktığımızda, zebranın oteller, kumarhaneler ve neon şıklarla bezenmiş bir sokakta dört nala koştuğunu gördük. Las Vegas'ın tam orta yerinde bir zebrayı serbest bırakmıştık.</span></p>

  <p class="heading4"><span class="sgc4">Maurice ve Eddie zebranın arkasından koştular. Birkaç polis de onların arkasından koşuyor, "Hey! Bu işi yapmak için izninizin olması gerek!" diyorlardı.</span></p>

  <p class="heading4"><span class="sgc4">"Hemen buradan tüymek için iyi bir zaman," dedi Annabeth.</span></p>

  <p class="heading4"><span class="sgc4">"Önce diğer hayvanları da kurtaralım," dedi Kıvırcık.</span></p>

  <p class="heading4"><span class="sgc4">Kılcımla kilitlerin hepsini kestim. Kıvırcık yine ellerini kaldırıp keçi konuşmasını yaptı.</span></p>

  <p class="heading4"><span class="sgc4">"İyi şanslar," dedim hayvanlara. Antilop ve aslan, kafeslerinden fırlayıp birlikte sokaklara daldılar.</span></p>

  <p class="heading4"><span class="sgc4">Turistlerden bazıları çığlık çığlığa kaçıştı. Bazıları da geriye çekilip bunun kumarhanelerden birinin gösterisi olduğunu zannederek fotoğraf çekmeye başladılar.</span></p>

  <p class="heading4"><span class="sgc4">"Hayvanlar idare edebilecekler mi?" diye sordum Kıvırcık'a. "Yani, çöle falan gitmesinler..."</span></p>

  <p class="heading4"><span class="sgc4">"Merak etme," dedi. "Onları satirlerin koruması altına aldım."</span></p>

  <p class="heading4"><span class="sgc4">"O da ne demek?"</span></p>

  <p class="heading4"><span class="sgc4">"Yani vahşi doğaya kazasız belasız varacaklar," dedi. "Su, yiyecek, gölgelik alan, artık ihtiyaçları her neyse, kolay</span><span class="sgc4">lıkla yaşayabilecekleri güvenli bir yer bulabilecekler."</span></p>

  <p class="heading4"><span class="sgc4">"Peki bize niye böyle bir koruma sağlayamıyorsun?" diye sordum.</span></p>

  <p class="heading4"><span class="sgc4">"Çünkü sadece vahşi hayvanlar üzerinde işe yarıyor."</span></p>

  <p class="heading4"><span class="sgc4">"O zaman Percy'de de işe yaraması lazım," dedi Annabeth.</span></p>

  <p class="heading4"><span class="sgc4">"Hey!" diye itiraz ettim.</span></p>

  <p class="heading4"><span class="sgc4">"Şaka yapıyorum," dedi. "Haydi, bu iğrenç kamyondan çıkalım artık."</span></p>

  <p class="heading4"><span class="sgc4">Çöle doğru apar topar yola koyulduk. Hava 35 dereceydi. Herhalde kızarmış dilenciler gibi gözüküyorduk ama herkes hayvanlarla o kadar meşguldü ki, kimse bize bakmıyordu bile.</span></p>

  <p class="heading4"><span class="sgc4">Monte Carlo ve MGM'yi geçtik. Piramitleri, bir korsan gemisini ve aslının küçük bir taklidi olan Özgürlük Anıtı'nı da geçtik ama ben artık evimi özlemeye başlamıştım.</span></p>

  <p class="heading4"><span class="sgc4">Ne aradığımızdan tam olarak emin değildim. Belki sadece birkaç dakikalığına güneşten korunacak bir yer, bir sandviç ve bir bardak limonata veya bizi batıya götürecek başka bir plan...</span></p>

  <p class="heading4"><span class="sgc4">Yanlış bir sokağa sapmış olmalıydık ki, kendimizi bir çıkmazda bulduk. Lotus Oteli ve Kumarhanesi'nin tam karşısında duruyorduk. Otelin girişi, yaprakları yanıp sönen kocaman bir neon çiçeğinden yapılmıştı. Kimsecikler içeri girip çıkmıyordu ama parıldayan krom kapılar açık duruyordu. Dışarı sızan klima kokusu sanki lotus çiçeği kokusu gibiydi. Daha önce bir lotus çiçeği görmediğimden, bu konuda çok da emin olamadım.</span></p>

  <p class="heading4"><span class="sgc4">Kapıdaki görevli bizi görünce gülümsedi. "Hey, çocuklar. Yorgun görünüyorsunuz. İçeri gelip biraz dinlenmek ister misiniz?" diye sordu.</span></p>

  <p class="heading4"><span class="sgc4">Artık her şeye şüpheyle yaklaşmayı öğrenmiştim. O yüz</span><span class="sgc4">den görevli kesin ya bir canavardır ya da bir tanrıdır diye düşündüm. Karşımıza kimin çıkacağı belli olmuyordu ki. Ama bu adam normal gözüküyordu. Ayrıca bizimle ilgilenen birini görmek beni rahatlatmıştı; o yüzden evet manasında kafamı sallayıp, içeri girmenin bizi çok memnun edeceğini söyledim. İçeride etrafımıza bakındık. Kıvırcık, "Vay be," dedi.</span></p>

  <p class="heading4"><span class="sgc4">Tüm lobi, devasa bir oyun odasıydı. Tabii, oyun odası derken şu şapşal Pac-Man oyunlarından veya para aülıp oyun oynanan makinelerden bahsetmiyorum. En azından kırk kat yukarı çıkan cam bir asansörü çevreleyen bir su kaydırağı vardı. Binanın bir tarafında bir tırmanma duvarı ve bungee-jumping köprüsü vardı. Lazer silahlarıyla çalışan sanal gerçeklik odaları vardı. Ve her biri büyük bir televizyon ekranına sahip yüzlerce video oyunu vardı. Kısacası, ne arasanız vardı. Birkaç çocuk oyun oynuyordu ama etrafta fazla insan yoktu. En azından oyun oynamak için bekleyen kimse yoktu. Orada burada garson kızlar ve aklınıza gelebilecek her türlü şeyi servis eden büfeler vardı.</span></p>

  <p class="heading4"><span class="sgc4">"Hey!" dedi kat hizmetlilerinden biri. En azından kat hizmetlisine benziyordu. Üzerinde beyazlı sarılı Hawaii tarzı bir gömlek vardı; gömleğin desenleri lotus çiçeklerindendi. Ayrıca bir şort ve sandaletler giymişti. "Lotus Kumarhanesi'ne hoş geldiniz. İşte oda anahtarınız."</span></p>

  <p class="heading4"><span class="sgc4">"Şey, biz..." diye kekeledim.</span></p>

  <p class="heading4"><span class="sgc4">"Hayır, hayır," dedi çocuk gülerek. "Hesap ödendi bile. Fazladan bir şey ödemeyeceksiniz. Sadece en üst kata çıkın ve 4001 numaralı odaya gidin. Banyo köpüğü veya atış talimi için hedef gibi bir şeye ihtiyacınız olursa, hemen resepsiyonu arayın. İşte bunlar da LotusNakit kartlarınız. Bunlar restoranlarda, tüm oyunlarda ve diğer aktivitelerde geçerlidir."</span></p>

  <p class="heading4"><span class="sgc4">Sonra her birimize yeşil, plastik kredi kartları verdi.</span></p>

  <p class="heading4"><span class="sgc4">Bir yanlışlık yapıldığını düşünüyordum. Herhalde bizi milyonerin tekinin çocukları sanmıştı. Ama kartı elime alıp "Bunun limiti ne?" diye sordum.</span></p>

  <p class="heading4"><span class="sgc4">Çocuk anlamamış gibi kaşlarını çattı. "Ne demek istiyorsun?"</span></p>

  <p class="heading4"><span class="sgc4">"Yani, kartın bir sınırı var mı?" diye sordum.</span></p>

  <p class="heading4"><span class="sgc4">Çocuk güldü. "Hah, şimdi anladım. Şaka yapıyorsun. Hey, harikasın. İyi eğlenceler."</span></p>

  <p class="heading4"><span class="sgc4">Asansörle yukarı çıktık ve odamıza girdik. Burası üç ayrı yatak odasından oluşmuş bir süitti. İçeride şeker, içecek ve cipsle dolu bir bar vardı. Oda servisi için ayrı bir telefon hattı da bulunuyordu. Yumuşacık havlular ve kuş tüyü yastıklı su yatakları vardı. Uydu yayını yapan büyük ekran bir televizyon ve yüksek hızlı internet bağlantısı olduğunu da gördüm. Balkonda jakuzi ve bir hedef vurma makinesiyle Las Vegas semalarında uçan güvercinleri vurabileceğiniz havalı tüfek de vardı. Böyle bir şeyin nasıl yasal olduğunu anlayamadım ama bu tertibatın bayağı havalı olduğu düşündüm. Uçuş pisti ve çöl manzarası olağanüstüydü ama bir daha böyle bir odadan bu harika manzarayı seyretmek için fırsatımızın olup olmayacağından emin değildim.</span></p>

  <p class="heading4"><span class="sgc4">"Ah, şu güzelliğe bak," dedi Annabeth. "Burası..."</span></p>

  <p class="heading4"><span class="sgc4">"Harika," dedi Kıvırcık. "Tek kelimeyle harika."</span></p>

  <p class="heading4"><span class="sgc4">Odadaki dolapta giysiler duruyordu. Bazıları üstüme tam uydu. Bunun biraz tuhaf olduğunu düşünerek kaşlarımı çattım.</span></p>

  <p class="heading5"><span class="sgc4">Ares'in sırt çantasını çöpe attım. Artık ona ihtiyacımız kalmamıştı. Gideceğimiz zaman otelden yenisini alabilirdik.</span></p>

  <p class="heading5"><span class="sgc4">Bir hafta boyunca kan ter içerisinde yaptığımız yolculuk tan sonra duş almak harikaydı. Kıyafetlerimi değiştirip bir paket patates cipsi yedim, üç tane kola içtim ve kendimi uzun süredir hissetmediğim kadar iyi hissettim. Ama aklımın bir köşesinde hâlâ beni rahatsız eden ufak bir sorun vardı. Rüya gibi bir şey görmüştüm... Arkadaşlarımla konuşmalıydım. Gerçi sonra da yapabilirdim bunu.</span></p>

  <p class="heading4"><span class="sgc4">Yatak odasından çıkınca Annabeth ve Kıvırcık'ın da giysilerini değiştirmiş ve duş almış olduklarını gördüm. Kıvırcık keyifle patates cipsi yiyordu, Annabeth de National Geographic kanalını seyrediyordu.</span></p>

  <p class="heading4"><span class="sgc4">"Bu kadar kanal varken National Geographic'i mi açtın? Çıldırdın mı sen?" dedim.</span></p>

  <p class="heading4"><span class="sgc4">"İlginç şeyler var."</span></p>

  <p class="heading4"><span class="sgc4">"Kendimi çok iyi hissediyorum," dedi Kıvırcık. "Bayıldım buraya."</span></p>

  <p class="heading4"><span class="sgc4">Kıvırcık fark etmeden, ayakkabılarından kanatlar fırlamıştı. Uçan ayakkabıları onu bir metre kadar havaya kaldırmış, sonra da yere koymuştu.</span></p>

  <p class="heading4"><span class="sgc4">"Şimdi ne yapacağız?" diye sordu Annabeth. "Uyuyacak mıyız?"</span></p>

  <p class="heading4"><span class="sgc4">Kıvırcık'la birbirimize baktık ve sırıtmaya başladık. Plastik LotusNakit para kartlarımızı gösterdik.</span></p>

  <p class="heading4"><span class="sgc4">"Oyun zamanı," dedim.</span></p>

  <p class="heading4"><span class="sgc4">En son ne zaman bu kadar eğlendiğimi hatırlamıyorum. Ben biraz yoksul bir aileden geliyordum. Bizim için eğlence, Burger King'de yemek yemek ve film kiralamaktı. Beş yıldızlı bir Vegas oteli mi? Nerede...</span></p>

  <p class="heading4"><span class="sgc4">Lobide beş, altı kez bungee-jumping ile atladım, su kaydırağından kaydım, yapay kayak alanında kar sörfü yaptım, bir de sanal-gerçeklik lazer oyunuyla FBI keskin nişancı oyununu oynadım. Bir ara Kıvırcık'ı oyundan oyuna koşarken gördüm. Ters avcılık oyununu çok sevmişti. Bu oyunda geyikler avcıları avlıyordu. Annabeth bilgi oyunları ve zeka gerektiren diğer oyunları oynuyordu. Kendi şehrinizi yaratabileceğiniz ve holografik binaları ekranda görebileceğiniz üç boyutlu bir simülasyon oyunu vardı. Ben bundan fazla hoşlanmamıştım ama Annabeth bayılmıştı.</span></p>

  <p class="heading4"><span class="sgc4">Bir şeylerin ters gittiğini tam olarak ne zaman fark ettim bilemiyorum.</span></p>

  <p class="heading4"><span class="sgc4">Büyük bir ihtimalle keskin nişancı oyununu oynarken yanımda birinin durduğunu fark ettiğimde olsa gerek. Çocuk on üç yaşlarında falan olmalıydı ama kıyafetleri bir tuhaftı. Sanki bir Elvis taklitçisinin oğlu gibiydi. Geniş paçalı bir kot pantolon ve siyah çubuklu kırmızı bir tişört giymişti, saçı da New Jerseyli bir kızın okul balosuna giderken yaptığı gibi permalı ve jöleliydi.</span></p>

  <p class="heading4"><span class="sgc4">Birlikte bir keskin nişancı oyunu oynadık. Sonra "Muazzam, dostum. İki haftadır buradayım ve oyunlar gitgide daha da güzel oluyor."</span></p>

  <p class="heading4"><span class="sgc4">Muazzam mı?</span></p>

  <p class="heading4"><span class="sgc4">Daha sonra konuşurken bir şeyin "feci" olduğunu söylediğimde, sanki bu kelimeyi ömründe duymamış gibi baktı bana.</span></p>

  <p class="heading4"><span class="sgc4">Adının Darrin olduğunu söyledi ama ben daha fazla soru sorunca sıkıldı ve bilgisayar ekranına geri döndü.</span></p>

  <p class="heading4"><span class="sgc4">"Hey, Darrin," dedim.</span></p>

  <p class="heading4"><span class="sgc4">"Ne?"</span></p>

  <p class="heading4"><span class="sgc4">"Hangi yıldayız?"</span></p>

  <p class="heading4"><span class="sgc4">Bana bakıp, kaşlarını çattı. "Oyunda mı?"</span></p>

  <p class="heading4"><span class="sgc4">"Hayır. Gerçek hayatta."</span></p>

  <p class="heading4"><span class="sgc4">Biraz düşündükten sonra, "1977," dedi.</span></p>

  <p class="heading4"><span class="sgc4">"Hayır," dedim. Korkmaya başlamıştım. "Gerçekten." "Hey, dostum. Sıkıcı olmaya başladı bu sorular. Bak burada oyun oynuyorum."</span></p>

  <p class="heading4"><span class="sgc4">Sonra da sanki orada yokmuşum gibi davranmaya başladı.</span></p>

  <p class="heading4"><span class="sgc4">Oradaki insanlarla konuşmaya çalıştım ama bu hiç de kolay olmuyordu. Herkes ya televizyon ekranına, video oyunlarına veya yemeğe kilitlenmişti sanki. Senenin 1985 olduğunu söyleyen bir adamla tanıştım. Bir diğeri 1993 yılında olduğumuzu söyledi. Hepsi de buraya daha yeni geldiklerini, en fazla birkaç hafta geçtiğini söylüyorlardı. Hiçbiri emin olmamakla beraber umurlarında da değildi.</span></p>

  <p class="heading4"><span class="sgc4">Sonra ben bir düşüneyim dedim, buraya geleli ne kadar olmuştu ki? Los Angeles'a gidiyorduk. Yeraltı Dünyası'na giden yolu bulacaktık. Annem... O saniye ödümü koparan bir şey oldu. Annemin adını hatırlamakta güçlük çektim. Sally. Sally Jackson. Onu bulmalıydım. Hades'in Üçüncü Dünya Savaşı'nı başlatmasına engel olmalıydım.</span></p>

  <p class="heading4"><span class="sgc4">Annabeth'e baktığımda, hâlâ şehrini inşa ediyordu.</span></p>

  <p class="heading4"><span class="sgc4">"Haydi," dedim. "Hemen buradan gitmeliyiz." Yanıt gelmedi.</span></p>

  <p class="heading4"><span class="sgc4">Annabeth'i sarsmaya başladım. "Annabeth?"</span></p>

  <p class="heading4"><span class="sgc4">Dönüp bana baktı ama sinirlenmişti. "Ne var?" "Gitmeliyiz."</span></p>

  <p class="heading4"><span class="sgc4">"Gitmek mi? Sen neden bahsediyorsun? Daha kuleleri yeni..."</span></p>

  <p class="heading4"><span class="sgc4">"Burası bir tuzak."</span></p>

  <p class="heading4"><span class="sgc4">Onu tekrar sarsmaya başlayana kadar cevap vermedi. "Ne var?"</span></p>

  <p class="heading4"><span class="sgc4">"Dinle beni. Yeraltı Dünyası. Görevimiz!"</span></p>

  <p class="heading4"><span class="sgc4">"Of, haydi ama Percy. Sadece birkaç dakika daha."</span></p>

  <p class="heading4"><span class="sgc4">"Annabeth, buradaki insanlardan bazıları 1977'den beri burada. Çocuklar yaşlanmamış bile. Buraya giriyorsun, sonsuza kadar da çıkamıyorsun."</span></p>

  <p class="heading4"><span class="sgc4">"Ee, ne olmuş yani?" diye sordu. "Bundan daha güzel bir yer düşünebiliyor musun?"</span></p>

  <p class="heading4"><span class="sgc4">Annabeth'i bileğinden kaptığım gibi ekrandan uzaklaştırdım.</span></p>

  <p class="heading4"><span class="sgc4">"Hey!" diye çığlık atıp bana vurmaya başladı ama kimse dönüp bakmadı bile. Herkes son derece meşguldü.</span></p>

  <p class="heading4"><span class="sgc4">Annabeth'in gözlerimin içine bakmasını sağladım. "Örümcekler. Kocaman, kıllı örümcekler." dedim.</span></p>

  <p class="heading4"><span class="sgc4">Bu, onu sarstı. Bir anda kendine geldi. "Aman Tanrılarım," dedi. "Ne kadardır...?"</span></p>

  <p class="heading4"><span class="sgc4">"Bilmiyorum ama hemen Kıvırcık'ı bulmalıyız." Kıvırcık'ı aramaya koyulduk ve onu Sanal Geyik Avcısı oyununu oynarken bulduk.</span></p>

  <p class="heading4"><span class="sgc4">"Kıvırcık!" diye bağırdık.</span></p>

  <p class="heading4"><span class="sgc4">"Öl insan! Öl seni pis çevre düşmanı!"</span></p>

  <p class="heading4"><span class="sgc4">"Kıvırcık!"</span></p>

  <p class="heading4"><span class="sgc4">Plastik silahını bana doğrulttu ve sanki oyundaki bir görüntüymüşüm gibi tetiği çekmeye başladı.</span></p>

  <p class="heading4"><span class="sgc4">Annabeth'e baktım. Kıvırcık'ı kollarından tutup oradan uzaklaştırdık. Uçan ayakkabıları canlandı ve onu ters yöne doğru çekiştirmeye başladı. Bir yandan da "Hayır! Daha yeni seviye atladım! Hayır!" diye bağırıyordu.</span></p>

  <p class="heading4"><span class="sgc4">Lotus Oteli'nin kat görevlisi koştura koştura yanımıza geldi. "Platin kartlarınız için hazır mısınız?" diye sordu.</span></p>

  <p class="heading4"><span class="sgc4">"Biz gidiyoruz," dedim ona.</span></p>

  <p class="heading4"><span class="sgc4">"Çok yazık," dedi ve bunu gerçekten de hissederek söylediğine eminim. Sanki gideceğimiz için üzülmüş gibiydi. "Platin kartlı üyelerimiz için tüm bir katı yeni oyunlarla donatmıştık."</span></p>

  <p class="heading4"><span class="sgc4">Kartları bize uzattığında, içimden birini almak istedim. Kartı aldığım anda, asla burayı terk edemeyeceğimi biliyor</span><span class="sgc4">dum. Sonsuza kadar mutlu mutlu video oyunları oynayarak otelde kalabilirdim ama çok geçmeden de annemi, görevimi ve hatta kendi adımı bile unutabilirdim. Sonsuza dek, süper Disko Darrin'le birlikte sanal silahşor oyununu oynayabilirdim.</span></p>

  <p class="heading4"><span class="sgc4">Kıvırcık karta uzandı ama Annabeth onun koluna yapışıp "Hayır, teşekkürler," dedi.</span></p>

  <p class="heading4"><span class="sgc4">Kapıya doğru yürümeye başladık; yürüdükçe, yiyeceklerin kokusu ve oyunların sesleri daha da cezbedici gelmeye başladı. Yukarıdaki odayı düşündüm. Bir gece daha kalabilirdik, gerçek bir yatakta uyuyabilirdik...</span></p>

  <p class="heading4"><span class="sgc4">Sonra, Lotus Kumarhanesi'nin kapılarından apar topar dışarı çıktık ve kaldırımda koşmaya başladık. Kumarhaneye girdiğimiz zamanki gibi öğleden sonraydı ama bir terslik vardı. Hava tamamıyla değişmişti. Fırtına çıkmış, çölde şimşekler çakıyordu.</span></p>

  <p class="heading4"><span class="sgc4">Ares'in sırt çantası omuzlarımda asılıydı ki, bu da tuhaftı. Çantayı, 4001 numaralı odada çöpe attığımdan emindim ama o anda halletmem gereken başka sorunlar vardı.</span></p>

  <p class="heading4"><span class="sgc4">En yakın büfeye koşup gazeteden seneyi kontrol ettim. Şükürler olsun ki, otele girdiğimizle aynı seneydi. Sonra tarihi okudum. 20 Haziran.</span></p>

  <p class="heading4"><span class="sgc4">Lotus Kumarhanesi'nde tamı tamına beş gün kalmıştık. Yaz gündönümüne sadece bir gün kalmıştı. Görevimizi tamamlamak için tek bir günümüz vardı.</span></p>

  <p class="heading4"><span class="sgc4"><br class="calibre" /></span></p>

  <p class="heading4"></p>
</body>
</html>
