<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Rick Riordan - 1 - Şimşek Hırsızı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main1">
  <p class="heading4"><span class="sgc"><br class="calibre" /></span></p>

  <h3 class="heading4"><span style="font-family: Book_avs_space_Antiqua; font-size: 16px; text-indent: 24px;">6. Yüce Tuvalet Tanrısı Oluyorum</span><br /></h3>

  <p class="heading4"><br class="calibre" /></p>

  <p class="heading4"><span class="sgc">Latince öğretmenimin bir at olduğunu öğrenmenin şokunu üstümden attıktan sonra neşeli bir tur oldu bu, gerçi arkasından yürümemeye özen gösteriyordum. Ne de olsa Macy'de Şükran Günü resmi geçitlerinde birkaç kez atların arkalarından bıraktıklarını topladığımdan, Kheiron'un arka kısmına, ön kısmına güvendiğim kadar güvenmiyordum.</span></p>

  <p class="heading4"><span class="sgc">Voleybol sahasından geçtik. Kampçılardan bir kısmı birbirlerini dürttü. Bir tanesi elimdeki Minotor boynuzuna işaret etti, diğeri de "Bu o," dedi.</span></p>

  <p class="heading4"><span class="sgc">Kampçıların çoğu benden büyüktü. Satir arkadaşları da Kıvırcık'tan iriydi, hepsi MELEZ KAMPI yazan turuncu tişörtlerden giymiş tırısta gidiyorlardı, üstlerinde de tüylü arka kısımlarını örtecek başkaca bir giyecek yoktu. Normalde utangaç değilim ama bana öyle baktılar ki, rahatsız oldum. Sanki benim bir anda havada salto atmamı ya da bir şeyler yapmamı bekler gibiydiler.</span></p>

  <p class="heading4"><span class="sgc">Dönüp çiftlik evine baktım. Düşündüğümden de büyüktü:</span><span class="Apple-style-span1">Dört katlıydı, gök mavi cepheleri beyaz renkte süslenmişti, sanki kalburüstü bir plaj evi gibiydi. Tepesindeki kartal biçimindeki pirinç rüzgargülüne bakıyordum ki, üçgen biçimli tavan arasının en üstteki penceresinde bir gölge gözüme çarptı. Bir şey perdeyi oynatmıştı ve kesinkes izlendiğimi</span><span class="Apple-style-span1">düşündüm.</span></p>

  <p class="heading4"><span class="sgc">"Orada ne var?" diye sordum Kheiron'a.</span></p>

  <p class="heading4"><span class="sgc">İşaret ettiğim yere baktı ve yüzündeki gülümseme kayboldu. "Sadece tavan arası."</span></p>

  <p class="heading4"><span class="sgc">"Orada yaşayan biri mi var?"</span></p>

  <p class="heading4"><span class="sgc">"Hayır," dedi kesin bir ifadeyle. "Orada yaşayan hiçbir şey yok."</span></p>

  <p class="heading4"><span class="sgc">Doğruyu söylediğinden emindim. Ama bir şeyin perdeyi oynattığından da emindim.</span></p>

  <p class="heading4"><span class="sgc">"Haydi gel Percy," dedi Kheiron, artık sesi o kadar yumuşak değildi. "Görecek çok şey var."</span></p>

  <p class="heading4"><span class="sgc">Çilek tarlalarının arasında yürüdük. Bir satir kamıştan bir kavalla bir ezgi tutturmuştu, kampçılar da sepet sepet çilek topluyordu.</span></p>

  <p class="heading4"><span class="sgc">Kheiron kamptaki mahsullerden iyi olanlarının New York'taki restoranlara ve Olimpos Dağı'na ihraç edildiğini söyledi. "Masrafları karşılıyor," diye açıkladı. "Çilekleri yetiştirmek de güç değil."</span></p>

  <p class="heading4"><span class="sgc">Bay D.'nin meyve veren bitkiler üzerinde etkisi olduğunu söyledi, o etraftayken çıldırıyorlarmış. Ama en çok şarap bağları üzerinde etkili olsa da Bay D.'nin bunları yetiştirmeye izni olmadığından, onların yerine çilek ekiyorlarmış.</span></p>

  <p class="heading4"><span class="sgc">Kaval çalan satire baktım. Ezgisi yayıldıkça böcekler ateşten kaçarcasına, sıra sıra her yöne uzaklaşıyordu. Kıvırcık da müzikle böyle büyü yapabilir mi diye merak</span><span class="Apple-style-span1">ettim. Hâlâ çiftlik evinde miydi, Bay D. onu çiğ çiğ yiyor muydu acaba?</span></p>

  <p class="heading4"><span class="sgc">"Kıvırcık'ın başı çok derde girmeyecek, değil mi?" diye sordum Kheiron'a. "Yani... Aslında iyi bir koruyucu. Gerçekten."</span></p>

  <p class="heading4"><span class="sgc">Kheiron iç geçirdi. Tüvit ceketini, at kısmının sırtına bir eğer gibi yerleştirdi. "Kıvırcık büyük hayaller peşinde Percy. Belki makul olanın da üstünde hayalleri. Amacına ulaşması için önce bir koruyucu olarak büyük bir cesaret gösterisinde bulunmalı, yeni bir kampçı bulup onu sağ salim Melez Tepesi'ne getirmeli."</span></p>

  <p class="heading4"><span class="sgc">"Ama bunu yaptı işte!"</span></p>

  <p class="heading4"><span class="sgc">"Ben sana katılabilirim," dedi Kheiron. "Ama karar vermek bana düşmez. Dionisos ve Toynaklı İhtiyar Heyeti verecek bu kararı. Üzülerek söylüyorum, bu görevin başarıyla bittiğini düşünmeyebilirler. Ne de olsa Kıvırcık seni New York'ta kaybetti. Sonra bir de şu talihsizlik... Ah... Annenin başına gelenler var. Dahası Kıvırcık, sen onu bizim topraklarımıza getirdiğinde baygındı. Heyet, Kıvırcık cesurca davrandı mı diye sorgulayabilir."</span></p>

  <p class="heading4"><span class="sgc">İtiraz etmek istedim. Hiçbiri Kıvırcık'ın suçu değildi. Gerçekten, hem de gerçekten kendimi suçluyordum. Kıvırcık'ı otobüs terminalinde ekmemiş olsam başı derde girmeyecekti.</span></p>

  <p class="heading4"><span class="sgc">"İkinci bir şansı olacak, değil mi?"</span></p>

  <p class="heading4"><span class="sgc">Kheiron birden irkildi. "Korkarım bu Kıvırcık'ın zaten ikinci şansıydı, Percy. Zaten Heyet, beş sene önce ilk defa gerçekleşen olaydan ötürü ona bir şans daha vermeye istekli değildi. Olimpos biliyor ya, ona yeniden denemeden önce bekle demiştim. Hâlâ yaşına göre çok küçük..."</span></p>

  <p class="heading4"><span class="sgc">"Kaç yaşında peki?"</span></p>

  <p class="heading4"><span class="sgc">"Ah, yirmi sekiz."</span></p>

  <p class="heading4"><span class="sgc">"Ne! Bir de altıncı sınıfta mı?"</span></p>

  <p class="heading4"><span class="sgc">"Satirler insanların yarı hızında olgunlaşır Percy. Kıvırcık geçtiğimiz altı senedir bir ortaokul öğrencisine eş."</span></p>

  <p class="heading4"><span class="sgc">"Bu korkunç."</span></p>

  <p class="heading4"><span class="sgc">"Oldukça," diyerek onay verdi Kheiron. "Ne olursa olsun Kıvırcık geç olgunlaşıyor, satirlerin normaline göre bile geç olgunlaşıyor ve orman büyülerinde de pek başarılı değil. Heyhat, düşlerinin peşinden gitmek için sabırsızlanıyor. Belki de şimdi farklı bir meslek bulması gerekecek..."</span></p>

  <p class="heading4"><span class="sgc">"Bu haksızlık," dedim. "İlk defasında ne olmuştu? Gerçekten çok mu kötüydü?"</span></p>

  <p class="heading4"><span class="sgc">Kheiron hızla bakışlarını kaçırdı. "Haydi, yürümeye devam edelim, olmaz mı?"</span></p>

  <p class="heading4"><span class="sgc">Ama ben konudan uzaklaşmaya hazır değildim. Kheiron annemin kara bahtından bahsederken bir şey hissetmiştim, sanki bilhassa ölüm sözcüğünü kullanmamaya çalışır gibiydi. Aklımda bir fikir uyandı, ufacık bir umut alevi zihnimde yanmaya başladı.</span></p>

  <p class="heading4"><span class="sgc">"Kheiron," dedim. "Madem tanrılar da, Olimpos da, diğer şeyler de gerçek..."</span></p>

  <p class="heading4"><span class="sgc">"Evet evladım?"</span></p>

  <p class="heading4"><span class="sgc">"Bu, Yeraltı Dünyası da gerçek mi demek?"</span></p>

  <p class="heading4"><span class="sgc">Kheiron'un yüzü karardı.</span></p>

  <p class="heading4"><span class="sgc">"Evet, evladım." Durakladı, sanki söyleyeceklerini dikkatle seçiyordu. "Ölümden sonra ruhların gittiği bir yer var. Ama şimdilik... Daha fazlasını öğrenene dek... Bu konuyu kafandan atmanı rica ediyorum."</span></p>

  <p class="heading4"><span class="sgc7">"Daha fazlasını öğrenene dek ne demek?"</span></p>

  <p class="heading4"><span class="sgc">"Haydi, Percy. Gel koruluğa bakalım."</span></p>

  <p class="heading4"><span class="sgc">Yaklaştıkça koruluğun ne kadar büyük olduğunu anladım. Vadinin en azından dörtte birini kaplıyordu, ağaçlar çok uzun, çok kalındı; Amerika yerlilerinden bu yana hiç kimsenin burada yaşamadığını sanabilirdiniz.</span></p>

  <p class="heading4"><span class="sgc">Kheiron, "Ağaçlarda yaşayanlar var," dedi. "İstersen oraya gir, şansını dene, ama silahını kuşan da git."</span></p>

  <p class="heading4"><span class="sgc">"Ne yaşıyor ki orada?" diye sordum. "Ne silahı?" "Göreceksin. Bayrak yakalamaca, cuma akşamı yapıla</span><span class="Apple-style-span1">cak. Kendi kılıcın, kalkanın var mı?"</span></p>

  <p class="heading4"><span class="sgc">"Benim mi?"</span></p>

  <p class="heading4"><span class="sgc">"Hayır," dedi. "Sanırım yok. Beş numara bir şey sana yeter herhalde. Daha sonra silahlığa uğrarım."</span></p>

  <p class="heading4"><span class="sgc">Ne tür bir yaz kampında silahlık olur, diye sormak istesem de düşünmem gereken o kadar çok şey vardı ki, tura devam ettik. Okçuluk alanını, kano gölünü, ahırları (Kheiron burayı pek sevmiyor gibiydi), cirit sahasını, hep beraber şarkı söylenen amfitiyatroyu ve arenayı gördük. Kheiron'un söylediğine göre arenada kılıç ve mızrak dövüşleri yapıyorlarmış.</span></p>

  <p class="heading4"><span class="sgc">"Kılıç ve mızrak dövüşleri mi?" diye sordum.</span></p>

  <p class="heading4"><span class="sgc">"Kulübeler arası turnuvalar, o kadar" diye açıkladı.</span><span class="sgc">"Ölümcül olmaz. Genelde. Ha, bir de yemekhanemiz var."</span></p>

  <p class="heading4"><span class="sgc">Kheiron, denize bakan bir tepedeki beyaz Yunan sütun</span><span class="Apple-style-span1">larıyla çevrili açık hava gazinosunu işaret etti. Bir düzine taş piknik masası vardı. Ne çatı, ne duvar.</span></p>

  <p class="heading4"><span class="sgc">"Yağmur yağınca ne yapıyorsunuz?" diye sordum.</span></p>

  <p class="heading4"><span class="sgc">Kheiron bana tuhaf bir şey demişim gibi baktı. "Yine de</span><span class="Apple-style-span1">yemek yemek gerek, öyle değil mi?" Konunun üstünde durmadım.</span></p>

  <p class="heading4"><span class="sgc">En sonunda bana kulübeleri gösterdi. On iki tane vardı; gölün kenarında, koruluğun içindeydiler. U şeklinde düzen</span><span class="Apple-style-span1">lenmişlerdi. U'nun taban kısmında iki tane, her iki yanda beşer tane. Hiç şüphesiz gördüğüm en garip binalardı.</span></p>

  <p class="heading4"><span class="sgc">Her bir kapının üzerine kocaman pirinçten kulübe numaraları takılmış olması bir yana (tek sayılar solda, çift sayılar sağdaydı) hiçbiri birbirinin aynı değildi. Dokuz numaranın</span><span class="Apple-style-span1">bacaları vardı, sanki ufak bir fabrikaya benziyordu. Dört numaranın duvarlarında üstünden domates sarkan sarmaşıklar vardı, tavanı da gerçek çimenden inşa edilmişti. Yedi numara saf altından inşa edilmiş gibiydi, öyle bir parlıyordu ki, güneş ışırken uzun süre bakmak neredeyse imkansızdı. Tüm kulübelerin baktığı yerde bir futbol sahası büyüklüğünde bir ortak alan vardı. Bu alanda Yunan heykelleri, havuzlar, çiçek bahçeleri ve birkaç tane de basketbol potası (ki ben bunlara daha çok aşinaydım) mevcuttu.</span></p>

  <p class="heading4"><span class="sgc">Sahanın ortasında kocaman taşlarla örülü bir ateş çukuru vardı. Öğleden sonra havanın sıcak olmasına karşın bu ocakta kor kömürler tütüyordu. Dokuz yaşlarında bir kız ateşi besliyor, bir sopayla kömürü karıştırıyordu.</span></p>

  <p class="heading4"><span class="sgc">Sahanın başındaki kulübeler, yani bir ve iki numara, bir karı-koca için ayrılmış mozoleye benziyordu. Önlerinde ağır sütunlar olan büyük beyaz mermer kutu gibiydiler. Bir numaralı kulübe, on iki kulübe içinde en büyük, en hacimli olanıydı. Bronz kapıları birer hologram gibi parladığından, farklı açılardan bakılınca üzerlerinde şimşek çakıyormuş gibi gözüküyordu. İki numaralı kulübe nedense daha zarifti, sütunlar daha inceydi, üstünde cafcaflı biçimde narlar, çiçekler işlenmişti. Duvarlara tavus kuşu motiflere oyulmuştu.</span></p>

  <p class="heading4"><span class="sgc">"Zeus ve Hera mı?" diye tahmin ettim.</span></p>

  <p class="heading4"><span class="sgc">"Doğru," dedi Kheiron.</span></p>

  <p class="heading4"><span class="sgc">"Kulübeleri boş gözüküyor."</span></p>

  <p class="heading4"><span class="sgc">"Kulübelerin bir kısmı öyle. Doğru. Bir iki tanesinde kimse kalmıyor.</span></p>

  <p class="heading4"><span class="sgc">Tamam. Demek her bir kulübenin maskot gibi farklı tanrısı vardı. On iki Olimposlu için on iki kulübe. Ama ne demeye bazıları boştu?</span></p>

  <p class="heading4"><span class="sgc">Soldaki ilk kulübenin, yani üç numaralı kulübenin önünde durdum.</span></p>

  <p class="heading4"><span class="sgc">Bir numaralı kulübe kadar yüksek ve gösterişli olmasa da uzundu, alçaktı ve sağlamdı. Sert, gri taştan dış duvarların üzerine deniz kabukları, mercanlar gömülüydü. Sanki taş parçaları doğrudan okyanus tabanından sökülüp getirilmişti. Kapıdan içeri bakacak oldum ama Kheiron "Ah, yerinde olsam bunu yapmazdım!" dedi.</span></p>

  <p class="heading4"><span class="sgc">Daha beni geri çekemeden kulübedeki tuzlu koku içime doldu, sanki Montauk sahilinde esen rüzgar kokusu gibiydi. Ranzalardaki altı yataktaki ipek çarşaflar dağınık duruyordu. İçerisi o kadar kasvetli ve ıssızdı ki, Kheiron elini omzuma atıp "Haydi gel Percy," deyince rahatladım.</span></p>

  <p class="heading4"><span class="sgc">Diğer kulübelerin çoğunun içinde kampçılar vardı.</span></p>

  <p class="heading4"><span class="sgc">Beş numara cart kırmızıydı. Çok kötü boyanmıştı, sanki</span><span class="sgc">boyayı kovadan doğruca duvara boca etmişler, kalanı da elle boyamışlar gibi. Çatıda dikenli teller vardı. Girişte doldurulmuş yaban domuzu kafası asılıydı, gözleri de beni izler gibiydi. İçinde, kızı da erkeği de sert görünüşlü çocuklar vardı. Cayır cayır rock müzik sesi gelirken, bilek güreşi yapıyor, kavga ediyorlardı. En çok bağıran da on üç, on dört yaşlarındaki bir kız çocuğuydu. Bir kamuflaj ceketinin altında XXXL beden MELEZ KAMPI tişörtü giymişti. Hemen beni hedefledi ve şeytani bir ifadeyle sırıttı. Aklıma Nancy Bobofit geldi, gerçi bu kampçı kız ondan çok daha iri, çok daha sert görünüyordu. Saçları da kızıl değil kahverengiydi,</span><span class="Apple-style-span1">uzundu ve ayrıktı.</span></p>

  <p class="heading4"><span class="sgc">Yürümeye devam ettim, Kheiron'un toynaklarından uzak durmaya çalışıyordum. "Başka sentor görmedik hiç," diye gözlemimi aktardım.</span></p>

  <p class="heading4"><span class="sgc">"Hayır," dedi Kheiron üzgün üzgün. "Benim soyum vahşi, barbar bir halk maalesef. Onlara yaban arazilerde veya büyük spor karşılaşmalarında denk gelebilirsin. Ama burada yoklar."</span></p>

  <p class="heading4"><span class="sgc">"Adın Kheiron demiştin. Gerçekten..."</span></p>

  <p class="heading4"><span class="sgc">Eğilip gülümsedi. "Efsanelerdeki gerçek Kheiron muyum? Herkül'ü eğiten ve diğer işleri gerçekleştiren kişi? Evet, Percy, ben oyum."</span></p>

  <p class="heading4"><span class="sgc">"Ama çoktan ölmüş olman gerekmiyor mu?"</span></p>

  <p class="heading4"><span class="sgc">Kheiron duraladı, bu soru ilgisini çekmişti. "Gerçekten ne olması gerektiğini bilmiyorum. İşin aslı ölemem. Anlıyor musun, çağlar önce tanrılar dileğimi kabul etti. Yapmayı sevdiğim işe devam ediyorum. İnsanlık bana ihtiyaç duyduğu sürece kahramanların hocası olabilirim. Bu dilek bana çok şey kazandırdı. Çok şeyden de vazgeçtim. Ama hâlâ burada olduğuma göre demek hâlâ bana ihtiyaç var."</span></p>

  <p class="heading4"><span class="sgc">Üç bin senedir öğretmen olmak ne demek diye düşündüm. En Çok İstediğim On $ey listemde herhalde yer almazdı.</span></p>

  <p class="heading4"><span class="sgc">"Hiç sıkıcı olmuyor mu?"</span></p>

  <p class="heading4"><span class="sgc">"Yo, yo," dedi. "Bazen korkunç derecede üzücü ama asla sıkıcı olmuyor."</span></p>

  <p class="heading4"><span class="sgc">"Neden üzücü?"</span></p>

  <p class="heading4"><span class="sgc">Kheiron yine sağır kesilmiş gibi yaptı.</span></p>

  <p class="heading4"><span class="sgc">"A, bak," dedi. "Annabeth bizi bekliyor."</span></p>

  <p class="heading4"><span class="sgc">Büyük evde gördüğüm sarışın kız soldaki son kulübenin,</span><span class="sgc">yani on bir numaranın önünde bir kitap okuyordu. Yanma geldiğimizde, doğrudan bana baktı. Bakışları beni</span><span class="Apple-style-span1">eleştirir gibiydi, sanki hâlâ ne kadar salya saçtığımı düşünüyordu.</span></p>

  <p class="heading4"><span class="sgc">Ne okuduğunu anlamaya çalıştım ama başlığı okuyamıyordum, yine disleksi başladı diye düşündüm. Sonra başlığın bildiğim bir dilde olmadığını anladım. Harfler Yunancaymış gibime geldi. Kesinlikle Yunancaydı. Kapakta, tıpkı bir mimari kitabındaki gibi tapınaklar, heykeller ve farklı türde sütunlar vardı.</span></p>

  <p class="heading4"><span class="sgc">"Annabeth," dedi Kheiron, "Öğlen usta okçuluk sınıfım var. Bundan sonrasında Percy'ye eşlik eder misin?"</span></p>

  <p class="heading4"><span class="sgc">"Evet efendim."</span></p>

  <p class="heading4"><span class="sgc">"On bir numaralı kulübe," dedi Kheiron, girişe işaret ediyordu. "Evindeymişsin gibi davran."</span></p>

  <p class="heading4"><span class="sgc">Tüm kulübeler içerisinde bildik eski yaz kampı kulübelerine en çok benzeyen buydu, hem de gerçekten eski türden. Eşik üstüne basıla basıla yıpranmıştı, kahverengi boyası sökülüyordu. Kapının üstünde doktor sembolü vardı, üstüne iki yılan sarılmış kanatlı bir sopa. Ne deniyordu buna? Bir Kaduseus.</span></p>

  <p class="heading4"><span class="sgc">İçeride kızlı oğlanlı çok sayıda kişi vardı. İçeridekiler ranzalardaki yatak sayısından fazlaydı. Yere uyku tulumları atılmıştı. Sanki Kızıl Haç'ın yardım çadırı kurduğu kocaman bir spor salonu gibiydi.</span></p>

  <p class="heading4"><span class="sgc">Kheiron içeri girmedi. Kapı onun için çok alçaktı. Ama kampçılar onu görür görmez ayağa kalktılar ve saygıyla eğilerek selamladılar.</span></p>

  <p class="heading4"><span class="sgc">"Tamam o zaman," dedi Kheiron. "İyi şanslar Percy. Akşam yemeğinde görüşürüz."</span></p>

  <p class="heading4"><span class="sgc">Dört nala okçuluk sahasına gitti.</span></p>

  <p class="heading4"><span class="sgc">Eşikte durdum, çocuklara baktım. Artık eğilmiyorlardı. Bana bakıyor, beni tartıyorlardı. Bu rutine alışıktım, yeterince okula gezmiştim.</span></p>

  <p class="heading4"><span class="sgc">"Eee?" dedi Annabeth. "İçeri girsene."</span></p>

  <p class="heading4"><span class="sgc">İçeri girerken eşiğe takıldım ve tam bir aptal konumuna düştüm. Kampçılardan bazıları kıkırdadı ama bir şey demediler.</span></p>

  <p class="heading4"><span class="sgc">Annabeth beni takdim etti: "Percy Jackson, on bir numaralı kulübe ile tanış."</span></p>

  <p class="heading4"><span class="sgc">"Kalıcı mı, belirsiz mi?" diye sordu birisi.</span></p>

  <p class="heading4"><span class="sgc">Ne diyeceğimi bilemiyordum ama Annabeth, "Belirsiz," dedi.</span></p>

  <p class="heading4"><span class="sgc">Herkes iç geçirdi.</span></p>

  <p class="heading4"><span class="sgc">Yaşça diğerlerinden daha büyük gözüken bir oğlan ileri adım attı. "Haydi, haydi kampçılar. Buraya bunun için geldik. Hoş geldin Percy. Hemen şurada, yerde yatabilirsin."</span></p>

  <p class="heading4"><span class="sgc">Çocuk on dokuz yaşında gibiydi ve çok havalı gözüküyordu. Uzun boylu ve kaslıydı, kısa kesilmiş sarı-siyah saçları ve dostane bir gülümsemesi vardı. Turuncu renkli askılı bir atleti, şortu, sandaletleri ve beş farklı renkte kil boncuk takılmış deri bir kolyesi vardı. Görünüşüne uymayan tek şey, sağ gözünden çenesine uzanan kalın beyaz bir yara iziydi, sanki eskiden bir bıçak kesmiş gibiydi.</span></p>

  <p class="heading4"><span class="sgc">"Bu Luke," dedi Annabeth, sesinde bir tuhaflık vardık. Bakınca resmen kızardığını gördüm. Baktığımı fark edince de kızın yüzündeki ifade yine sertleşti. "Şimdilik danışmanın o."</span></p>

  <p class="heading4"><span class="sgc">"Şimdilik mi?" diye sordum.</span></p>

  <p class="heading4"><span class="sgc">"Sen belirsizsin," diyerek sabırla açıklamaya koyuldu Luke. "Seni hangi kulübeye koyacaklarını bilemediler, o yüzden buradasın. On bir numaralı kulübe tüm yeni gelen</span><span class="Apple-style-span1">leri, tüm ziyaretçileri kabul eder. Tam da olmamız gerektiği gibi aslında. Zira hamimiz Hermes'tir, yolcuların tanrısı."</span></p>

  <p class="heading4"><span class="sgc">Bana ayırdıkları azıcık yere baktım. Orayı işaretlemek için koyabileceğim hiçbir şeyin yoktu. Ne çantam, ne kıyafetim, ne de uyku tulumum. Yalnızca Minotor boynuzu. Onu</span><span class="Apple-style-span1">yere koyayım diye düşündüm ama sonra aklıma Hermes'in aynı zamanda hırsızların da tanrısı olduğu geldi.</span></p>

  <p class="heading4"><span class="sgc">Kampçıların suratlarına baktım. Kimi somurtkan ve şüphe vericiydi, kimi aptalca sırıüyor, sanki ceplerimi karıştırma fırsatı beklercesine beni gözlüyordu.</span></p>

  <p class="heading4"><span class="sgc">"Ne kadar burada kalacağım?" diye sordum.</span></p>

  <p class="heading4"><span class="sgc">"İyi soru," dedi Luke. "Hakkında bir karar verilene kadar."</span></p>

  <p class="heading4"><span class="sgc">"Bu ne kadar sürecek?"</span></p>

  <p class="heading4"><span class="sgc">Kampçılar kahkahaya boğuldu.</span></p>

  <p class="heading4"><span class="sgc">"Haydi gel," dedi Annabeth. "Sana voleybol sahasını göstereyim."</span></p>

  <p class="heading4"><span class="sgc">"Zaten görmüştüm."</span></p>

  <p class="heading4"><span class="sgc">"Gel sen."</span></p>

  <p class="heading4"><span class="sgc">Bileğimden yakaladı ve beni dışarı sürükledi. On bir numaralı kulübedeki çocukların arkamdan güldüğünü işitebiliyordum.</span></p>

  <p class="heading4"><span class="sgc">Birkaç metre gitmiştik ki Annabeth, "Jackson, bundan daha iyi olmalısın," dedi.</span></p>

  <p class="heading4"><span class="sgc">"Ne?"</span></p>

  <p class="heading4"><span class="sgc">Gözlerini devirdi ve fısıltıyla "Senin o olduğunu düşündüğüme inanamıyorum."</span></p>

  <p class="heading4"><span class="sgc">"Derdin ne?" Artık kızmaya başlıyordum. "Tek bildiğim, bir boğa herifi öldürdüğüm..."</span></p>

  <p class="heading4"><span class="sgc">"Öyle konuşma!" dedi Annabeth. "Bu kamptaki kaç</span><span class="Apple-style-span1">çocuk o fırsata ulaşmak isterdi biliyor musun?" "Öldürülme fırsatı mı?"</span></p>

  <p class="heading4"><span class="sgc">"Minotorla dövüşme fırsatı! Ne için antrenman yapıyoruz sanıyorsun?"</span></p>

  <p class="heading4"><span class="sgc">Kafamı salladım. "Bak, dövüştüğüm gerçekten Minotor'sa, öykülerdeki yani—"</span></p>

  <p class="heading4"><span class="sgc">"Evet o."</span></p>

  <p class="heading4"><span class="sgc">"O halde yalnızca bir tane olabilir."</span></p>

  <p class="heading4"><span class="sgc">"Evet."</span></p>

  <p class="heading4"><span class="sgc">"Ve o da milyarlarca yıl önce ölmüştü, değil mi? Theseus onu labirentte öldürdü. O halde—"</span></p>

  <p class="heading4"><span class="sgc">"Canavarlar ölmez Percy. Öldürülebilirler. Ama ölmezler."</span></p>

  <p class="heading4"><span class="sgc">"Ha, sağ ol. Her şey apaçık oldu."</span></p>

  <p class="heading4"><span class="sgc">"Onların senin, benim gibi ruhları yok. Bir süreliğine defedebilirsin, hatta şanslıysan ömrün boyunca geri gelmezler. Ama onlar temel güçler. Kheiron onlara arketip diyor. Eninde sonunda yeniden oluşurlar."</span></p>

  <p class="heading4"><span class="sgc">Bayan Dodds aklıma geldi. "Yani bir tanesini, kazara, kılıçla öldürsem..."</span></p>

  <p class="heading4"><span class="sgc">"Furia... Yani, matematik öğretmenin. Doğru. Hâlâ dışarıda bir yerlerde. Onu çok, çok deli etmişsin."</span></p>

  <p class="heading4"><span class="sgc">"Bayan Dodds'u nereden biliyorsun?"</span></p>

  <p class="heading4"><span class="sgc">"Uykunda konuşuyorsun."</span></p>

  <p class="heading4"><span class="sgc">"O ne demiştin? Bir Furia. Onlar Hades'in işkencecileri, öyle değil mi?"</span></p>

  <p class="heading4"><span class="sgc">Annabeth endişeyle etrafında bakındı, sanki yer yarılacak, onu içine alacak diye korkuyordu. "Onları, burada bile, adlarıyla anmamalısın. Biz bir şey demek gerekirse onlara İyi Kimseler deriz."</span></p>

  <p class="heading4"><span class="sgc">"Bak, gök gürlemeden söyleyebileceğimiz bir şey var</span><span class="Apple-style-span1">mı?" Ben de mızmızlandığımı anlıyordum ama o sıra umurumda değildi. "Hem ne demeye on bir numaralı kulübede kalıyormuşum ki? Neden herkes oraya doluşmuş? Orada bir sürü boş kulübe var."</span></p>

  <p class="heading4"><span class="sgc">İlk baştaki birkaç kulübeye işaret edince Annabeth'in beti benzi attı. "Kulübe seçemiyorsun Percy. Ebeveynlerin kim ona bağlı. Ya da... Annen ya da baban kim."</span></p>

  <p class="heading4"><span class="sgc">Bana baktı, durumu kavramamı bekliyordu.</span></p>

  <p class="heading4"><span class="sgc">"Annem Sally Jackson," dedim. "Grand Central İstasyonundaki şeker dükkanında çalışıyor. En azından eskiden çalışıyordu."</span></p>

  <p class="heading4"><span class="sgc">"Annen için üzgünüm Percy. Ama kastettiğim o değil. Ben diğer kişiyi diyorum. Baban."</span></p>

  <p class="heading4"><span class="sgc">"O öldü. Onu hiç tanımadım."</span></p>

  <p class="heading4"><span class="sgc">Annabeth iç geçirdi. Belli ki, daha önceden başka çocuklarla bu konuyu konuşmuştu. "Baban ölmedi Percy."</span></p>

  <p class="heading4"><span class="sgc">"Bunu nasıl söylersin? Onu tanıyor musun?"</span></p>

  <p class="heading4"><span class="sgc">"Hayır, elbette tanımıyorum."</span></p>

  <p class="heading4"><span class="sgc">"O halde nasıl..."</span></p>

  <p class="heading4"><span class="sgc">"Çünkü seni biliyorum! Şayet bizden birisi olmasan burada olamazdın."</span></p>

  <p class="heading4"><span class="sgc">"Hakkımda hiçbir şey bilmiyorsun."</span></p>

  <p class="heading4"><span class="sgc">"Bilmiyorum ha?" Bir kaşını kaldırdı. "Bahse varım okul okul gezdin. Bahse varım çoğundan atıldın."</span></p>

  <p class="heading4"><span class="sgc">"Nasıl..."</span></p>

  <p class="heading4"><span class="sgc">"Disleksi tanısı kondu sana. Hatta DEHB de."</span></p>

  <p class="heading3">Utançla yutkundum. "Bunun ne alakası var?"<br class="calibre" /></p>

  <p class="heading4"><span class="sgc">"İkisi bir arada olunca, bu neredeyse kesin bir işaret.Okurken harfler sayfadan uçuşuyor, değil mi? Çünkü zihnin antik Yunan diline ayarlı. Ve DEHB'ye gelelim. Fevri davranıyorsun, sınıfta yerinde duramıyorsun. Bunlar senin savaş</span><span class="Apple-style-span1">meydanı reflekslerin. Gerçek bir savaşta bunlar seni hayatta tutacak. Dikkat sorunlarına gelince, o da çok şey gördüğünden Percy, az gördüğünden değil. Duyuların sıradan ölümlülerden daha gelişmiş. Elbette öğretmenlerin sana ilaç vermek istiyor. Onların çoğu canavar. Ne olduklarını gör</span><span class="Apple-style-span1">meni istemiyorlar."</span></p>

  <p class="heading4"><span class="sgc">"Sanki... Aynı şeyler başına gelmiş gibi?"</span></p>

  <p class="heading4"><span class="sgc">"Buradaki çocukların çoğu öyle. Sen bizim gibi olmasan ne Minotor'u defedebilirdin ne de ambrosia ve nektarı alabilirdin."</span></p>

  <p class="heading4"><span class="sgc">"Ambrosia ve nektar mı?"</span></p>

  <p class="heading4"><span class="sgc">"Sana iyileşmen için verdiğimiz yiyecek ve içecek. Bunlar normal bir çocuğu öldürürdü. Kanları ateşe döner, kemikleri toza döner, ölürlerdi. Kabullen. Sen de melezsin."</span></p>

  <p class="heading4"><span class="sgc">Bir melez.</span></p>

  <p class="heading4"><span class="sgc">Soracak o kadar çok sorum vardı ki, nereden başlayacağımı bilemiyordum.</span></p>

  <p class="heading4"><span class="sgc">Sonra boğuk bir ses bağırdı "Vay! Bir çaylak!" Sese döndüm. Çirkin kırmızı kulübedeki iri kız sallana</span><span class="Apple-style-span1">sallana bize doğru geliyordu. Yanında da üç kız vardı; üçü de onun kadar iri, çirkin ve sert görünüşlüydü, üçü de kamuflaj ceketi giymişti.</span></p>

  <p class="heading4"><span class="sgc">"Clarisse," diye iç geçirdi Annabeth. "Neden gidip mızrağını falan cilalamıyorsun?"</span></p>

  <p class="heading4"><span class="sgc">"Olur, Prenses Hanım," dedi büyük kız. "Böylece cuma gecesi onunla seni altıma alabilirim."</span></p>

  <p class="heading4"><span class="sgc7">"Erre es korakasr dedi Annabeth. <span class="sgc10">Bir şekilde bunun</span></span> <span class="sgc">Yunanca "Kuzgunlar alsın canını" demek olduğunu anladım ama sanırım kulağa geldiğinden daha sert bir küfürdü. "Şansın olmayacak."</span></p>

  <p class="heading4"><span class="sgc">"Sizi lime lime edeceğiz," dedi Clarisse ama gözü seğirdi.</span><span class="Apple-style-span1">Tehditlerine devam edebileceğinden emin değildi belki. Bana döndü. "Bu bücür de kim?"</span></p>

  <p class="heading4"><span class="sgc">"Percy Jackson," dedi Annabeth. "Clarisse ile tanış, Ares'in kızı."</span></p>

  <p class="heading4"><span class="sgc">Gözlerimi kırpıştırdım. "Yani... Savaş tanrısı Ares mi?" Clarisse pis pis sırıttı. "Beğenemedin mi?"</span></p>

  <p class="heading4"><span class="sgc">"Hayır," dedim, aklım başıma geliyordu. "Kötü kokunun nedeni belli oldu."</span></p>

  <p class="heading4"><span class="sgc">Clarisse kükredi. "Çaylaklar için bir karşılama törenimiz var Prissy."</span></p>

  <p class="heading4"><span class="sgc">"Percy."</span></p>

  <p class="heading4"><span class="sgc">"Her ne haltsa. Haydi gel, göstereyim."</span></p>

  <p class="heading4"><span class="sgc">"Clarisse..." diyecek oldu Annabeth.</span></p>

  <p class="heading4"><span class="sgc">"Sen karışma, bilmiş kız."</span></p>

  <p class="heading4"><span class="sgc">Annabeth belli ki bir şeyler yapmak için kıvranıyordu ama karışmadı, zaten ben de gerçekten yardımını istemiyordum. Yeni çocuktum. Kendi saygınlığımı kendim kazanmalıydım.</span></p>

  <p class="heading4"><span class="sgc">Annabeth'e Minotor boynuzumu verdim, dövüşmeye hazırlandım ama ne olduğunu anlamadan Clarisse enseme yapıştı, beni anında tuvalet olduğunu anladığım kül tuğlalardan inşa edilmiş bir binaya sürüklemeye başladı.</span></p>

  <p class="heading4"><span class="sgc">Onu tekmeliyor, yumrukluyordum. Daha önce bir sürü kavgaya karışmıştım karışmasına ama Clarisse denen bu iri kızın elleri demir gibiydi. Beni kızlar tuvaletine çekti. Bir yanda tuvaletler, diğer yanda duş kabinleri vardı. Umumi tuvaletler nasıl kokarsa öyle kokuyordu içi. Artık Clarisse saçlarımı yolarken ne kadar düşünülebilirse, şayet bu yer tanrılara aitse, kendilerine yakışır tuvaletlere paraları yetseymiş keşke, diye düşündüm.</span></p>

  <p class="heading4"><span class="sgc">Clarisse'nin tüm arkadaşları gülüyordu, ben de Minotor'la</span><span class="Apple-style-span1">savaşırken içime dolan gücü bulmaya çalışıyordum ama o an, o güç yoktu içimde.</span></p>

  <p class="heading4"><span class="sgc">"Bir de 'Üç Büyükler' kumaşı olacak bunda," dedi Clarisse beni tuvaletlerden birine iterken. "Tabii, muhakkak. Minotor şunun aptallığına bakıp gülmekten öldü herhalde."</span></p>

  <p class="heading4"><span class="sgc">Arkadaşları pis kahkahalar attı.</span></p>

  <p class="heading4"><span class="sgc">Annabeth bir köşede durup gözlerini kapattı, parmaklarının arasından bakmaya başladı.</span></p>

  <p class="heading4"><span class="sgc">Clarisse beni dizlerimin üstüne çökertti ve kafamı klozetin içine doğru sokmaya uğraştı. İçi paslı borular ve işte tuvalete ne düşerse ondan kokuyordu. Kafamı kaldırmaya uğraşıyordum. O pis suya bakıp bunun içine girmem diye düşünüyordum. Girmeyeceğim.</span></p>

  <p class="heading4"><span class="sgc">Sonra bir şey oldu. Midemin derinliklerinde bir şey çekildi. Su tesisatının gürlediğini, boruların zangırdadığını işittim. Clarisse saçımı çekiştirmeyi bıraktı. Tuvaletin içindeki su fırladı, tepemin üzerinde bir yay çizdi ve bir anda tuvaletin karolarının üzerinde dümdüz yatar hale geldim. Arkamdaki Clarisse çığlık çığlığaydı.</span></p>

  <p class="heading4"><span class="sgc">Tam su tekrar tuvaletten fışkırırken döndüm, Clarisse'nin suratına öyle sert bir yumruk geçirdim ki, kıç üstü oturdu. Su, sanki yangın musluğundan fışkırırcasına üstüne geliyor, onu duş kabinlerinden birine doğru itiyordu.</span></p>

  <p class="heading4"><span class="sgc">Nefes nefese suya karşı mücadele etti, arkadaşları da yardımına koştu. Ama derken diğer tuvaletler de patladı ve tuvaletten fışkıran altı nehir, diğer kızları da duvara yapıştırdı. Duşlar da çalışmaya başlayınca, tüm tesisat kamuflajlı kızları kirli tabak yıkarcasına döne döne tuvaletten dışarı fırlattı.</span></p>

  <p class="heading4"><span class="sgc">Onlar kapıdan çıkar çıkmaz, midemdeki çekilme hissinin azaldığını hissettim, sular da açıldığı gibi kapandı.</span></p>

  <p class="heading4"><span class="sgc">Tüm tuvaleti su basmıştı. Annabeth de kendine düşen payı almıştı. Sırılsıklamdı ama kapıdan dışarı fırlamamıştı. İlk başta neredeyse, şimdi de aynı noktadaydı ve şok içerisinde bana bakıyordu.</span></p>

  <p class="heading4"><span class="sgc">Yere baktım, koca odadaki tek kuru noktada duruyordum. Etrafımda daire şeklinde bir alan kupkuruydu. Üzerimde de bir damla su yoktu. Hiçbir şey.</span></p>

  <p class="heading4"><span class="sgc">Ayağa kalktım, dizlerim titriyordu.</span></p>

  <p class="heading4"><span class="sgc">Annabeth, "Sen nasıl...?" diye soracak oldu.</span></p>

  <p class="heading4"><span class="sgc">"Bilmiyorum," dedim.</span></p>

  <p class="heading4"><span class="sgc">Kapıya yürüdük. Dışarıda Clarisse ve arkadaşları çamura bulanmıştı. Kampçıların bir kısmı da etraflarına toplanmış, ağızları açık bir halde onlara bakıyorlardı. Clarisse'nin saçları düzleşmiş, suratına yapmıştı. Kamuflaj ceketi ıpıslaktı ve lağım gibi kokuyordu. Bana katıksız bir nefretle baktı. "Öldün sen çaylak. Tam anlamıyla öldün."</span></p>

  <p class="heading4"><span class="sgc">İşleri belki bu noktada bırakmam gerekirdi ama "Ağzını yeniden tuvalet suyuyla çalkalamak ister misin Clarisse? Çeneni kapa," dedim.</span></p>

  <p class="heading4"><span class="sgc">Arkadaşları onu tutmak zorunda kaldı. Onu sürükleyerek beş numaralı kulübeye attılar, diğer kampçılar savurduğu tekmelerden kaçmak için yol vermek zorunda kaldı.</span></p>

  <p class="heading4"><span class="sgc">Annabeth öylece bakıyordu bana. Onu da ıslattım diye gücendi mi, kızdı mı, anlayamadım.</span></p>

  <p class="heading4"><span class="sgc">"Ne?" dedim, bir yanıt bekliyordum. "Ne geçiyor aklından?"</span></p>

  <p class="heading4"><span class="sgc">"Aklımdan geçen şu," dedi "Bayrak yakalamaca oyununda seni takımımda istiyorum."</span></p>

  <p class="heading4"><span class="sgc12"><br class="calibre" /></span></p>

  <p class="heading4"></p>
</body>
</html>
