<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Rick Riordan - 1 - Şimşek Hırsızı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main1">
  <p class="heading4"><span class="sgc"><br class="calibre" /></span></p>

  <h3 class="heading4"><span style="font-family: Book_avs_space_Antiqua; font-size: 16px; text-indent: 24px;">1. Cebire Giriş Dersi Öğretmenimi Yanlışlıkla Buharlaştırıyorum</span><br /></h3>

  <p class="heading4"><span class="sgc"><br class="calibre" /></span></p>

  <p class="heading4"><span class="sgc4">Bakın, melez olmayı ben istemedim.</span></p>

  <p class="heading4"><span class="sgc4">Siz de melez olduğunuzu düşünerek bu satırları okuyorsanız, tavsiyem şu: kitabı hemen kapatın! Anne babanız nasıl doğduğunuza dair hangi yalanı söylediyse ona inanın ve normal bir yaşam sürmeyi deneyin.</span></p>

  <p class="heading4"><span class="sgc4">Melez olmak tehlikeli. Korkunç. Çoğu zaman da pis şekillerde, acı çektirerek öldürüyor sizi.</span></p>

  <p class="heading4"><span class="sgc4">Şayet normal bir çocuksanız, bunu da kurmaca olduğunu düşündüğünüz için okuyorsanız, harika. Okumaya devam edin. Bunların hiçbirinin olmadığına inanabildiğiniz için sizi ne kadar kıskanıyorum.</span></p>

  <p class="heading4"><span class="sgc4">Ama eğer bu sayfalarda kendinizi buluyorsanız, içinizde bir şeyler kıpır kıpır oluyorsa, hemen okumayı bırakın. Siz de bizlerden biri olabilirsiniz. Bir kere bunu anladınız mı, onların da bunu hissetmesi an meselesi olacak ve peşinize düşecekler.</span></p>

  <p class="heading4"><span class="sgc4">Uyarmadı demeyin.</span></p>

  <p class="heading4"><span class="sgc4">Benim adım Percy Jackson.</span></p>

  <p class="heading4"><span class="sgc4">On iki yaşındayım. Birkaç ay öncesine kadar, New York'un dışındaki, sorunlu çocuklar için özel bir okul olan Yancy Akademisi'nde yaülı öğrenciydim.</span></p>

  <p class="heading4"><span class="sgc4">Sorunlu bir çocuk muyum?</span></p>

  <p class="heading4"><span class="sgc4">Eh, öyle diyebilirsiniz.</span></p>

  <p class="heading4"><span class="sgc4">Bunu kanıtlamak için şu kısacık, sefil yaşamımdaki herhangi bir anı anlatabilirim. Ama işler esas geçen Mayıs ayında, altıncı sınıflar için Manhattan'a bir araştırma gezisi düzenlediklerinde, gerçekten kötü gitmeye başladı. Her biri kafadan kontak, yirmi sekiz tane çocuk ve iki öğretmen sarı renkli okul otobüsümüze atlamış, antik Yunan ve Roma şeylerine bakmak için Metropolitan Sanat Müzesi'ne gitmiştik.</span></p>

  <p class="heading4"><span class="sgc4">Biliyorum, işkenceymiş gibi geliyor kulağa. Yancy Akademisi'nin çoğu gezisi öyledir.</span></p>

  <p class="heading4"><span class="sgc4">Ama Bay Brunner, yani Latince öğretmenimiz düzenliyordu bu geziyi, o yüzden umutluydum.</span></p>

  <p class="heading4"><span class="sgc4">Bay Brunner, motorlu bir tekerlekli sandalyesi olan orta yaşlı bir adam. Saçları gittikçe seyrekleşiyor, sakalı çalı gibi, eprimiş tüvit ceketi her zaman kahve kokar. Aklınıza havalı bir adam olacağı gelmez ama sınıfta öyküler anlatır, şakalar</span><span class="sgc6">yapar, oyunlar oynatır. Muhteşem bir Roma zırhları ve silahları koleksiyonu da olduğundan, dersinde uyumadığım tek öğretmendir.</span></p>

  <p class="heading4"><span class="sgc4">Bu gezi idare eder diye ummuştum. En azından bir kereliğine başım belaya girmez diye ummuştum.</span></p>

  <p class="heading4"><span class="sgc4">Yanılmışım.</span></p>

  <p class="heading4"><span class="sgc4">Bakın, araştırma gezilerinde başıma hep kötü şeyler gelir. Beşinci sınıftayken gittiğim okul, Saratoga Savaş Meydanı'na gezi düzenlemişti. Amerika İç Savaşı'ndan kalma bir top yüzünden başıma bir kaza geldi. Ben okul otobüsünü hedef almamıştım ki! Yine de okuldan attılar tabii. Ondan önce de dördüncü sınıftayken gittiğim okulla Deniz Dünyası filminin setindeki köpekbalığı havuzunu geziyorduk. Ben, işte nasıl olduysa, havuza uzanan iskelede yanlış bir manivelayı hare</span><span class="sgc6">ket ettirince, sınıfın tümü beklenmedik bir şekilde yüzmeye başladı. Onun öncesinde de... Neyse, siz anladınız.</span></p>

  <p class="heading4"><span class="sgc4">Bu gezide uslu durmaya kararlıydım.</span></p>

  <p class="heading4"><span class="sgc4">Şehrin içinde ilerlerken yol boyunca Nancy Bobofit'e katlandım. O çilli, kızıl saçlı, kleptoman kız sürekli fıstık ezmeli ve ketçaplı sandviçiyle en yakın arkadaşım Kıvırcık'ın kafasına vuruyordu.</span></p>

  <p class="heading4"><span class="sgc4">Kıvırcık kolay hedefti. Bir kere sıskaydı. Üstelik sinirlenince ağlıyordu. Birkaç kez sınıfta kalmış olacak ki, altıncı sınıfta sivilceli, tutam tutam sakalları çıkmaya başlamış tek öğrenci oydu. Üstüne üstlük sakattı. Bacaklarındaki bir kas hastalığından ötürü, ömrü boyunca beden eğitimi dersine girmemesini sağlayan bir raporu vardı. Yürüyüşü komikti, sanki attığı her adım canını yakıyormuş gibi. Ama bunlar sizi aldatmasın. Yemekhanede börek çıkınca nasıl koştuğunu bir görmeniz gerek.</span></p>

  <p class="heading4"><span class="sgc4">Her neyse, Nancy Bobofit sandviçi bölüp bölüp Kıvırcık'ın kafasına atıyor, attığı parçalar da çocukcağızın kahverengi, kıvırcık saçlarına yapışıyordu. Dahası, Nancy ona hiçbir şey yapamayacağımı biliyordu çünkü zaten gözetimdeydim. Okul müdürü bu gezide kötü, utanç verici, hatta kısmen eğlenceli tek bir şey bile olursa disiplin cezası vermekle tehdit etmişti beni. Dersler bitince okuldan çıkartmayarak sıkıntıdan öldürecekti.</span></p>

  <p class="heading4"><span class="sgc4">"Bu kızı öldüreceğim," diye mırıldandım.</span></p>

  <p class="heading4"><span class="sgc4">Kıvırcık beni sakinleştirmeye çalıştı. "Sorun değil. Fıstık</span> <span class="sgc6">ezmesi severim."</span></p>

  <p class="heading4"><span class="sgc4">Çevik bir hareketle yana eğildi ve Nancy'nin öğününün bir parçası onu ıskaladı.</span></p>

  <p class="heading4"><span class="sgc4">"Eee, artık yeter," diyerek yerimden kalkacak oldum ama Kıvırcık beni çekip koltuğuma oturttu.</span></p>

  <p class="heading4"><span class="sgc4">"Zaten gözetim altındasın," diyerek durumu hatırlattı. "Bir şey olursa kabahati kime bulurlar biliyorsun."</span></p>

  <p class="heading4"><span class="sgc4">Geriye dönüp bakınca, keşke Nancy Bobofit'i hemen o an, oracıkta yere yapıştırsaymışım diyorum. Sonradan kendimi içine sokacağım karmaşaya kıyasla, okulda kalma cezası bir hiçmiş.</span></p>

  <p class="heading4"><span class="sgc4">Müze gezisinin başında Bay Brunner vardı.</span></p>

  <p class="heading4"><span class="sgc4">Tekerlekli sandalyesiyle en önde giderek, her adımın yankılandığı kocaman galerilerde bize rehberlik ediyordu. Kah mermer heykellerin, kah hakikaten eski, siyahlı turunculu vazoların sergilendiği cam muhafazaların yanından geçiyorduk.</span></p>

  <p class="heading4"><span class="sgc4">Bu şeylerin iki, üç bin yıldır ayakta olduğunu düşününce aklım başımdan gidecek gibi oluyordu.</span></p>

  <p class="heading4"><span class="sgc4">Bizi tepesinde büyük bir sfenks olan dört metre yüksekliğindeki taş bir sütunun başına topladı ve bunun bizim yaşımızdaki bir kız için bir stele, yani mezar taşı olduğunu söyledi. Sütunun etrafındaki oymaların anlamını anlattı. Söylediklerini can kulağıyla dinlemeye çalışıyordum, çünkü ilginç gelmişti ama etrafımdaki herkes konuşuyordu. Onları ne zaman susturmaya çalışsam bu kez de bize eşlik eden diğer öğretmenimiz Bayan Dodds bana şeytani gözlerle bakıyordu.</span></p>

  <p class="heading4"><span class="sgc4">Bayan Dodds, Georgia'dan gelmiş, elli yaşında olmasına rağmen sürekli siyah bir deri ceket giyen ufak tefek matematik öğretmenimizdi. Harley Davidson marka bir</span><span class="sgc6">motosikleti ta dolabınızın içine kadar sürecek kadar da sert gözüküyordu. Yancy'ye sene ortasında, son matematik öğretmenimiz bir sinir krizi geçirdiğinde gelmişti.</span></p>

  <p class="heading4"><span class="sgc4">Bayan Dodds geldiği ilk günden beri Nancy Bobofit'i sevmiş, bana ise şeytan tohumu muamelesi yapmıştı. Kadın,</span><span class="sgc6">eğri büğrü parmağını bana uzatır, gerçekten tatlı bir şekilde "Şimdi, şekerim," derdi; bir ay boyunca derslerden sonra okulda kalma cezası aldığımı anlardım.</span></p>

  <p class="heading4"><span class="sgc4">Bir keresinde, ceza olsun diye gece yarısına kadar eski matematik ders kitaplarındaki yanıtları sildirdikten sonra, Kıvırcık'a Bayan Dodds'un insan olmadığını söylemiştim. Kıvırcık çok ciddi bir ifade takınarak bana bakmış ve "Tamamen haklısın," demişti.</span></p>

  <p class="heading4"><span class="sgc4">Bay Brunner, Yunan cenaze sanatı hakkında konuşmaya devam ediyordu.</span></p>

  <p class="heading4"><span class="sgc4">En nihayetinde Nancy Bobofit kıs kıs gülerek stele'deki çıplak adamla ilgili bir şeyler söyledi ben de dayanamadım, dönüp "Çeneni kapar mısın?" dedim.</span></p>

  <p class="heading4"><span class="sgc4">Sesim arzu ettiğimden gür çıkmış.</span></p>

  <p class="heading4"><span class="sgc4">Tüm grup kahkahalarla güldü. Bay Brunner anlattığı hikayeyi kesti.</span></p>

  <p class="heading4"><span class="sgc4">"Bay Jackson," dedi, "bir yorumda mı bulunacaktınız?"</span></p>

  <p class="heading4"><span class="sgc4">Yüzüm utançtan kıpkırmızı kesildi. "Hayır, efendim,"</span><span class="sgc6">dedim.</span></p>

  <p class="heading4"><span class="sgc4">Bay Brunner stele'nin üzerindeki resimlerden birine işaret etti. "Belki siz bu resmin neyi temsil ettiğini söyleyebilirsiniz bize?"</span></p>

  <p class="heading4"><span class="sgc4">Oymaya baktım ve içime bir rahatlık doldu, ne olduğunu gerçekten hatırlamıştım. "Bu Kronos, kendi çocuklarını yiyor, değil mi?"</span></p>

  <p class="heading4"><span class="sgc4">"Evet," dedi Bay Brunner ama belli ki tatmin olmamıştı.</span></p>

  <p class="heading4"><span class="sgc4">"Ve bunu yapmıştı çünkü... ?"</span></p>

  <p class="heading4"><span class="sgc4">"Şey..." Yanıtı bulmak için beynimin içindekileri alt üst ediyordum. "Kronos kral tanrıydı ve..."</span></p>

  <p class="heading4"><span class="sgc4">"Tanrı?" diye sordu Bay Brunner.</span></p>

  <p class="heading4"><span class="sgc4">"Titan," diye düzelttim dediklerimi. "Ve... Tanrı olan</span> <span class="sgc">çocuklarına güvenmiyordu. Bu yüzden, şey, Kronos onları yedi, değil mi? Ama karısı henüz bir bebek olan Zeus'u sakladı ve onun yerine yemesi için Kronos'a bir kaya verdi. Sonra, Zeus büyüyünce babası Kronos'u kandırdı, Kronos da Zeus'un erkek ve kız kardeşlerini kustu..."</span></p>

  <p class="heading4"><span class="sgc">"Öööğ!" dedi arkamdaki kızlardan birisi.</span></p>

  <p class="heading4"><span class="sgc">"...böylece tanrılar ve Titanlar arasında büyük bir kavga başladı," diye devam ettim. "Ve tanrılar kazandı."</span></p>

  <p class="heading4"><span class="sgc">Gruptan bazıları yine gülüştü.</span></p>

  <p class="heading4"><span class="sgc">Arkamdaki Nancy Bobofit bir arkadaşına mırıldandı: "Sanki gerçek hayatta bir işimize yarayacakmış gibi. Sanki iş başvurularımızda soracaklar: Lütfen, Kronos neden çocuklarını yedi, açıklayınız."</span></p>

  <p class="heading4"><span class="sgc">"Bay Jackson," dedi Brunner, "Bayan Bobofit'in mükemmel sorusunu açıklamak gerekirse, bu, gerçek hayatta işe yarar mı?"</span></p>

  <p class="heading4"><span class="sgc">"Yakalandın," diye mırıldandı Kıvırcık.</span></p>

  <p class="heading4"><span class="sgc">"Kapa çeneni," dedi Nancy tıslayarak, yüzü saçlarından da kırmızı olmuştu.</span></p>

  <p class="heading4"><span class="sgc">En sonunda Nancy de yakayı ele vermişti. Onu uygunsuz bir şeyler derken yakalayan tek kişi zaten Bay Brunner'dı. Radar gibiydi kulakları.</span></p>

  <p class="heading4"><span class="sgc">Sorusunu düşündüm ve omuz silktim. "Bilmiyorum efendim."</span></p>

  <p class="heading4"><span class="sgc">"Anlıyorum," dedi Bay Brunner hüsrana uğramış bir ifadeyle. "Eh, yarım puan, Bay Jackson. Zeus aslında Kronos'a</span><span class="Apple-style-span1">hardal ve şarap karışımı yedirerek diğer beş çocuğunu kusmasını sağlamıştı. Onlar da elbette ölümsüz tanrılardı, Titan'ın midesinde sindirilmeden yaşamaya ve büyümeye devam etmişlerdi. Tanrılar babalarını yendiler, onu kendi orağıyla parçalara ayırdılar ve parçalarını Yeraltı Dünyası'nın</span><span class="Apple-style-span1">en karanlık köşesine, Tartarus'a attılar. Bu mutlu sonla beraber yemek vaktimiz de geldi. Bayan Dodds, rica etsem bize dışarı çıkan yolu gösterir misiniz?"</span></p>

  <p class="heading4"><span class="sgc">Sınıf dağıldı, kızlar midelerini tutuyor, oğlanlar da birbirlerini itip kakıp aptal gibi davranıyorlardı.</span></p>

  <p class="heading4"><span class="sgc">Kıvırcıkla onların peşinden gidecektik ki Bay Brunner seslendi: "Bay Jackson."</span></p>

  <p class="heading4"><span class="sgc">Bunun olacağını biliyordum.</span></p>

  <p class="heading4"><span class="sgc">Kıvırcık'a devam etmesini söyledim. Sonra Bay Brunner'a döndüm. "Efendim?"</span></p>

  <p class="heading4"><span class="sgc">Bay Brunner bir baktı mı yerinizden kımıldayamazdınız. Binlerce yıl yaşındaki kahverengi gözleri her şeyi görmüş geçirmiş gibiydi.</span></p>

  <p class="heading4"><span class="sgc">"Sorumun yanıtını öğrenmelisin," dedi Bay Brunner.</span></p>

  <p class="heading4"><span class="sgc">"Titanlarla ilgili olanı mı?"</span></p>

  <p class="heading4"><span class="sgc">"Gerçek hayatla ilgili olanı. Ve öğrendiklerini nasıl uygulayacağını."</span></p>

  <p class="heading4"><span class="sgc">"Ha."</span></p>

  <p class="heading4"><span class="sgc">"Benden öğrendiklerin," dedi, "hayati önemi olan şeyler. Böyleymiş gibi davranmanı istiyorum. Senden yalnızca her şeyin en iyisini bekliyorum Percy Jackson."</span></p>

  <p class="heading4"><span class="sgc">Kızmak istiyordum, bu adam beni çok zorluyordu.</span></p>

  <p class="heading4"><span class="sgc">Demek istediğim, elbette, havalıydı Bay Brunner. Sınav gün</span><span class="Apple-style-span1">leri Romalı zırhı kuşanır ve bağırırdı: "Hey hooo!" Sonra bize meydan okur, kılıcının ucuyla iterek tahtaya koşturtur ve yaşamış tüm Yunanlıların ve Romalıların adlarını, hatta annelerinin</span><span class="Apple-style-span1">adlarını ve hangi tanrılara taptıklarını tek tek sorardı. Bay Brunner benim herkes kadar iyi bilmemi bekliyordu ama gelin görün ki bende disleksi vardı. Yani yazıları doğru dürüst okuyamıyordum. Üstüne üstlük dikkat bozukluğum da olduğundan, hayatımda C'nin üstünde not almamıştım. Hayır, benim onlar</span><span class="Apple-style-span1">kadar iyi olmamı beklemiyordu; daha iyi olmamı bekliyordu. Oysa ben bırakın onca adı ve bilgiyi öğrenmeyi, bunları doğru dürüst telaffuz bile edemiyordum.</span></p>

  <p class="heading4"><span class="sgc">Daha çok çalışırım gibi bir şeyler geveledim ağzımda. Bay Brunner ise sanki o kızın cenazesinde bulunmuş gibi stele'ye uzun uzun, üzgün üzgün baktı.</span></p>

  <p class="heading4"><span class="sgc">Bana dışarı çıkıp öğle yemeğimi yememi söyledi.</span></p>

  <p class="heading4"><span class="sgc">Sınıf müzenin girişindeki basamaklarda toplandı. Buradan Beşinci Cadde boyunca gidip gelen yayaları görebiliyorduk.</span></p>

  <p class="heading4"><span class="sgc">Tepemizde ise kocaman fırtına bulutları toplanıyordu, bu şehirde hiç bu kadar kara bulutlar görmemiştim. Belki küresel ısınmadan falandır diye düşündüm çünkü New York eyaletinin tümünde hava Noel'den beri bir tuhaftı. Ağır kar fırtınaları, sel baskınları, çakan şimşeklerden doğan yangınlar atlatmıştık. Şimdi bir tayfun kopsa şaşırmazdım.</span></p>

  <p class="heading4"><span class="sgc">Kimse durumu fark etmemiş gibiydi. Oğlanlardan bazıları güvercinleri kraker atışına tutuyordu. Nancy Bobofit bir hanımefendinin para çantasına dadanmış yankesicilik yapıyordu ve elbette Bayan Dodds hiçbir şey görmüyordu.</span></p>

  <p class="heading4"><span class="sgc">Kıvırcıkla diğerlerinden uzağa, çeşmenin kenarına oturduk. Böylece kimse o okuldan olduğumuzu anlamaz diye umuyorduk. Yani başka yerde tutunamayan ucubelerin gittiği okul.</span></p>

  <p class="heading4"><span class="sgc">"Cezalı mısın?" diye sordu Kıvırcık.</span></p>

  <p class="heading4"><span class="sgc">"Yok," dedim. "Brunner ceza vermedi de bazen yakam</span><span class="Apple-style-span1">dan düşse diye geçiyor içimden. Yani... ben dahi miyim yahu?"</span></p>

  <p class="heading4"><span class="sgc">Kıvırcık bir süre bir şey demedi. Sonra kendimi iyi hissetmem için derin, felsefi bir şeyler söyleyecek diye düşünürken "Elmanı alabilir miyim?" dedi.</span></p>

  <p class="heading4"><span class="sgc">Bir şey yiyecek halim olmadığından almasına izin verdim.</span></p>

  <p class="heading4"><span class="sgc">Beşinci Cadde'de akan taksi nehrine baktım ve oturduğumuz yerden birkaç sokak ötedeki annemin dairesini düşündüm. Noel'den beri görmemiştim onu. Bir taksiye atlayıp eve gitmeyi öylesine istiyordum ki. Annem beni kucaklar, gördüğüne sevinir ama bir yandan da hayal kırıklığına uğrardı. Beni doğruca Yancy'ye geri yollar, altı senede altıncı okulum olmasına ve muhtemelen buradan da atılacak olmama rağmen daha çok çabalamam gerektiğini hatırlatırdı. Bana öyle kederli bakardı ki dayanmam mümkün olmazdı.</span></p>

  <p class="heading4"><span class="sgc">Bay Brunner engellilere ayrılmış rampanın dibine tekerlekli sandalyesini park etti. Bir yandan kitap okuyup bir yandan mısır gevreği yemeye başladı. Sandalyesinin arkasından birden kırmızı bir şemsiye peyda oldu, sanki motorlu bir kafe masası gibiydi.</span></p>

  <p class="heading4"><span class="sgc">Nancy Bobofit çirkin arkadaşları ile beraber karşıma dikildiğinde sanırım turistleri soymaktan sıkılmıştı sandviçimi açıyordum. Yarısı yenmiş yemeğini Kıvırcık'ın kucağına attı.</span></p>

  <p class="heading4"><span class="sgc">"Hay aksi." O çarpık dişleri ile bir de bana sırıtmaz mı! Çilleri, birisi yüzüne spreyle sıvı Cheetos sıkmış gibi turuncuydu.</span></p>

  <p class="heading4"><span class="sgc">Sakin olmaya çalıştım. Okul danışmanım bana bir milyon kez söylemişti, "Ona kadar say, öfkeni denetlemeye çalış."</span><span class="Apple-style-span1">Ama öylesine delirmiştim ki, aklımdaki her şey uçup gitmişti. Kulaklarım uğuldamaya başlamıştı.</span></p>

  <p class="heading4"><span class="sgc">Kıza el sürdüğümü hatırlamıyorum ama göz açıp kapayana dek Nancy çeşmede kıç üstü oturmuş haldeydi, bir yandan da ciyak ciyak bağırıyordu: "Percy beni itti!"</span></p>

  <p class="heading4"><span class="sgc">Bayan Dodds yanımızda belirdi.</span></p>

  <p class="heading4"><span class="sgc">Çocuklardan bazıları fısıldaşıyordu. "Gördün mü ...?" "... su ..."</span></p>

  <p class="heading4"><span class="sgc">"... sanki onu kaptı götürdü ..."</span></p>

  <p class="heading4"><span class="sgc">Neden bahsettiklerini anlamıyordum. Tek bildiğim başımın yine belada olduğuydu.</span></p>

  <p class="heading4"><span class="sgc">Bayan Dodds zavallı küçük Nancy'nin iyi olduğundan emin olup, ona müzenin hediyelik eşya dükkanından yeni bir tişört falan filan almaya söz verdikten sonra bana döndü. Gözlerinde zaferle yanan bir ateş vardı, sanki tüm dönem beklediği bir şeyi yapmıştım. "Şimdi, şekerim..."</span></p>

  <p class="heading4"><span class="sgc">"Biliyorum," diyerek homurdandım. "Bir ay boyunca ders kitaplarını sil dur."</span></p>

  <p class="heading4"><span class="sgc">Söylenecek doğru şey bu değildi.</span></p>

  <p class="heading4"><span class="sgc">"Gel benimle," dedi Bayan Dodds.</span></p>

  <p class="heading4"><span class="sgc">"Bekleyin!" diye viyakladı Kıvırcık. "Bendim. ben ittim."</span></p>

  <p class="heading4"><span class="sgc">Sersemlemiş bir halde ona bakakaldım. Beni kurtarmaya çalıştığına inanamıyordum. Kıvırcık, Bayan Dodds'tan ölümüne korkardı.</span></p>

  <p class="heading4"><span class="sgc">Bayan Dodds, Kıvırcık'a öyle bir baktı ki, çocukcağızın tel tel tüylü çenesi titredi.</span></p>

  <p class="heading4"><span class="sgc">"Hiç sanmıyorum Çalıdibi," dedi kadın.</span></p>

  <p class="heading4"><span class="sgc">"Ama..."</span></p>

  <p class="heading4"><span class="sgc">"Bu-ra-da-ka-la-cak-sın."</span></p>

  <p class="heading4"><span class="sgc">Kıvırcık çaresizce bana baktı.</span></p>

  <p class="heading4"><span class="sgc">"Sorun yok abicim," dedim. "Denediğin için teşekkür ederim."</span></p>

  <p class="heading4"><span class="sgc">"Şekerim," diye haykırdı bana Bayan Dodds. "Hemen."</span></p>

  <p class="heading4"><span class="sgc">Nancy Bobofit budalaca sırıttı.</span></p>

  <p class="heading4"><span class="sgc">Ben de ona son model seni-sonra-geberteceğim bakışımdan attım. Sonra da Bayan Dodds'la yüzleşmek için döndüm ama orada değildi. Müze girişinde duruyordu, hem de merdivenlerin en tepesinde. Gelmem için sabırsızlıkla işaret etti.</span></p>

  <p class="heading4"><span class="sgc">O kadar hızlı nasıl çıkmıştı oraya?</span></p>

  <p class="heading4"><span class="sgc">Başıma böyle şeyler çok gelir. Beynim bazen uyuyakalıyormuş gibi, bir bakmışım bir şeyi gözden kaçırmışım, sanki evren denen bulmacanın bir parçası düşmüş de kalan boşluğa bakıyormuşum gibi. Okul danışmanım bunun DEHB'den, yani bendeki Dikkat Eksikliği Hiperaktivite Bozukluğu'ndan kaynaklandığını söylemişti; beynim bazı şeyleri yanlış yorumluyormuş.</span></p>

  <p class="heading4"><span class="sgc">Ben bundan o kadar emin değildim.</span></p>

  <p class="heading4"><span class="sgc">Bayan Dodds'un peşinden gittim.</span></p>

  <p class="heading4"><span class="sgc">Basamakların yarısını tırmanmıştım ki, göz ucuyla Kıvırcık'a bir bakış attım. Solgun gözüküyordu, gözleri bir bana, bir Bay Brunner'a dönüyordu. Sanki olan bitenden Bay Brunner'ın da haberi olsun ister gibiydi. Ama Bay Brunner okuduğu romana dalmıştı.</span></p>

  <p class="heading4"><span class="sgc">Yukarı baküm. Bayan Dodds yine gözden kaybolmuştu. Şimdi binanın içinde, giriş holünün uçundaydı.</span></p>

  <p class="heading4"><span class="sgc7">Tamam, diye geçirdim içimden. Bana hediye dükkanından Nancy'ye yeni bir tişört aldıracak.</span></p>

  <p class="heading4"><span class="sgc">Ama anlaşılan plan bu değilmiş.</span></p>

  <p class="heading4"><span class="sgc">Onu müzenin derinliklerinde takip ettim. En sonunda yetiştiğimde yeniden Yunan ve Roma bölümündeydik.</span></p>

  <p class="heading4"><span class="sgc">Bizim dışımızda galeri boştu.</span></p>

  <p class="heading4"><span class="sgc">Bayan Dodds Yunan tanrılarının resmedildiği kocaman bir frizin, yani duvar süsünün önünde kollarını kavuşturmuş beni bekliyordu. Gırtlağından da sanki hırıldıyormuşçasına tuhaf bir gürültü geliyordu.</span></p>

  <p class="heading4"><span class="sgc">O sesi duymasam da sinirlerim bozulurdu gerçi. İnsanın öğretmeniyle, hele de Bayan Dodds'la baş başa kalması garip oluyor. Frize öyle bir bakıyordu ki, sanki onu un ufak etmek istiyordu...</span></p>

  <p class="heading4"><span class="sgc">"Şekerim, sen hep sorun çıkartıyorsun," dedi.</span></p>

  <p class="heading4"><span class="sgc">En güvenli şeyi yaptım. "Evet, efendim," dedim.</span></p>

  <p class="heading4"><span class="sgc">Kadın deri ceketinin kollarının ucuna asıldı. "Başın hep</span><span class="Apple-style-span1">dertten kurtulur zannettin, değil mi?"</span></p>

  <p class="heading4"><span class="sgc">Gözlerindeki bakışa delice demek az kalırdı. Şeytaniydi. O bir öğretmen, diye düşündüm gerginlikle. Beni incite</span><span class="Apple-style-span1">cek değil ya.</span></p>

  <p class="heading4"><span class="sgc">"Ben... eee... düzelmeye gayret göstereceğim efendim."</span></p>

  <p class="heading4"><span class="sgc">Bina bir gök gürültüsü ile sallandı.</span></p>

  <p class="heading4"><span class="sgc">"Biz aptal değiliz, Percy Jackson," dedi Bayan Dodds. "Seni bulmamız an meselesiydi. Haydi, itiraf et, daha az acı çekeceksin."</span></p>

  <p class="heading4"><span class="sgc">Neden bahsettiğine dair en ufak fikrim yoktu.</span></p>

  <p class="heading4"><span class="sgc">"Eee?" dedi, bir şey bekliyor gibiydi.</span></p>

  <p class="heading4"><span class="sgc">"Hanımefendi, ben bilmi—"</span></p>

  <p class="heading4"><span class="sgc">"Vaktin doldu," dedi tıslayarak.</span></p>

  <p class="heading4"><span class="sgc">Sonra olabilecek en acayip şey oldu. Gözleri mangal ateşi gibi yanmaya başladı. Parmakları uzadı, pençelere döndü. Ceketi eriyip, kocaman, deriden kanatlara dönüştü. İnsan değildi. Pençeleri, sapsarı sivri dişlerle dolu ağzı, kırış kırış yüzü ile yarasa kanatlı bir cadıydı o artık ve beni lime lime etmek üzereydi.</span></p>

  <p class="heading4"><span class="sgc">Sonra işler daha da garipleşmeye başladı.</span></p>

  <p class="heading4"><span class="sgc">Bir dakika önce müzenin önünde olan Bay Brunner, tekerlekli sandalyesini sürerek, elinde bir kalemle galerinin kapısından içeri giriyordu şimdi.</span></p>

  <p class="heading4"><span class="sgc">"Hey hooo, Percy!" diye bağırdı ve kalemi havaya fırlattı.</span></p>

  <p class="heading4"><span class="sgc">Bayan Dodds da üstüme atıldı.</span></p>

  <p class="heading4"><span class="sgc">Ciyaklayarak eğildim ve havayı biçen pençelerin sesi kulaklarımda çınladı. Kalemi havada yakaladım ama elime değer değmez kalemlikten çıkmıştı. Bir kılıçtı, hem de Bay Brunner'ın sınav günleri kullandığı bronz kılıç.</span></p>

  <p class="heading4"><span class="sgc">Bayan Dodds gözlerinde canice bir bakışla etrafımda döndü.</span></p>

  <p class="heading4"><span class="sgc">Dizlerim tutmuyordu. Ellerim öyle titriyordu ki, neredeyse kılıcı düşürüyordum.</span></p>

  <p class="heading4"><span class="sgc">Öfkeyle bağırdı: "Öl, şekerim!"</span></p>

  <p class="heading4"><span class="sgc">Sonra da doğruca üzerime uçtu.</span></p>

  <p class="heading4"><span class="sgc">Mutlak bir dehşet içimi kapladı. İçimden gelen tek şeyi yaptım: kılıcı savurdum.</span></p>

  <p class="heading4"><span class="sgc">Kılıcın metal ağzı kadının omzuna değdi ve sanki kadın sudan yapılmış gibi içinden geçti. Hıss!</span></p>

  <p class="heading4"><span class="sgc">Bayan Dodds sanki devasa bir pervaneye tutulmuş kumdan bir kaleye döndü. Sarı bir toz dağıtarak patladı, oracıkta buharlaştı ama bir süre kükürt kokusu, bir ölüm çığlığı ve kötülüğün saçtığı buz gibi bir hava etrafı sardı, sanki o alev alev, kor kırmızı iki göz hâlâ beni izliyordu.</span></p>

  <p class="heading4"><span class="sgc">Bir başımaydım.</span></p>

  <p class="heading4"><span class="sgc">Elimde bir tükenmez kalem vardı.</span></p>

  <p class="heading4"><span class="sgc">Bay Brunner orada değildi. Kimse yoktu, sadece ben vardım.</span></p>

  <p class="heading4"><span class="sgc">Ellerim titriyordu. Yemeğime uyuşturucu ya da başka bir şey bulaşmış olmalıydı.</span></p>

  <p class="heading4"><span class="sgc">Olan biten her şeyi ben mi düşlemiştim?</span></p>

  <p class="heading4"><span class="sgc">Yeniden dışarı çıktım.</span></p>

  <p class="heading4"><span class="sgc">Yağmur yağmaya başladı.</span></p>

  <p class="heading4"><span class="sgc">Kıvırcık çeşmenin başında duruyordu, başını bir müze haritası ile örtmüştü. Nancy Bobofit hâlâ orada, çeşmede</span><span class="Apple-style-span1">yüzdüğünden ıpıslak bir halde duruyor, çirkin arkadaşlarına homurdanıyordu. Beni görünce, "Umarım Bayan Kerr kıçma şaplağı geçirmiştir?" dedi.</span></p>

  <p class="heading4"><span class="sgc">"Kim dedin?" dedim.</span></p>

  <p class="heading4"><span class="sgc">"Öğretmenimiz. Salak!"</span></p>

  <p class="heading4"><span class="sgc">Gözlerimi kırpıştırdım. Bayan Kerr diye bir öğretmenimiz yoktu. Nancy'ye neden bahsettiğini sordum.</span></p>

  <p class="heading4"><span class="sgc">Kız gözlerini devirip uzaklaştı.</span></p>

  <p class="heading4"><span class="sgc">Kıvırcık'a Bayan Dodds'un nerede olduğunu sordum.</span></p>

  <p class="heading4"><span class="sgc">"Kim?" dedi.</span></p>

  <p class="heading4"><span class="sgc">Ama önce bir duraladı, bana bakamıyordu, o yüzden benimle dalga geçtiğini düşündüm.</span></p>

  <p class="heading4"><span class="sgc">"Hiç komik değil abicim," dedim. "Bu iş ciddi."</span></p>

  <p class="heading4"><span class="sgc">Tepemizde gök gürledi.</span></p>

  <p class="heading4"><span class="sgc">Bay Brunner'ın kırmızı şemsiyesinin altında oturduğunu, kitap okuduğunu gördüm. Sanki hiç yerinden kıpırdamamıştı.</span></p>

  <p class="heading4"><span class="sgc">Yanına gittim.</span></p>

  <p class="heading4"><span class="sgc">Başını kaldırdı, dikkati dağılmış gibiydi. "Ah, işte bu benim kalemim sanırım. Lütfen bundan sonra kendi yazım araçlarınızı kendiniz getirin Bay Jackson."</span></p>

  <p class="heading4"><span class="sgc">Bay Brunner'a kalemini verdim. Hâlâ elimde olduğunun farkında bile değildim.</span></p>

  <p class="heading4"><span class="sgc">"Efendim," dedim. "Bayan Dodds nerede?"</span></p>

  <p class="heading4"><span class="sgc">Bana boş boş baktı. "Kim?"</span></p>

  <p class="heading4"><span class="sgc">"Bize eşlik eden diğer öğretmen. Bayan Dodds. Cebire giriş dersi öğretmenimiz."</span></p>

  <p class="heading4"><span class="sgc">Kaşlarını çattı ve sandalyesinde doğruldu, biraz endişeli gibiydi. "Percy, bu gezide Bayan Dodds diye birisi yok. Bildiğim kadarıyla Yancy Akademisi'nde de Bayan Dodds isminde birisi hiç olmadı. Sen iyi misin?"</span></p>

  <p class="heading4"><span class="sgc"><br class="calibre" /></span></p>

  <p class="heading4"></p>
</body>
</html>
