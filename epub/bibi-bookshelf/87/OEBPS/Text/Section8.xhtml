<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Rick Riordan - 1 - Şimşek Hırsızı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main1">
  <p class="heading4"><span class="sgc"><br class="calibre" /></span></p>

  <h3 class="heading4"><span style="font-family: Book_avs_space_Antiqua; font-size: 16px; text-indent: 24px;">8. Bayrağı Yakalıyoruz</span><br /></h3>

  <p class="heading4"><span class="sgc"><br class="calibre" /></span></p>

  <p class="heading4"><span class="sgc">Sonraki birkaç günde düzene öyle bir alışmıştım ki, her şey olağan gelmeye başlamıştı. Satirlerden, nimfelerden ve bir sentordan ders aldığımı saymazsak tabii.</span></p>

  <p class="heading4"><span class="sgc">Her sabah Annabeth'ten antik Yunanca öğreniyordum. Tanrılardan, tanrıçalardan şimdiki zamanda bahsediyorduk, çok tuhaftı. Annabeth'in disleksim hakkında söylediği şeylerin doğru olduğunu fark ettim: antik Yunan dilini okumak zor gelmiyordu. En azından İngilizce'den zor değildi. Birkaç sabah dersinden sonra Homeros'un dizelerini başım çok ağrımadan okur hale geldim.</span></p>

  <p class="heading4"><span class="sgc">Günün kalanında sırayla değişik açık hava etkinlikleri oluyordu, hangisinde iyi olduğuma bakıyorlardı. Kheiron bana okçuluk öğretmeyi denedi ama çok geçmeden ok ve yayda iyi olmadığım ortaya çıktı. Neyse ki, hedefi şaşırıp kuyruğuna saplanan bir oku çıkarırken çok şikayet etmedi.</span></p>

  <p class="heading4"><span class="sgc">Yürüme yarışı? Onda da iyi değildim. Ağaç nimfesi olan</span><span class="Apple-style-span1">eğitmenlerim bana toz yutturuyorlardı. Endişelenmemi söylediler. Onlar, kara sevdaya tutulmuş tanrılardan kaçtıkları birkaç yüzyılda yeterince antrenman yapmışlardı. Ama yine de bir ağaçtan yavaş olmak içime oturuyordu.</span></p>

  <p class="heading4"><span class="sgc">Güreş? Boşverin gitsin. Ne zaman mindere çıksam Clarisse canımı çıkarıyordu.</span></p>

  <p class="heading4"><span class="sgc">Bir de beni altına alınca, "Seni velet, sana yapacaklarım yanında bunlar az kalır," diye kulağıma fısıldaması yok muydu?</span></p>

  <p class="heading4"><span class="sgc">Gerçekten kusursuz yaptığım iş, kanoda kürek çekmekti. Gerçi bu da Minotor'u yenebilmiş bir çocuktan beklenen kahramanca hüner değildi.</span></p>

  <p class="heading4"><span class="sgc">Kıdemli kampçılar da danışmanlar da beni izliyor, babamın kim olabileceğini kestirmeye çalışıyorlar, ancak bir türlü bir karara yaramıyorlardı. Ares'in çocukları kadar kuvvetli değildim veya okçulukta Apollon'un çocukları kadar hünerli değildim. Hephaistos'un çocukları kadar metal işçiliğini veya (aman tanrılar saklasın) Dionisos gibi asma dallarına hükmetmeyi beceremiyordum. Luke, Hermes'in çocuklarından olabileceğimi, bu yüzden on parmağımda on marifet olsa da hiçbirinde ustalaşamayacağımı söyledi. Ama beni rahatlatmak için söylüyordu bunu. O da gerçekten kimden olabileceğimi bilemiyordu.</span></p>

  <p class="heading4"><span class="sgc">Tüm bunlara karşın kampı sevmiştim. Sabahları sahile çöken sise, hatta geceleri koruluktaki tuhaf canavar gürültülerine dahi alışmıştım. On bir numaralı kulübede yemeğimi yiyor, tabaktaki yemeğimi sıyırıp ateşe atıyor, gerçek babamla iletişim kurmaya çalışıyordum. Ama hiçbir şey olmuyordu. Sadece her zaman içime düşen o sıcak his, babamın gülümseyişine dair anılar... Annemi çok düşünmemeye çalışıyordum ama merak ettiğim bir şey vardı: madem tanrılar da canavarlar da gerçekti, madem tüm bu sihirli şey</span><span class="Apple-style-span1">ler mümkündü, o halde muhakkak ki onu kurtarmanın, onu geri döndürmenin bir yolu olmalıydı...</span></p>

  <p class="heading5"><span class="sgc">Luke'un kırgınlığını, babası Hermes'e neden içerlediğini anlamaya başladım. Tamam, tanrı değiller mi önemli işleri olmalı. Ama arada bir arasalar sorsalar, bir gök gürlese falan, olmaz mı? Dionisos canı çekti mi hiçlikten diyet kola yaratıyor.</span><span class="Apple-style-span1">Neden babam, her kimse artık, bir telefon yaratamıyor?</span></p>

  <p class="heading4"><span class="sgc">Perşembe günü öğleden sonra, yani Melez Kampı'na vardıktan üç gün sonra ilk kılıç dövüşü dersimi aldım. On bir numaralı kulübede kim varsa çember şeklindeki büyük arenaya doluştu. Eğitmenimiz de Luke'tu.</span></p>

  <p class="heading4"><span class="sgc">Yunan zırhları giydirilmiş kuklalar üzerinde temel saplama ve biçme hareketleriyle işe başladık. Sanırım fena değildim. En azından ne yapacağımı anlamıştım, reflekslerim de iyiydi.</span></p>

  <p class="heading4"><span class="sgc">Sorun şuydu, elime uyan bir kılıç bulamamıştım. Ya çok ağırlardı ya çok hafif ya da çok uzun. Luke bana en uygun kılıcı bulmaya çalıştıysa da en sonunda talim kılıçlarının hiçbirinin bana uymadığını kabul etti.</span></p>

  <p class="heading4"><span class="sgc">Sonra çift çift gruplara ayrılıp düello yapmaya başladık. Bu benim ilk seferim olacağından Luke benim eşim olacağını ilan etti.</span></p>

  <p class="heading4"><span class="sgc">"İyi şanslar," dedi kampçılardan birisi. "Son üç yüz yılın en iyi kılıç ustası Luke."</span></p>

  <p class="heading4"><span class="sgc">"Belki beni çok zorlamaz," dedim.</span></p>

  <p class="heading4"><span class="sgc">Homurdanarak gitti kampçı.</span></p>

  <p class="heading4"><span class="sgc">Luke, hamleleri, kılıçla karşılamayı, kalkanla kesmeyi en sert biçimde gösterdi. Kılıcını her savuruşunda biraz daha hırpalanıyor, biraz daha yıpranıyordum. "Gardım kaldır Percy," diyor, sonra kılıcının geniş ağzıyla kaburgama bir</span><span class="Apple-style-span1">tane indiriyordu. "Hayır, o kadar kaldırma!" Şak! "Hamle!" Şuk! "Şimdi, geri!" Şak!</span></p>

  <p class="heading4"><span class="sgc">Ara verene dek ter içerisinde kalmıştım. Herkes buzda yatan içeceklere koşturdu. Luke, buzlu suyu başından aşağı döktü. O kadar iyi bir fikir gibi geldi ki aynısını yaptım.</span></p>

  <p class="heading4"><span class="sgc">Anında kendimi daha iyi hissettim. Kollanma tekrar kuv</span><span class="Apple-style-span1">vet doldu. Kılıç o kadar eğreti durmuyordu artık elimde.</span></p>

  <p class="heading4"><span class="Apple-style-span1">"Tamam, herkes bir çember oluştursun!" diye emretti</span><span class="Apple-style-span1">Luke. "Şayet Percy'ye de uygunsa, size bir gösteri yapmak istiyorum."</span></p>

  <p class="heading4"><span class="sgc7">Harika, <span class="sgc10">dedim içimden.</span> Haydi hep beraber Percy'nin dayak yiyişini izleyelim.</span></p>

  <p class="heading4"><span class="sgc">Hermes çocukları toplandı. Gülmemek için kendilerini zor tutuyorlardı. Tahminimce aynısı başlarına gelmişti ve Luke'un beni kum torbası gibi kullanmasını izlemek için can atıyorlardı. Luke herkese silah düşürme tekniği göstereceğini söyledi: Düşmanın kılıcını kendi kılıcınızın geniş kısmıyla öyle bir çevirmelisiniz ki, silahını düşürmek dışında bir seçeneği kalmasın.</span></p>

  <p class="heading4"><span class="sgc">"Bu zor bir hareket," diyerek durumun altını çizdi. "Daha önce bana karşı kullandılar. Şimdi Percy'ye gülmek yok. Bu tekniği yerleştirmek için çoğu kılıç ustasının yıllarca çalışması gerekir."</span></p>

  <p class="heading4"><span class="sgc">Hareketi önce üzerimde ağır çekimde gösterdi. Tabii ki kılıç elimden düşüp takır tukur yerde yuvarlandı</span></p>

  <p class="heading4"><span class="sgc">Silahı yeniden elime alınca "Şimdi normal hızda," dedi. "Birimiz becerene dek dövüşmeye devam edeceğiz. Hazır mısın Percy?"</span></p>

  <p class="heading4"><span class="sgc">Başımı sallayarak onayladım ve Luke üzerime atıldı. Nasıl olduysa kılıcımın kabzasına vurmasını engelleyebildim. Tüm duyularım bir anda canlandı. Saldırılarının nasıl</span><span class="Apple-style-span1">çıktığını görebiliyordum. Karşılık verdim. İleri atılıp ben de bir hamle denedim. Luke kolayca bunu savuşturdu ama yüzündeki ifade değişti. Gözlerini kıstı ve üstümde daha güçlü biçimde baskı kurmaya çalıştı.</span></p>

  <p class="heading4"><span class="sgc">Elimdeki kılıç ağırlaşmaya başladı. Dengesi bozuktu. Luke'un beni alaşağı etmesine saniyeler kalmıştı, o yüzden şöyle düşündüm: aman canım ne olacak?</span></p>

  <p class="heading4"><span class="sgc">Silah düşürme manevrasını denedim.</span></p>

  <p class="heading4"><span class="sgc">Kılıcımı Luke'unkinin kabzasının üstüne vurdum ve tüm gücümle aşağı bastırarak kılıcımı çevirdim.</span></p>

  <p class="heading4"><span class="sgc7">Tlonkl</span></p>

  <p class="heading4"><span class="sgc">Luke'un kılıcı taş zeminin üstünde sekerek ilerledi. Kılıcımın ucu savunmasız göğsünden birkaç santim uzaktaydı.</span></p>

  <p class="heading4"><span class="sgc">Kampçıların sesi kesildi.</span></p>

  <p class="heading4"><span class="sgc">Kılıcımı indirdim. "Ah, özür dilerim."</span></p>

  <p class="heading4"><span class="sgc">Luke o kadar şaşkındı ki, bir an konuşamadı.</span></p>

  <p class="heading4"><span class="sgc">"Özür mü diliyorsun?" Sırıttı, yara izli yüzündeki ifade değişti. "Tanrılar aşkına Percy, ne demeye özür diliyorsun? Şunu bir daha göster bakalım!"</span></p>

  <p class="heading4"><span class="sgc">İstemiyordum. Az önce içimi kaplayan delice enerjiden artık eser yoktu. Ama Luke ısrar etti.</span></p>

  <p class="heading4"><span class="sgc">Bu kez şansım yoktu. Kılıçlarımız birbirine değer değmez Luke kabzaya vurdu ve silahımı zeminde sektirdi.</span></p>

  <p class="heading4"><span class="sgc">Uzunca bir sürelik duralamadan sonra izleyicilerden birisi "Acemi şansı?" dedi.</span></p>

  <p class="heading4"><span class="sgc">Luke kaşlarına inen teri sildi. Farklı bir tür ilgiyle uzun uzun beni tarttı. "Belki," dedi. "Ama Percy'nin elinde dengeli bir kılıç olsa ne yapacak merak ediyorum..."</span></p>

  <p class="heading4"><span class="sgc">Cuma günü öğleden sonra Kıvırcık'la göl kıyısına oturduk.</span><span class="Apple-style-span1">Tırmanma duvarı antrenmanında az kalsın ölüyordum, bu yüzden dinlenmeye ihtiyacım vardı. Kıvırcık, keçi gibi hoplaya zıplaya duvarın tepesine tırmanmıştı ama lavlar neredeyse yutuyordu beni. Tişörtümde üstünden duman tüten delikler vardı. Kolumdaki tüyler alazlanmıştı.</span></p>

  <p class="heading4"><span class="sgc">İskelede oturduk, Naiasların suyun altında sepet örüşünü izledik. Sonunda Kıvırcık'a Bay D. ile görüşmenin nasıl gittiğini soracak cesareti buldum kendimde.</span></p>

  <p class="heading4"><span class="sgc">Yüzü hastalanmış gibi sarardı.</span></p>

  <p class="heading4"><span class="sgc">"İyi," dedi. "Aslında harika."</span></p>

  <p class="heading4"><span class="sgc">"Yani kariyerin hâlâ devam ediyor yani?"</span></p>

  <p class="heading4"><span class="sgc">Bana endişeyle baktı. "Kheiron sasana araştırma ruhsatı istediğimi mi söyledi?"</span></p>

  <p class="heading4"><span class="sgc">"Şey, hayır!" Araştırma ruhsatının ne olduğuna dair zerrece bilgim yoktu ama sormanın vakti değildi. "Büyük planların olduğundan bahsetti, bilirsin işte... Koruyuculuk görevini tamamladığının onaylanması gerekmiş. Onay aldın mı?"</span></p>

  <p class="heading4"><span class="sgc">Kıvırcık eğilip Naiaslara bakü. "Bay D. kararı beklemeye aldı. Henüz seninle ilgili olarak ne bir şey başarmışım ne de başaramamışım, o yüzden kaderlerimiz hâlâ birbirine bağlıymış. Şayet sana bir görev verilecek olur da ben de seni korumak için gidersem ve şayet sağ salim dönersek, belki o zaman işe bitti gözüyle bakabilirmiş."</span></p>

  <p class="heading4"><span class="sgc">İçim sevinçle dolmuştu. "E, bu çok kötü değil o zaman?"</span></p>

  <p class="heading4"><span class="sgc">"Meee-he-he! Beni ağıl temizliğine verse daha iyiydi.</span><span class="Apple-style-span1">Sana bir görev verilme ihtimali... Haydi verildi diyelim, beni neden yanında isteyesin ki?"</span></p>

  <p class="heading4"><span class="sgc">"Elbette seni yanımda isterim!"</span></p>

  <p class="heading4"><span class="sgc">Kıvırcık'ın gözleri kederle suya daldı. "Sepet örme... İşe yarar bir becerinin olması ne güzel."</span></p>

  <p class="heading4"><span class="sgc">Bir sürü hüneri olduğunu söyledim ama ona ne kadar</span><span class="Apple-style-span1">güven aşılamaya çalışsam da Kıvırcık bir o kadar sefil hale giriyordu. Bir süre kanoculuktan, kılıç dövüşünden bahsettik, sonra farklı tanrıların olumlu, olumsuz yanlarından bahsettik. En sonunda dört tane boş kulübeyi sordum.</span></p>

  <p class="heading4"><span class="sgc">"Sekiz numara, gümüşten olan, Artemis'e ait," dedi. "Sonsuza dek bekaret yemini içti. Tabii, o yüzden çocuğu yok. Kulübe, onu şereflendirmek için. Bir kulübesi olmasaydı tepesi atardı."</span></p>

  <p class="heading4"><span class="sgc">"Evet, tamam. Ama diğer üçü, sıranın ucundakiler. Üç Büyükler onlar mı?"</span></p>

  <p class="heading4"><span class="sgc">Kıvırcık gerildi. Hassas bir konuya yaklaşıyorduk besbelli. "Hayır. Bir tanesi, iki numara yani, Hera'nın," dedi. "Bu da onun şerefine. Evlilik tanrıçası olduğundan ölümlülerle kırıştırmak ona yakışmaz. O işi kocası yapıyor. Üç Büyükler dediğimizde üç kudretli kardeşi, yani Kronos'un oğullarını kastederiz."</span></p>

  <p class="heading4"><span class="sgc">"Zeus, Poseidon, Hades."</span></p>

  <p class="heading4"><span class="sgc">"Tamam. Biliyormuşsun. Titanlarla olan büyük savaştan sonra dünyayı babalarının ellerinden aldılar ve kim neyi alacak diye çöp çektiler."</span></p>

  <p class="heading4"><span class="sgc">"Zeus gökleri aldı," Hatırlamıştım. "Poseidon denizi, Hades de Yeraltı Dünyası'nı."</span></p>

  <p class="heading4"><span class="sgc">"Hıhı."</span></p>

  <p class="heading4"><span class="sgc">"Ama Hades'in burada bir kulübesi yok?"</span></p>

  <p class="heading4"><span class="sgc">"Hayır. Olimpos'ta bir tahtı da yok. Yeraltı Dünyası'nda kendi işlerini görüyor. Şayet burada bir kulübesi olsaydı..." Kıvırcık titredi. "Eh, pek hoş olmazdı. Bu konuyu geçelim."</span></p>

  <p class="heading4"><span class="sgc">"Ama Zeus ve Poseidon... Efsanelere göre milyonlarca çocuklar var. Neden kulübeleri boş?"</span></p>

  <p class="heading4"><span class="sgc">Kıvırcık huzursuzlaşmışti, toynakları ile yeri eşeliyordu. "Yaklaşık altmış yıl önce, İkinci Dünya Savaşı'ndan sonra,</span><span class="Apple-style-span1">Üç Büyükler yeni kahramanlara babalık etmemeye karar verdiler. Çocukları çok fazla güce sahip oluyordu. İnsan hayatının gidişatını fazlasıyla etkiliyorlar, fazlasıyla kan dökülmesine neden oluyorlardı. İkinci Dünya Savaşı bildiğin üzere temelde bir tarafta Zeus'un ve Poseidon'un</span><span class="Apple-style-span1">oğullarıyla, diğer tarafta Hades'in oğulları arasındaki bir savaştı. Kazanan taraf, yani Zeus ve Poseidon, Hades'e bir yemin ettirdi: ölümlü kadınlarla beraber olamayacaktı. Hepsi Styks Irmağı üzerine yemin ettiler."</span></p>

  <p class="heading4"><span class="sgc">Gök gürledi.</span></p>

  <p class="heading4"><span class="sgc">"Edilebilecek en ciddi yemin bu," dedim.</span></p>

  <p class="heading4"><span class="sgc">Kıvırcık evet manasında başını saldı.</span></p>

  <p class="heading4"><span class="sgc">"Kardeşler sözlerini tuttu mu peki? Çocukları var mı?" Kıvırcık'ın yüzü asıldı. "On yedi sene önce Zeus yemi</span><span class="Apple-style-span1">nini bozdu. Şu 80'lerin kabarık saçlı tv yıldızlarından bir kadın vardı; kendini tutamadı Zeus. Çocukları doğunca küçük kızın adını Thalia koydular. Eh, Styks Irmağı verilen sözleri son derece ciddiye alır. Zeus paçasını kolaylıkla kurtardı, ne de olsa ölümsüz ama kızının başına bir felaket açtı."</span></p>

  <p class="heading4"><span class="sgc">"Ama bu haksızlık! Küçük kızın ne suçu var?"</span></p>

  <p class="heading4"><span class="sgc">Kıvırcık bir süre bir şey diyemedi. "Percy, Üç Büyükler'in</span><span class="Apple-style-span1">çocukları diğer melezlerden daha kudretlidir. Auraları güçlü olur, kokuları canavarları çeker. Hades'in kızdan haberi oldu ve Zeus'un sözünü tutmamasına çok içerledi. Kıza işkence etsinler diye Tartarus'un en fena canavarlarını Thalia'nın üzerine saldı. On iki yaşındayken, koruyucu olsun diye bir satir görevlendirilmişti ama onun da yapabileceği bir şey yoktu. Kızın dostu olan bir çift melezle beraber kıza eşlik etmeyi denedi satir. Neredeyse başarıyorlardı. Şu tepenin başına kadar gelebildiler."</span></p>

  <p class="heading4"><span class="sgc">Vadinin ötesini, Minotor'la savaştığım çam ağacını işaret etti. "Ne kadar İyi Kimse varsa hepsi peşlerine düşmüştü, yanlarında bir cehennem tazıları ordusu vardı. Thalia yenileceklerini görünce, satire diğer iki melezi esenliğe ulaştırması emrini verdi, kendisi canavarları tutmaya çalışacaktı. Ama</span><span class="Apple-style-span1">kız yaralıydı, yorgundu, dahası kovalanan bir av gibi yaşamak istemiyordu. Satir yanından ayrılmak istememişti ama kızın fikrini değiştiremedi, hem diğerlerini de koruması gerekiyordu. Böylece Thalia tek başına son direnişini gerçekleştirdi; işte, o tepenin üzerinde. Kızı ölürken Zeus ona merhamet gösterdi. Onu işte oradaki çam ağacına dönüştürdü. Thalia'nın ruhudur vadinin sınırlarını koruyan. Bu nedenle o tepeye Melez Tepesi denir."</span></p>

  <p class="heading4"><span class="sgc">Uzaktaki çam ağacına bakakaldım.</span></p>

  <p class="heading4"><span class="sgc">Bu hikayeyi duyunca kendimi bomboş ve suçlu hissettim. Benim yaşımdaki bir kız, arkadaşlarını kurtarmak için kendini feda etmişti. Koca bir canavar ordusuna karşı durmuştu. Buna kıyasla benim Minotor karşısındaki galibiyetim solda sıfırdı. Merak ediyordum, şayet farklı davransaydım, annemi kurtarabilir miydim?</span></p>

  <p class="heading4"><span class="sgc">"Kıvırcık," dedim, "Gerçekten Yeraltı Dünyası'na göreve giden kahramanlar var mı?"</span></p>

  <p class="heading4"><span class="sgc">"Bazen olur," dedi. "Orpheus. Herkül. Houdini."</span></p>

  <p class="heading4"><span class="sgc">"Peki kimseyi ölümden döndürebildiler mi?"</span></p>

  <p class="heading4"><span class="sgc">"Hayır. Bu asla olmadı. Orpheus çok yaklaştı... Percy,</span><span class="Apple-style-span1">cidden aklından..."</span></p>

  <p class="heading4"><span class="sgc">"Hayır," diyerek yalan söyledim. "Sadece merak ettim. Peki her zaman bir yarı-tanrıyı koruması için bir satir mi atanır?"</span></p>

  <p class="heading4"><span class="sgc">Kıvırcık ihtiyatla beni inceledi. Bu Yeraltı Dünyası meselesini bir kenara attığıma onu pek ikna edememiştim. "Her</span><span class="Apple-style-span1">zaman değil. Kılık değiştirerek pek çok okula gideriz. Büyük kahramanlar olabilecek melezleri koklayıp tespit etmeye çalışırız. Şayet Üç Büyükler'in çocukları gibi çok güçlü aurası olan bir kişi bulursak Kheiron'a haber salarız. Onları</span><span class="Apple-style-span1">o kollar çünkü başlarına büyük sorunlar açabilirler."</span></p>

  <p class="heading4"><span class="Apple-style-span1">"Sen de beni buldun. Kheiron'a benim özel birisi olabile</span><span class="Apple-style-span1">ceğimi söyledin."</span></p>

  <p class="heading4"><span class="sgc">Kıvırcık onu tuzağa düşürmüşüm gibi baktı. "Ben böyle bir şey... Bak dinle, böyle düşünme. Şayet öyle olsan, biliyorsun ki sana asla ve asla bir görev verilmez, ben de ruhsatımı alamam. Tahminen Hermes'in oğlusun. Belki de intikam tanrısı Nemesis gibi ufak bir tanrıdansın. Dert etme, tamam mı?"</span></p>

  <p class="heading4"><span class="sgc">Bana daha çok kendini avutmaya çalışıyor gibi geldi.</span></p>

  <p class="heading4"><span class="sgc">O gece akşam yemeğinden sonra her zamankinden fazla heyecanlıydı ortalık.</span></p>

  <p class="heading4"><span class="sgc">En sonunda bayrak yakalamaca oyununa gelmişti sıra.</span></p>

  <p class="heading4"><span class="sgc">Tabaklar temizlendikten sonra, deniz kabuğundan boru</span><span class="sgc">öttü ve hepimiz masanın önünde ayağa kalktık.</span></p>

  <p class="heading4"><span class="sgc">Annabeth ve iki kardeşi ellerinde ipek bir bayrakla gazi</span><span class="Apple-style-span1">noya girince kampçılar bağırdı, alkışladı. Bayrak yaklaşık üç metre boyunda parlak gri renkteydi, üzerine bir peçeli baykuş ve zeytin ağacı resmedilmişti. Gazinonun karşı tarafından Clarisse ve arkadaşları, benzer boyutta ama üstüne kanlı bir mızrakla bir domuz başı resmedilmiş, cart kırmızı bir bayrakla çıkageldiler.</span></p>

  <p class="heading4"><span class="sgc">Kalabalığın gürültüsünde sesimi duyurabilmek için bağırarak Luke'a seslendim: "Bayraklar bunlar mı?"</span></p>

  <p class="heading4"><span class="sgc">"Evet."</span></p>

  <p class="heading4"><span class="sgc">"Takımlara her zaman Ares ve Athena mı liderlik eder?"</span></p>

  <p class="heading4"><span class="sgc">"Her zaman değil," dedi. "Ama çoğu zaman öyledir." "Peki, şayet başka bir kulübe bayrağı yakalarsa, ne yapar</span><span class="Apple-style-span1">sınız? Bayrak mı boyanır?"</span></p>

  <p class="heading4"><span class="sgc">Sırıttı. "Görürsün. Önce bir tane yakalamak lazım."</span></p>

  <p class="heading4"><span class="sgc">"Biz kimin tarafındayız?"</span></p>

  <p class="heading4"><span class="sgc">Sinsice bir bakış attı, sanki benim bilmediğim bir şeyi biliyordu. Meşale ışığında parlayan yara iziyle kötü birine benzemişti. "Athena ile geçici bir anlaşma yaptık. Bu gece bayrağı Ares'ten alacağız. Sen de yardım edeceksin."</span></p>

  <p class="heading4"><span class="sgc">Takımlar takdim edildi. Athena, en büyük iki kulübe Apollon ve Hermes'le ittifak kurmuştu. Belli ki, destek karşılığında belli imtiyazlar, mesela duş zamanları, çiftlik işleri zamanları, en güzel etkinlik zamanları değiş tokuş edilmişti.</span></p>

  <p class="heading4"><span class="sgc">Ares kalanlarla ittifak kurmuştu: Dionisos, Demeter, Afrodit ve Hephaistos. Görebildiğim kadarıyla Dionisos'un çocukları gerçekten iyi koşuculardı ama onlardan sadece iki tane vardı. Demeter'in çocuklarında doğa becerileri ve ilgili açık hava yetenekleri vardı ama saldırgan değillerdi. Afrodit'in oğulları ve kızlarını hiç dert etmiyordum. Onlar çoğunlukla her etkinlikte oturur, göldeki yansımalarını izler, saçlarını düzeltir ve dedikodu yaparlardı. Hephaistos'un çocukları pek güzel değillerdi, onlardan sadece dört kişi vardı ama bütün gün metal atölyesinde çalıştıklarından iri yarı ve kaslıydılar. Sorun yaratabilirlerdi. Tabii geriye Ares kulübesi kalıyordu: Long Island'daki ve dünyanın kalanındaki en iri, en çirkin, en zorlu çocuklar.</span></p>

  <p class="heading4"><span class="sgc">Kheiron toynağını mermere çekiç gibi indirdi.</span></p>

  <p class="heading4"><span class="sgc">"Kahramanlar!" diye bağırdı. "Kuralları biliyorsunuz.</span><span class="Apple-style-span1">Dere sınır teşkil ediyor. Tüm orman kullanılabilir. Her türlü büyülü nesneye izin var. Bayrak görülebilmeli ve yanında ikiden fazla koruma olmamalı. Esir edilenlerin silahını almak</span><span class="Apple-style-span1">serbest ama onları bağlamak veya ağzını tıkamak yasak. Ne yaralamak ne öldürmek olacak. Hakem ve savaş meydanında hekim benim. Silah kuşan!"</span></p>

  <p class="heading4"><span class="sgc">Kollarını açtı ve masalar bir anda malzemelerle doldu: miğferler, bronz kılıçlar, mızraklar, metalle güçlendirilmiş</span><span class="Apple-style-span1">öküz derisi kalkanlar.</span></p>

  <p class="heading4"><span class="sgc">"Vay be!" dedim. "Gerçekten bunları mı kullanacağız?"</span></p>

  <p class="heading4"><span class="sgc">Luke bana kafayı yemişim gibi baktı. "Kulübe beşteki</span><span class="Apple-style-span1">arkadaşların seni delik deşik etsin istemiyorsan, evet. Al bunu. Kheiron, bunun sana uyacağını düşünüyor. Sen sınır devriyesisin."</span></p>

  <p class="heading4"><span class="sgc">Kalkanım, NBA basket potası büyüklüğündeydi, ortasında kocaman bir Kaduseus vardı. Bir milyon kilo çekiyordu. Üstünde kaymamı istiyorlarsa eyvallah ama bununla koşmamı kimse beklemesin diye düşündüm. Miğferimin üstünde, Athena tarafındaki herkesin miğferinde olduğu gibi, at kuyruğundan, mavi renkli tüyler vardı. Ares ve onun müttefiklerinin tüyleri kırmızıydı.</span></p>

  <p class="heading4"><span class="sgc">Annabeth bağırdı: "Mavi takım, ileri!"</span></p>

  <p class="heading4"><span class="sgc">Hep beraber bağırdık, kılıçlarımızı salladık ve onun peşinde güney koruluğa giden patikadan aşağı inmeye başladık. Kırmızı takım sinirlerimizi bozmak için küfürler savurup kuzeye yol aldı.</span></p>

  <p class="heading4"><span class="sgc">Kuşandığım kılıca kalkana takılmadan Annabeth'in yanına varmayı becerebildim: "Selam."</span></p>

  <p class="heading4"><span class="sgc">Yürümeye devam etti.</span></p>

  <p class="heading4"><span class="sgc">"Plan ne?" diye sordum. "Ödünç verebileceğin büyülü bir şeyler var mı?"</span></p>

  <p class="heading4"><span class="sgc">Sanki ceplerini boşaltmış olabileceğimden korkarak eli cebine gitti.</span></p>

  <p class="heading4"><span class="sgc">"Sen yalnızca Clarisse'nin mızrağına dikkat et," dedi. "O</span><span class="Apple-style-span1">şey sana dokunsun istemezsin. Bunun dışında merak edeceğin bir şey yok. Bayrağı Ares'ten alacağız. Luke sana görevini söyledi mi?"</span></p>

  <p class="heading4"><span class="sgc">"Sınır devriyesiymişim, o da neyse artık."</span></p>

  <p class="heading4"><span class="sgc">"Kolay iş. Derenin yanında dur, kırmızıları uzak tut. Kalanını bana bırak. Athena'nın her zaman bir planı vardır."</span></p>

  <p class="heading4"><span class="sgc">Hızla ilerledi ve bana toz yutturdu.</span></p>

  <p class="heading4"><span class="sgc">"Tamam," diye mırıldandım içimden. "Ne mutlu beni takımına istemen."</span></p>

  <p class="heading4"><span class="sgc">Sıcak, insanı terden yapış yapış eden türden bir geceydi. Koruluk karanlıktı, manzarada sürekli ateşböcekleri belirip kayboluyordu. Annabeth beni kayalarda köpüren bir derenin yanına nöbete koydu, sonra da takımın kalanıyla birlikte koruluğa seğirtti.</span></p>

  <p class="heading4"><span class="sgc">Orada tek başıma, başımda kocaman mavi tüylü miğfer, elimde devasa bir kalkanla kendimi bir aptal gibi hissettim. Bronz kılıç da denediğim diğer kılıçlar gibi dengesizdi sanki. Deri kabzayı tutunca, bowling topu tutarmış gibi oluyordum.</span></p>

  <p class="heading4"><span class="sgc">Bana kimsenin saldıracağı yoktu, değil mi, ne demeye saldırsınlar? Yani Olimposluların belli sorumlulukları olmalıydı ama, değil mi?</span></p>

  <p class="heading4"><span class="sgc">Uzaklardan deniz kabuğu boru öttü. Koruluktan bağırtılar çağırtılar, metale vuran metal sesleri, dövüşen çocukların sesi geldi. Apollon kulübesinden mavi miğferli bir müttefikimiz yanımdan yaralı bir geyik gibi koşarak gitti, dereden zıpladı ve düşman bölgesinde kayboldu.</span></p>

  <p class="heading4"><span class="sgc7">Aman ne güzel <span class="sgc10">diye düşündüm. Her zamanki gibi bana</span></span> <span class="sgc">eğlenceden pay yok.</span></p>

  <p class="heading4"><span class="sgc">Sonra öyle bir ses duydum ki tüylerim diken diken oldu,</span><span class="sgc">yakınlardan gelen bir kurt uluması sesi gibiydi.</span></p>

  <p class="heading4"><span class="sgc">İçgüdüsel olarak kalkanımı kaldırdım, sanki biri peşim</span><span class="Apple-style-span1">deydi.</span></p>

  <p class="heading4"><span class="sgc">Sonra uluma durdu. Yakınlardaki her neyse geriliyordu.</span></p>

  <p class="heading4"><span class="sgc">Derenin öbür yanında çalılar patladı. Karanlıktan beş</span><span class="Apple-style-span1">tane Ares savaşçısı bağırarak fırladı.</span></p>

  <p class="heading4"><span class="sgc">"Ezin şu veledi," diye haykırdı Clarisse.</span></p>

  <p class="heading4"><span class="sgc">Miğferinin altından o çirkin domuz gözleri parlıyordu. Çekip çıkarttığı bir buçuk metre boyundaki mızrağı kızıl bir ışıkla parlıyordu. Kardeşlerinde sadece talimde kullanılan bronz kılıçlar vardı, ama bu da kendimi iyi hissettirmedi.</span></p>

  <p class="heading4"><span class="sgc">Dereyi aşmak için koştular. Görünürde yardım edecek kimse yoktu. Kaçabilirdim. Veya Ares kulübesinin yarısına karşı kendimi savunmayı deneyebilirdim.</span></p>

  <p class="heading4"><span class="sgc">İlk çocuğun saldırısını savuşturmak için güç bela yana kaçtım ama bu çocuklar aptal Minotor gibi değildi. Beni çepeçevre saldırdılar, Clarisse de mızrağını savurdu. Kalkanımla mızrağın ucunu savuşturduysam da tüm bedenim zangır zangır titredi. Saçlarım dikildi. Kalkan tutan kolum uyuştu, içime çektiğim hava boğazımı yakıyordu.</span></p>

  <p class="heading4"><span class="sgc">Elektrik. Aptal mızrağı elektrikliydi. Geriledim.</span></p>

  <p class="heading4"><span class="sgc">Ares takımından oğlanlardan birisi kılıcının tersi ile göğ</span><span class="Apple-style-span1">süme vurunca yeri öptüm.</span></p>

  <p class="heading4"><span class="sgc">Tekmeleye tekmeleye beni pelteye çevirebilirdi ama gülmekle meşgullerdi.</span></p>

  <p class="heading4"><span class="sgc">"Saçlarını kes," dedi Clarisse. "Tut saçından."</span></p>

  <p class="heading4"><span class="sgc">Doğrulmayı becerdim. Kılıcımı kaldırdım ama Clarisse</span><span class="Apple-style-span1">mızrağıyla kılıcıma vurunca, kılıç yana savruldu ve kıvılcımlar uçuştu. Şimdi her iki kolum da uyuşmuştu.</span></p>

  <p class="heading4"><span class="sgc">"Ha şöyle," dedi Clarisse. "Bu herif beni korkutuyor. Hem de ne korkutmak."</span></p>

  <p class="heading4"><span class="sgc">"Bayrak şu yanda," dedim kıza. Öfkemi göstermek istemiştim ama sanırım sesim pek öyle çıkmamıştı.</span></p>

  <p class="heading4"><span class="sgc">"Evet," dedi kardeşlerinden biri. "Ama şu işe bak ki, bayrak umurumuzda değil. Kulübemizi aptalmış gibi gösteren çocuk derdimiz."</span></p>

  <p class="heading4"><span class="sgc">"Bunu benim yardımım olmadan da beceriyorsunuz," dedim. Sanırım söylediğim şey pek akıllıca değildi.</span></p>

  <p class="heading4"><span class="sgc">İkisi üzerime atıldı. Dereye doğru gerileyip kalkanımı kaldırmaya çalıştım ama Clarisse çok hızlıydı. Mızrağı doğrudan kaburgama vurdu. Eğer bir göğüs zırhı giymiyor olsaydım şiş kebap olmuştum. Yine de elektrik öyle bir çarptı ki, dişlerim ağzımdan fırlayacak gibi oldu. Kulübe arkadaşlarından birisi kılıcını koluma savurdu ve kolumda ciddi bir yara açtı.</span></p>

  <p class="heading4"><span class="sgc">Kendi kanımı görünce başım döndü, hem üşüyor hem yanıyordum.</span></p>

  <p class="heading4"><span class="sgc">"Yaralama yok," dedim zorlukla.</span></p>

  <p class="heading4"><span class="sgc">"Tüh be," dedi oğlanlardan biri. "Herhalde tatlı hakkımı kaybettim."</span></p>

  <p class="heading4"><span class="sgc">Beni dereye itince şap diye suya gömüldüm. Hepsi güldü, kahkahaları kesilince öleceğimi anladım. Derken bir şey oldu. Su beni kendime getirdi, sanki annemin duble espressolu jelibonlarından bir avuç yemiş gibiydim.</span></p>

  <p class="heading4"><span class="sgc">Clarisse ve arkadaşları beni sudan almak için dereye girdiler ama ayağa kalkıp onları karşıladım. Ne yapacağımı biliyordum. Kılıcımın geniş tarafını gelen ilk oğlanın kafasına indirdim ve kafasından miğferini uçurdum. Öyle sert vurmuşum ki, gözleri yuvalarından fırlayacak gibi oldu ve suya gömüldü.</span></p>

  <p class="heading4"><span class="sgc">İki Numaralı Çirkin ve Üç Numaralı Çirkin üzerime geldi. Bir tanesinin yüzüne kalkanımı gömdüm, diğerinin kafasın</span><span class="Apple-style-span1">daki tüyleri kılıcımla aldım. İkisi de anında geri çekildi. Dört Numaralı Çirkin saldırmaya hevesli gözükmüyordu ama Clarisse yaklaşıyordu, elindeki mızrağının ucundan çatır çatır elektrik fışkırıyordu. Mızrağını savurur savurmaz, mızrağın ucunu kalkanımın kenarı ve kılıcımın arasına aldım ve</span><span class="Apple-style-span1">mızrak bir çöp gibi kırıldı.</span></p>

  <p class="heading4"><span class="sgc">"Ah," diye haykırdı. "Seni gerzek! Seni mezar solucanı!"</span></p>

  <p class="heading4"><span class="sgc">Daha kötü şeyler de söyleyebilirdi belki ama kılıcımın</span><span class="Apple-style-span1">kabzasını alnının tam ortasına gömünce düşe kalka dereden uzaklaştı.</span></p>

  <p class="heading4"><span class="sgc">Sonra haykırışlar, sevinç dolu çığlıklar duydum ve Luke'un kırmızı takımın bayrağını kaldırmış bir halde sınıra koştuğunu gördüm. Her iki yanındaki Hermes çocukları onu koruyordu, arkalarındaki birkaç Apollon çocuğuysa Hephaistos çocuklarıyla mücadele ediyordu. Ares soyu ayaklandı ve Clarisse kendinden geçmiş bir halde, fısıltıyla bir küfür savurdu.</span></p>

  <p class="heading4"><span class="sgc">"Tuzak!" diye bağırdı. "Bu bir tuzak!"</span></p>

  <p class="heading4"><span class="sgc">Luke'un peşine düştüler ama çok geçti. Luke dost bölgesini kat ederken, herkes dere kenarında toplandı. Bizim taraf bir anda bağırarak zaferi kutladı. Kızıl bayrak parladı ve gümüş rengine dönüştü. Mızrak ve domuzun yerinde şimdi on bir numaralı kulübenin sembolü olan kocaman bir Kaduseus vardı. Mavi takımdaki herkes Luke'u omuzlarına alıp dolaştırmaya başladı. Kheiron eşkin gidişte koruluktan çıktı ve deniz kabuğundan boruyu öttürdü.</span></p>

  <p class="heading4"><span class="sgc">Oyun bitmişti. Biz kazanmıştık.</span></p>

  <p class="heading4"><span class="sgc">Tam kutlamalara katılacaktım ki dereden, tam yanımdan Annabeth'in sesi geldi: "Fena değil be kahraman."</span></p>

  <p class="heading4"><span class="sgc">Baktım ama yanımda değildi.</span></p>

  <p class="heading4"><span class="sgc">"Böyle dövüşmeyi nereden öğrendin," diye sordu. Hava bir an parıldadı ve Annabeth beden buldu, sanki o an kafasından çıkarttığı bir beyzbol kepi vardı elinde.</span></p>

  <p class="heading4"><span class="sgc">Kızmaya başlamıştım. Görünmez olmasından etkilenmemiştim bile. "Beni yem yaptın," dedim. "Beni buraya koydun çünkü Clarisse'nin peşime düşeceğini biliyordun, sen de bu</span><span class="Apple-style-span1">arada Luke'u sahanın yanından ilerletecektin. Her şeyi planlamışsın."</span></p>

  <p class="heading4"><span class="sgc">Annabeth omuz silkti. "Demiştim. Athena'nın her zaman, hem de her zaman bir planı vardır."</span></p>

  <p class="heading4"><span class="sgc">"Beni lime lime edecek bir plan."</span></p>

  <p class="heading4"><span class="sgc">"Gelebildiğim kadar çabuk yanına geldim. Tam dövüşe dalacaktım ki..." Tekrar omuz silkti. "Yardıma ihtiyacın kalmadı."</span></p>

  <p class="heading4"><span class="sgc">Sonra yaralı kolumu gördü. "Bunu nasıl becerdin?"</span></p>

  <p class="heading4"><span class="sgc">"Kılıç kesti," dedim. "Ne zannettin?"</span></p>

  <p class="heading4"><span class="sgc">"Yok. Kılıç kesmişti. Şimdi bak."</span></p>

  <p class="heading4"><span class="sgc">Kan kaybolmuştu. Kocaman kesiğin yerinde uzun, beyaz bir iz vardı ki o da solup gidiyordu. Yaranın ufalışını ve kayboluşunu izledim.</span></p>

  <p class="heading4"><span class="sgc">"A-a-anlamıyorum." dedim.</span></p>

  <p class="heading4"><span class="sgc">Annabeth bir şeylere kafa patlatıyordu. Neredeyse kafasının içindeki çarkların dönüşünü görecektim. Ayaklarıma baktı, sonra Clarisse'nin kırık mızrağına ve "Sudan çık Percy," dedi.</span></p>

  <p class="heading4"><span class="sgc">"Ne..."</span></p>

  <p class="heading4"><span class="sgc">"Dediğimi yap sadece."</span></p>

  <p class="heading4"><span class="sgc">Dereden çıkar çıkmaz ölesiye yorgun olduğumu hissettim. Kollarım yeniden uyuştu. İçimde dolan adrenalin bitmişti ama Annabeth dengemi bulmamı sağladı.</span></p>

  <p class="heading4"><span class="sgc">"Hay, Styks," diye küfretti. "Bu iyi değil. Bunu istemedim. Sen Zeus'tansın sanmıştım..."</span></p>

  <p class="heading4"><span class="sgc">Ne demek istediğini soramadan tekrar o kurt ulumasını duydum ama daha yakından geliyordu. Uluma tüm ormanı çınlatıyordu.</span></p>

  <p class="heading4"><span class="sgc">Kampçıların sevinç haykırışları anında kesildi. Kheiron, antik Yunanca bir şeyler dedi. Daha sonra ne dediğini anla</span><span class="Apple-style-span1">dığımı fark edecektim: "Hazır olun! Yayım gelsin!"</span></p>

  <p class="heading4"><span class="Apple-style-span1">Annabeth kılıcını çekti.</span></p>

  <p class="heading4"><span class="sgc">Hemen tepemizdeki kayaların üzerinde bir gergedan büyüklüğünde, kara mı kara bir tazı vardı. Gözleri lav gibi parlıyordu, dişleriyse bir hançer büyüklüğündeydi.</span></p>

  <p class="heading4"><span class="sgc">Doğrudan bana bakıyordu.</span></p>

  <p class="heading4"><span class="sgc">Bana, "Percy, koş!" diye bağıran Annabeth dışında kimse kımıldamadı.</span></p>

  <p class="heading4"><span class="sgc">Önüme geçmeye çalıştı ama dev tazı çok hızlıydı. Dişleri olan dev gibi bir gölge misali Annabeth'in önüne sıçradı. Tam bana vuracakken tökezleyerek geri gittim ve jilet kadar keskin pençelerinin zırhımı deştiğini hissettim. Aynı anda peşpeşe kırk tane kağıt yırtılıyormuş gibi, takır tukur sesler çıkmıştı. Tazının boynunda öbek öbek ok belirdi. Ayaklarımın ucuna düşüp öldü.</span></p>

  <p class="heading4"><span class="sgc">Mucize kabilinden hayattaydım. Lime lime olmuş zırhımın altına bakacak gücüm yoktu. Göğsüm yanıyordu ve ıpıslaktı, çok kötü yaralandığımı biliyordum. Bir saniye gecikseler, canavar beni elli kiloluk kıymaya çevirirdi.</span></p>

  <p class="heading4"><span class="sgc">Kheiron yanımıza gelmek için elinde yayıyla tırısa kalktı, yüzünde kasvetli bir ifade vardı.</span></p>

  <p class="heading4"><span class="sgc7">"Di immortales!" <span class="sgc10">dedi Annabeth. "Bu Ceza Tarlaları'ndan</span></span> <span class="sgc">bir cehennem tazısıydı. Bunların aslında... Olmaması gerek..."</span></p>

  <p class="heading4"><span class="sgc">"Biri çağırmış," dedi Kheiron. "Kamptan birisi." Luke yanıma geldi, elindeki bayrağı unutmuştu, zafer anı</span><span class="Apple-style-span1">geçip gitmişti.</span></p>

  <p class="heading4"><span class="sgc">Clarisse bağırdı: "Hepsi Percy'nin hatası! Percy çağırdı canavarı!"</span></p>

  <p class="heading4"><span class="sgc">"Sus çocuğum," dedi Kheiron.</span></p>

  <p class="heading4"><span class="sgc">Cehennem tazısının eriyip bir gölgeye dönüşümünü ve kaybolana kadar toprağı lekelemesini izledik.</span></p>

  <p class="heading7">"Yaralısın," dedi Annabeth. "Çabuk Percy, suya gir." "Ben iyiyim."<br class="calibre" />
  <br class="calibre" />
  "Hayır, değilsin" dedi. "Kheiron, şuna bak."<br class="calibre" />
  <br class="calibre" />
  Tartışacak gücüm yoktu. Tekrar dereye adım attım, bu sırada tüm kamp etrafıma toplanmıştı.<br class="calibre" />
  <br class="calibre" />
  Anında kendimi iyi hissettim. Göğsümdeki yaraların kapandığını hissedebiliyordum. Kampçılardan bazılarının nefesi kesildi.<br class="calibre" />
  <br class="calibre" />
  "Bakın, ben... Ben neden böyle bilmiyorum" dedim özür dilemeye çalışıyordum. "Üzgünüm..."<br class="calibre" />
  <br class="calibre" />
  Ama aslında baktıkları yaralarımın iyileşmesi değildi. Başımın üstündeki bir şeye işaret ediyorlardı.<br class="calibre" />
  <br class="calibre" />
  "Percy," dedi Annabeth o şeye işaret ederek. "Eee..."<br class="calibre" />
  <br class="calibre" />
  Kafamı kaldırıp bakana dek başımın üstündeki alametsolmaya başlamıştı ama yine de yeşil renkli yanardöner hologramı görebildim. Üç dişli bir mızrak: bir Üçlü Yaba.<br class="calibre" />
  <br class="calibre" />
  "Baban," diye mırıldandı Annabeth. "Bu gerçekten hiç iyi değil."<br class="calibre" />
  <br class="calibre" />
  "Belirlendi," diye ilan etti Kheiron.<br class="calibre" />
  <br class="calibre" />
  Etrafımı saran kampçıların tümü diz çökmeye başladı, hatta Ares kulübesindekiler bile, gerçi buna çok sevinmiş gibi değillerdi.<br class="calibre" />
  <br class="calibre" />
  "Babam?" diye sordum, tamamen şaşkınlık içindeydim.<br class="calibre" />
  <br class="calibre" />
  "Poseidon," dedi Kheiron. "Yeri sallayan, Fırtına Getiren,Atların Babası. Selam olsun Perseus Jackson. Deniz Tanrısı'nın Oğlu."<br class="calibre" />
  <br class="calibre" />
  <br class="calibre" /></p>

  <p class="heading4"></p>
</body>
</html>
