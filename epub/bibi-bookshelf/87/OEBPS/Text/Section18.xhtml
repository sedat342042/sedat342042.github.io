<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Rick Riordan - 1 - Şimşek Hırsızı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main1">
  <p class="heading4"><span class="sgc4"><br class="calibre" /></span></p>

  <h3 class="heading4"><span style="font-family: Book_avs_space_Antiqua; font-size: 16px; text-indent: 24px;">18. Annabeth Köpek Eğitiyor</span><br /></h3>

  <p class="heading4"><span class="sgc4"><br class="calibre" /></span></p>

  <p class="heading4"><span class="sgc4">Valencia Bulvarı'nın karanlık bir yerinde durmuş, önümüzdeki siyah mermere alün harflerle kazınmış yazıya bakıyorduk: NSÖ PLAKÇILIK.</span></p>

  <p class="heading4"><span class="sgc4">Daha aşağıda, cam kapıların üzerinde de, SATICILAR GİREMEZ. BERDUŞLAR GİREMEZ. CANLILAR GİREMEZ yazıyordu.</span></p>

  <p class="heading4"><span class="sgc4">Neredeyse gece yarısı olmuştu ama lobide ışık yanıyordu ve içerisi üka basa insanla doluydu. Güvenlik masasının arkasında, güneş gözlüklü ve kulaklıklı, sert görünümlü bir güvenlik görevlisi oturuyordu.</span></p>

  <p class="heading4"><span class="sgc4">Arkadaşlarıma döndüm. "Tamam. Planı unutmayın," dedim.</span></p>

  <p class="heading4"><span class="sgc4">"Plan," diye yutkundu Kıvırcık. "Tabii, plana bayıldım." Annabeth, "Peki plan işe yaramazsa ne yapacağız?" diye sordu.</span></p>

  <p class="heading4"><span class="sgc4">"Hemen karamsarlığa kapılmayın," dedim.</span></p>

  <p class="heading4"><span class="sgc4">"Doğru," dedi. "Ölüler Diyarı'na giriyoruz ve karamsar olmamalıyım."</span></p>

  <p class="heading4"><span class="sgc4">Cebimden, Santa Monica'daki Nereid'in verdiği üç süt beyazı inciyi çıkardım. Bir terslik olduğu takdirde işe yarayacaklarmış gibi gözükmüyorlardı.</span></p>

  <p class="heading4"><span class="sgc4">Annabeth elini omzuma koydu. "Özür dilerim Percy. Haklısın. Her şey yolunda gidecek."</span></p>

  <p class="heading4"><span class="sgc4">Sonra da Kıvırcık'ı dürttü.</span></p>

  <p class="heading4"><span class="sgc4">"Ha, tabii tabii," diye atıldı Kıvırcık. "Buraya kadar geldik. İlk şimşeği bulup, anneni kurtaracağız. Sorun yok."</span></p>

  <p class="heading4"><span class="sgc4">Arkadaşlarıma bakıp kendimi gerçekten şanslı hissettim. Sadece birkaç dakika önce neredeyse benim yüzümden gerile gerile öleceklerdi ama şimdi benim hatırım için cesur davranmaya ve beni teselli etmeye çalışıyorlardı.</span></p>

  <p class="heading4"><span class="sgc4">İncileri tekrar cebime koydum. "Haydi, gidip biraz Yeraltı kıçı tekmeleyelim."</span></p>

  <p class="heading4"><span class="sgc4">NSÖ'nün lobisinden içeri girdik.</span></p>

  <p class="heading4"><span class="sgc4">Ortalıkta gözükmeyen hoparlörlerden yumuşak bir müzik sesi geliyordu. Halılar ve duvarlar çelik grisi rengindeydi. Köşelerdeki saksılardaki incecik kaktüsler, iskelet el şeklindeydi. Mobilyalar siyah deridendi ve oturacak bütün yerler doluydu. İnsanlar koltuklarda oturuyor, ayakta duruyor, pencereden bakıyor veya asansörü bekliyordu. Hiç kimse kımıldamıyor, konuşmuyor ya da bir şeyler yapmıyordu. Gözümün ucuyla her şeyi rahat rahat görebiliyordum ama birilerine dikkatle bakacak olsam, onlar da hemen bizi süzmeye başlıyorlardı... Herkes transparandı. İnsanların bedenlerine baktığımda diğer tarafı görebiliyordum.</span></p>

  <p class="heading4"><span class="sgc4">Güvenlik görevlisinin masası bir platformun üzerindeydi, bu yüzden onunla konuşurken yukarı bakmak zorunda kaldık.</span></p>

  <p class="heading4"><span class="sgc4">Adam uzun boylu ve zarif görünümlüydü. Çikolata renkli bir teni ve sarartılmış, askeri tarzda kesilmiş kısacık saçları vardı. Kemik çerçeveli güneş gözlükleri takmıştı; üzerinde saçının rengine uyan ipek bir İtalyan takım elbise vardı. Yakasındaki gümüş renkli yaka kartının altına da siyah bir gül iliştirmişti.</span></p>

  <p class="heading4"><span class="sgc4">Yaka kartındaki ismi okuduktan sonra, şaşkınlığımı gizleyemedim. "Adınız Kheiron mu?"</span></p>

  <p class="heading4"><span class="sgc4">Adam öne doğru uzandı. Güneş gözlüklerinde kendi yansımamdan başka bir şey göremiyordum ama gülümsemesi, sizi yemeden önce gülümseyen bir pitonunki gibi aldatıcı ve soğuktu.</span></p>

  <p class="heading4"><span class="sgc4">"Ne kadar da hoş bir delikanlı," dedi. Tuhaf bir aksanı vardı; İngiliz olabilirdi ama sanki İngilizce'yi ikinci dili olarak öğrenmişti. "Söyle bakalım dostum, ben bir sentora benziyor muyum?"</span></p>

  <p class="heading4"><span class="sgc4">"Ha-hayır!"</span></p>

  <p class="heading4"><span class="sgc4">"Efendim, diyeceksin," diye ekledi nazikçe.</span></p>

  <p class="heading4"><span class="sgc4">"Efendim," dedim.</span></p>

  <p class="heading4"><span class="sgc4">Yaka kartını tuttu ve parmaklarını harflerin altında gezdirdi. "Bunu okuyabiliyor musun, dostum? Ne diyor? C-H-A-R-O-N. Neymiş? CHA-RON."</span></p>

  <p class="heading4"><span class="sgc4">"Charon."</span></p>

  <p class="heading4"><span class="sgc4">"Harika! Şimdi ne demen lazım? Bay Charon."</span></p>

  <p class="heading4"><span class="sgc4">"Bay Charon," dedim.</span></p>

  <p class="heading4"><span class="sgc4">"Aferin." Arkasına yaslandı. "Şu yaşlı at adam sanılmaktan nefret ediyorum. Söyleyin bakalım, sizin gibi küçük ölülere nasıl yardımcı olabilirim?"</span></p>

  <p class="heading4"><span class="sgc4">Sorusu, karnıma bir yumruk yemişim gibi bir etki bıraktı bende. Yardım için Annabeth'e baktım.</span></p>

  <p class="heading4"><span class="sgc4">"Yeraltı Dünyası'na gitmek istiyoruz," dedi Annabeth.</span></p>

  <p class="heading4"><span class="sgc4">Charon'un ağzı seyirdi. "Vay canına, ne kadar da ilginç bir fikir."</span></p>

  <p class="heading4"><span class="sgc4">"Öyle mi?" diye sordu Annabeth.</span></p>

  <p class="heading4"><span class="sgc4">"Doğrudan ve dürüstçe. Çığlık atmak yok. 'Bir yanlışlık olmalı Bay Charon' demek yok." Bize baktı. "Peki siz nasıl öldünüz?"</span></p>

  <p class="heading4"><span class="sgc4">Kıvırcık'a dirsek attım.</span></p>

  <p class="heading4"><span class="sgc4">"Ah," dedi Kıvırcık. "Şey... Boğulduk... Küvette."</span></p>

  <p class="heading4"><span class="sgc4">"Üçünüz de mi?" diye sordu Charon.</span></p>

  <p class="heading4"><span class="sgc4">Evet manasında kafamızı salladık.</span></p>

  <p class="heading4"><span class="sgc4">"Büyük bir küvet olmalı," dedi Charon etkilenmiş bir ses tonuyla. "Sanırım Yeraltı Dünyası'na yolculuk etmek için yanınızda para yok. Amerikan Ekspres kartıyla ödeme yapabilirsiniz ya da son kablolu televizyon faturanıza ekleyebilirim yolculuk ücretini. Ama sizler daha çocuksunuz... Ahhh, insan ne zaman öleceğini bilemiyor ki. Bu durumda, Yeraltı Dünyası'na geçmek için birkaç yüzyıl beklemek zorunda kalabilirsiniz."</span></p>

  <p class="heading4"><span class="sgc4">"Yoo, bizim paramız var," dedim. Masanın üzerine üç altın drahmi koydum. Bunları Kabuklu'nun mağazasından almıştım.</span></p>

  <p class="heading4"><span class="sgc4">"Şimdi oldu," derken dudaklarını yaladı. "Gerçek drahmi. Gerçek altından yapılmış drahmi hem de. Bunları neredeyse şeyden beri görmemiştim...."</span></p>

  <p class="heading4"><span class="sgc4">Parmakları hevesle paraların üzerini örttü.</span></p>

  <p class="heading4"><span class="sgc4">Adam şimdi bana bakıyordu. Güneş gözlüklerinin ardındaki bakışları sanki göğsümü delip geçiyordu. "Adımı bile doğru dürüst okuyamadın. Sen disleksik misin, evlat?"</span></p>

  <p class="heading4"><span class="sgc4">"Hayır," dedim. "Ben ölüyüm."</span></p>

  <p class="heading4"><span class="sgc4">Charon öne doğru eğildi ve beni koklamaya başladı. "Sen ölü falan değilsin. Tahmin etmeliydim. Sen bir yarı tanrısın."</span></p>

  <p class="heading4"><span class="sgc4">"Bakın, Yeraltı Dünyası'na geçmemiz lazım," diye ısrar ettim.</span></p>

  <p class="heading4"><span class="sgc4">Charon'dan derin bir kükreme sesi geldi.</span></p>

  <p class="heading4"><span class="sgc4">Bir anda lobide bir kıpırdanma başladı; sesi duyan herkes ayaklandı ve asabi asabi volta atmaya, sigara yakmaya, saçlarını başlarını düzeltmeye ve saatlerine bakmaya başladılar.</span></p>

  <p class="heading4"><span class="sgc4">"Hemen gidin buradan," dedi Charon. "Paraları alıp sizi gördüğümü unutacağım."</span></p>

  <p class="heading4"><span class="sgc4">Tam paralara uzanmıştı ki, ben önce davrandım. "Hizmet yoksa, ödeme de yok," dedim. Olduğumdan daha da cesur gözükmeye çalışıyordum.</span></p>

  <p class="heading4"><span class="sgc4">Charon tekrar kükredi. İnsanın kanını donduran derin bir ses tonu vardı. Ölülerin ruhları bu sefer asansörün kapısını yumruklamaya başladılar.</span></p>

  <p class="heading4"><span class="sgc4">"Ne yazık," diye içimi çektim. "Daha da paramız var aslında."</span></p>

  <p class="heading4"><span class="sgc4">Charon'un kükremesi bir anda mırıldayan bir aslan sesine dönüştü. "Beni satın alacağını mı sanıyorsun, seni yarı tanrı? Şey... Sadece meraktan soruyorum, daha ne kadar paran var?"</span></p>

  <p class="heading4"><span class="sgc4">"Çok," dedim. "Bahse girerim Hades böylesine zor bir iş için sana yeteri kadar para ödemiyordur."</span></p>

  <p class="heading4"><span class="sgc4">"Ah sorma. Bütün gün şu ruhlara bakıcılık yapmak ne demek bilemezsin. Hep 'Lütfen ölmeyeyim', 'Ne olur karşı tarafa parasız geçeyim' gibi şeyler dinliyorum. Üç bin senedir maaşıma zam yapılmadı. Şu üzerimdeki takım kaç para biliyor musun?"</span></p>

  <p class="heading4"><span class="sgc4">"Daha iyisine layıksın," dedim. "Biraz takdir görmen lazım. Saygı görmen lazım. İyi de bir maaşın olmalı."</span></p>

  <p class="heading4"><span class="sgc4">Söylediğim her cümleyle birlikte masaya bir altın daha koyuyordum.</span></p>

  <p class="heading4"><span class="sgc4">Charon pahalı ipek takımına baktı, sanki daha iyi bir kıyafet giymiş vaziyette hayal ediyordu kendini. "İtiraf etmeliyim ki delikanlı, şimdi biraz olsun mantıklı konuşmaya başladın."</span></p>

  <p class="heading4"><span class="sgc4">Birkaç para daha çıkardım cebimden. "Hades'le konuşurken maaşına zam yapmasını söyleyebilirim," dedim.</span></p>

  <p class="heading4"><span class="sgc4">Charon içini çekti. "Kayık neredeyse doldu zaten. Sizi de bindireyim de gidin bari."</span></p>

  <p class="heading4"><span class="sgc4">Ayağa kalkıp masaya bıraktığımız paraları topladı ve "Gelin bakalım," dedi.</span></p>

  <p class="heading4"><span class="sgc4">Yanından geçtiğimiz ruhlar, rüzgar gibi kıyafetlerimizi çekiştirmeye, anlayamadığımız bir şeyler fısıldamaya başladılar. Charon ruhları yolundan iterek "Beleşçiler," diye homurdandı.</span></p>

  <p class="heading4"><span class="sgc4">Asansöre kadar biz eşlik etti ki, asansör ağzına kadar ellerinde birer yeşil biniş kartı tutan ruhlarla doluydu. Charon bize tutunmuş olan iki ruhu yakaladığı gibi, gerisin geriye lobiye yolladı.</span></p>

  <p class="heading4"><span class="sgc4">Lobidekilere dönerek "Tamam. Şimdi, ben yokken uslu durun bakalım." dedi. "Eğer hafif müzik istasyonunu değiştirmeye yeltenen olursa, bir bin yıl daha burada beklersiniz. Anlaşıldı mı?"</span></p>

  <p class="heading4"><span class="sgc4">Sonra kapıları kapattı. Asansörün bölmesine bir anahtar kartı soktu ve aşağı doğru inmeye başladık.</span></p>

  <p class="heading4"><span class="sgc4">"Asansörde bekleyen ruhlara ne oluyor?" diye sordu Annabeth.</span></p>

  <p class="heading4"><span class="sgc4">"Hiçbir şey," dedi Charon.</span></p>

  <p class="heading4"><span class="sgc4">"Ne kadar süre böyle bekliyorlar peki?"</span></p>

  <p class="heading4"><span class="sgc4">"Ya sonsuza kadar ya da benim canım isteyene kadar."</span></p>

  <p class="heading4"><span class="sgc4">"Ah, sanırım adil bir çözüm bu," dedi Annabeth.</span></p>

  <p class="heading4"><span class="sgc4">Charon tek kaşını kaldırdı. "Genç hanım, kim ölümün adil olduğunu söylemiş? Sıranız gelince görürsünüz. Zaten gittiğiniz yerde hemen öleceksiniz."</span></p>

  <p class="heading4"><span class="sgc4">"Hayır, kurtulacağız," dedim.</span></p>

  <p class="heading4"><span class="sgc4">"Hah."</span></p>

  <p class="heading4"><span class="sgc4">Birden başım döndü. Artık aşağı doğru değil, ileri doğru gidiyorduk. Hava puslandı. Etrafımdaki ruhlar şekil değiştirmeye başladı. Modern kıyafetleri, gri renkli başlıklı elbiselere dönüştü. Asansörün zemini sallanıyordu.</span></p>

  <p class="heading4"><span class="sgc4">Gözlerimi açık tutmaya çalışıyordum. Bir baktım ki Charon'un takım elbisesi uzun siyah bir cüppeye dönüşmüş. Güneş gözlükleri artık gözünde değildi. Gözlerinin olması gereken yerde, aynı Ares'inki gibi boşluklar vardı ama Charon'unkiler gece gibi kapkaranlıktı; ölüm ve çaresizlik doluydu.</span></p>

  <p class="heading4"><span class="sgc4">Baktığımı görünce, "Ne oldu?" diye sordu.</span></p>

  <p class="heading4"><span class="sgc4">"Hiçbir şey," diyebildim ancak.</span></p>

  <p class="heading4"><span class="sgc4">Bana sırıtıyor gibi geldi ama pek de öyle değildi. Sadece yüzünün etleri transparan olmaya başlamıştı. Ta kafatasına kadar görebiliyordum.</span></p>

  <p class="heading4"><span class="sgc4">Bu arada zemin sallanmaya devam ediyordu. Kıvırcık, "Sanırım beni deniz tuttu," dedi.</span></p>

  <p class="heading4"><span class="sgc4">Tekrar gözlerimi kırpıp açtığımda asansör artık asansör değildi. Tahta bir kayıktaydık. Charon bizi kemik, ölü balık, plastik bebekler, ezilmiş çiçekler ve ıslak diplomalar gibi bir sürü tuhaf şeyle dolu karanlık, yapış yapış bir nehre doğru götürüyordu.</span></p>

  <p class="heading4"><span class="sgc4">"Bu Styks Nehri," dedi Annabeth. "Ne kadar da..."</span></p>

  <p class="heading4"><span class="sgc4">"Pis," dedi Charon. "Binlerce senedir, siz insanlar Yeraltı Dünyası'na geçerken, elinize ne geçerse attınız buraya, tabii bunlara hiç gerçekleşmeyen umutlar, hayaller ve istekler de dahil. Bana sorarsanız atık maddeler konusunda çok sorumsuzca davrandınız."</span></p>

  <p class="heading4"><span class="sgc4">Pis sudan sisler çıkıyordu. Tam üstümüzde sislerin arasında, sarkıtlardan oluşmuş bir tavan vardı. İleride gözüken kıyı, yeşilimsi, zehir renginde parıldıyordu.</span></p>

  <p class="heading4"><span class="sgc4">Boğazımı bir panik hissi kapladı. Ne işim vardı burada? Etrafımdaki insanların tümü... Ölüydü.</span></p>

  <p class="heading4"><span class="sgc4">Annabeth elime yapıştı. Normal şartlar altında bu yaptığı beni bir hayli utandırırdı ama şu anda onun neler hissettiğini anlıyordum. Bu kayıkta birinin daha canlı olduğundan emin olmak istiyordu.</span></p>

  <p class="heading4"><span class="sgc4">Kendimi dua ederken buldum ama kime dua ettiğimi bile bilmiyordum. Burada, sadece bir tanrı önemliydi ve o da</span> <span class="sgc4">karşı çıkacağım bir tanrıydı.</span></p>

  <p class="heading4"><span class="sgc4">Birden, Yeraltı Dünyası'nın kıyıları gözüktü. Büyük kaya parçaları ve siyah volkanik kumlar, elli metre kadar ileriye, yüksek taş bir duvara kadar devam ediyordu. Duvar her iki yöne doğru da alabildiğince yükseliyordu. Yeşil pustan, büyük bir hayvanın uluması gibi bir ses geldi ve kayalara çarparak yansıdı.</span></p>

  <p class="heading4"><span class="sgc4">"Bizim ihtiyar Üç-Surat acıkmış" dedi Charon. Yeşilimsi ışık altında gülümsemesi iskelet gülümsemesine dönüşmüştü. "Bu sizin için kötü şans yarı tanrıcıklar."</span></p>

  <p class="heading4"><span class="sgc4">Kayığın alt tarafı siyah kumlara değince, ölüler yavaş yavaş inmeye başladılar. Küçük bir kızın elini tutan bir kadın, kol kola yürüyen yaşlı bir çift, benim yaşlarımda, gri elbisesi üzerinde, sessizce yürüyen bir çocuk...</span></p>

  <p class="heading4"><span class="sgc4">Charon, "Sana iyi şanslar dostum ama aşağıda ne yazık ki şans falan yok. Aman şu benim zamdan bahsetmeyi unutma," dedi.</span></p>

  <p class="heading4"><span class="sgc4">Ona verdiğimiz altın paraları sayarak, kesesine koydu. Sonra da değneğini eline aldı. Boş kayığı karşı tarafa geçirirken, bir Barry Manilow şarkısına benzer bir şey mırıldanıyordu.</span></p>

  <p class="heading4"><span class="sgc4">Biz de aşınmış, eski bir yoldan ruhları takip etmeye baş</span><span class="sgc4">ladık.</span></p>

  <p class="heading4"><span class="sgc4">Neyle karşılaşacağıma dair hiçbir fikrim yoktu. Karşıma inci gibi parıldayan kapılar mı, büyük, siyah bir kale kapısı mı, yoksa başka bir şey mi çıkacaktı? Ama Yeraltı Dünyası'nın kapıları, havaalanı güvenliğiyle New Jersey Demir Savunma Bariyeri arası bir yerdi.</span></p>

  <p class="heading4"><span class="sgc4">ŞU ANDA EREBUS'A GİRMEKTESİNİZ yazan büyük, siyah bir kemerin altında üç ayrı giriş noktası vardı. Her girişin üzerine monte edilmiş güvenlik kameraları ve metal detektörler vardı. Buranın ardında Charon gibi siyah cüppeli zebanilerin durduğu kabinler vardı.</span></p>

  <p class="heading4"><span class="sgc4">Aç hayvanın uluması artık daha da iyi duyuluyordu ama nereden geldiğini göremiyordum. Hades'in kapısında muhafızlık yapması gereken üç başlı köpek Kerberus ortalıkta gözükmüyordu.</span></p>

  <p class="heading4"><span class="sgc4">Ölüler üç ayrı kuyruğa girdiler. Bunlardan ikisinde GÖREVLİLER, diğerindeyse KOLAY ÖLÜM yazıyordu. KOLAY ÖLÜM kuyruğu hızlıca ilerliyordu. Diğer iki kuyruk çok yavaştı.</span></p>

  <p class="heading4"><span class="sgc4">"Bu ne sence?" diye sordum Annabeth'e.</span></p>

  <p class="heading4"><span class="sgc4">"Herhalde hızlı olan kuyruk doğruca Asphodel Tarlaları'na gidiyor," dedi. "Demek ki sonları neyse kabulleniyorlar orada. Sanırım mahkemenin vereceği kararı beklemekten kaçınıyorlar. Aksi takdirde aleyhlerine bir kararla karşılaşabilirler."</span></p>

  <p class="heading4"><span class="sgc4">"Ölü insanlar için de mi bir mahkeme var?"</span></p>

  <p class="heading4"><span class="sgc4">"Tabii. Üç tane de hakim var. Sandalyeye kimin oturduğuna göre yer değiştiriyorlar. Özellikle de oturanlar, Kral Minos, Thomas Jefferson, Shakespeare gibi insanlarsa. Bazen birinin hayatını inceleyip ona özel bir ödül veriyorlar... Elysium Tarlaları gibi. Bazen de cezalandırıyorlar. Ama çoğu insan, iyi veya kötü olmaksızın yaşıyor. O yüzden genellikle Asphodel Tarlaları'na gidiyorlar."</span></p>

  <p class="heading4"><span class="sgc4">"Peki orada ne oluyor?"</span></p>

  <p class="heading4"><span class="sgc4">Kıvırcık, "Kansas'taki bir buğday tarlasında sonsuza dek durduğunu hayal et." dedi.</span></p>

  <p class="heading4"><span class="sgc4">"Acımasızmış," dedim.</span></p>

  <p class="heading4"><span class="sgc4">"Şunun kadar acımasız değil," diye kekeledi Kıvırcık. "Bakın."</span></p>

  <p class="heading4"><span class="sgc4">Birkaç siyah cüppeli zebani, bir ruhu bir köşeye çekmiş, güvenlik masasında onu tartaklıyorlardı. Ölü adamın suratı tanıdık geliyordu.</span></p>

  <p class="heading4"><span class="sgc4">"Şu haberlere çıkan rahip, hatırladın mı?" diye sordu Kıvırcık.</span></p>

  <p class="heading4"><span class="sgc4">"Tabii ya." Hatırlamıştım. Yancy Akademisi'nde televizyon izlerken rastlamıştım bu adama. Bu, yetimler için milyonlarca dolar toplayıp sonra bunları kendisi için harcarken yakalanan sinir bozucu, New Yorklu bir din adamıydı. Adam, kendisine öyle muazzam bir malikane yaptırmıştı ki, altın kaplamalı tuvaletleri ve kapalı golf sahası bile vardı. Sonra, <i class="calibre1">Tanrı adına aldığı</i> Lamborghini marka arabası bir polis kovalamacasında uçurumdan yuvarlanınca ölmüştü.</span></p>

  <p class="heading4"><span class="sgc4">"Ne yapıyorlar ona öyle?" diye sordum.</span></p>

  <p class="heading4"><span class="sgc4">"Hades'in özel cezası," diye bir tahmin yürüttü Kıvırcık. "Gerçekten kötü olan kişiler, buraya gelir gelmez Hades'in dikkatini çekiyor. Fur... Yani İyi Kimseler, onun için sonsuza dek sürecek bir işkence hazırlıyorlar."</span></p>

  <p class="heading4"><span class="sgc4">Furiaların düşüncesi bile beni titretmeye yetti. Şu anda onların bölgesinde olduğumu hatırladım. Yaşlı Bayan Dodds heyecanla dudaklarını yalıyor olmalıydı.</span></p>

  <p class="heading4"><span class="sgc4">"Ama eğer adam bir din adamıysa ve farklı bir cehennem anlayışı varsa... " dedim.</span></p>

  <p class="heading4"><span class="sgc4">Kıvırcık omuzlarını silkti. "Onun burayı bizim gibi gördüğünü kim söyledi? İnsanlar ne görmek isterlerse onu görürler. Sen bu açıdan çok inatçısın... Daha doğrusu ısrarcısın diyeyim."</span></p>

  <p class="heading4"><span class="sgc4">Kapılara daha da yaklaşmışük. Uluma o kadar kötü bir hale gelmişti ki, bastığım zemin sallanıyordu. Buna rağmen, hâlâ sesin nereden geldiğini anlayamamıştım.</span></p>

  <p class="heading4"><span class="sgc4">Sonra, yirmi beş metre kadar önümüzde yeşil sisler parıldadı. Yolun üçe ayrıldığı yerde devasa boyutlarda, simsiyah bir canavar duruyordu.</span></p>

  <p class="heading4"><span class="sgc4">Canavarı daha önceden görmemiştim çünkü ölüler gibi yarı görünmezdi. Hareket edene kadar, arkasında her ne varsa, kendi renkleri onlarla karışıyordu. Sadece gözleri ve dişleri gözüküyordu. Ve gözlerini dikmiş bana bakıyordu.</span></p>

  <p class="heading4"><span class="sgc4">Korkudan ağzımı kapatamıyordum. Söyleyebildiğim tek şey "Bu bir Rottweiler," oldu.</span></p>

  <p class="heading4"><span class="sgc4">Kerberus'u hep büyük, siyah bir bekçi köpeği olarak düşünmüştüm. Tabii, kıllı bir mamutun iki katı büyüklükte, genellikle görünmez ve üç kafalı olarak hayal etmiştim.</span></p>

  <p class="heading4"><span class="sgc4">Ölüler doğrudan ona doğru yürüyorlardı. Hiçbiri korkmuyordu. GÖREVLİ yazan kuyruktakiler, Kerberus'un yanına geçiyorlardı. KOLAY ÖLÜM ruhlarıysa Kerberus'un ön pençelerine ve karnının altına doğru yürüyor, bunu yaparken de eğilmelerine bile gerek kalmıyordu.</span></p>

  <p class="heading4"><span class="sgc4">"Şimdi onu daha iyi görüyorum," diye kekeledim. "Niye acaba?"</span></p>

  <p class="heading4"><span class="sgc4">"Sanırım..." dedi Annabeth dudaklarını yalayarak, "Ölmeye yaklaştığımızdan."</span></p>

  <p class="heading4"><span class="sgc4">Köpeğin orta kafası bize doğru uzandı. Havayı kokladı ve kükredi.</span></p>

  <p class="heading4"><span class="sgc4">"Yaşayanların kokusunu alabiliyor," dedim.</span></p>

  <p class="heading4"><span class="sgc4">"Olsun," dedi Kıvırcık tir tir titreyerek. "Nasıl olsa bizim bir planımız var."</span></p>

  <p class="heading4"><span class="sgc4">"Doğru," dedi Annabeth. Sesinin hiç bu kadar zayıf çıktı</span><span class="sgc">ğını duymamıştım. "Bir planımız var."</span></p>

  <p class="heading4"><span class="sgc">Canavara doğru yaklaşmaya başladık.</span></p>

  <p class="heading4"><span class="sgc">Orta kafa bize hırladı ve sonra o kadar yüksek sesle havladı ki, gözlerim yerinden çıkacaktı neredeyse.</span></p>

  <p class="heading4"><span class="sgc">"Ne dediğini anlayabiliyor musun?" diye sordum Kıvırcık'a.</span></p>

  <p class="heading4"><span class="sgc">"Tabii," dedi. "Anlayabiliyorum."</span></p>

  <p class="heading4"><span class="sgc">"Ne diyor peki?"</span></p>

  <p class="heading4"><span class="sgc">"İnsanların dilinde bunun tam karşılığı olan bir kelime olduğunu sanmıyorum."</span></p>

  <p class="heading4"><span class="sgc">Sırt çantamdan büyük sopayı çıkardım; bunu Kabuklu'nun dükkanındaki Lüks Safari modelinden koparmıştım. Sopayı havaya kaldırıp, Kerberus'a mutlu köpek düşünceleri iletmeye çalıştım. Sürekli olarak Alpo köpek maması reklamlarını, şirin, minik köpek yavrularını ve yangın söndürücüleri düşünüyordum. Sanki ölmek üzere değilmişim gibi gülümsemeye çalıştım.</span></p>

  <p class="heading4"><span class="sgc">"Hey, koca oğlan!" diye seslendim. "Bahse girerim seninle fazla oyun oynayan yoktur."</span></p>

  <p class="heading4"><span class="sgc">"HIRRRRR!"</span></p>

  <p class="heading4"><span class="sgc">"Güzel köpek," dedim yavaşça.</span></p>

  <p class="heading4"><span class="sgc">Sopayı salladım. Köpeğin orta kafası hareketi izledi. Diğer iki kafa gözlerini bana dikmiş, ruhlarla ilgilenmiyorlardı. Şu anda Kerberus'un tüm dikkati benim üzerimdeydi. Eminim ki, bu da iyi bir şey değildi.</span></p>

  <p class="heading4"><span class="sgc">"Yakala!" diye bağırıp, sopayı sislerin içine doğru var</span><span class="Apple-style-span1">gücümle fırlattım. Sopanın foşşş diye ta Styks Nehri'ne düştüğünü duydum.</span></p>

  <p class="heading4"><span class="sgc">Kerberus hiç oralı olmadan, hiddetli ve öfkeli bir biçimde bana bakıyordu.</span></p>

  <p class="heading4"><span class="sgc">Plan bu kadardı.</span></p>

  <p class="heading4"><span class="sgc">Kerberus şimdi daha farklı kükrüyordu, ses tamı tamına üç boğazının derinliklerinden birden geliyordu.</span></p>

  <p class="heading4"><span class="sgc">"Şey, Percy?" dedi Kıvırcık.</span></p>

  <p class="heading4"><span class="sgc">"Evet?"</span></p>

  <p class="heading4"><span class="sgc">"Bilmen gereken bir şey var."</span></p>

  <p class="heading4"><span class="sgc">"Evet?"</span></p>

  <p class="heading4"><span class="sgc">"Kerberus diyor ki, istediğimiz tanrıya dua etmek için sadece 10 saniyemiz kalmış. Sonra... Şey... Karnı açmış."</span></p>

  <p class="heading4"><span class="sgc">"Bekle!" dedi Annabeth. Çantasında bir şey aramaya başladı.</span></p>

  <p class="heading4"><span class="sgc7">Eyvah, dedim kendi kendime.</span></p>

  <p class="heading4"><span class="sgc">"Beş saniye," dedi Kıvırcık. "Koşmaya başlayalım mı?"</span></p>

  <p class="heading4"><span class="sgc">Annabeth çantasından üzüm büyüklüğünde kırmızı, las</span><span class="Apple-style-span1">tik bir top çıkardı. Üzerinde SU DÜNYASI, DENVER yazıyordu. Daha onu durduramadan, topuyu havaya kaldırdı ve Kerberus'a doğru yürüdü.</span></p>

  <p class="heading4"><span class="sgc">"Topu görüyor musun? Topu istiyor musun, Kerberus? Otur!" diye bağırdı.</span></p>

  <p class="heading4"><span class="sgc">Kerberus da en az bizim kadar şaşırmıştı.</span></p>

  <p class="heading4"><span class="sgc">Köpeğin üç kafası da yana döndü. Altı burun deliği hızla açılıp kapanıyordu.</span></p>

  <p class="heading4"><span class="sgc">"Otur!" diye bağırdı Annabeth tekrar.</span></p>

  <p class="heading4"><span class="sgc">Annabeth'in her an dünyanın en büyük köpek bisküvisi olacağından emindim.</span></p>

  <p class="heading4"><span class="sgc">Ama bunun yerine, Kerberus üç dudağını yaladı, ön ayaklarının üzerine çökerek oturdu. Oturduğu anda altın</span><span class="Apple-style-span1">dan geçmekte olan bir düzine kadar KOLAY ÖLÜM kuyruğunda bekleşen ruhu ezdi. Ezilen ruhlar sönmüş lastik gibi tıslayarak yok oldular.</span></p>

  <p class="heading4"><span class="sgc">Annabeth, "Aferin sana!" dedi.</span></p>

  <p class="heading4"><span class="sgc">Ardından topu Kerberus'a fırlattı.</span></p>

  <p class="heading4"><span class="sgc">Köpek topu orta kafasının ağzıyla yakaladı. Top ancak çiğneyebileceği kadar büyüktü; diğer kafaları yeni oyuncağı almak için ortadaki kafayı ısırmaya çalıştılar.</span></p>

  <p class="heading4"><span class="sgc">"Yere koy onu!" diye bağırdı Annabeth.</span></p>

  <p class="heading4"><span class="sgc">Kerberus'un kafaları birbirleriyle kavga etmeyi bırakıp ona döndüler. Köpek, topu minik bir sakız parçası gibi iki dişinin arasına yerleştirmişti. Korkunç bir biçimde kükreyerek topu yere bıraktı. Top tükürük içerisinde ve neredeyse yarısı ısırılmış halde Annabeth'in ayaklarının dibinde duruyordu.</span></p>

  <p class="heading4"><span class="sgc">"Aferin sana!" Annabeth, tükürükle kaplanmış olmasına aldırmadan topu yerden aldı.</span></p>

  <p class="heading4"><span class="sgc">Bize döndü ve "Hemen şimdi gidin buradan. KOLAY ÖLÜM kuyruğuna girin, orası daha hızlı ilerliyor."</span></p>

  <p class="heading4"><span class="sgc">"Ama..." diyecek oldum.</span></p>

  <p class="heading4"><span class="sgc">Annabeth, tıpkı köpeğe emrettiği gibi bize de "Hemen!" diye bağırdı.</span></p>

  <p class="heading4"><span class="sgc">Kıvırcık ve ben öne doğru isteksizce bir adım attık. Kerberus hırlamaya başladı.</span></p>

  <p class="heading4"><span class="sgc">"Dur!" diye bağırdı Annabeth canavara. "Eğer topu istiyorsan, dur!"</span></p>

  <p class="heading4"><span class="sgc">Kerberus istemeye istemeye durdu.</span></p>

  <p class="heading4"><span class="sgc">"Peki ya sen?" dedim Annabeth'in yanından geçerken.</span></p>

  <p class="heading4"><span class="sgc">"Ne yaptığımı biliyorum Percy," diye fısıldadı. "En azın</span><span class="Apple-style-span1">dan bildiğimi sanıyorum..."</span></p>

  <p class="heading4"><span class="sgc">Kıvırcık'la ben canavarın bacaklarının arasından geçtik.</span></p>

  <p class="heading4"><span class="sgc7">Aman, Annabeth, lütfen canavara oturmasını söyleme,</span> <span class="sgc">diye düşündüm.</span></p>

  <p class="heading4"><span class="sgc">Neyse ki, köpeğin bacaklarının arasından kazasız belasız geçebildik. Kerberus'un arkadan görünüşü de bayağı korkunçtu.</span></p>

  <p class="heading4"><span class="sgc">"Aferin oğlum!" dedi Annabeth.</span></p>

  <p class="heading4"><span class="sgc">Köpeğin ısırdığı topu aldı ve büyük bir ihtimalle o anda benim düşündüğüm şeyin aynısını düşündü. Eğer Kerberus'u ödüllendirecek olursa, onu kandırmak için elimizde başka bir şey kalmayacaktı.</span></p>

  <p class="heading4"><span class="sgc">Yine de topu ileriye doğru fırlattı. Canavarın sol ağzı topu anında yakaladı, ama orta ağız ona saldırmaya, üçüncü ağız da itiraz eder gibi inlemeye başladı.</span></p>

  <p class="heading4"><span class="sgc">Canavarın dikkati dağılmışken Annabeth hızla köpeğin karnının altından geçti ve metal detektörde bizimle buluştu.</span></p>

  <p class="heading4"><span class="sgc">"Nasıl yaptın bunu?" diye sordum hayretle.</span></p>

  <p class="heading4"><span class="sgc">"Köpek eğitimi," dedi hızlı hızlı nefes alıp vererek. Annabeth'i ağlamaklı bir vaziyette görmek beni şaşırtmıştı. "Ben küçükken babamın evinde bir doberman—"</span></p>

  <p class="heading4"><span class="sgc">"Boş verin şimdi bunu," dedi Kıvırcık üstümü başımı çekiştirerek. "Haydi, çabuk!"</span></p>

  <p class="heading4"><span class="sgc">Tam KOLAY ÖLÜM kuyruğuna girecekken, Kerberus'un üç kafasından da ağlamaklı iniltiler gelmeye başladı. Annabeth durdu.</span></p>

  <p class="heading4"><span class="sgc">Köpeğe bakmak için kafasını çevirdiğinde, Kerberus'un da bize baktığını gördük.</span></p>

  <p class="heading4"><span class="sgc">Kerberus hızlı hızlı soluyarak, önündeki minik, paramparça olmuş kırmızı topa bakıyordu.</span></p>

  <p class="heading4"><span class="sgc">"Aferin oğlum!" dedi Annabeth ama bu sefer sesinde melankoli ve tereddüt vardı.</span></p>

  <p class="heading4"><span class="sgc">Canavar, sanki Annabeth için endişelenmiş gibi kafasını yana çevirmişti.</span></p>

  <p class="heading4"><span class="sgc">"Sana çok yakında başka bir top getireceğim," diye söz verdi Annabeth. "İster misin?"</span></p>

  <p class="heading4"><span class="sgc">Canavar yine mırıl mırıl sesler çıkardı. Kerberus'un hâlâ oyun oynamak istediğini anlamak için köpek dili konuşmaya gerek yoktu.</span></p>

  <p class="heading4"><span class="sgc">"Aferin sana. Yakında seni ziyaret edeceğim. Söz veriyorum." Annabeth bize döndü. "Haydi gidelim buradan."</span></p>

  <p class="heading4"><span class="sgc">Kıvırcık'la ben metal bir detektörden geçtik. Bir anda detektörün kırmızı ışıkları yanıp sönmeye başladı. "İzinsiz eşya! Büyülü eşya!"</span></p>

  <p class="heading4"><span class="sgc">Kerberus havlamaya başladı.</span></p>

  <p class="heading4"><span class="sgc">Hızla KOLAY ÖLÜM kapısından geçtik ama daha da çok alarm ötmeye başladı. Bir anda kendimizi Yeraltı Dünyası'na doğru koşarken bulduk.</span></p>

  <p class="heading4"><span class="sgc">Birkaç dakika sonra, nefeslerimiz kesilmiş bir şekilde kocaman, siyah bir ağacın arkasında saklanıyorduk. Yanımızdan güvenlik zebanileri geçiyor, Furialardan yardım istiyorlardı.</span></p>

  <p class="heading4"><span class="sgc">Kıvırcık "Peki, Percy, bugün neler öğrendik bakalım?" diye fısıldadı.</span></p>

  <p class="heading4"><span class="sgc">"Öç kafalı köpeklerin, sopa yerine kırmızı lastik topları tercih ettiklerini mi?"</span></p>

  <p class="heading4"><span class="sgc">"Hayır," dedi Kıvırcık. "Planların bazen gerçekten de işe yaramayacağını!"</span></p>

  <p class="heading4"><span class="sgc">Ben bundan pek de emin değildim. Annabeth'le aynı fikirde olduğumuzu düşünüyordum. Yeraltı Dünyası'nda bile, herkesin, hatta canavarların bile arada bir özel ilgiye ihtiyacı vardı.</span></p>

  <p class="heading4"><span class="sgc">Zebanilerin çekip gitmesini beklerken bunları düşünü</span><span class="Apple-style-span1">yordum. Annabeth'in, Kerberus'un hüzünlü hüzünlü ulumasını ve bulduğu yeni arkadaşı ararken çıkardığı iniltileri dinlerken yanağından düşen bir damla gözyaşını görmemiş gibi davranıyordum.</span></p>

  <p class="heading4"><span class="sgc4"><br class="calibre" /></span></p>

  <p class="heading4"></p>
</body>
</html>
