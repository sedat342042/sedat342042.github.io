<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h1 style="font-size: medium; text-align: center;"><span class="font6" style="font-size: large; font-family: 'Times New Roman', serif;"><span style="font-family: Arial, sans-serif; font-size: xx-large;">III</span><br />
  <a id="bookmark6"></a></span></h1>

  <p><span class="font6" style="font-size: large; font-family: 'Times New Roman', serif;"><br /></span></p>

  <p><span class="font6" style="font-size: large; font-family: 'Times New Roman', serif;"><br /></span></p>

  <p><span class="font6" style="font-size: large; font-family: 'Times New Roman', serif;"><br /></span></p>

  <p><span class="font6" style="font-size: large; font-family: 'Times New Roman', serif;">Beyaz Mini'yi bir daha görmedim. îki gün sonra, pazartesi günü, babama koltukları kırmızı deri kaplı, siyah Rover'ı teslim ettiler. Mini'den çok daha büyüktü ama onun kadar rahat değildi. Deri kaplamaya puro kokusu sinmişti ve Rover'da yaptığımız bu uzun yolculuklarda hepimizi araba tutardı.</span></p>

  <p><span class="font6" style="font-size: large; font-family: 'Times New Roman', serif;">Pazartesi gelen tek şey Rover değildi. Bir de mektup aldım.</span></p>

  <p><span class="font6" style="font-size: large; font-family: 'Times New Roman', serif;">Yedi yaşındaydım ve hiç mektup almazdım. Doğum günümde büyükannemler ve annemin tanımadığım bir arkadaşı olan Ellen Henderson bana kartpostal yollardı, hepsi bu. Karavanda yaşayan Bayan Henderson, doğum günümde bana bir de mendil yollamıştı. O güne dek mektup yollayan çıkmamıştı ama yine de bana bir şey gelmiş mi diye her gün posta kutusunu kontrol ederdim.</span></p>

  <p><span class="font6" style="font-size: large; font-family: 'Times New Roman', serif;">Ve şu işe bakın ki, o sabah bana bir şey gelmişti.</span></p>

  <p><span class="font6" style="font-size: large; font-family: 'Times New Roman', serif;">Mektubu açtım. Elimdekinin ne olduğunu anlamadım ve</span> <span style="font-family: 'Times New Roman', serif; font-size: large;">anneme götürdüm.</span></p>

  <p><span class="font6" style="font-size: large; font-family: 'Times New Roman', serif;">"Piyango biletine para çıkmış," dedi annem.</span></p>

  <p><span class="font6" style="font-size: large; font-family: 'Times New Roman', serif;">"Nasıl yani?"</span></p>

  <p><span class="font6" style="font-size: large; font-family: 'Times New Roman', serif;">"Doğduğunda, büyükannen sana bir piyango bileti aldı Bütün torunlarına almıştı. Çekilişte çıkan numaralara göre binlerce sterlin kazanabileceğin, her yıl tekrarlanan bir pi</span><span style="font-family: 'Times New Roman', serif; font-size: large;">yangodur."</span></p>

  <p><span class="font6" style="font-size: large; font-family: 'Times New Roman', serif;">Binlerce sterlin mi kazanmışım?"</span></p>

  <p><span class="font6" style="font-size: large; font-family: 'Times New Roman', serif;">"Hayır." Kâğıda baktı. "Yirmi beş sterlin kazanmışsın." Binlerce sterlin kazanmadığıma üzüldüm. (Kazansam ne alacağımı adım gibi biliyordum. Batman'in mağarası gibi gizli girişi olan, yalnız kalabileceğim bir yer satın alacaktım.) Ama hayal bile edemeyeceğim bir servete kavuştuğum için sevinçten havalara uçmuştum. Yirmi beş sterlin! Oyun kartları veya meyve aromalı şeker alabilirdim. Şekerlerin tanesi birkaç metelikti ama metelik artık para birimi olarak kullanılmıyordu. Yirmi beş sterlin. Her sterlini iki yüz kırk peniden ve her peni) yi dört şekerden hesaplarsanız... Hayal bile edemeyeceğim kadar şeker demekti bu.</span></p>

  <p><span class="font6" style="font-size: large; font-family: 'Times New Roman', serif;">"Parayı hesabına yatırabilirim," diyerek, hayallerimi yıktı annem.</span></p>

  <p><span class="font6" style="font-size: large; font-family: 'Times New Roman', serif;">O sabah sahip olduğumdan daha fazla şekerim olmadı ama öyle bile olsa, zengindim. Birkaç saniye önce olduğumdan, yirmi beş sterlin daha çok param vardı. Üstelik hayatımda ilk kez bir şey kazanıyordum.</span></p>

  <p><span class="font6" style="font-size: large; font-family: 'Times New Roman', serif;">Annemden çantasına kaldırmadan önce, üzerinde adımın yazılı olduğu kâğıdı son bir kez bana göstermesini istedim.</span></p>

  <p><span class="font6" style="font-size: large; font-family: 'Times New Roman', serif;">Bu olay pazartesi günü yaşandı. Öğleden sonra, bahçeyle ilgilenmek için pazartesi ve perşembeleri gelen yaşlı Bay Wollery (Kendisi kadar yaşlı olan eşi Bayan Wollery ayakkabılarına galoşlar giyer, çarşamba öğleden sonraları evimize temizliğe gelirdi.) sebze bahçesini kazarken, içi yarım peniler, çeyreklikler ve hatla meteliklerle dolu bir şişe buldu. Bozuklukların hepsi 1937'den öneesine aitti ve bütün öğleden sonramı, sirkeye batırılmış bezle onları parlatarak geçirdim.</span></p>

  <p><span class="font6" style="font-size: large; font-family: 'Times New Roman', serif;">Annem, eski bozuk paralarla dolu şişeyi yemek odasındaki şöminenin rafına koydu. Bir para koleksiyoncusunun, onlara iyi para ödeyeceğini tahmin ettiğini söyledi.</span></p>

  <p><span class="font6" style="font-size: large; font-family: 'Times New Roman', serif;">O gece yatağıma yattığımda mutluydum ve heyecan içindeydim. Zengindim. Gizli bir hazine bulunmuştu. Dünya harika bir yerdi.</span></p>

  <p><span class="font6" style="font-size: large; font-family: 'Times New Roman', serif;">Pusuların nasıl başladığını hatırlamıyorum. Ama rüyalar</span> <span style="font-family: 'Times New Roman', serif; font-size: large;">zaten öyle değil midir? Okuldaydım, kötü bir gün geçiriyordum. Bana hakaretler yağdırıp dayak atacak çocuklardan saklanıyordum ama bütün çabalarıma rağmen beni buldular, okulun arka tarafındaki çalıların içindeydik. Rüya olması gerektiğini biliyordum (ama rüyayı görürken bilmiyordum, gerçek geliyordu, oradaydım); çünkü büyükbabam ve öksü-rüp duran yaşlı arkadaşları da çocukların yanındaydı. Her birinin elinde sivri uçlu kurşun kalemler vardı. Kalemlerin uçları, saplandığında elinizi kanatacak kadar sivriydi. Onlardan kaçtım ama benden hızlıydılar, yaşlı adamlar ve büyükçe oğlanlar, beni saklandığım erkekler tuvaletinde yakaladı. Kollarımdan ve bacaklarımdan tutup ağzımı açmaya zorladılar.</span></p>

  <p><span class="font6" style="font-size: large; font-family: 'Times New Roman', serif;">Büyükbabam (ama büyükbabamdan çok. büyükbabamın balmumu heykeli gibiydi, beni anatomiye satmayı planlıyordu) keskin ve parlak bir şeyi havaya kaldırıp iri parmaklarıyla ağzımdan içeri soktu. Sertti, sivriydi ve tanıdıktı. Böğürup öksiırdüm. Ağzıma metalik bir tat geldi.</span></p>

  <p><span class="font6" style="font-size: large; font-family: 'Times New Roman', serif;">Erkekler tuvaletindeki insanlar acımasız gözlerini, zafer dolu bakışlarını bana dikmişlerdi. Boğazımdaki şeye rağmen boğulmamaya çalıştım, onlara bu zevki tattırmayacaktım.</span></p>

  <p><span class="font6" style="font-size: large; font-family: 'Times New Roman', serif;">Uyandığımda boğuluyordum. Nefes alamıyordum. Boğazımda bir şey vardı. Sertti, batıyordu ve onu bir türlü boğazımdan dışarı atamıyordum. Uyanırken öksürmeye başladım, yaşlar yanaklarımdan aşağı süzüldü, burnum aktı.</span></p>

  <p><span class="font6" style="font-size: large; font-family: 'Times New Roman', serif;">Parmaklarımı boğazıma soktum. Çaresizdim, panik içindeydim ama kurtulmaya kararlıydım. Parmağımın ucu sert bir şeye değdi. Orta parmağımı o sert şeyin diğer tarafına yanladım ve boğazıma takılan nesneyi parmaklarımın arasında tutup dışarı çıkardım.</span></p>

  <p><span class="font6" style="font-size: large; font-family: 'Times New Roman', serif;">Nefes almaya çalıştım, sonra çarşafıma kustum Daha doğrusu, kusmak değil de ağzımdan akan kanlı salyalar çav Şala bulaştı. Boğazımdan çıkarmaya çalıştığım sırada, nesne</span> <span style="font-family: 'Times New Roman', serif; font-size: large;">gırtlağımı zedelemişti.</span></p>

  <p><span style="font-family: 'Times New Roman', serif; font-size: large;">Ne olduğuna bakmadım. Tükürüğümle ve balgamımla yapış yapış olan nesneyi sıkı sıkı avucumda tuttum. Bakmak istemiyordum. Uyanıkken gördüğüm dünya arasındaki o köprünün gerçek olmasını istemiyordum.</span></p>

  <p><span style="font-family: 'Times New Roman', serif; font-size: large;">Koridoru geçip evin diğer ucundaki banyoya koştum. Ağzımı çalkalayıp musluktan biraz su içtim. Tükürdüğümde. beyaz lavabo kırmızıya bulandı. Ancak bunları yaptıktan sonra beyaz küvetin kenarına oturup avucumu açtım. Korkuyordum.</span><br /></p>

  <p><span class="font6" style="font-size: large; font-family: 'Times New Roman', serif;">Ama elimdeki -boğazımdan çıkardığım şey- korkutucu bir şev değildi. Sıradan bir bozuk paraydı: Bir gümüş şilin.</span></p>

  <p><span class="font6" style="font-size: large; font-family: 'Times New Roman', serif;">Yatak odama koştum, giyindim, ıslak bir bezle, çarşaftaki kusmuk lekelerini elimden geldiğince lemizledim. O gece yatağa dönmeden önce çarşafların kuruyacağını umdum. Ardından alt kata indim.</span></p>

  <p><span class="font6" style="font-size: large; font-family: 'Times New Roman', serif;">Bozuk paradan birine bahsetmek istiyor ama kime söyleyeceğimi bilmiyordum. Yetişkinleri bilirim, neler olduğunu anlatsam bile bana inanmazlardı. Büyükler, doğruyu söylediğimde bile zaten bana pek inanmıyorlardı, bu kadar olağandışı bir şeye inanmaları mümkün müydü?</span></p>

  <p><span class="font6" style="font-size: large; font-family: 'Times New Roman', serif;">Kardeşim arka bahçede arkadaşlarıyla oynuyordu. Beni gördüğünde öfkeyle üzerime yürüdü. "Senden nefret ediyorum. Geldiklerinde, annemle babama seni şikâyet edeceğim," dedi.</span></p>

  <p><span class="font6" style="font-size: large; font-family: 'Times New Roman', serif;">"Ne?"</span></p>

  <p><span class="font6" style="font-size: large; font-family: 'Times New Roman', serif;">'Biliyorsun," dedi kız kardeşim. "Senin yaptığını biliyorum."</span></p>

  <p><span class="font6" style="font-size: large; font-family: 'Times New Roman', serif;">"Neyi yaptığımı?"</span></p>

  <p><span class="font6" style="font-size: large; font-family: 'Times New Roman', serif;">"Bana bozuk para fırlattığını. Hepimize. Çalılardan. Gerçek bir pislik gibi davrandın."</span></p>

  <p><span class="font6" style="font-size: large; font-family: 'Times New Roman', serif;">"Ben yapmadım ki!"</span></p>

  <p><span class="font6" style="font-size: large; font-family: 'Times New Roman', serif;">Ne kadar canımız yandı biliyor musun?"</span></p>

  <p><span class="font6" style="font-size: large; font-family: 'Times New Roman', serif;">Arkadaşlarının yanına döndü, öfkeyle bana baktılar. Boğazım kurumuştu ve acıyordu.</span></p>

  <p><span class="font6" style="font-size: large; font-family: 'Times New Roman', serif;">Yola doğru yürüdüm. Nereye gitmeyi planladığımı bilmiyordum. Sadece uzaklaşmak istiyordum.</span></p>

  <p><span class="font6" style="font-size: large; font-family: 'Times New Roman', serif;">Lettie Hempstock, garaj yolunun bittiği yerde, kestane ağaçlarının altında duruyordu. Sanki yüz yıllardır orada durmuş beni bekliyordu ve gerekirse bir yüz yıl daha bekleyebilirdi. Elbisesi beyazdı ama kestane ağacının yeni yeni filizlenen yapraklarından süzülen ışık onu yeşile boyuyordu.</span></p>

  <p><span class="font6" style="font-size: large; font-family: 'Times New Roman', serif;">"Merhaba," dedim.</span></p>

  <p><span class="font6" style="font-size: large; font-family: 'Times New Roman', serif;">"Kâbus gördün değil mi?" dedi.</span></p>

  <p><span class="font6" style="font-size: large; font-family: 'Times New Roman', serif;">Cebimden bozuk parayı çıkarıp gösterdim. "Az kalsın bunun yüzünden boğuluyordum," dedim ona. "Ama tam zamanında uyandım. Ağzıma nasıl girdiğini bilmiyorum. Biri parayı ağzıma soksaydı herhalde uyanırdım. Galiba tam ben uyanırken kendiliğinden boğazımda belirdi."</span></p>

  <p><span class="font6" style="font-size: large; font-family: 'Times New Roman', serif;">"Evet," dedi Lettie.</span></p>

  <p><span class="font6" style="font-size: large; font-family: 'Times New Roman', serif;">"Kardeşim onlara çalılardan bozuk para fırlattığımı söylüyor ama yapmadım."</span></p>

  <p><span class="font6" style="font-size: large; font-family: 'Times New Roman', serif;">"Evet," diye bana hak verdi. "Yapmadın."</span></p>

  <p><span class="font6" style="font-size: large; font-family: 'Times New Roman', serif;">"Lettie? Neler oluyor?" diye sordum.</span></p>

  <p><span class="font6" style="font-size: large; font-family: 'Times New Roman', serif;">"Ah," dedi, her şey gün gibi aşikârmışçasına. "Biri, insanlara para vermeye çalışıyor. Ama çok beceriksizce yapıyor ve uykuda olması gereken şeyleri uyandırıyor. Bu hiç iyi değil."</span></p>

  <p><span class="font6" style="font-size: large; font-family: 'Times New Roman', serif;">"Ölen adamla bir ilgisi var mı?"</span></p>

  <p><span class="font6" style="font-size: large; font-family: 'Times New Roman', serif;">"Bir ilgisi var mı? Evet."</span></p>

  <p><span class="font6" style="font-size: large; font-family: 'Times New Roman', serif;">"Bunu o mu yapıyor?"</span></p>

  <p><span class="font6" style="font-size: large; font-family: 'Times New Roman', serif;">Başım iki yana salladı. "Kahvaltı eltin mi? diye sordu bana.</span></p>

  <p><span class="font6" style="font-size: large; font-family: 'Times New Roman', serif;">Başımı iki yana salladım.</span></p>

  <p><span class="font6" style="font-size: large; font-family: 'Times New Roman', serif;">"Tamam o zaman," dedi. "Benimle gel."</span></p>

  <p><span class="font6" style="font-size: large; font-family: 'Times New Roman', serif;">Birlikte yolun sonuna doğru yürüdük, ileride sağlı sollu bir iki ev vardı o zamanlar. Yanlarından geçerken evleri işaret etti. "O evde yaşayan adam rüyasında satıldığını, paraya dönüştüğünü görmüştü. Şimdi ise aynalarda garip şeyler görüyor." dedi Lettie Hempstock.</span></p>

  <p><a id="bookmark11"></a><span class="font6" style="font-size: large; font-family: 'Times New Roman', serif;">"Garip derken?"</span></p>

  <p><a id="bookmark12"></a><span class="font6" style="font-size: large; font-family: 'Times New Roman', serif;">Kendisini görüyor ama gözlerinin yerinde dışarı uzanan pamuklar</span> <span class="font6" style="font-size: large; font-family: 'Times New Roman', serif;">var. Ağzından da pençemsi garip şeyler çıkıyor. Yengeçlerin kıskaçlarını bilir misin?"</span></p>

  <p><span class="font6" style="font-size: large; font-family: 'Times New Roman', serif;">Aynaya baktığında ağzından kıskaç çıktığını gören adamı düşündüm. "Neden boğazımda bozuk para buldum?" "insanlara para vermek istedi."</span></p>

  <p><span class="font6" style="font-size: large; font-family: 'Times New Roman', serif;">"Opal madencisi mi? Arabada ölen adam?"</span></p>

  <p><span class="font6" style="font-size: large; font-family: 'Times New Roman', serif;">"Evet. bir bakıma. Tam olarak değil ama bütün bunları ateşleyen fitil oydu. ölümü, ortalığı alevlendiren kıvılcımdı. Ama şimdiki patlamalar ona ait değil. Başka biri. Başka bir şey."</span></p>

  <p><span class="font6" style="font-size: large; font-family: 'Times New Roman', serif;">Eliyle çilli burnunu ovuşturdu.</span></p>

  <p><span class="font6" style="font-size: large; font-family: 'Times New Roman', serif;">"O evde oturan kadın delirdi," dedi başka bir evi işaret ederek. Doğruyu söylediğinden bir saniye bile şüphe etmedim. "Paralarını yatağının altına saklamış ve artık biri gelip hepsini çalacak diye yataktan çıkamıyor."</span></p>

  <p><span class="font6" style="font-size: large; font-family: 'Times New Roman', serif;">"Nereden biliyorsun?"</span></p>

  <p><span class="font6" style="font-size: large; font-family: 'Times New Roman', serif;">Omuz silkti. "Benim kadar yaşamışsan böyle şeyleri bilirsin."</span></p>

  <p><span class="font6" style="font-size: large; font-family: 'Times New Roman', serif;">Ayağımla taşlardan birini tekmeledim. "Benim kadar yaşamışsan derken, çok uzun zamanı mı kastediyorsun?" Başını salladı.</span></p>

  <p><span class="font6" style="font-size: large; font-family: 'Times New Roman', serif;">'"Gerçekte kaç yaşındasın?" diye sordum.</span></p>

  <p><span class="font6" style="font-size: large; font-family: 'Times New Roman', serif;">"On bir."</span></p>

  <p><span class="font6" style="font-size: large; font-family: 'Times New Roman', serif;">Şöyle bir düşündüm. "Ne kadardır on bir yaşındasın?" diye sordum.</span></p>

  <p><span class="font6" style="font-size: large; font-family: 'Times New Roman', serif;">Gülümsedi.</span></p>

  <p><span class="font6" style="font-size: large; font-family: 'Times New Roman', serif;">Caraway Çiftliği'ni geçtik. Bir gün Callie Anders'ın annesi ve babası olduğunu öğreneceğim iki kişi, tarlada kavga ediyordu. Bizi görünce bağrışmayı kestiler.</span></p>

  <p><span class="font6" style="font-size: large; font-family: 'Times New Roman', serif;">Virajı dönüp görüş alanlarından çıktığımızda, "Zavallılar." dedi Lettie.</span></p>

  <p><span class="font6" style="font-size: large; font-family: 'Times New Roman', serif;">"Neden zavallı olduklarını düşünüyorsun?"</span></p>

  <p><span style="font-family: 'Times New Roman', serif; font-size: large;">"Çünkü ekonomik sorunları var. Adam bu sabah rüyasında... Karısının para kazanmak için kötü şeyler yaptığını gördü. İçine kurt düşünce karısının çantasını karıştırdı ve bir tomar on şiliıılik banknot buldu. Kadın paranın nereden geldiğini bilmediğini söylüyor ama kocası inanmıyor. Daha doğrusu neye inanacağını bilmiyor."</span></p>

  <p><span class="font6" style="font-size: large; font-family: 'Times New Roman', serif;">"Bütün kavgalar ve rüyalar parayla mı ilgili?"</span></p>

  <p><span class="font6" style="font-size: large; font-family: 'Times New Roman', serif;">"Emin değilim," dedi Lettie. Beni korkutan, yetişkinlerinki gibi bir ses tonuyla söylemişti bunu.</span></p>

  <p><span class="font6" style="font-size: large; font-family: 'Times New Roman', serif;">"Olup bitenler çözülemeyecek şeyler değil," diye devam etti. O zaman, yüzümdeki endişeli ifadeyi fark etti. Ürktüğümü anladı. "Krep yedikten sonra hallederiz," dedi.</span></p>

  <p><span class="font6" style="font-size: large; font-family: 'Times New Roman', serif;">Lettie, metal bir tavada bize krep pişirdi. Her biri kâğıt kadar inceydi ve piştiklerinde, Lettie üzerlerine limon sıkıp kayısı reçeli sürüyor, sonra da sigara sarar gibi yuvarlıyordu. Yeterince krepimiz olduğuna kanaat getirince, mutfak masasına geçip karnımızı tıka basa doyurduk.</span></p>

  <p><span class="font6" style="font-size: large; font-family: 'Times New Roman', serif;">Mutfakta bir şömine vardı, hâlâ kor halinde olan kömürlere bakılırsa, gece boyunca yanık kalmıştı. Bu mutfağın samimi bir havası var, diye düşündüm.</span></p>

  <p><span class="font6" style="font-size: large; font-family: 'Times New Roman', serif;">"Korkuyorum," dedim Lettie'ye.</span></p>

  <p><span class="font6" style="font-size: large; font-family: 'Times New Roman', serif;">Gülümsedi. "Güvende olmanı sağlayacağım. Söz veriyorum. Ben hiç korkmuyorum."</span></p>

  <p><span class="font6" style="font-size: large; font-family: 'Times New Roman', serif;">Bense hâlâ korkuyordum ama eskisi kadar değil. 'Olup</span> <span style="font-family: 'Times New Roman', serif; font-size: large;">bitenler çok ürkütücü."</span></p>

  <p><span class="font6" style="font-size: large; font-family: 'Times New Roman', serif;">"Sana söz verdim," dedi Lettie Hempstock. İncinmene</span> <span style="font-family: 'Times New Roman', serif; font-size: large;">izin vermeyeceğim."</span></p>

  <p><span class="font6" style="font-size: large; font-family: 'Times New Roman', serif;">"İncinmek mi?" dedi biri, hafiflen çatlayan bir ses tonuyla. "Ne incinmesi? Kim incinmiş? Niye birileri incinsin?</span></p>

  <p><span class="font6" style="font-size: large; font-family: 'Times New Roman', serif;">Konuşan ihtiyar Bayan Hempstocktı. Kenarlarından tul tuğu önlüğünü nergislerle doldurmuştu ve çiçeklerin yapraklarından yansıyan ışık, yaşlı kadının yüzünü de, mutfağı da hoş göze hoş gelen sarı tonlarına boyuyordu.</span></p>

  <p><span class="font6" style="font-size: large; font-family: 'Times New Roman', serif;">"Bir şey bela saçıyor. İnsanlara para veriyor.Hem rüyalarında</span> <span style="font-family: 'Times New Roman', serif; font-size: large;">hem gerçek hayatta," dedi Letlie. Yaşlı kadına, boğazımdan çıkan parayı gösterdi. "Arkadaşım sabah uyandığında, az kalsın bu para yüzünden boğuluyormuş."</span></p>

  <p><span class="font6" style="font-size: large; font-family: 'Times New Roman', serif;">İhtiyar Bayan Hempstock, önlüğünü mutfak masasına yaslayıp, çiçekleri masaya döktü. Ardından bozuk parayı Lettie'den aldı. Gözlerini kısıp parayı kokladı, ovuşturdu, dinledi (en azından parayı kulağına yaklaştırdı). Sonra mora çalan dilinin ucuyla paraya dokundu.</span></p>

  <p><span class="font6" style="font-size: large; font-family: 'Times New Roman', serif;">"Yeni, dedi incelemesi bittiğinde. "Üzerinde 1912 yazıyor ama dünden önce yokmuş."</span></p>

  <p><span class="font6" style="font-size: large; font-family: 'Times New Roman', serif;">"Onda bir gariplik olduğunu biliyordum," dedi Lettie. ihtiyar Bayan Hempstock'a baktım. "Nereden biliyorsunuz?"</span></p>

  <p><span class="font6" style="font-size: large; font-family: 'Times New Roman', serif;">"İyi bir soru tatlım. Genel olarak elektron sayısındaki azalmadan. Elektronları görebilmek için, nesnelere çok yakından bakman gerekir. Belli belirsiz gülümsemeleri andıran mini minnacık şeylerdir. İnsanın içini karartan gri parçalara da nötron denir. Paranın elektronları, 1912'den kalmış olamayacak kadar neşeliydi. Bu yüzden harfleri ve kralın kafasını inceledim. Hepsi fazla sivri ve parlak. Yıpranan yerler bile özellikle öyle yapılmış görünüyor."</span></p>

  <p><span class="font6" style="font-size: large; font-family: 'Times New Roman', serif;">"Gözleriniz çok keskin olmalı," dedim ona. Etkilenmiştim. Paramı geri verdi.</span></p>

  <p><span class="font6" style="font-size: large; font-family: 'Times New Roman', serif;">'Eskiden olduğu kadar iyi görmüyorum ama benim yaşıma geldiğinde senin gözlerin de, şimdiki kadar keskin olmayacak." Espri yapmışçasına güldü.</span></p>

  <p><span class="font6" style="font-size: large; font-family: 'Times New Roman', serif;">"Kaç yaşındasınız?"</span></p>

  <p><span class="font6" style="font-size: large; font-family: 'Times New Roman', serif;">Lettie bana öyle bir bakış fırlattı ki, kabalık etmiş olmaktan korktum. Yetişkinler bazen yaşlarının sorulmasından hoşlanmaz, bazen de hoşlanır. Tecrübelerime göre yaşlılar hoşlanırdı. Yaşlarıyla gurur duyarlardı. Bayan Wollery yetmiş yedi, Bay Wollery seksen dokuz yaşındaydı ve bize kaç yaşında olduklarını söylemeye bayılırlardı.</span></p>

  <p><span class="font6" style="font-size: large; font-family: 'Times New Roman', serif;">Ihuy.ır Bayan Hempstock dolaba uzanıp rengarenk vazo-lan indirdi. "O kadar yaşlıyım ki, Ay'ın yaratıldığı zamanı</span> <span style="font-family: 'Times New Roman', serif; font-size: large;">hatırlıyorum," dedi.</span></p>

  <p><span class="font6" style="font-size: large; font-family: 'Times New Roman', serif;">"Ay, hep yok muydu?"</span></p>

  <p><span class="font6" style="font-size: large; font-family: 'Times New Roman', serif;">"Ne şirinsin! Gökyüzü bomboştu. Ay'ın geldiği günü hatırlıyorum. Gökyüzüne baktık. O zamanlar, yeşil ve mavi değil, kirli bir kahverengi ve puslu gri rengiydi."</span></p>

  <p><span class="font6" style="font-size: large; font-family: 'Times New Roman', serif;">Musluğu açıp vazoları yarıya kadar doldurdu. Sonra kararmış mutfak makasını alıp nergislerin saplarını kesti.</span></p>

  <p><span class="font6" style="font-size: large; font-family: 'Times New Roman', serif;">"Bunları ölen adamın yapmadığına emin misiniz?" dedim. "Belki hayaleti peşimize düşmüştür?"</span></p>

  <p><span class="font6" style="font-size: large; font-family: 'Times New Roman', serif;">Kız ve yaşlı kadın bu lafıma güldüklerinde kendimi aptal</span> <span style="font-family: 'Times New Roman', serif; font-size: large;">gibi hissettim. "Özür dilerim."</span></p>

  <p><span class="font6" style="font-size: large; font-family: 'Times New Roman', serif;">"Hayaletler hiçbir şeyi yoktan var edemez," dedi Lettie. "Çoğu zaman eşyaları oynatmasını bile beceremezler.''</span></p>

  <p><span class="font6" style="font-size: large; font-family: 'Times New Roman', serif;">"Gidip anneni çağır. Çamaşır yıkıyordu," dedi ihtiyar Bayan Hempstock, Lettie'ye. Sonra bana döndü. "Sen de çiçekleri hazırlamama yardım et."</span></p>

  <p><span class="font6" style="font-size: large; font-family: 'Times New Roman', serif;">Çiçekleri vazolara koymasına yardım ettim. Vazoları nereye yerleştireceğimiz konusunda fikrimi aldı. Hepsini önerdiğim yerlere koyduk. Kendimi çok ayrıcalıklı hissettim.</span></p>

  <p><span class="font6" style="font-size: large; font-family: 'Times New Roman', serif;">Gün ışığından yapılmışa benzeyen nergisler, loş mutfağı güzelleştirmişti. Zemin, kızıl ve gri kum taşlanndandı. Du</span><span style="font-family: 'Times New Roman', serif; font-size: large;">varlarsa beyaza boyanmış ahşaptan.</span></p>

  <p><span class="font6" style="font-size: large; font-family: 'Times New Roman', serif;">Yaşlı kadın, Hempstock'ların kendi arı kovanlarından gelen baldan bir kaşık alıp kâseye koydu ve üstüne kaymak ekledi. Hemen kaşığı daldırdım, sakız gibiydi, balın tadı her lokmada ağzıma yayılıyor, yuttuğumdaysa yabani çiçeklerin</span> <span style="font-family: 'Times New Roman', serif; font-size: large;">tadı damağımda kalıyordu.</span></p>

  <p><span class="font6" style="font-size: large; font-family: 'Times New Roman', serif;">Lettie annesiyle birlikte mutfağa döndüğünde son lokmalarımı bitiriyordum. Bayan Hempstock'in ayaklarında vuıe Wellington çizmeler vardı. Acelesi varmış gibi koşar adım</span> <span style="font-family: 'Times New Roman', serif; font-size: large;">yürüyordu. "Anne!" dedi. "Oğlana bal mı verdin! Dişleri çür</span><span style="font-family: 'Times New Roman', serif; font-size: large;">üyecek."</span></p>

  <p><span class="font6" style="font-size: large; font-family: 'Times New Roman', serif;">"İhtiyar Bayan Hempstock omuz silkti "Ağzındaki mik</span><span class="font6" style="font-size: large; font-family: 'Times New Roman', serif;">ropları azarlar, dişlerini rahat bırakmalarını söylerim," dedi "Bakterilere patronluk taslayamazsın."</span> <span class="font6" style="font-size: large; font-family: 'Times New Roman', serif;">dedi Bayan Hemp</span><span class="font6" style="font-size: large; font-family: 'Times New Roman', serif;">stocklardan genç olanı. "Bundan hoşlanmadıklarım bilirsin."</span></p>

  <p><span class="font6" style="font-size: large; font-family: 'Times New Roman', serif;">Ne budalalık!" dedi yaşlı kadın. "Bakterileri rahat bırakırsan, her yanı ele geçirirler. Onlara kimin patron olduğunu gösterirsen sana kul köle olurlar. Peynirimin tadını biliyorsun." Bana döndü. "Peynirimle madalya bile kazandım," dedi. "Madalya. Yaşlı kralın zamanında, peynirimden almak için bir halta at sırtında seyahat edenler olurdu. Dediklerine göre bizzat kral ve oğulları Prens Dickon, Prens Geoffrey, hatta küçük Prens John peynirimin tadına bakmış. O güne dek yedikleri en lezzetli peynir olduğunu söylemişler..." "Nine," dedi Lettie. Yaşlı kadın aniden sustu.</span></p>

  <p><span class="font6" style="font-size: large; font-family: 'Times New Roman', serif;">"Fındık ağacından değneğe ihtiyacın olacak," dedi Lettie'nin annesi. Sonra çok emin olmayan bir ses tonuyla ekledi. "Sanırım ufaklığı da götürebilirsin. Ne de olsa onun parası. Yanında olursa işin kolaylaşır. Dişinin yarattığı bir şeye ihtiyacım var."</span></p>

  <p><span class="font6" style="font-size: large; font-family: 'Times New Roman', serif;">"Dişi mi?" dedi Lettie.</span></p>

  <p><span class="font6" style="font-size: large; font-family: 'Times New Roman', serif;">Kemik saplı çakısı elindeydi. Ama bıçağı yuvasmdaydı.</span></p>

  <p><span class="font6" style="font-size: large; font-family: 'Times New Roman', serif;">"Tadı dişilerinkine benziyor," dedi Lettie'nin annesi. "Unutma ki, yanılıyor da olabilirim."</span></p>

  <p><span class="font6" style="font-size: large; font-family: 'Times New Roman', serif;">' Oğlanı götürme," dedi ihtiyar Bayan Hempstock. "Onu götürmek belaya davetiye çıkarmak olur."</span></p>

  <p><span class="font6" style="font-size: large; font-family: 'Times New Roman', serif;">Hayal kırıklığına uğradım.</span></p>

  <p><span class="font6" style="font-size: large; font-family: 'Times New Roman', serif;">'Bize bir şey olmaz," dedi Lettie. "Ben ona bakarım. O ve ben. ikimiz. Harika bir macera olacak. Yalnız gitmemiş olurum. Lütfen nine."</span></p>

  <p><span class="font6" style="font-size: large; font-family: 'Times New Roman', serif;">Umutla ihtiyar Bayan Hempstoek'a bakıp cevap vermesini bekledim.</span></p>

  <p><span style="font-family: 'Times New Roman', serif; font-size: large;">"Sorun çıkarsa seni uyarmadığımı söyleme," dedi İhtiyar Bayan Hempstock.</span></p>

  <p><span style="font-family: 'Times New Roman', serif; font-size: large;">"Teşekkürler nine. Söylemem. Dikkatli olacağım."</span><br /></p>

  <p><span class="font6" style="font-size: large; font-family: 'Times New Roman', serif;">İhtiyar Bayan Hempstock burnunu çekti. "Aptalca bir şey yapmayın. Temkinli olun. Onu bağlayın, geçitleri kapayın,</span> <span style="font-family: 'Times New Roman', serif; font-size: large;">yeniden uyutun."</span><br /></p>

  <p><span class="font6" style="font-size: large; font-family: 'Times New Roman', serif;">"Biliyorum, biliyorum," dedi Lettie. "Gerçekten ezberledim artık. Bize bir şey olmaz."</span></p>

  <p><span class="font6" style="font-size: large; font-family: 'Times New Roman', serif;">Kelimesi kelimesine böyle söyledi. Ama yanılıyordu.</span></p>
</body>
</html>
