<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h1 style="text-align: center;"><span style="font-family: Arial, sans-serif; font-size: xx-large;">IX</span><br />
  <a id="bookmark6"></a></h1>

  <p><span class="font6" style="font-size: large; font-family: 'Times New Roman', serif;"><br /></span></p>

  <p><span style="font-family: 'Times New Roman', serif; font-size: large;"><br /></span></p>

  <p><span style="font-family: 'Times New Roman', serif; font-size: large;">Lettie'nin annesi şöminedeki tahtaları demirle dürtüp bir araya topluyor, ihtiyar Bayan Hempstock ise tahta bir kaşıkla ocaktaki tencereyi karıştırıyordu.</span><br /></p>

  <p><span class="font6" style="font-size: large; font-family: 'Times New Roman', serif;">Biz kapıdan geçerken kaşığı ağzına götürdü, abartılı hareketlerle dumanı üfleyip yemeğin tadına baktı. Dudaklarını büzüp yemeğe ne olduğunu bilmediğim bir çimdik toz ekledi ve sonra başka bir baharattan bir avuç dolusu kattı. Tencerenin altını kıstı.</span></p>

  <p><span class="font6" style="font-size: large; font-family: 'Times New Roman', serif;">Dönüp bana baktı. Saçlarımdan sular damlıyordu. Soğuktan mosmor olmuş dudaklarımdan çıplak ayaklanma kadar süzdü beni. Şimdiden ayaklarımın dibinde ufak bir su birikintisi oluşmuştu. Sabahlığımdan da, pijamalarımdan da sular damlıyordu.</span></p>

  <p><span class="font6" style="font-size: large; font-family: 'Times New Roman', serif;">"Küveti sıcak suyla doldurmalıyız," dedi ihtiyar Bayan Hempstock. "Yoksa çocuk üşütüp ölecek."</span></p>

  <p><span class="font6" style="font-size: large; font-family: 'Times New Roman', serif;">"Ben de öyle düşünmüştüm," dedi Lettie.</span></p>

  <p><span class="font6" style="font-size: large; font-family: 'Times New Roman', serif;">Lettie'nin annesi, mutfak masasının arkasındaki metal küveti hazırlamaya başlamıştı bile. Şöminede asılı duran kocaman siyah kazandaki kaynar suyla küveti doldurdu. Doğru sıcaklığa ulaşmak için üzerine tencereyle soğuk su ekledi.</span></p>

  <p><span class="font6" style="font-size: large; font-family: 'Times New Roman', serif;">Haydi, gir bakalım," dedi ihtiyar Bayan Hempstock "Küvete atla."</span> <span style="font-family: 'Times New Roman', serif; font-size: large;">dehşet içinde ona baktım tanımadığım insanların önünde</span> <span style="font-family: 'Times New Roman', serif; font-size: large;">soyunacak mıydım yani?</span></p>

  <p><span class="font6" style="font-size: large; font-family: 'Times New Roman', serif;">"Giysilerini yıkayıp kurutacağız, sabahlığındaki sökükleri dikeceğiz." dedi Lettie'nin annesi, itiraz etmeme fırsat kalmadan sabahlığı benden aldı. Kucağımda olduğunu unuttuğum yavru kediyi de... Odadan çıktı.</span></p>

  <p><span class="font6" style="font-size: large; font-family: 'Times New Roman', serif;">Alelacele kırmızı pijamamı çıkardım. Pijamanın altı sırılsıklamdı ve kumaş da paramparça olmuştu. Önce parmaklarımı suya soktum, ılık olduğunu anlayınca da çabucak küvete girdim. Mutfak şöminesinin alevleri insana güven veriyordu. Bir süre ılık sularda oturduktan sonra kendimi sırtüstü küvetin sularına bıraktım. Ayaklarını ısınıp canlandıkça sızıları da arttı. Çıplaklığın uygunsuz olduğunu biliyordum ama Hempstock'lar çıplaklığıma aldırmıyormuş gibiydi. Lettie gitmiş, pijamalarımı da beraberinde götürmüştü; annesiyse geri gelip bıçakları, çatalları, kaşıkları, büyük küçük sürahileri, peynir bıçaklarını ve rendeleri masaya dizmeye başlamıştı.</span></p>

  <p><span class="font6" style="font-size: large; font-family: 'Times New Roman', serif;">İhtiyar Bayan Hempstock bana, ocaktaki tencerede pişirdiği çorbayla doldurduğu kâseyi uzattı. "Şunu iç. Önce içini ısıtalım."</span></p>

  <p><a id="bookmark21"></a><span class="font6" style="font-size: large; font-family: 'Times New Roman', serif;">Leziz bir çorbaydı, gerçekten içim ısındı. Daha önceleri küvette çorba içtiğim olmamıştı. Kâsedeki çorbayı bitirdiğimde kabı yaşlı kadına uzattım, o da bana beyaz bir sabun ve sünger verdi. "Şimdi ovalanmaya başla. Sıcaklık kemiklerine işleyene, vücudun yeniden canlanana dek ovala, dedi.</span></p>

  <p><a id="bookmark22"></a><span class="font6" style="font-size: large; font-family: 'Times New Roman', serif;">Ateşin diğer tarafındaki sallanan koltuğa oturdu. Hafif hafif sallanırken bir daha benden yana bakmadı.</span></p>

  <p><a id="bookmark23"></a><span class="font6" style="font-size: large; font-family: 'Times New Roman', serif;">Kendimi güvende hissettim. Sanki nineliğe özgü bütün şefkat dolu özellikler, nineligin özü, tek bir yerde, tek bir anda toplanmıştı. O an için Ursula Monkton'dan korkmuy</span><span style="font-family: 'Times New Roman', serif; font-size: large;">ordum. Oradayken içimde korkuya yer yoktu.</span></p>

  <p><a id="bookmark25"></a><span class="font6" style="font-size: large; font-family: 'Times New Roman', serif;">Genç Bayan Hempstock fırın kapısını açıp turtayı çıkardı,</span> <span style="font-family: 'Times New Roman', serif; font-size: large;">kenarlarının iyice kızardığına kanaat getirince soğuması için</span> <span style="font-family: 'Times New Roman', serif; font-size: large;">camın önüne koydu.</span></p>

  <p><a id="bookmark28"></a><span class="font6" style="font-size: large; font-family: 'Times New Roman', serif;">Bana getirdikleri havluyla kurulandım. Ateşin önünde</span> <span style="font-family: 'Times New Roman', serif; font-size: large;">kurumak kolaydı. Derken Lettie Hempstock, elinde kızların geceliklerini andıran, beyaz pamuklu kumaştan yapılma, etekleri yerlere kadar gelen bir tür uzun kollu elbise ve beyaz şapkayla geri dondu. Ne olduğunu çözemediğim için uzattığı giysileri giymekte tereddüt ettim. Bana kız giysisi mi getirmişti? Sonra ne olduğunu anladım. Erkeklerin eski zamanlarda giydikleri geceliklerdendi. Kitaplarda resmini görmüştüm. Wee Willie Winkie, sahip olduğum bütün yuva kitaplarında bunlardan birini giyerek kasabada dolaşıyordu.</span></p>

  <p><span class="font6" style="font-size: large; font-family: 'Times New Roman', serif;">Geceliği giydim. Şapka bana fazlasıyla büyüktü, suratımı örtecek kadar aşağı kayıp duruyordu. Lettie, onu geri aldı.</span></p>

  <p><span class="font6" style="font-size: large; font-family: 'Times New Roman', serif;">Akşam yemeği muhteşemdi. Biftek, dışı çıtır çıtır, ortası yumuşak patatesler, ne olduğunu çözemediğim bir sosa bulanmış ısırgan otu ve havuç olduğunu sandığım sebzeler. (Pişmiş havuçtan hoşlanmadığımı zannediyordum. Bu yüzden az kalsın tadına bile bakmayacaktım ama cesur bir günümdeydim. Denedim, hoşuma da gitti. O yemekten sonra, çocukluğum boyunca yediğim diğer bütün haşlanmış havuçlar, beni hayal kırıklığına uğratmıştır.)</span></p>

  <p><span class="font6" style="font-size: large; font-family: 'Times New Roman', serif;">Tatlı olarak içi elma, üzüm ve ezilmiş fındıkla doldurulmuş turta vardı. Kreması, okulda veya evde tattığım bütün turtalardan güzeldi.</span></p>

  <p><span class="font6" style="font-size: large; font-family: 'Times New Roman', serif;">Yavru kedi yemeğin sonuna kadar şöminenin yanındaki minderde uyuduktan sonra, artıkları yemek için kendisinin dört katı büyüklüğündeki sis rengi kediye katıldı.</span></p>

  <p><span class="font6" style="font-size: large; font-family: 'Times New Roman', serif;">Yemek yerken, başıma gelenlerden veya niçin orada olduğumdan bahsetmedik. Hempstock kadınları çiftlikten konuşlular: Ahırın kapısının boyanması gerekiyordu, Rhiannon adlı ineğin ön sol bacağında bir rahatsızlık vardı, tuvalete giden patikadaki otların temizlenmesi lazımdı.</span></p>

  <p><span class="font6" style="font-size: large; font-family: 'Times New Roman', serif;">"Sadece üçünüz müsünüz?" diye sordum. "Hiç erkek yok mu?"</span></p>

  <p><a id="bookmark29"></a><span class="font6" style="font-size: large; font-family: 'Times New Roman', serif;">"Erkek mi!" diye bağırdı ihtiyar Bayan Hempstock. "Olsa da ne işe yarardı bilmiyorum! Bu çiftlikte bir erkeğin yapa</span><span style="font-family: 'Times New Roman', serif; font-size: large;">cağından iki kat hızlı ve beş kat iyi yapamayacağım hiçbir iş y</span><span style="font-family: 'Times New Roman', serif; font-size: large;">ok!</span> <span style="font-family: 'Times New Roman', serif; font-size: large;">Bazen çiftlikte erkekler de olur. Gelirler ve giderler. Şimdilik biz bizeyiz," dedi Lettie.</span></p>

  <p><span class="font6" style="font-size: large; font-family: 'Times New Roman', serif;">Annesi, başını salladı. "Kaderlerinin götürdüğü yere giderler, Hempstock erkekleri çoğunlukla servet peşindedir. Kaderin çağrısını duyduklarında onları burada tutmanın yolu yoktur. Bakışları dalgınlaşır ve onları kaybederiz. İlk fırsatta kasabalara, şehirlere doğru yola çıkarlar. Bir zamanlar burada olduklarını gösteren kartpostallardan başka bir şey kalmaz geriye."</span></p>

  <p><span class="font6" style="font-size: large; font-family: 'Times New Roman', serif;">"Ailesi geliyor!'&nbsp;dedi ihtiyar Bayan Hempstock. "Arabayla buraya doğru yola çıktılar. Az önce Parson'lann kayın ağacını geçtiler. Porsuklar onları gördü."</span></p>

  <p><span class="font6" style="font-size: large; font-family: 'Times New Roman', serif;">"O kadın da yanlarında mı?" diye sordum. "Ursula Monkton?"</span></p>

  <p><span class="font6" style="font-size: large; font-family: 'Times New Roman', serif;">"Kadın mı?" dedi ihtiyar Bayan Hempstock, dalga geçercesine. "O şey mi ? Hayır."</span></p>

  <p><span class="font6" style="font-size: large; font-family: 'Times New Roman', serif;">Şöyle bir düşündüm. "Beni kendileriyle eve dönmeye zorlayacaklar. Ursula Monkton beni tavan arasına kilitleyecek ve sıkıldığında babama beni öldürtecek. Kendi söyledi.'</span></p>

  <p><span class="font6" style="font-size: large; font-family: 'Times New Roman', serif;">"Sana öyle söylemiş olabilir küçük ördek." dedi Lettie nin annesi. "Ama öyle bir şey yapamayacak. Buna izin verirsem,</span></p>

  <p><span class="font6" style="font-size: large; font-family: 'Times New Roman', serif;">benim de adım Ginnie Hempstock değil.</span></p>

  <p><span class="font6" style="font-size: large; font-family: 'Times New Roman', serif;">Ginnie adını severim ama ona inanmadım ve içim rahatlamadı. Birazdan mutfak kapısı açılacak ve babam bana bağıracaktı. Veya bağırmayacak, arabaya dönene kadar bekleyecek, sonra</span> <span class="font6" style="font-size: large; font-family: 'Times New Roman', serif;">bağıracaktı. Beni evimize götüreceklerdi ve kaybolup gidecektim.</span></p>

  <p><span class="font6" style="font-size: large; font-family: 'Times New Roman', serif;">"Bir bakalım" dedi Ginnie Hempstock. "Belki geldiklerinde burada olmayız. Kimsenin evde olmadığı bir gün, örneğin geçen salı uğramış olabilirler."</span></p>

  <p><span class="font6" style="font-size: large; font-family: 'Times New Roman', serif;">"Söz konusu bile olamaz" dedi yaşlı kadın. "Zamanla oynamak, işleri daha da karıştırır... Oğlanı başka bir şeye dönüştürebiliriz, böylece ne kadar ararlarsa arasınlar, onu bulamazlar."</span></p>

  <p><span class="font6" style="font-size: large; font-family: 'Times New Roman', serif;">Gözlerimi kırpıştırdım. Söyledikleri mümkün müydü? Keşke beni başka bir şeye dönüştürselerdi Yavru kedi, kendine düşen yemek artıklarını bitirmişti (aslında büyük kedinin yediğinden fazlasını yemişti) ve şimdi kucağıma sıçramış, tüylerini temizliyordu.</span></p>

  <p><span class="font6" style="font-size: large; font-family: 'Times New Roman', serif;">Ginnie Hempstock ayağa kalkıp odadan çıktı. Nereye gittiğini merak ettim.</span></p>

  <p><span class="font6" style="font-size: large; font-family: 'Times New Roman', serif;">"Onu hiçbir şeye dönüştürenleyiz," dedi, Lettie masadaki tabak çanağı temizlerken. "Ailesi deliye döner. Kontrolleri asalağın elindeyse, yaratık annenin vc babanın deliliğinden beslenecektir. Sonra bir de bakmışsınız, polisler toprağımızı kazıp onu arıyor... Daha kötüsü okyanusu araştırmaya kalkmaları."</span></p>

  <p><span class="font6" style="font-size: large; font-family: 'Times New Roman', serif;">Yavru kedi kucağıma uzanmış, başını patilerinin arasına gömmüştü. Tüyden, kapkara bir tüy yumağına dönüşmüştü. Okyanus mavisi gözlerini kapayıp mırlayarak uykuya daldı.</span></p>

  <p><span class="font6" style="font-size: large; font-family: 'Times New Roman', serif;">"Eee?" dedi ihtiyar Bayan Hempstock. "Önerin nedir?"</span></p>

  <p><span class="font6" style="font-size: large; font-family: 'Times New Roman', serif;">Lettie dudaklarını birbirine bastırıp sağa sola oynatarak düşüncelere daldı. Başını geriye devirdiğinde, seçenekleri gözden geçirdiği hissine kapıldım. Derken gülümsedi "Kes/Dik?" dedi.</span></p>

  <p><span class="font6" style="font-size: large; font-family: 'Times New Roman', serif;">İhtiyar Bayan Hempstock burnunu çekti. "Sen yetenekli bir kızsın," dedi ona. "İyi olmadığını söylemiyorum ama kesmek... Bunu yapamazsın. Daha değil. Bütün kenarları tamı 'amma kesmen vc iplikleri görünmeyecek şekilde dikmen p'ekir. Ayrıca neyi keseceksin? Asalak, kendisini kesmene izin vermez. Zaten o, kumaşın dokusuna ait değil. Dışından"</span></p>

  <p><span class="font6" style="font-size: large; font-family: 'Times New Roman', serif;">Ginnie Hempstock geri döndü. Sabahlığım kucağındaydı. "Onu temizledim ama hâlâ ıslak olduğu için kenarları dikmek zor olacak. Islak şeyleri düzgün dikmek zordur.</span></p>

  <p><span class="font6" style="font-size: large; font-family: 'Times New Roman', serif;">Sabahlığı masaya, ihtiyar Bayan Hempstock'ın önüne koydu.Ardından</span> <span style="font-family: 'Times New Roman', serif; font-size: large;">önlüğünün cebinden, kararmış, eski bir makas,</span> <span style="font-family: 'Times New Roman', serif; font-size: large;">uzun bir iğne ve kırmızı iplik çıkarıp masaya, sabahlığın yanına bıraktı.</span></p>

  <p><span class="font6" style="font-size: large; font-family: 'Times New Roman', serif;">"Üvez ağacı ve kırmızı iplik; cadının hızını böyle kestik," diye, ezbere bildiğim bir çocuk şiirini söyledim.</span></p>

  <p><span class="font6" style="font-size: large; font-family: 'Times New Roman', serif;">"Karşımızda cadılar olsaydı işe yarardı, hem de nasıl!" dedi Lettie. "Ama cadılarla uğraşmıyoruz."</span></p>

  <p><span class="font6" style="font-size: large; font-family: 'Times New Roman', serif;">İhtiyar Bayan Hempstock sabahlığımı inceledi. Koyu sarı damaları olan, rengi atmış, kahverengi bir sabahlıktı. Babamın babasının yıllar önce verdiği bir doğum günü hediyesiydi ve ilk giydiğimde üzerime komik denecek ölçüde büyük gelmişti.</span></p>

  <p><span class="font6" style="font-size: large; font-family: 'Times New Roman', serif;">"Muhtemelen..." dedi yaşlı kadın, kendi kendine konuşurcasına, "babanın bu akşamlık bizde kalmana izin vermesi, herkes için en iyi seçenek. Ama bunun olması için, ailenin endişelerinin son bulması gerek."</span></p>

  <p><span class="font6" style="font-size: large; font-family: 'Times New Roman', serif;">İhtiyar kadın siyah makası eline alıp sabahlığı kesmeye başladığında kapı çalındı. Kapıya bakmaya Ginnie Hempstock gitti.</span></p>

  <p><span class="font6" style="font-size: large; font-family: 'Times New Roman', serif;">"Beni almalarına izin verme," dedim Leıtie'ye.</span></p>

  <p><span class="font6" style="font-size: large; font-family: 'Times New Roman', serif;">"Şşş," dedi Lettie. "Ninemle birlikte çalışıyoruz. Sen uyuklamaya başla, huzurlu ve mutlu ol."</span></p>

  <p><span class="font6" style="font-size: large; font-family: 'Times New Roman', serif;">Mutlu falan değildim, uykum da yoktu. Masanın diğer tarafında oturan Lettie uzanıp elimi tuttu. "Endişelenme,' dedi.</span></p>

  <p><span class="font6" style="font-size: large; font-family: 'Times New Roman', serif;">Bu sözlerle kapı açıldı. Annem ve babam mutfağa girdiler. Kaçıp saklanmak istedim ama kucağımdaki kedi,</span> <span class="font6" style="font-size: large; font-family: 'Times New Roman', serif; font-style: italic;">sakin ol</span> <span class="font6" style="font-size: large; font-family: 'Times New Roman', serif;">dercesine kıpırdandı. Lettie de güven vermek için bana</span> <span style="font-family: 'Times New Roman', serif; font-size: large;">gülümsedi.</span></p>

  <p><span class="font6" style="font-size: large; font-family: 'Times New Roman', serif;">"Oğlumuzu arıyoruz," diyordu babam. Bayan Hempstock'a Burada olduğuna inanmak için geçerli nedenlerimiz.</span></p>

  <p><span class="font6" style="font-size: large; font-family: 'Times New Roman', serif;">Babam bunları söylerken, annem bana doğru koştu. İşte</span> <span style="font-family: 'Times New Roman', serif; font-size: large;">orada! Hayatım, çok endişelendik!</span></p>

  <p><span class="font6" style="font-size: large; font-family: 'Times New Roman', serif;">Başın büyük belada genç adam," dedi babam.</span></p>

  <p><span class="font6" style="font-size: large; font-family: 'Times New Roman', serif; font-style: italic;">Şak, şakşak</span> <span class="font6" style="font-size: large; font-family: 'Times New Roman', serif;">diye işine devam etti siyah makas, ihtiyar Bayan Hempstock'ın kumaştan kestiği parça masaya düştü.</span></p>

  <p><span class="font6" style="font-size: large; font-family: 'Times New Roman', serif;">Annem ve babam heykel misali dondular. Konuşmayı, hareket etmeyi bıraktılar. Babamın ağzı açık kalmıştı, annemse flamingolar gibi tek ayağı üstünde duruyordu.</span></p>

  <p><span class="font6" style="font-size: large; font-family: 'Times New Roman', serif;">"Neleri var böyle? Onlara ne yaptınız?" diye sordum. "Bir şeycikleri yok," dedi Ginnie Hempstock. "Biraz kestik, biraz dikeceğiz. Kapı kadar sağlam olacaklar." Masadaki soluk renkli kumaş parçasını işaret etti. "Bu, baban ve senin koridorda koştuğunuz zaman; şu da küvet. O parçalan kestik. Onlar olmayınca, babanın sana kızması için bir neden kalmadı."</span></p>

  <p><span class="font6" style="font-size: large; font-family: 'Times New Roman', serif;">Onlara küvetten bahsetmemiştim ama ne bilmesi beni şaşırttı ne nereden bildiğini merak ettim.</span></p>

  <p><span class="font6" style="font-size: large; font-family: 'Times New Roman', serif;">Yaşlı kadın, kırmızı ipliği iğneye geçirdi. Teatral bir iç çekişle, "Yaşlı gözlerim," dedi. "Alı benim yaşlı gözlerim!" Ne için yakındığına emin değildim; çıınkü ipliğin ucunu yalayıp herhangi bir güçlük çekmeden iğnenin deliğinden geçirmişti.</span></p>

  <p><span class="font6" style="font-size: large; font-family: 'Times New Roman', serif;">"Lettie, diş fırçasının neye benzediğini öğrenmen gerek," dedi yaşlı kadın, dikkatlice sabahlığın kenarlarını dikmeye</span> <span style="font-family: 'Times New Roman', serif; font-size: large;">başladığında.</span></p>

  <p><span class="font6" style="font-size: large; font-family: 'Times New Roman', serif;">"Diş fırçan neye benziyor?" diye sordu Lettie. "Çabuk ol!</span></p>

  <p><span class="font6" style="font-size: large; font-family: 'Times New Roman', serif;">"Yeşil," dedim. "Parlak yeşil. Elma yeşili gibi. Çok büyük değil. Yeşil bir çocuk fırçası."</span></p>

  <p><span class="font6" style="font-size: large; font-family: 'Times New Roman', serif;">Çok iyi tarif edememiştim. Onu diğer fırçalardan ayıran herhangi bir detay olup olmadığını düşündüm. Aklıma hiç bir şey gelmedi. Fırçamı gözümde canlandırdım, lavabonun kenarındaki kırmızı beyaz fırçalıkta diğerleriyle birlikle duruşunu hayal ettim.</span></p>

  <p><span class="font6" style="font-size: large; font-family: 'Times New Roman', serif;">"Tamamdır!" dedi Lettie. "Aferin! "</span></p>

  <p><span class="font6" style="font-size: large; font-family: 'Times New Roman', serif;">"İşim neredeyse bitti," dedi ihtiyar Bayan Hempstock.</span></p>

  <p><span style="font-family: 'Times New Roman', serif; font-size: large;">Ginnie Hempstock gülümsediğinde yuvarlak suratı aydınlandı. İhtiyar Bayan Hempstock makası alıp ipliğin ucunu kesti, kırmızı ipliğin kalanı masaya düştü.</span></p>

  <p><a id="bookmark33"></a><span class="font6" style="font-size: large; font-family: 'Times New Roman', serif;">Annemin havadaki ayağı yere indi. Öne doğru bir adım attı. Duraksadı.</span></p>

  <p><a id="bookmark34"></a><span class="font6" style="font-size: large; font-family: 'Times New Roman', serif;">"Şey," dedi babam.</span></p>

  <p><a id="bookmark35"></a><span class="font6" style="font-size: large; font-family: 'Times New Roman', serif;">"Ve oğlunuzun bu gecelik bizde kalmasına izin vermeniz, küçük Lettie'mizi çok mutlu etti. Ama evimiz pek modern değil." dedi Ginnie.</span></p>

  <p><a id="bookmark36"></a><span class="font6" style="font-size: large; font-family: 'Times New Roman', serif;">"Tuvalet evin içinde. Daha ne kadar modern olabiliriz, bilmiyorum. Dış tuvaletler ve lazımlıklar bana yetiyordu," dedi yaşlı kadın.</span></p>

  <p><a id="bookmark37"></a><span class="font6" style="font-size: large; font-family: 'Times New Roman', serif;">"İyi bir akşam yemeği yedi," dedi Ginnie, bana dönüp. "Değil mi?"</span></p>

  <p><a id="bookmark38"></a><span class="font6" style="font-size: large; font-family: 'Times New Roman', serif;">"Tatlı olarak turta vardı," dedim annemlere.</span></p>

  <p><span class="font6" style="font-size: large; font-family: 'Times New Roman', serif;">Babamın kaşları çatılmıştı. Belli ki kafası karışmıştı. Duraksadı. elini ceketinin cebine soktu, tuvalet kâğıdına sarılmış, uzun, yeşil bir şey çıkardı. "Diş fırçanı unutmuşsun," dedi. "İhtiyaç duyacağını düşündük."</span></p>

  <p><span class="font6" style="font-size: large; font-family: 'Times New Roman', serif;">'Eğer eve dönmek isterse dönebilir," diyordu annem, Ginnie Hempstock'a. "Birkaç ay önce Kovak'lann evinde kalmak istemişti ama saat dokuzda, gelip onu almamız için bizi aradı."</span></p>

  <p><span class="font6" style="font-size: large; font-family: 'Times New Roman', serif;">Christopher Kovak, benden iki yaş büyüktü ve en az on santim uzundu. Annesiyle birlikte yolun diğer ucundaki büyük evde, yeşil su kulesinin orada yaşarlardı. Annesi ve babası boşanmıştı. Annesini severdim. Komik bir kadındı ve Vosvos kullanırdı. Gördüğüm ilk Vosvos'tu. Christopher ise okumadığım sayısız kitaba sahipti ve Puffin Kulübü'nün üyesiydi. Puffin kitaplarını, ancak onun evine gittiğimde okuyabiliyordum. Kitaplan asla ödünç vermezdi.</span></p>

  <p><span class="font6" style="font-size: large; font-family: 'Times New Roman', serif;">Tek çocuk olmasına rağmen, Christopher'ın ranzası vardı. Onlarda kaldığım gece, bana alttaki yatağı vermişlerdi. Uyku vakti geldiğinde Christopher Kovak'ın annesi bize iyi gecılcr dileyip yatak odasının ışığını söndürmüş, çıkarken de kapıyı kapamıştı. Christopher ise yataktan sarkıp yastığının altına</span> <span style="font-family: 'Times New Roman', serif; font-size: large;">sakladığı su tabancasıyla bana ateş etmişti. Neye uğradığımı şaşırmıştım.</span></p>

  <p><a id="bookmark40"></a><span class="font6" style="font-size: large; font-family: 'Times New Roman', serif;">"Bu, Christopher Kovak'a gittiğim zamanki gibi değil." dedim anneme, utanç içinde. "Burayı seviyorum."</span></p>

  <p><a id="bookmark41"></a><span class="font6" style="font-size: large; font-family: 'Times New Roman', serif;">"Üstündeki de ne?"</span></p>

  <p><a id="bookmark42"></a><span class="font6" style="font-size: large; font-family: 'Times New Roman', serif;">Wee Willie Winkie geceliğime baktı şaşkınlıkla,</span> <span style="font-family: 'Times New Roman', serif; font-size: large;">"Ufak bir kaza geçirdi," dedi Ginnie. Pijaması kuruyana kadar bunu giyecek."</span></p>

  <p><a id="bookmark44"></a><span class="font6" style="font-size: large; font-family: 'Times New Roman', serif;">"Ah, anlıyorum," dedi annem. "Tamam, iyi geceler hayatım. Arkadaşınla iyi vakit geçir." Göz ucuyla Lettie ye baktı. "Adım ne demiştin tatlım?"</span></p>

  <p><a id="bookmark45"></a><span class="font6" style="font-size: large; font-family: 'Times New Roman', serif;">"Lettie," dedi Lettie Hempstock.</span></p>

  <p><span class="font6" style="font-size: large; font-family: 'Times New Roman', serif;">"Letitia'nın kısaltması mı?" diye sordu annem. Üniversitedeyken Letitia adlı bir arkadaşım vardı. Elbette herkes ona Leıtuce derdi, biliyorsundur, salata demektir. Kızın lakabı 'kıvırcık salata</span><span style="font-family: 'Times New Roman', serif; font-size: large;">'</span> <span style="font-family: 'Times New Roman', serif; font-size: large;">kaldı..."</span></p>

  <p><span class="font6" style="font-size: large; font-family: 'Times New Roman', serif;">Lettie gülümsedi, hiçbir şey söylemedi.</span></p>

  <p><span class="font6" style="font-size: large; font-family: 'Times New Roman', serif;">Babam kâğıda sardığı diş fırçasını önümdeki masaya bıraktı. Kâğıtları açtım. Benim yeşil diş fırçamdı. Babamın gömleği de değişmişti, ceketinin altındaki gömlek bembeyazdı. Kravat takmamıştı.</span></p>

  <p><a id="bookmark46"></a><span class="font6" style="font-size: large; font-family: 'Times New Roman', serif;">"Teşekkürler," dedim.</span></p>

  <p><span class="font6" style="font-size: large; font-family: 'Times New Roman', serif;">"Onu sabah kaçta almamızı istersiniz?" diye sordu annem.</span></p>

  <p><span class="font6" style="font-size: large; font-family: 'Times New Roman', serif;">Ginnie daha da sıcak bir gülümsemeyle karşılık verdi. "Lettie onu size getirir. Bırakalım, sabah biraz oymasınlar. Şimdi, yola çıkmadan önce bu çörekleri alın lütfen. Akşamüstü pişirmiştim..."</span></p>

  <p><span class="font6" style="font-size: large; font-family: 'Times New Roman', serif;">Annem. Ginnie'nin kese kâğıdına doldurduğu çörekleri nazikçe aldığında, Ginnie Hempstock ailemi kapıya kadar geçirdi. Arabanın yola döndüğünü ispatlayan gürültüleri du yana dek nefesimi tutup bekledim.</span></p>

  <p><a id="bookmark47"></a><span class="font6" style="font-size: large; font-family: 'Times New Roman', serif;">Onlara ne yaptınız?" diye sordum. Ve sonra, "Bu gerçekten benim diş fırçam mı?"</span></p>

  <p><span class="font6" style="font-size: large; font-family: 'Times New Roman', serif;">İhtiyar Bayan Hempstock, sesinde göz ardı edilemeyecek bir tatminle, "Bu son derece başarılı bir kesip dikme çalışmasıydı bana sorarsan." Sabahlığımı havaya kaldırdı. Hangi parçayı kestiğini ve nereyi diktiğini göremiyordum. Dikiş izi voktu, yama görünmezdi. Kestiği parçayı bana uzattı. "İşte akşamın," dedi. "İstersen elinde tutabilirsin ama senin yerinde olsam yakardım."</span></p>

  <p><span class="font6" style="font-size: large; font-family: 'Times New Roman', serif;">Yağmur damlaları camı dövüyor, bütün gücüyle esen rüzgâr pencerenin çerçevesini sökecekmişçesine oynatıyordu.</span></p>

  <p><span class="font6" style="font-size: large; font-family: 'Times New Roman', serif;">Yamuk yumuk kesilmiş kumaş parçasını aldım. Nemliydi. Ayağa kalktığımda, yavru kedi de uyanıp yere atladı ve gölgelerin arasına karıştı. Şöminenin önüne gittim.</span></p>

  <p><span class="font6" style="font-size: large; font-family: 'Times New Roman', serif;">"Bunu yakarsam gerçekler değişecek mi?" diye sordum onlara. "Babam beni yine de küvete sokmuş olacak mı? Yoksa hepsini unutacak mıyım?"</span></p>

  <p><span class="font6" style="font-size: large; font-family: 'Times New Roman', serif;">Ginnie Hempstock artık gülümsemiyordu. Bakışları benim için endişelendiğini ele veriyordu. "Hangisinin olmasını istiyorsun?" diye sordu.</span></p>

  <p><span class="font6" style="font-size: large; font-family: 'Times New Roman', serif;">"Hatırlamak istiyorum," dedim. "Çünkü bunu yaşadım. Ben hâlâ benim." Kumaş parçasını ateşe attım.</span></p>

  <p><span class="font6" style="font-size: large; font-family: 'Times New Roman', serif;">Bir çıtırtının ardından kumaştan dumanlar tüttü ve iplikler alev aldı.</span></p>

  <p><span class="font6" style="font-size: large; font-family: 'Times New Roman', serif;">Suyun</span> <span class="font6" style="font-size: large; font-family: 'Times New Roman', serif; font-style: italic;">altındaydım. Babamın kravatını tutuyordum. Beni öldüreceğin</span> '<span class="font6" style="font-size: large; font-family: 'Times New Roman', serif;">i sanıyordum...</span></p>

  <p><a id="bookmark48"></a><span class="font6" style="font-size: large; font-family: 'Times New Roman', serif;">Çığlık attım.</span></p>

  <p><span class="font6" style="font-size: large; font-family: 'Times New Roman', serif;">Hempstock'ların taş zemininde yatıyor, yuvarlanıp çığlık üstüne çığlık atıyordum. Ayağım parçalanırcasına acıyordu; çıplak ayakla yanan korlara basmıştım sanki. Acı dayanılmazdı. Başka bir acı daha vardı göğsümde; diğeri kadar keskin olmayan bir sızı; Yanma değil ama bir tür rahatsızlık. Ginnie yanı başımdaydı. "Neyin var?'</span></p>

  <p><span class="font6" style="font-size: large; font-family: 'Times New Roman', serif;">"Ayağım. Alev aldı sanki. Canım çok acıyor.</span></p>

  <p><span class="font6" style="font-size: large; font-family: 'Times New Roman', serif;">Ayağımı inceleyip parmağını yaladıktan sonra, iki gün</span> <span style="font-family: 'Times New Roman', serif; font-size: large;">önce solucanı dışarı çektiğim deliğe dokundu. Tıslamayı andıran bir sesin ardından, ayağımın acısı azaldı.</span></p>

  <p><span class="font6" style="font-size: large; font-family: 'Times New Roman', serif;">"Daha önce böyle bir yara görmemiştim," dedi Ginnie Hempstock. "Nasıl oldu?"</span></p>

  <p><span class="font6" style="font-size: large; font-family: 'Times New Roman', serif;">"İçimde bir solucan vardı," dedim ona. "Turuncu göklü yerden bizimle geldi. Ayağımın içinde." Yanıma çömelip elimi tutarı Lettie'ye baktım. "Onu buraya ben gelirdim. Hepsi benim suçum. Çok özür dilerim," dedim.</span></p>

  <p><span class="font6" style="font-size: large; font-family: 'Times New Roman', serif;">Yanıma son gelen, ihtiyar Bayan Hempstoek'tı. Eğilip ayağımı tabanından çektiği gibi ışığa tuttu.</span></p>

  <p><span class="font6" style="font-size: large; font-family: 'Times New Roman', serif;">"Pis numara ama zekice," dedi. "Yeniden kullanabilmek için deliği içinde bırakmış. Böylece, isterse yeniden içine saklanıp seni eve dönmek için geçit olarak kullanabilecekti. Seni tavan arasında tutmak istemesine şaşmamalı. Bakalım. Demir tavında dövülür, biz de öyle yapmalıyız." Parmağıyla ayağımı dürttü. Hâlâ acıyordu. Ama eskisi kadar değil. Şimdi ayağımın içinde daha çok, dinmek bilmeyen bir baş ağrısı var gibiydi.</span></p>

  <p><span class="font6" style="font-size: large; font-family: 'Times New Roman', serif;">Göğsümde bir çarpıntı hissettim. Göğüs kafesimde, kaçmak için çırpınan küçük bir kelebek vardı sanki. Soııra o da sakinleşti.</span></p>

  <p><span class="font6" style="font-size: large; font-family: 'Times New Roman', serif;">"Dayanacak kadar cesur musun?" diye sordu ihtiyar Bayan Hempstock.</span></p>

  <p><span class="font6" style="font-size: large; font-family: 'Times New Roman', serif;">Bilmiyordum. Sanmıyordum. Şimdiye kadar bütün gece boyunca tek yaptığım şey, kaçmakmış gibi geliyordu bana yaşlı kadın, sabahlığımı dikmekle kullandığı iğneyi eline almıştı. Ama bir şey dikmeyi değil, galiba iğneyi bana batırmayı</span> <span style="font-family: 'Times New Roman', serif; font-size: large;">planlıyordu.</span></p>

  <p><a id="bookmark49"></a><span class="font6" style="font-size: large; font-family: 'Times New Roman', serif;">Ayağımı geri çektim. "Ne yapıyorsunuz?"</span></p>

  <p><a id="bookmark50"></a><span class="font6" style="font-size: large; font-family: 'Times New Roman', serif;">Lettie elimi sıktı. "Ninem, delikten kurtulmanı sağlayacak" dedi. "Elimi tut. İstemiyorsan bakman gerekmez Canım yanacak," dedim.</span></p>

  <p><span class="font6" style="font-size: large; font-family: 'Times New Roman', serif;">"Hepsi saçmalık!' dedi yaşlı kadın. Ayağımın tabanı kendi</span><span style="font-family: 'Times New Roman', serif; font-size: large;">sine bakacak şekilde kendine doğru çekti ve iğneyi batırdı... Ama ayağıma değil, deliğe...</span></p>

  <p><span class="font6" style="font-size: large; font-family: 'Times New Roman', serif;">Hiç acımadı.</span></p>

  <p><span class="font6" style="font-size: large; font-family: 'Times New Roman', serif;">Derken iğneyi kıvırıp kendine doğru çekti. Şaşkın gözlerle. parlak bir şeyi -önce siyah, sonra şeffaftı, cıva gibi etrafındaki renkleri yansıtıyordu- tabanımdan çıkarmaya başlayışını izledim.</span></p>

  <p><span class="font6" style="font-size: large; font-family: 'Times New Roman', serif;">Ayağımm yavaş yavaş içindeki şeyden kurtulduğunu hissedebiliyordum. Tatlı bir sıcaklık bacağımdan yukarı çıkıp kaşıklanma, mideme ve göğsüme yayıldı. Şey'in vücudumdan çıkışma derin bir rahatlama eşlik ediyordu: Yanma hissi ve korku kayboluyordu.</span></p>

  <p><span class="font6" style="font-size: large; font-family: 'Times New Roman', serif;">Kalp atışlarım yavaşladı.</span></p>

  <p><span class="font6" style="font-size: large; font-family: 'Times New Roman', serif;">İhtiyar Bayan Hempstock'ın çıkrığı çevirir gibi iğneyi çevirişini seyrediyor, yine de gördüklerime pek anlam veremiyordum. Çıkardığı, etrafında hiçbir şey olmayan bir delikti, beş santim uzunluğundaydı, normal solucanlardan daha inceydi ve kabuğu yılanlarınla gibi renk değiştiriyordu.</span></p>

  <p><span class="font6" style="font-size: large; font-family: 'Times New Roman', serif;">Derken yaşlı kadın çekmeyi bıraktı. "Çıkmak istemiyor, dedi. "Çok sıkı tutunuyor."</span></p>

  <p><span class="font6" style="font-size: large; font-family: 'Times New Roman', serif;">Kalbim buz kesmişti, hayır daha da kötüsü, bu sözlerle sanki kalbime buzdan bir kılıç saplanmıştı.</span></p>

  <p><span class="font6" style="font-size: large; font-family: 'Times New Roman', serif;">Yaşlı kadın son bir kez bileğini ustaca kıvırdı. Zafer onundu. Parlak şey, tabanımdan tamamen çıkıp iğnenin ucunda şöyle bir sallandı. (Onu artık cıvaya değil de salyangozların arkalannda bıraktıkları sümüğümsü ize benzetiyordum.)</span></p>

  <p><span class="font6" style="font-size: large; font-family: 'Times New Roman', serif;">Ayağıma dönmeye çalışmadı.</span></p>

  <p><span class="font6" style="font-size: large; font-family: 'Times New Roman', serif;">Yaşlı kadın tabanımı tutmayı bırakınca ayağımı geri çektim. Delik, en ufak bir iz bırakmadan kaybolmuştu.</span></p>

  <p><span class="font6" style="font-size: large; font-family: 'Times New Roman', serif;">İhtiyar Bayan Hempstock keyifle kıkırdadı. "Kendini çok zeki sanıyor. Eve dönüş yolunu oğlanın içinde bırakmış. Zekice mi dersiniz? Bence hiç zekice değil. Bir kuruşluk zekaları bile yok bu asalakların." dedi</span></p>

  <p><a id="bookmark51"></a><span class="font6" style="font-size: large; font-family: 'Times New Roman', serif;">Ginnie Hempstock boş bir kavanoz getirdi. Yaşlı kadın,</span> <span style="font-family: 'Times New Roman', serif; font-size: large;">çırpınan şeyi kavanoza daldırdı ve iğneyi sürterek kavanoza bıraktı. Ardından kemikli bileğinin kararlı bir hareketiyle, reçel kavanozunun kapağını kapadı.</span></p>

  <p><span class="font6" style="font-size: large; font-family: 'Times New Roman', serif;">"Hah!" dedi. Sonra yine tekrarladı. "Hah!"</span></p>

  <p><span class="font6" style="font-size: large; font-family: 'Times New Roman', serif;">"Görebilir miyim?" diye sordu Lettie. Reçel kavanozunu alıp ışığa tuttu. Camın içindeki şey, tembel tembel kıvnlıp açılmaya başlamıştı. Öyle süzülüyordu ki, kavanozun suyla dolu olduğunu sanırdınız. Tabanımdan çıkan delik, ışık vurdukça renk değiştirip bazen siyaha, bazen gümüş rengine dönüyordu.</span></p>

  <p><span class="font6" style="font-size: large; font-family: 'Times New Roman', serif;">Çocuklara deneyler kitabından öğrendiğim ve elbette öğrenir öğrenmez yaptığım bir deneyi hatırladım: Yumurtayı alır ve kabuğu kararana kadar mum ateşine tutarsanız tuzlu suyla dolu bir kaba koyduğunuzda ne dibe çöker ne yüzeye çıkar; ortada kalır. Rengi de gümüş rengine çalar. Garip, yapay bir gümüş rengidir bu, ışık oyunudur. Kavanozdaki şeye bakarken o yumurta gelmişti aklıma.</span></p>

  <p><span class="font6" style="font-size: large; font-family: 'Times New Roman', serif;">Lettie büyülenmiş gözlerle reçel kavanozuna bakıyordu "Haklısın. Eve dönüş yolunu çocuğun içinde bırakmış. Gitmesini istememesine şaşmamalı."</span></p>

  <p><span class="font6" style="font-size: large; font-family: 'Times New Roman', serif;">"Elini bıraktığım için çok özür dilerim Lettie," dedim.</span></p>

  <p><span class="font6" style="font-size: large; font-family: 'Times New Roman', serif;">"Ah, sus lütfen," dedi. "Özür dilemek için her zaman çok geçtir ama pişmanlığını takdir ediyorum. Bir dahaki sefere, bize ne fırlatırsa fırlatsın elimi tutmayı sürdürürsün."</span></p>

  <p><span class="font6" style="font-size: large; font-family: 'Times New Roman', serif;">Başımı salladım. Kalbime yerleşen buz parçası ısınıp eridi. Bir kere daha kendimi güvende hissettim.</span></p>

  <p><span class="font6" style="font-size: large; font-family: 'Times New Roman', serif;">Eh," dedi Ginnie. "Eve dönüş yolu bizde. Oğlan güvende. Buna da başarılı bir gece denmezse, neye denir artık, bilmiyorum.</span></p>

  <p><span class="font6" style="font-size: large; font-family: 'Times New Roman', serif;">Ama oğlanın ailesi, onun elinde," dedi ihtiyar Bayan Hempstock. "Kız kardeşi de. Hem onun özgürce ortalıktı dolaşmasına izin veremeyiz. Cromwell Gününde yaşananları unuttun mu? Ya öncesini? Kızıl Rufus'un özgürce dolaştığı zamanları</span><span style="font-family: 'Times New Roman', serif; font-size: large;">? Asalaklar başkıı asalakları kendilerine çeker" diye devam etti, doğa kanunu buymuşçasına.</span></p>

  <p><a id="bookmark54"></a><span class="font6" style="font-size: large; font-family: 'Times New Roman', serif;">Geri kalan her şey yarını bekleyebilir," dedi Ginnie. "Şimdi Lettie, oğlanı alıp uyuyabileceği bir oda bul. Uzun ve yorucu bir gün geçirdi."</span></p>

  <p><a id="bookmark55"></a><span class="font6" style="font-size: large; font-family: 'Times New Roman', serif;">Yavru kara kedi. şöminenin yanındaki sallanan koltuğa kıvrılmışlı. 'Yavru kediyi de alabilir miyim?"</span></p>

  <p><a id="bookmark56"></a><span class="font6" style="font-size: large; font-family: 'Times New Roman', serif;">Almasan bile o gelip seni bulacaktır," dedi Lettie.</span></p>

  <p><span class="font6" style="font-size: large; font-family: 'Times New Roman', serif;">Ginnie, iki antika mumluk cıkaıdı. İçlerinde duran beyaz mumlar erimişti. Şöminenin ateşine tuttuğu tahta çubuğun ucu alev alınca, mumları yaktı. Birini Lettie'ye, diğerini bana verdi.</span></p>

  <p><span class="font6" style="font-size: large; font-family: 'Times New Roman', serif;">"Elektriğiniz yok mu?" diye sordum. Öyleyse neden mutfak tavanında elektrik lambası vardı?</span></p>

  <p><span class="font6" style="font-size: large; font-family: 'Times New Roman', serif;">Evin o bölümünde yok," dedi Lettie. "Mutfak evin diğer bölümleriyle kıyaslandığında yeni sayılır. Yürürken elini mumun önüne tutarsan sönmez."</span></p>

  <p><span class="font6" style="font-size: large; font-family: 'Times New Roman', serif;">Elini mumun önüne götürüp nasıl yapacağımı gösterdi ve ben de onun hareketlerini tekrarlayarak peşinden gittim Yavru kara kedi bizi takip ediyordu. Mutfaktan çıktık, beyaza boyanmış ahşap bir kapıdan geçip basamaktan inerek çiftlik</span> <span style="font-family: 'Times New Roman', serif; font-size: large;">evine adım attık.</span></p>

  <p><span class="font6" style="font-size: large; font-family: 'Times New Roman', serif;">Karanlıktı, mumlarımız duvarlara dev gölgeler düşürüyordu. Yürürken, etrafımızdaki bütün nesnelerin kıpırdadığı hissine kapılıyordum. Guguklu saatin ve doldurulmuş hayvanların önünden geçtik. (Gerçekten doldurulmuş muydular? Yoksa yanından geçtiğimiz baykuş, kafasını çevirip bize mi bakmıştı?) İnce uzun bir masa kolluklar. Hepsi mum ışığında canlanmıştı, hem hiç kıpırdamadan duruyor hem hareket ediyorlardı biz ellerimizde mumlarla yanlarından geçtikçe. Merdivenleri çıkıp birkaç basamak çıkıp açık bir pencerenin önünden geçtik. Ay ışığı mumlarımızdan gelen ışıktan çok daha parlaktı. Pencereden dışarı baktığımda dolunayı gordum. Sayısız yıldız bulutsuz göğü süslüyordu.</span></p>

  <p><span class="font6" style="font-size: large; font-family: 'Times New Roman', serif;">"Ay," dedim.</span></p>

  <p><span class="font6" style="font-size: large; font-family: 'Times New Roman', serif;">"Ninem onu böyle seviyor," dedi Lettie Hempstock.</span></p>

  <p><span class="font6" style="font-size: large; font-family: 'Times New Roman', serif;">"Ama daha dün. hilaldi. Şimdiyse dolunay. Yağmur yağıyordu. Yağmura ne oldu?"</span></p>

  <p><span class="font6" style="font-size: large; font-family: 'Times New Roman', serif;">"Ninem, dolunayın ışığının evin bu tarafına düşmesini sever. Ona huzur verdiğini söyler, gençliğini hatırlatıyormuş," dedi Lettie. "Ayrıca ay ışığı insanın basamaklara takılıp düşmesine engel olur."</span></p>

  <p><span class="font6" style="font-size: large; font-family: 'Times New Roman', serif;">Hoplaya zıplaya bizi takip eden yavru kediyi fark etmek beni gülümsetti.</span></p>

  <p><span class="font6" style="font-size: large; font-family: 'Times New Roman', serif;">Lettie'nin odası evin en üst kalındaydı ve yanında bir oda daha vardı. İkinci odaya girdik. Şöminenin ateşi biz girmeden önce de yanıyor, turuncu-sarı ışığıyla odayı aydınlatıyordu. Odanın insanı içeri davet eden bir sıcaklığı vardı. Dört direkli karyolanın etrafına tül perdeler gerilmişti. Çizgi romanlarda öyle karyolalar görmüştüm ama gerçek hayatta ilk kez karşılaşıyordum.</span></p>

  <p><span class="font6" style="font-size: large; font-family: 'Times New Roman', serif;">"Sabah giymen için kıyafetlerini hazırladık," dedi Lettie. "Ben yan odada uyuyacağım. Bir şeye ihtiyacın olursa seslen veya kapıyı çal. Hemen gelirim. Ninem, içerideki tuvaleti kullanabileceğini söyledi. Ama tuvalet buraya uzak, ararken kaybolabilirsin. Bu yüzden, eğer ihtiyacını gidermen gerekirse, yatağın altında lazımlık var."</span></p>

  <p><span class="font6" style="font-size: large; font-family: 'Times New Roman', serif;">Mumu söndürdüğümde, geriye sadece şöminenin ateşinin ışığı kaldı. Perdeleri açıp yatağa yattım. Oda sıcaktı, çarşaflar soğuktu. Yatak, üstüne bir şey düşmüş gibi sallandı, derken battaniyede ufak patileri hissettim ve tüylü, sıcacık bir varlık yüzümün yanma yerleşti. Yavru kedim, rahat edeceği bir pozisyon bulup mırlayarak uykuya daldı.</span></p>

  <p><span class="font6" style="font-size: large; font-family: 'Times New Roman', serif;">Canavar hâlâ evimdeydi ve gerçekliğinden kesilip atılmış zaman diliminde, babam beni küvet dolusu suya batırıp boğmaya çalışmıştı. Karanlıkta kilometrelerce koşmuştum. Babamın Ursula Monkton denilen yaratığı öptüğünü görmüştüm.</span></p>

  <div>
    <p><span class="font6" style="font-size: large; font-family: 'Times New Roman', serif;">Hayır. Dehşet, ruhumu henüz özgür bırakmamıştı. Ama yastığımda yavru bir kedi vardı ve kulağımın dibinde mırlayıp duruyor, her mırlamayla hoş titreşimler yayıyordu. Ben de kısa sürede uykuya daldım.</span></p>
  </div>
</body>
</html>
