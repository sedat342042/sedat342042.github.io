<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h1 style="text-align: center;"><span style="font-family: Arial, sans-serif; font-size: xx-large;">XV</span><br />
  <a id="bookmark6"></a></h1>

  <p><span class="font6" style="font-size: large; font-family: 'Times New Roman', serif;"><br /></span></p>

  <p><span class="font6" style="font-size: large; font-family: 'Times New Roman', serif;"><br /></span></p>

  <p><span class="font6" style="font-size: large; font-family: 'Times New Roman', serif;">Land Rover marka araç ahırın arkasına park edilmişti. Kapıları açıktı, kontak anahtarı üstündeydi. Gazete kâğıtlarıyla kaplı yolcu koltuğuna oturup Ginnie Hempstock'ın anahtarı çevirişini izledim. Motor çalışmadan önce biraz nazlandı.</span></p>

  <p><span class="font6" style="font-size: large; font-family: 'Times New Roman', serif;">Hempstock'ları aıaba kullanırken düşünemiyordum. "Arabanız olduğunu bilmiyordum," dedim.</span></p>

  <p><span class="font6" style="font-size: large; font-family: 'Times New Roman', serif;">"Bilmediğin bir sürü şey var," diye tersledi Bayan Hempstock. Ardından bakışları değişti, daha şefkatli bir sesle, "Her şeyi bilemezsin," dedi bana. Geri vitese takıp arabayı çıkardı. Sarsıla sarsıla, kökler ve çamur birikintileri yüzünden iyice bozulmuş olan çiftlik arazisinde ilerledik.</span></p>

  <p><span class="font6" style="font-size: large; font-family: 'Times New Roman', serif;">Ama bir şeyi aklımdan çıkaramıyordum.</span></p>

  <p><span class="font6" style="font-size: large; font-family: 'Times New Roman', serif;">"Bayan Hempstock, Lettie'nin gerçekte ölmediğini söyledi," dedim. "Ama bana ölmüş gibi göründü. Bence o öldü. Ölmediğine inanmıyorum."</span></p>

  <p><span class="font6" style="font-size: large; font-family: 'Times New Roman', serif;">Ginnie, hayaün gerçekleriyle ilgili büyük bir ders verecekmiş gibi baktı bana; fakat bütün söylediği, "Lettie incindi," oldu. "Kötü yaralandı. Okyanus da onu aldı. Dürüst olmam gerekirse, bir gün geri verip vermeyeceğini bilmiyorum ama umudumuzu kesemeyiz, değil mi?"</span></p>

  <p><span class="font6" style="font-size: large; font-family: 'Times New Roman', serif;">"Evet." Ellerimi yumruk yaptım ve bütün benliğimle, bütün yüreğimle Lettie'nin yaşamasını diledim.</span></p>

  <p><span class="font6" style="font-size: large; font-family: 'Times New Roman', serif;">Tümsekleri aşıp çiftlik arazisinden bizim eve uzanan yola çıktık. Araba, saatte 30 kilometreyle yol alıyordu.</span></p>

  <p><span class="font6" style="font-size: large; font-family: 'Times New Roman', serif;">"O gerçekten sizin kızınız mıydı? Kızınız mı?" dedim.</span></p>

  <p><span class="font6" style="font-size: large; font-family: 'Times New Roman', serif;">Bunu niye sorduğumu o zaman da bilmiyordum, şimdi de bilmiyorum. Belki tek arzum, hayatım, defalarca kurtaran kız hakkında biraz daha bilgi edinmekti. Hakkında hiçbir şey bilmediğimi yeni fark etmiştim.</span></p>

  <p><span class="font6" style="font-size: large; font-family: 'Times New Roman', serif;">Öyle sayılır, dedi Ginnie. "Hempstock erkekleri, kardeşlerim, dünyayı dolaştılar, bebekleri oldu, bebeklerinin bebekleri oldu. Dünyanızda başka Hempstock kadınları da var</span> <span style="font-family: 'Times New Roman', serif; font-size: large;">ve hepsi başlı başına birer mucizedir ama safkan olan sadece nine, ben ve Lettie'yiz."</span></p>

  <p><span class="font6" style="font-size: large; font-family: 'Times New Roman', serif;">"Babası yok mu?" diye sordum.</span></p>

  <p><span class="font6" style="font-size: large; font-family: 'Times New Roman', serif;">"Hayır."</span></p>

  <p><span class="font6" style="font-size: large; font-family: 'Times New Roman', serif;">"Sizin babanız var mıydı?"</span></p>

  <p><span class="font6" style="font-size: large; font-family: 'Times New Roman', serif;">"Bakıyorum çenen düştü. Hayır tatlım. Biz farkhyız. Erkeklere, sadece başka erkekler doğurmak istiyorsan ihtiyacın vardır."</span></p>

  <p><span class="font6" style="font-size: large; font-family: 'Times New Roman', serif;">"Beni evime götürmeniz gerekmez, sizinle kalabilirim," dedim. "Lettie okyanustan dönene kadar bekleyebilirim. Çiftlikte çalışır, eşyaları getirip götürürüm. Traktör kullanmasını öğrenirim."</span></p>

  <p><span class="font6" style="font-size: large; font-family: 'Times New Roman', serif;">"Hayır." Nazik ama tartışma kabul etmeyen bir sesle söylemişti bunu. "Hayır, hayatına devam edeceksin. O, Lettie'nin sana hediyesi. Büyüyüp bu fedakârlığı hak ettiğini ispatlayacaksın," dedi.</span></p>

  <p><span class="font6" style="font-size: large; font-family: 'Times New Roman', serif;">İçerlemedim desem yalan olur. Yaşamak, ayakta kalmak, çalışmak ve dünyadaki yerinizi bulmak, birinin benim için hayatını vermesine... Vermesine demeyeyim de hayatından vazgeçmesine değer miydi diye düşünmeden de yeterince zor. Haksızlıktı bu!</span></p>

  <p><span class="font6" style="font-size: large; font-family: 'Times New Roman', serif;">"Hayat adil değildir," dedi Ginnie, düşüncelerimi okumuşçasına.</span></p>

  <p><span class="font6" style="font-size: large; font-family: 'Times New Roman', serif;">Evime giden yola saptı ve kapının önüne gelince frene bastı. Arabadan önce ben indim, sonra o. Kapıya kadar peşimden geldi.</span></p>

  <p><span class="font6" style="font-size: large; font-family: 'Times New Roman', serif;">"Eve dönmeni kolaylaştıralım," dedi.</span></p>

  <p><span class="font6" style="font-size: large; font-family: 'Times New Roman', serif;">Kapımız hiçbir zaman kilitli değildir. Yine de Bayan Hempstock zili çaldı. Annem kapıyı açana kadar, paspasa Wellington botlarının altını sildi. Pembe geceliğine bakılırsa, kapıyı çaldığımızda annem besbelli yatmaya hazırlanıyordu.</span></p>

  <p><span class="font6" style="font-size: large; font-family: 'Times New Roman', serif;">"İşte oğlunuz," dedi Ginnie. "Savaştan dönen küçük askerimiz... Onu sağ salim geri getirdim. Lettie için düzenlediğimiz veda partisinde çok eğlendiler. Ama şimdi bu genç adamın dinlenme zamanı."</span></p>

  <p><span class="font6" style="font-size: large; font-family: 'Times New Roman', serif;">Annem boş boş bakıyordu, kafası karışmıştı. Sonra kafa karışıklığının yerini bir gülümseme aldı, parçalar şimdi yerli yerine oturdu, dünya yeniden anlam kazandı.</span></p>

  <p><span class="font6" style="font-size: large; font-family: 'Times New Roman', serif;">"Onu getirmenize gerek yoktu," dedi annem. "Arasaydınız eşim veya ben gelip alırdık." Sonra bana baktı. "Bayan Hempstock'a söyleyeceğin bir şey yok mu hayatım?"</span></p>

  <p><span class="font6" style="font-size: large; font-family: 'Times New Roman', serif;">"Beni ağırladığınız için teşekkürler."</span></p>

  <p><span class="font6" style="font-size: large; font-family: 'Times New Roman', serif;">Alışkanlık işte. Kelimeler, düşünmeme bile fırsat kalmadan ağzımdan döküldü.</span></p>

  <p><span class="font6" style="font-size: large; font-family: 'Times New Roman', serif;">"Aferin tatlım!" dedi annem. Sonra Bayan Hempstock'a döndü. "Lettie bir yere mi gidiyor?"</span></p>

  <p><span class="font6" style="font-size: large; font-family: 'Times New Roman', serif;">"Avustralya'ya, babasının yanına gidiyor," dedi Ginnie. "Ufaklığın oyun oynamak için bize gelmesini özleyeceğiz ama... Bilirsiniz işte... Lettie döndüğü zaman haber veririz. O zaman yeniden çiftliğe gelebilir."</span></p>

  <p><span class="font6" style="font-size: large; font-family: 'Times New Roman', serif;">Kendimi yorgun hissediyordum. Veda partisi çok eğlenceli geçmişti ama hafızamı ne kadar zorlarsam zorlayayım detayları hatırlayamıyordum. Tek bir şeyden emindim, Lettie Avustralya'dan dönmediği sürece bir daha Hempstock Çiftliği'ni ziyaret etmeyecektim. Avustralya çok, çok uzaklardaydı. Arkadaşımın ne zaman geri geleceğini merak ettim. Muhtemelen yıllar sonra. Avustralya, dünyanın öbür ucunda, okyanusun ötesindedir.</span></p>

  <p><span class="font6" style="font-size: large; font-family: 'Times New Roman', serif;">Beynimin küçük bir kısmı diğer olay örgüsünü hatırlıyordu ama sonrası yoktu. Sanki huzurlu bir rüyadan uyanmış, bir süre etrafa bakınmış ve örtüyü yeniden üstüme çekip rüyama geri dönmüştüm.</span></p>

  <p><span class="font6" style="font-size: large; font-family: 'Times New Roman', serif;">Bayan Hempstock çamur içindeki külüstür Land Rover'ına bindi. Ön kapının ışığında arabanın ne kadar kirli olduğunu gayet net görebiliyordum. Aslına bakarsanız o kadar kirliydi ki, asıl renginin ne olduğu bile anlaşılmıyordu. Bayan Hempstock arabasını geri geri anayola çıkardı.</span></p>

  <p><span style="font-family: 'Times New Roman', serif; font-size: large;">Annem, gcce on birde garip kıyafetler içinde eve dönmemi garipsemiş görünmüyordu.</span></p>

  <p><span style="font-family: 'Times New Roman', serif; font-size: large;">"Kötü haberlerim var hayatım," dedi bana.</span></p>

  <p><span class="font6" style="font-size: large; font-family: 'Times New Roman', serif;">"Ne oldu?"</span></p>

  <p><span class="font6" style="font-size: large; font-family: 'Times New Roman', serif;">"Ursula'nın gitmesi gerekti. Ailesiyle ilgili sorunlar varmış. Acilmiş. Çoktan yanımızdan ayrıldı. Kardeşinle senin, onu ne kadar sevdiğinizi biliyorum."</span></p>

  <p><span class="font6" style="font-size: large; font-family: 'Times New Roman', serif;">Ursula'yı hiç sevmediğim halde annemi bozmadım.</span></p>

  <p><span class="font6" style="font-size: large; font-family: 'Times New Roman', serif;">Merdivenin tepesindeki yatak odamda artık kimse uyumuyordu. Annem, odamı geri ister miyim diye sordu. Nedenini bilmesem de hayır dedim. Ursula Monkton'u niye bu kadar sevmediğimi de hatırlayamıyordum. İtiraf edeyim, ondan sebebini bilmeksizin bu kadar nefret ettiğim için hafif bir vicdan azabı bile duyuyordum, ama boyuma uygun küçük sarı lavabosuna rağmen, o odaya tekrar taşınmaya kesinlikle niyetim yoktu. Yaklaşık on yıl sonra ailemiz o evden taşınana dek, kardeşimle aynı odayı paylaştım. (Taşınırken biz çocuklar çok itiraz ettiysek de yetişkinler ekonomik sorunları sona</span> <span style="font-family: 'Times New Roman', serif; font-size: large;">erdiği için rahatlamışlardı.)</span></p>

  <p><span class="font6" style="font-size: large; font-family: 'Times New Roman', serif;">Biz taşındıktan sonra ev yıkıldı. Boşaltılmasını görmeyi ve yıkıma şahit olmayı reddettim. Hayatımın içimin sızlamasına yetecek kadarı, o kiremitlere, tuğlalara, borulara ve duvarlara işlemişti.</span></p>

  <p><span class="font6" style="font-size: large; font-family: 'Times New Roman', serif;">Yıllar sonra kız kardeşim, kendisi de bir yetişkin olduğunda, hâlâ sevgiyle hatırladığı ve onca huysuz bakıcı arasında nazik tek bakıcımız olduğuna inandığı Ursula Monkton'u, annemizin, babamızın onunla ilişkisi olduğu için kovduğuna</span> <span style="font-family: 'Times New Roman', serif; font-size: large;">inandığını söyledi. "Mümkündür," dedim. Annemiz de, babamız da hâlâ hayattaydı, gidip sorabilirdim ama sormadım.</span></p>

  <p><span class="font6" style="font-size: large; font-family: 'Times New Roman', serif;">Babam o gece yaşananlardan ne o anda ne de daha sonra da hiç bahsetmedi.</span></p>

  <p><span class="font6" style="font-size: large; font-family: 'Times New Roman', serif;">Babamla arkadaş olmayı başarmam yirmili yaşlanma denk gelir. Çocukken hiçbir ortak noktamız yoklu ve onu hayal kırıklığına uğrattığıma inanıyordum. İçine kapanık, kitap kurdu bir evlat istememişti, kendisine benzeyen bir oğul isliyordu: Yüzen, boks yapan, rugby oynayan, arabasına atlayıp fütursuzca hız yapan ve bundan zevk alan. Oysa şansına, çıka çıka ben çıkmıştım.</span></p>

  <p><span class="font6" style="font-size: large; font-family: 'Times New Roman', serif;">Bir daha, evimizin önünden geçen yolun sonuna kadar hiç gitmedim. Beyaz Miniyi düşünmedim. Madenci aklıma geldiğinde, düşüncelerim şöminenin rafında duran iki kesilmemiş opal parçasına kayıyordu. Hatıralarımda ise her zaman kareli gömleği ve kotuyla anıyorum onu. Yüzü ve kollan güneşlen yanmış bir adamdı benim için, karbonmonoksiı zehirlenmesinden kırmızıya dönmüş papyonlu bir adam değil.</span></p>

  <p><span class="font6" style="font-size: large; font-family: 'Times New Roman', serif;">Madencinin bize bıraktığı Canavar adlı kızıl kedi başka bir aileye kaçtı ama ara sıra yolun kenanndaki ağaçların arasında dolaştığını görürdük. Seslendiğimizde asla yanımıza gelmezdi. Galiba gitmesi beni rahatlattı. Onu hiçbir zaman bizim kedimiz olarak görmedik. Bunu biz de biliyorduk, o da...</span></p>

  <p><span class="font6" style="font-size: large; font-family: 'Times New Roman', serif;">Hikâyelerin bir anlam ifade edebilmesi için hikâye kahramanının başına gelenler bir iz bırakmalı ve kahramanın hayatını etkilemelidir. Ama büıün bunlar olurken yedi yaşındaydım ve her şey bittiğinde de değişmemiştim. Yanılıyor muyum? Herkes aynıydı. Öyle olmalı. Hikâye kahramanları değişir ama insanlar değişmez.</span></p>

  <p><span class="font6" style="font-size: large; font-family: 'Times New Roman', serif;">Ama her şey aynı değildi. Bazı şeyler değişti.</span></p>

  <p><span class="font6" style="font-size: large; font-family: 'Times New Roman', serif;">Lettie'nin gidişinden yaklaşık bir ay sonra.. Ev dediğim harabenin yerle bir edilişinden ve şehirde çalışan, üreterek, ekip biçerek, bir şeyler inşa ederek değil de parayı bir yerden</span> <span style="font-family: 'Times New Roman', serif; font-size: large;">diğerine aktararak para kazanan üst-orta sınıftan gençlerin yaşaması için arazimize birbirinin benzeri evlerin inşa edilişinden beş yıl önce... Callic Anders'ın öpücüğüme gülümseyerek karşılık vermesinden dokuz yıl önce...</span></p>

  <p><span class="font6" style="font-size: large; font-family: 'Times New Roman', serif;">Bir gün okuldan eve döndüm. Aylardan ya mayıstı ya da haziranın başlan. Onu gördüm. Nerede olduğunu ve kimi aradığını gayet iyi biliyormuş gibi arka kapıda beni bekliyordu: Küçük bir kara kedi. Yavru denemeyecek kadar büyümüştü ama hâlâ ufacıktı, tek kulağında beyaz bir leke vardı, gözleri sıra dışı bir turkuvaz rengindeydi.</span></p>

  <p><span class="font6" style="font-size: large; font-family: 'Times New Roman', serif;">Ardımdan eve girdi.</span></p>

  <p><span class="font6" style="font-size: large; font-family: 'Times New Roman', serif;">Canavar için aldığımız ama açmadığımız konserve mamalardan birini açıp, Canavar'ın tozlu mama kâsesine doldurdum.</span></p>

  <p><span class="font6" style="font-size: large; font-family: 'Times New Roman', serif;">Kızıl kedinin kaybolduğuna dikkat bile etmeyen ailem, yeni kedinin gelişini de başlangıçta fark etmedi. Babam onun varlığıyla ilgili ilk yorumunu yaptığında, kara kedi haftalardır bizimleydi, ben okuldayken bahçeyi keşfe çıkar, döndüğümdeyse kitap okurken veya oynarken bana eşlik ederdi. İşıklar kapanana dek yatağımın altında saklanırdı, sonra dışarı çıkıp yastığa, yanı başıma uzanır, kız kardeşimi uyandırmayacak kadar hafif mınltılarıyla bana huzur verirdi.</span></p>

  <p><span class="font6" style="font-size: large; font-family: 'Times New Roman', serif;">Mırlamalannın titreşimi yanaklarımdan vücuduma yayılırken yüzümü tüylerine yaslayıp uykuya dalardım. Gözleri o kadar olağanüstüydü ki! Bana deniz kıyısını hatırlatıyordu, bu yüzden sebebini tam anlamıyla çözemesem de ona Okyanus adını verdim.</span></p>
</body>
</html>
