<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div>
    <h1 style="text-align: center;"><span class="font6" style="font-size: large; font-family: 'Times New Roman', serif;"><span style="font-size: xx-large;">I</span></span></h1>

    <p><span class="font6" style="font-size: large; font-family: 'Times New Roman', serif;"><br /></span></p>

    <p><span class="font6" style="font-size: large; font-family: 'Times New Roman', serif;"><br /></span></p>

    <p><span class="font6" style="font-size: large; font-family: 'Times New Roman', serif;"><br /></span></p>

    <p><span class="font6" style="font-size: large; font-family: 'Times New Roman', serif;">Yedi yaşıma basışımı kutlamak için verdiğim doğum günü partisine kimse gelmedi.</span></p>

    <p><span class="font6" style="font-size: large; font-family: 'Times New Roman', serif;">Masa şekerler ve çikolatalarla donatılmıştı. Her iskemlenin yanında bir kukuleta, masanın ortasındaysa yedi mumlu doğum günü pastası vardı. Pastaya kitap figürü işlenmişti. Annem, pastanedeki hanımın, bir doğum günü pastasına ilk kez kitap çizdiklerini söylediğini anlattı, oğlanlar genellikle futbol topu veya uzay gemisi isterlermiş. Kitap isteyen ilk çocuk benmişim.</span></p>

    <p><span class="font6" style="font-size: large; font-family: 'Times New Roman', serif;">Kimsenin gelmeyeceği kesinleşince, annem pastadaki yedi mumu yaktı, ben de üfleyip söndürdüm. Bir dilim pasta yedim; kız kardeşim ve arkadaşı da (ikisi de partimin davetlilerinden değildi, gözlemci olarak katılmışlardı) kıkırdayarak bahçeye kaçmadan önce birer dilim aldılar.</span></p>

    <p><span class="font6" style="font-size: large; font-family: 'Times New Roman', serif;">Annem partide oynamamız için oyunlar hazırlamıştı ama kız kardeşim bile kimsenin gelmediği doğum günü partim den kaçıp gitmeyi tercih edince oyunlar oynanmadan kaldı. Paketi elden ele dolaştır oyununda verilecek ödülün ambalajını kendim açtım; içinden plastik, mavi bir Batman çık ü. Kimsenin partime gelmemesine üzülmüş ama Batman oyuncağı bana kaldığı için sevinmiştim. Bir de okunmavı bekleyen doğum günü hediyem vardı: List kattaki odama bıraktığım Narnia serisi. Romanlarımı alıp yalağa uzandım, kendimi maceraların kollarına bıraktım Kitap okumak en</span> <span style="font-family: 'Times New Roman', serif; font-size: large;">sevdiğim alışkanlıklarımdandır. Romanlar insanlardan daha güvenilirdir.</span></p>

    <p><span class="font6" style="font-size: large; font-family: 'Times New Roman', serif;">Annemler, iki plaklık hazinemi zenginleştirmek için Best Of Gilbert &amp; Sullivan plağını hediye etmişlerdi. Gilbert &amp; Sullivan'a üç yaşından beri bayılırdım. En küçük halam, bir keresinde beni prensler ve perilerle dolu bir oyun olan lolanthe'yi seyretmeye götürmüştü. Perilere inanmak ve neyi, niçin yaptıklarını çözmek, prensleri anlamaktan daha kolaydı. Halam, tiyatroya gidişimizden kısa süre sonra zatürre oldu ve hastanede öldü.</span></p>

    <p><span class="font6" style="font-size: large; font-family: 'Times New Roman', serif;">O gece babam işten eve döndüğünde yanında karton bir kutu getirdi. Kutuda cinsiyeti belli olmayan ve görür görmez adını Tüylü koyduğum, yumuşacık tüylü, kapkara bir kedi yavrusu vardı. Daha ilk günden kalbimi kazanmıştı.</span></p>

    <p><span class="font6" style="font-size: large; font-family: 'Times New Roman', serif;">Tüylü, geceleri yatağımda uyurdu. Bazen kız kardeşim ortalıkta olmadığında onunla konuşur, insan dilinde karşılık vermesini umardım. Hiç vermedi. Ama bir önemi yoktu, böyle de güzeldi. Yavru kedi sevgi doluydu ve bana ilgi gösteriyordu. Doğum günü partisini on beş boş tabure, donmuş bisküvi ve çikolatalı pastayla geçiren bir çocuk için iyi bir arkadaştı.</span></p>

    <p><span class="font6" style="font-size: large; font-family: 'Times New Roman', serif;">Okula gittiğimde, sınıfımdaki çocuklara partime niçin gelmediklerini sormadım. Gerek yoktu. Arkadaşım değillerdi. Aynı okula gidiyorduk, hepsi bu.</span></p>

    <p><span class="font6" style="font-size: large; font-family: 'Times New Roman', serif;">Arkadaş edinmekte yavaşımdır. Tabii edinebilirsem...</span></p>

    <p><span class="font6" style="font-size: large; font-family: 'Times New Roman', serif;">Kitaplarım vardı ve şimdi bir de yavru kedim olmuştu. Biliyordum, Dick Whittmgton ve kedisi gibi olacaktık. Ya da Tüylü'nün, ortalamanın üstünde bir zekâya sahip olduğu ortaya çıkarsa. Değirmencinin Oğlu ve Çizmeli Kedi de olabilirdik. Yavru kedi yastığımda uyur, hatta evin önündeki yola çıkıp okuldan eve dönmemi beklerdi. Onu çitin dibinde beni beklerken bulurdum. En azından, bir ay sonra, evimizde oda tutan madenciyi getiren taksi onu ezene dek öyleydi.</span></p>

    <p><span class="font6" style="font-size: large; font-family: 'Times New Roman', serif;">Kazayı kendi gözlerimle görmedim. Bir gün okuldan eve</span> <span style="font-family: 'Times New Roman', serif; font-size: large;">döndüğümde kedim her zamankinin aksine beni karşılamadı. Uzun boylu, yanık tenli, kareli gömlekli, iri yapılı bir adam vardı mutfakta. Kokudan adamın kahve içtiğini anladım. O günlerde sadece kavanozdan çıkan kahverengi tozla suyu karıştırdığınız hazır kahveler vardı.</span></p>

    <p><span class="font6" style="font-size: large; font-family: 'Times New Roman', serif;">"Gelirken ufak bir kaza yaptık,'' dedi adam bana bakarak. Neşesi yerindeydi. "Endişelenecek bir şey yok." Farklı, bana yabancı gelen bir aksanla konuşuyordu, ilk kez Güney Afrika Ingilizcesi duyuyordum.</span></p>

    <p><span class="font6" style="font-size: large; font-family: 'Times New Roman', serif;">Adamın önünde, mutfak masasında karton bir kutu duruyordu.</span></p>

    <p><span class="font6" style="font-size: large; font-family: 'Times New Roman', serif;">"Kara kedi senin miydi?" diye sordu.</span></p>

    <p><span class="font6" style="font-size: large; font-family: 'Times New Roman', serif;">"Onun adı Tüylü," dedim.</span></p>

    <p><span class="font6" style="font-size: large; font-family: 'Times New Roman', serif;">"Neyse, dediğim gibi. Ufak bir kaza. Endişelenme. Leşin icabına baktım. Sana iş kalmadı. Sorunu da çözdüm. Kutuyu açsana."</span></p>

    <p><span class="font6" style="font-size: large; font-family: 'Times New Roman', serif;">"Ne?"</span></p>

    <p><span class="font6" style="font-size: large; font-family: 'Times New Roman', serif;">Kutuyu işaret etti. "Aç şunu," dedi.</span></p>

    <p><span class="font6" style="font-size: large; font-family: 'Times New Roman', serif;">Madenci, uzun boyluydu. Onu son görüşüm hariç kot pantolon ve oduncu gömleği dışında bir şey giydiğini görmedim. Boynunda beyaz altından kalın bir zincir vardı. Adamı son gördüğümde o zincir de gitmişti.</span></p>

    <p><span class="font6" style="font-size: large; font-family: 'Times New Roman', serif;">Kutuyu açmak istemedim. Kendi işime bakmak istiyordum. Gidip kedim için ağlamak istiyordum ama etrafta beni seyreden birileri varken aglayamazdım. Yas tutmak istiyordum. Tek arkadaşımı, bahçenin dibine, yeşil peri çemberinin arkasındaki çalıların altına, benim dışımda kimsenin gitmediği yere gömmek istiyordum.</span></p>

    <p><span class="font6" style="font-size: large; font-family: 'Times New Roman', serif;">Kutu hareket etti.</span></p>

    <p><span class="font6" style="font-size: large; font-family: 'Times New Roman', serif;">"Sana aldım, borcumu her zaman öderim, dedi adam.</span></p>

    <p><span class="font6" style="font-size: large; font-family: 'Times New Roman', serif;">Uzanıp kutunun kapağını kaldırdım, kötü bir şaka mı</span> <span style="font-family: 'Times New Roman', serif; font-size: large;">yapmıştı? Yavru kedim kutuda mıydı? Hayır. Kapağı kal</span><span style="font-family: 'Times New Roman', serif; font-size: large;">dığımda şaşkın şaşkın bana bakan kızıl bir suratla karşılaştım..</span></p>

    <p><span class="font6" style="font-size: large; font-family: 'Times New Roman', serif;">Madenci, kediyi kutudan çıkardı.</span></p>

    <p><span class="font6" style="font-size: large; font-family: 'Times New Roman', serif;">Kırıl renkli, tek kulağı kesik, kocaman bir kediydi, ûf-keyle bana bakıyordu. Belli ki bu kedi, kapalı kalmaktan hoşlanmamıştı. Kutulara alışkın değildi. Yavru kedimin hatırasına ihanet ediyormuş gibi hissetsem de kafasını okşamak için uzandım ama dokunmamam için geri çekilip bana dişlerini gösterdi. Ardından öfke dolu bakışlar fırlatmayı sürdürerek odanın uzak köşesine kaçtı.</span></p>

    <p><span class="font6" style="font-size: large; font-family: 'Times New Roman', serif;">"İşte bu kadar, kediye kedi!" dedi madenci.</span></p>

    <p><span class="font6" style="font-size: large; font-family: 'Times New Roman', serif;">Nasırlı ellerini saçlarında gezdirdi. Ardından koridora çıkıp yavru kedim olmayan kediyle beni mutfakta baş başa bıraktı.</span></p>

    <p><span class="font6" style="font-size: large; font-family: 'Times New Roman', serif;">Adam başını kapının aralığından içeri uzattı. "Adı Canavar," dedi.</span></p>

    <p><span class="font6" style="font-size: large; font-family: 'Times New Roman', serif;">Berbat bir şakanın kurbanıymışım gibi hissettim kendimi. Kedinin çıkabilmesi için mutfak kapısını açtım, ardından yalak odama gidip yatağıma uzandım, ölen kedim Tüylü için gözlerim kızarıncaya kadar ağladım. Yanlış hatırlamıyorsam, annemler akşam eve geldiğinde yavru kedimden hiç bahsedilmedi.</span></p>

    <p><span class="font6" style="font-size: large; font-family: 'Times New Roman', serif;">Canavar bizimle bir hafta kadar yaşadı. Yavru kedime yaptığım gibi, ona da sabahları ve akşamları bir kâse mama bırakırdım. Ben veya başka biri çıkmasına izin verene dek arka kapının önünde otururdu. Onu bahçede çiçekten çiçeğe veya ağaçlar arasında koştururken görürdük. Bazen de çalıların altına girerdi. Neler yaptığını, bahçede bulduğumuz ardıç kuşu ölülerinden çıkarıyor ama kediyi nadiren görüyorduk.</span></p>

    <p><span class="font6" style="font-size: large; font-family: 'Times New Roman', serif;">Tüylü'yü çok özlüyordum. Yaşayan bir şeyi yok edip yerine yenisini koyamazsınız ama aileme bunları söyleyip şikâyet etmeye cesaret edemiyordum. Üzgün olduğumu bilseler şaşırırlardı "lavru kedim ölmüş olsa bile, yerine yenisi gelmemiş miydi? Onlara göre, hasar telafi edilmişti.</span></p>

    <p><span class="font6" style="font-size: large; font-family: 'Times New Roman', serif;">Butun bunları hatırladım ve hatıralar ağır ağır zihnimde</span> <span class="font6" style="font-size: large; font-family: 'Times New Roman', serif;">canlanırken devamının geleceğini biliyordum: Lettie</span> <span style="font-family: 'Times New Roman', serif; font-size: large;">Hempstock'ın, bir zamanlar beni okyanus olduğuna ikna ettiği küçük gölün kıyısındaki yeşil bankta otururken çocukluğum yeniden dünyamdaki yerini aldı...</span></p>
  </div>

  <div>
    <span style="font-family: 'Times New Roman', serif; font-size: large;"><br /></span>
  </div>
</body>
</html>
