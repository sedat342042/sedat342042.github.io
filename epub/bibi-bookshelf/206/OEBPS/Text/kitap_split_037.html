<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_28">SAHNE I</h2>

  <p class="ideitalik">Roma. Antonius’un evinde bir oda. Antonius, Octavius ve Lepidus girerler.</p>

  <p class="idebold">antonıus</p>

  <p class="normal">Demek ölecek olanlar bunlar:</p>

  <p class="normal">Adlarının altı çizili olanlar.</p>

  <p class="idebold">octavıus</p>

  <p class="normal">Kardeşinin de ölmesine razı mısın, Lepidus?</p>

  <p class="idebold">lepıdus</p>

  <p class="normal">Razıyım…</p>

  <p class="idebold">octavıus</p>

  <p class="normal">Çiz onun da altını, Antonius.</p>

  <p class="idebold">lepıdus</p>

  <p class="normal">Ama Publius’un da ölmesi şartıyla,</p>

  <p class="normal">Senin kız kardeşinin oğlu, Antonius.</p>

  <p class="idebold">antonıus</p>

  <p class="normal">Ölsün. Bak, çizip atıyorum onu da.</p>

  <p class="normal">Şimdi, Lepidus, sen Caesar’ın evine git;</p>

  <p class="normal">Vasiyet kâğıdını bul getir;</p>

  <p class="normal">Hangi dileklerini çıkaracağımızı konuşalım.</p>

  <p class="idebold">lepıdus</p>

  <p class="normal">Peki, sizi burda mı bulayım yine?</p>

  <p class="idebold">octavıus</p>

  <p class="normal">Ya burda, ya Kapitol’de.</p>

  <p class="ideitalik">Lepidus çıkar.</p>

  <p class="idebold">antonıus</p>

  <p class="normal">Değersiz, küçük adamın biri, bu Lepidus;</p>

  <p class="normal">Ayak işleri gördürmeye yarar yalnız.</p>

  <p class="normal">Üçe bölersek dünyayı,</p>

  <p class="normal">Üç paydan birini nasıl hak eder bu?</p>

  <p class="idebold">octavıus</p>

  <p class="normal">Sen verdin bu hakkı ona;</p>

  <p class="normal">Kara listemizi hazırlarken, sen istedin</p>

  <p class="normal">Kimlerin ölmesi gerektiğini ona sormayı.</p>

  <p class="idebold">antonıus</p>

  <p class="normal">Octavius, ben senden daha çok gördüm dünyayı.</p>

  <p class="normal">Ona böylesi şerefler yüklemekle</p>

  <p class="normal">Birçok belalı, çamurlu yükleri</p>

  <p class="normal">Kendi sırtımızdan atmış oluyoruz.</p>

  <p class="normal">Bu şerefleri eşek altın taşır gibi taşır o;</p>

  <p class="normal">Yükün altında terleye soluya, itile kakıla</p>

  <p class="normal">Gider bizim çevirdiğimiz yola.</p>

  <p class="normal">Altınları getirdi mi dilediğimiz yere,</p>

  <p class="normal">Yükünü alır sırtından, salarız çayıra,</p>

  <p class="normal">Otlasın diye, kulaklarını sallayarak,</p>

  <p class="normal">Başıboş bir sürü eşekle birlikte.</p>

  <p class="idebold">octavıus</p>

  <p class="normal">Nasıl istersen öyle yap;</p>

  <p class="normal">Ama bize bağlı, değerli bir askerdir.</p>

  <p class="idebold">antonıus</p>

  <p class="normal">Benim atım da öyledir, Octavius;</p>

  <p class="normal">Onun için bol bol yem veririm ona;</p>

  <p class="normal">Dövüşmesini, çark etmesini, durmasını,</p>

  <p class="normal">Dörtnala gitmesini öğretirim;</p>

  <p class="normal">Benim kafam yönetir beden hareketlerini.</p>

  <p class="normal">Lepidus da budur aşağı yukarı:</p>

  <p class="normal">Eğitir, yetiştirir, sürersin ileri.</p>

  <p class="normal">Damdazlaktır kafasının içi;</p>

  <p class="normal">Başkalarının eskitip attığı şeylerle,</p>

  <p class="normal">Onun bunun bilgi kırıntılarıyla beslenir;</p>

  <p class="normal">Köhne şeylere yeni diye özenir.</p>

  <p class="normal">Böylelerine bir araç diye bakar geçersin.</p>

  <p class="normal">Şimdi, Octavius, gelelim büyük işlere.</p>

  <p class="normal">Brutus’la Cassius kuvvet topluyorlar:</p>

  <p class="normal">Hemen karşı durmamız gerek.</p>

  <p class="normal">Sıkı bir birlik kurmaya bakalım;</p>

  <p class="normal">En iyi dostlarımızı toparlayalım,</p>

  <p class="normal">Elimizdeki güçleri geliştirelim;</p>

  <p class="normal">Hemen bir toplantı yapıp konuşalım</p>

  <p class="normal">Görünmez tehlikeleri nasıl önleyeceğimizi,</p>

  <p class="normal">Görünenleri nasıl karşılayacağımızı.</p>

  <p class="idebold">octavıus</p>

  <p class="normal">Evet, ya; bir sürü düşmanın ortasında,</p>

  <p class="normal">Köpeklerin sardığı bir av gibi duruyoruz.</p>

  <p class="normal">Korkarım yüzümüze gülenlerin yüreklerinde</p>

  <p class="normal">Sürüyle kötülük yatıyor bize karşı.</p>

  <p class="ideitalik">Çıkarlar.</p>

  <div class="calibre1" id="calibre_pb_60"></div>
</body>
</html>
