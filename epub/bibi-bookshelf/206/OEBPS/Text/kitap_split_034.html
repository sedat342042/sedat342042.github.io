<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h2 class="baslik2" id="calibre_toc_26">SAHNE II</h2>

    <p class="ideitalik">Forum Meydanı. Brutus gelip kürsüye yürür, Cassius bir halk kalabalığıyla ardından girer.</p>

    <p class="idebold">halk</p>

    <p class="normal">Anlamak istiyoruz; hesap verilsin bize!</p>

    <p class="idebold">brutus</p>

    <p class="normal">Gelin öyleyse, dinleyin beni dostlar.</p>

    <p class="normal">Cassius, sen öbür yola git,</p>

    <p class="normal">İkiye böl kalabalığı.</p>

    <p class="normal">Beni dinleyecekler burda kalsın,</p>

    <p class="normal">Cassius’un ardından gidecekler gitsin.</p>

    <p class="normal">Bütün halka açıklanacak</p>

    <p class="normal">Niçin öldüğü Caesar’ın.</p>

    <p class="idebold">birinci yurttaş</p>

    <p class="normal">Ben Brutus’un konuşmasını dinleyeceğim.</p>

    <p class="idebold">ikinci yurttaş</p>

    <p class="normal">Ben de Cassius’u dinleyeyim.</p>

    <p class="normal">Her ikisini ayrı ayrı dinleyip</p>

    <p class="normal">Karşılaştırırız söyleyeceklerini.</p>

    <p class="ideitalik">Cassius bazılarıyla çıkar.</p>

    <p class="idebold">üçüncü yurttaş</p>

    <p class="normal">Soylu Brutus çıkıyor kürsüye, susun!</p>

    <p class="idebold">brutus</p>

    <p class="x01-metin">Sabırlı olun sözüm bitinceye kadar. Romalılar, yurttaşlarım, dostlarım, dinleyin anlatacaklarımı, ve ses çıkarmayın ki duyasınız beni. Şerefim adına inanın bana; şerefime saygınız olmalı ki inanasınız bana. Aklınızla yargılayın beni; can kulağınızı da açın ki iyi birer yargıç olasınız. Bu toplulukta Caesar’ı çok sevmiş biri varsa derim ki ona, Brutus’un Caesar’a sevgisi daha az değildi onunkinden. Öyleyse neden Caesar’a karşı ayaklandın derse bu dost bana, şu karşılığı veririm: Caesar’ı daha az sevdiğim için değil, Roma’yı daha çok sevdiğimden. Caesar yaşayıp da hepinizin köle olarak ölmeniz mi daha iyi, yoksa Caesar ölüp de hepinizin hür insanlar olarak yaşamanız mı? Caesar beni severdi, ağlarım onun için; mutluluğa ermişti, sevinirim; bir kahramandı, saygı duyarım; ama tutkuya kapıldı, öldürürüm. Sevgisine gözyaşı, mutluluğuna sevinç, yiğitliğine saygı, tutkusuna ölüm. Köle olmayı isteyecek kadar aşağılık biri var mı burda? Varsa söylesin: Ona kötülük ettim. Romalı olmayı istemeyecek bir odun kafalı var mı içinizde? Varsa söylesin: Ona kötülük ettim. Yurdunu sevmeyecek kadar alçak biri var mı burda? Varsa söylesin: Ona kötülük ettim. Var mı öylesi, soruyorum?</p>

    <p class="idebold">halk</p>

    <p class="normal">Yok, Brutus, yok öylesi!</p>

    <p class="idebold">brutus</p>

    <p class="x01-metin">Öyleyse kötülük etmedim kimseye. Ben Caesar’a, sizin Brutus’a yapabileceğinizden fazlasını yapmış değilim. Ölümünün hesabı Kapitol’de yazılıp dürülmüştür. Ne hak ettiği yerde şanı şerefi küçültülmüş, ne de ölmesini gerektiren suçları büyütülmüştür.</p>

    <p class="ideitalik">Antonius ve başkaları Caesar’ın ölüsüyle girerler.</p>

    <p class="x01-metin">İşte getiriyor ölüsünü Marcus Antonius. Onun eli yoktu bu işte, ama o da yararlanacak Caesar’ın ölümünden, bir yeri olacak devlet işlerinde. Hanginizin olmayacak zaten? Son sözüm şu size: Beni en çok seven insanı nasıl Roma uğruna vurdumsa, aynı hançeri kendime saklıyorum, yurdum için ölmem ne zaman gerekirse.</p>

    <p class="idebold">halk hep bir ağızdan</p>

    <p class="normal">Yaşasın Brutus! Yaşa! Var ol!</p>

    <p class="idebold">birinci yurttaş</p>

    <p class="normal">Evine zafer töreniyle götürelim onu.</p>

    <p class="idebold">ikinci yurttaş</p>

    <p class="normal">Atalarının yanına bir heykeli dikilmeli.</p>

    <p class="idebold">üçüncü yurttaş</p>

    <p class="normal">Caesar’ımız o olsun!</p>

    <p class="idebold">dördüncü yurttaş</p>

    <p class="normal">Caesar’ın iyi tarafları Brutus’ta taçlansın!</p>

    <p class="idebold">birinci yurttaş</p>

    <p class="normal">Evine kadar götürelim bağrışarak.</p>

    <p class="idebold">brutus</p>

    <p class="normal">Yurttaşlarım…</p>

    <p class="idebold">ikinci yurttaş</p>

    <p class="normal">Durun! Susun! Brutus konuşuyor!</p>

    <p class="idebold">birinci yurttaş</p>

    <p class="normal">Hey, dinleyin!</p>

    <p class="idebold">brutus</p>

    <p class="normal">Sevgili yurttaşlarım, bırakın yalnız gideyim.</p>

    <p class="normal">Benim hatırım için Antonius’la kalın.</p>

    <p class="normal">Caesar’ın ölüsüne saygılı olmanız gerek.</p>

    <p class="normal">Antonius’u da saygıyla dinleyin:</p>

    <p class="normal">Bizim iznimiz, isteğimizle</p>

    <p class="normal">Caesar’ın şanlı günlerini övecek.</p>

    <p class="normal">Ben istiyorum sizden bunu:</p>

    <p class="normal">Antonius sözünü bitirinceye kadar</p>

    <p class="normal">Benden başkası ayrılmasın burdan.</p>

    <p class="ideitalik">Çıkar.</p>

    <p class="idebold">birinci yurttaş</p>

    <p class="normal">Hey, durun yerinizde! Antonius’u dinleyelim.</p>

    <p class="idebold">üçüncü yurttaş</p>

    <p class="normal">Kürsüye çıksın! Sesini duyalım.</p>

    <p class="normal">Soylu Antonius, kürsüye çık.</p>

    <p class="idebold">antonıus</p>

    <p class="normal">Brutus’un hatırı için,</p>

    <p class="normal">Uymak zorundayım isteğinize.</p>

    <p class="idebold">dördüncü yurttaş</p>

    <p class="normal">Ne diyor Brutus için?</p>

    <p class="idebold">üçüncü yurttaş</p>

    <p class="normal">Diyor ki, Brutus’un hatırı için</p>

    <p class="normal">Dinlemek zorundaymış bizi.</p>

    <p class="idebold">dördüncü yurttaş</p>

    <p class="normal">Aklı varsa kötü söz etmesin Brutus için.</p>

    <p class="idebold">birinci yurttaş</p>

    <p class="normal">Zorbanın biriymiş demek bu Caesar.</p>

    <p class="idebold">üçüncü yurttaş</p>

    <p class="normal">Elbet, ona ne şüphe.</p>

    <p class="normal">Bereket şerrinden kurtuldu Roma.</p>

    <p class="idebold">ikinci yurttaş</p>

    <p class="normal">Susun! Antonius ne diyor bakalım.</p>

    <p class="idebold">antonıus</p>

    <p class="normal">Canım Romalılar…</p>

    <p class="idebold">halk hep bir ağızdan</p>

    <p class="normal">Susun hey! Dinleyelim!</p>

    <p class="idebold">antonıus</p>

    <p class="normal">Dostlar, Romalılar, yurttaşlar, dinleyin;</p>

    <p class="normal">Ben Caesar’ı gömmeye geldim, övmeye değil.</p>

    <p class="normal">İnsanın ettiği kötülük yaşar ardından,</p>

    <p class="normal">İyilikleriyse toprağa gider kemikleriyle.</p>

    <p class="normal">Bırakın, öyle olsun Caesar için de.</p>

    <p class="normal">Soylu Brutus, muhteris dedi Caesar için:</p>

    <p class="normal">Öyle idiyse, ağır bir suç bu.</p>

    <p class="normal">Ve Caesar bütün ağırlığıyla ödedi suçunu.</p>

    <p class="normal">Burda Brutus ve ötekilerin izniyle</p>

    <p class="normal">(Çünkü Brutus şerefli bir insandır,</p>

    <p class="normal">Ötekiler de öyle, hep şerefli insanlardır)</p>

    <p class="normal">Konuşmaya geldim Caesar’ın cenazesinde.</p>

    <p class="normal">Dostumdu; vefalı ve dürüsttü bana karşı;</p>

    <p class="normal">Ama Brutus muhteristi diyor:</p>

    <p class="normal">Brutus şerefli bir insandır.</p>

    <p class="normal">Caesar nice esirler getirdi Roma’ya,</p>

    <p class="normal">Fidyeleriyle devlet hazineleri doldu:</p>

    <p class="normal">Bundan ötürü mü muhteris göründü Caesar?</p>

    <p class="normal">Fakirler ağlayınca gözleri yaşarırdı;</p>

    <p class="normal">Bir muhteris daha katı yürekli olsa gerek,</p>

    <p class="normal">Ama Brutus muhteristi diyor,</p>

    <p class="normal">Brutus’sa şerefli bir insandır.</p>

    <p class="normal">Geçen bayram hepiniz gördünüz,</p>

    <p class="normal">Krallık tacını üç kez sundum ona,</p>

    <p class="normal">Üçünde de almadı. İhtiras denir mi buna?</p>

    <p class="normal">Ama Brutus muhteristi, diyor;</p>

    <p class="normal">Brutus’sa şerefli bir insandır, şüphesiz.</p>

    <p class="normal">Ben Brutus’a karşı konuşmuyorum, hayır;</p>

    <p class="normal">Bildiğim kadarını söylüyorum yalnız.</p>

    <p class="normal">Hep sevdiniz onu bir zamanlar,</p>

    <p class="normal">Boşuna da değildi elbet sevginiz;</p>

    <p class="normal">Sonra ne oldu da yanmıyorsunuz ölümüne?</p>

    <p class="normal">Ey Düşünce, yırtıcı hayvanlar arasına kaçmışsın;</p>

    <p class="normal">İnsanlar yitirmiş akıllarını… Bağışlayın beni;</p>

    <p class="normal">Yüreğim şurda şimdi, Caesar’ın tabutunda:</p>

    <p class="normal">Konuşamam dönünceye kadar bana.</p>

    <p class="idebold">birinci yurttaş</p>

    <p class="normal">Hiç de haksız gelmedi bana söyledikleri.</p>

    <p class="idebold">ikinci yurttaş</p>

    <p class="normal">Doğrusunu düşünürsek bu işin</p>

    <p class="normal">Büyük haksızlık Caesar’a yapılan.</p>

    <p class="idebold">üçüncü yurttaş</p>

    <p class="normal">Öyle mi dersiniz?</p>

    <p class="normal">Korkarım gelen gideni aratacak.</p>

    <p class="idebold">dördüncü yurttaş</p>

    <p class="normal">Duydunuz değil mi? Krallık tacını almamış,</p>

    <p class="normal">Demek hiç de açgözlü değilmiş.</p>

    <p class="idebold">birinci yurttaş</p>

    <p class="normal">Öyleyse eğer, kimilerine</p>

    <p class="normal">Pek pahalıya mal olacak bu iş.</p>

    <p class="idebold">ikinci yurttaş</p>

    <p class="normal">Zavallıcık! Gözleri kızarmış ağlamaktan!</p>

    <p class="idebold">üçüncü yurttaş</p>

    <p class="normal">Bu Roma’da Antonius’tan soylusu yok!</p>

    <p class="idebold">dördüncü yurttaş</p>

    <p class="normal">Bakın, bakın; yeniden başlıyor konuşmaya.</p>

    <p class="idebold">antonıus</p>

    <p class="normal">Daha dün Caesar’ın bir sözü</p>

    <p class="normal">Dünyadan daha ağır basardı.</p>

    <p class="normal">Şimdiyse serilmiş yatıyor şurda,</p>

    <p class="normal">Bir dilenci bile eğilmez olmuş önünde.</p>

    <p class="normal">Ah kardeşler! Ben yüreklerinizi, kafalarınızı</p>

    <p class="normal">Azdıracak, ayaklandıracak bir insan olsaydım,</p>

    <p class="normal">Brutus’a da, Cassius’a da kötülük edebilirdim;</p>

    <p class="normal">Ama, bilirsiniz, şerefli insanlardır onlar.</p>

    <p class="normal">Onlara kötülük etmek istemem. Bir ölüye,</p>

    <p class="normal">Kendime ve sizlere zararlı olmam daha doğru</p>

    <p class="normal">O şerefli insanlara kötülük etmekten.</p>

    <p class="normal">Ama bir yazı var, Caesar’ın mührü basılmış;</p>

    <p class="normal">Çekmecesinde buldum; vasiyetnamesi Caesar’ın.</p>

    <p class="normal">Bunları halka okusam, ki hoş görün,</p>

    <p class="normal">Hiç okumak niyetinde değilim,</p>

    <p class="normal">Bir okusam bunları, halk doğru gider,</p>

    <p class="normal">Yaralarını öperdi ölmüş Caesar’ın;</p>

    <p class="normal">Mendillerini boyardı kutsal kanına.</p>

    <p class="normal">Ne kanı, tek kılını dilenirdi saçlarının</p>

    <p class="normal">Anmak için Caesar’ı, ve ölürken de</p>

    <p class="normal">Değerli bir miras diye bırakmak için</p>

    <p class="normal">Çocuklarına.</p>

    <p class="idebold">dördüncü yurttaş</p>

    <p class="normal">Dinlemek istiyoruz vasiyetnamesini.</p>

    <p class="normal">Oku, Marcus Antonius!</p>

    <p class="idebold">halk hep bir ağızdan</p>

    <p class="normal">Vasiyetname! Vasiyetname!</p>

    <p class="normal">Okunsun Caesar’ın vasiyetnamesi!</p>

    <p class="idebold">antonıus</p>

    <p class="normal">Sabırlı olun dostlarım, okumam doğru olmaz:</p>

    <p class="normal">Sırası mı şimdi bilmenizin</p>

    <p class="normal">Sizi ne kadar sevdiğini Caesar’ın?</p>

    <p class="normal">Odun değil, taş değil, birer insansınız;</p>

    <p class="normal">İnsan olarak dinleyince de Caesar’ın dileklerini,</p>

    <p class="normal">Tutuşur yürekleriniz, deliye dönersiniz.</p>

    <p class="normal">Bilmemeniz daha iyi</p>

    <p class="normal">Her şeyini sizlere bıraktığını.</p>

    <p class="normal">Bilirseniz neler neler olur kim bilir!</p>

    <p class="idebold">dördüncü yurttaş</p>

    <p class="normal">Oku, dinlemek istiyoruz! Oku, Antonius!</p>

    <p class="normal">Oku Caesar’ın vasiyetnamesini!</p>

    <p class="idebold">antonıus</p>

    <p class="normal">Sabırlı olun, bekleyin biraz, ne olur!</p>

    <p class="normal">Fazla ileri gittim, korkarım,</p>

    <p class="normal">Size bu vasiyetnameden söz etmekle.</p>

    <p class="normal">Bir zararım olmasından korkuyorum doğrusu</p>

    <p class="normal">Caesar’ı bıçaklayan şerefli insanlara;</p>

    <p class="normal">Korkuyorum gerçekten.</p>

    <p class="idebold">dördüncü yurttaş</p>

    <p class="normal">Hainmiş bu herifler! Şerefli insanlara bak!</p>

    <p class="idebold">halk hep bir ağızdan</p>

    <p class="normal">Son dilekleri Caesar’ın! Vasiyetname!</p>

    <p class="idebold">ikinci yurttaş</p>

    <p class="normal">Alçak, katil herifler! Okunsun!</p>

    <p class="normal">Caesar’ın vasiyeti okunsun!</p>

    <p class="idebold">antonıus</p>

    <p class="normal">Anlaşıldı, zorla okutturacaksınız bana.</p>

    <p class="normal">Öyleyse bir halka olun Caesar’ın çevresinde,</p>

    <p class="normal">Göstereyim size bu dilekleri yazanı.</p>

    <p class="normal">İnebilir miyim? İzin veriyor musunuz bana?</p>

    <p class="idebold">halk hep bir ağızdan</p>

    <p class="normal">İnebilirsin!</p>

    <p class="idebold">ikinci yurttaş</p>

    <p class="normal">Haydi, in!</p>

    <p class="ideitalik">Antonius kürsüden iner.</p>

    <p class="idebold">üçüncü yurttaş</p>

    <p class="normal">İzin veriyoruz dilediğin yerde konuşmana!</p>

    <p class="idebold">dördüncü yurttaş</p>

    <p class="normal">Halka olun! Çevrilin şöyle!</p>

    <p class="idebold">birinci yurttaş</p>

    <p class="normal">Tabuttan uzaklaşın! Açılın biraz!</p>

    <p class="idebold">ikinci yurttaş</p>

    <p class="normal">Antonius’a yer verin! Koca Antonius!</p>

    <p class="idebold">antonıus</p>

    <p class="normal">Durun, üşüşmeyin üstüme! Açılın biraz!</p>

    <p class="idebold">halk hep bir ağızdan</p>

    <p class="normal">Açılın! Yer verin! Çekilin geriye!</p>

    <p class="idebold">antonıus</p>

    <p class="normal">Yaş varsa gözlerinizde, hazır olun dökmeye;</p>

    <p class="normal">Bu şalı hep bilirsiniz; ben hiç unutmam</p>

    <p class="normal">Onu Caesar’ın üstünde ilk gördüğüm günü;</p>

    <p class="normal">Bir yaz akşamı çadırındaydık:</p>

    <p class="normal">Nervius’un ordularını yendiği gün.</p>

    <p class="normal">Bakın şurasından girmiş hançeri Cassius’un.</p>

    <p class="normal">Şurasını ne hırsla yarmış Casca.</p>

    <p class="normal">Şurasından o çok sevdiği Brutus bıçaklamış!</p>

    <p class="normal">Geri çekerken de lanetlik hançerini</p>

    <p class="normal">Bakın nasıl gelmiş ardından Caesar’ın kanı.</p>

    <p class="normal">Kapılara fırlayıp anlamak ister gibi</p>

    <p class="normal">Gerçekten Brutus mu değil mi diye</p>

    <p class="normal">Böylesine hoyratça vuran.</p>

    <p class="normal">Çünkü, biliyorsunuz, Brutus</p>

    <p class="normal">Koruyucu meleğiydi Caesar’ın.</p>

    <p class="normal">Tanrılar, siz söyleyin nasıl severdi onu!</p>

    <p class="normal">Aldığı yaraların en acısı bu oldu.</p>

    <p class="normal">Vurduğunu görünce Brutus’un,</p>

    <p class="normal">Nankörlük, hıyanetin kollarından beter</p>

    <p class="normal">Yıktı bitirdi onu, yarıldı aslan yüreği,</p>

    <p class="normal">Kapayıp maşlahıyla yüzünü koca Caesar</p>

    <p class="normal">Düştü Pompeius heykelinin dibine,</p>

    <p class="normal">Kanlarının oluk oluk aktığı yere.</p>

    <p class="normal">Ah, o ne düşüştü o, yurttaşlar,</p>

    <p class="normal">Ben, sen, hepimiz düştük onunla</p>

    <p class="normal">Ve en kanlı hıyanet geçti başımıza.</p>

    <p class="normal">Elbet ağlarsınız böyle, duyuyorum içimde</p>

    <p class="normal">Yüreklerinizin nasıl yandığını.</p>

    <p class="normal">Rahmet damlaları bu döktüğünüz yaşlar.</p>

    <p class="normal">Duygulu yürekler, sizleri ağlatan</p>

    <p class="normal">Yaralı maşlahını görmek mi oldu yalnız?</p>

    <p class="normal">Bir de şuraya bakın! Bakın, işte kendisi</p>

    <p class="normal">Delik deşik olmuş ihanet hançerleriyle.</p>

    <p class="idebold">birinci yurttaş</p>

    <p class="normal">Ah, bakılır gibi değil!</p>

    <p class="idebold">ikinci yurttaş</p>

    <p class="normal">Vah yiğit Caesar!</p>

    <p class="idebold">üçüncü yurttaş</p>

    <p class="normal">Ne uğursuz günmüş bugün!</p>

    <p class="idebold">dördüncü yurttaş</p>

    <p class="normal">Kalleşler! Alçaklar!</p>

    <p class="idebold">birinci yurttaş</p>

    <p class="normal">Kan dökmenin böylesi görülmemiş!</p>

    <p class="idebold">ikinci yurttaş</p>

    <p class="normal">Kanına kan alacağız!</p>

    <p class="idebold">halk hep bir ağızdan</p>

    <p class="normal">Kanına kan! Yürüyelim! Bulalım hepsini!</p>

    <p class="normal">Yakalım! Verin ateşi! Öldürün! Gebertin!</p>

    <p class="normal">Bir tekini sağ bırakmayalım hainlerin!</p>

    <p class="idebold">antonıus</p>

    <p class="normal">Durun, yurttaşlarım!</p>

    <p class="idebold">birinci yurttaş</p>

    <p class="normal">Susun! Antonius’u dinleyin!</p>

    <p class="idebold">ikinci yurttaş</p>

    <p class="normal">Dinleyelim! Ardından gidelim! Uğrunda ölelim!</p>

    <p class="idebold">antonıus</p>

    <p class="normal">Dostlar! Canım kardeşlerim! Sizi böyle birden</p>

    <p class="normal">İsyana sürüklemiş duruma sokmayın beni.</p>

    <p class="normal">Bu işi yapanlar şerefli insanlardır.</p>

    <p class="normal">Yazık, bilmem neye kızıp da yaptılar bunu.</p>

    <p class="normal">Akıllı, şerefli insanlar hepsi;</p>

    <p class="normal">Elbet, haklı sebepler gösterirler size.</p>

    <p class="normal">Ben yüreklerinizi çalmaya gelmedim, dostlar;</p>

    <p class="normal">Ben bir söz ustası değilim, Brutus gibi;</p>

    <p class="normal">Hep bilirsiniz, ben dostunu seven</p>

    <p class="normal">Kaba saba bir adamım; bunu bildikleri için</p>

    <p class="normal">İzin verdiler halkın önünde konuşmama.</p>

    <p class="normal">Ne zekâm elverir, ne sözlerim, ne değerim,</p>

    <p class="normal">Etkim, inandırma gücüm yeter</p>

    <p class="normal">Halkın kanını azdırıp tutuşturmaya.</p>

    <p class="normal">Ben içimden geleni söylüyorum düpedüz;</p>

    <p class="normal">Sizin de bildiğiniz şeyler söylediklerim.</p>

    <p class="normal">Canım Caesar’ın yaralarını gösteriyorum,</p>

    <p class="normal">Şu zavallı, güçsüz, dilsiz ağızları</p>

    <p class="normal">Konuşturuyorum kendi yerime.</p>

    <p class="normal">Ama ben Brutus olsaydım,</p>

    <p class="normal">Ya da Brutus Antonius’un yerinde olaydı,</p>

    <p class="normal">Öyle bir Antonius olurdu ki,</p>

    <p class="normal">Akıllarınızı başlarınızdan alır,</p>

    <p class="normal">Caesar’ın her bir yarasını bir dile çevirip</p>

    <p class="normal">Roma’nın taşlarını yerinden oynatır,</p>

    <p class="normal">Ayaklandırırdı sizi.</p>

    <p class="idebold">halk hep bir ağızdan</p>

    <p class="normal">Ayaklanacağız!</p>

    <p class="idebold">birinci yurttaş</p>

    <p class="normal">Brutus’un evini yakalım!</p>

    <p class="idebold">üçüncü yurttaş</p>

    <p class="normal">Haydi öyleyse! Gelin, arayalım hainleri!</p>

    <p class="idebold">antonıus</p>

    <p class="normal">Ama dinleyin yurttaşlar, beni dinleyin önce.</p>

    <p class="idebold">halk hep bir ağızdan</p>

    <p class="normal">Susun hey! Antonius’u dinleyin,</p>

    <p class="normal">Soylular soylusu Antonius’u.</p>

    <p class="idebold">antonıus</p>

    <p class="normal">Dostlar, ne yapacağınızı bilmeden gidiyorsunuz;</p>

    <p class="normal">Sevgilerinize nesiyle hak kazandı Caesar?</p>

    <p class="normal">Ah, bilmiyorsunuz bunu; şunu söylemeliyim size:</p>

    <p class="normal">Vasiyet yazısı var dedim, unuttunuz.</p>

    <p class="idebold">halk hep bir ağızdan</p>

    <p class="normal">Öyle ya, evet! Vasiyeti! Durun dinleyelim!</p>

    <p class="idebold">antonıus</p>

    <p class="normal">İşte vasiyeti, Caesar’ın mührüyle hem de.</p>

    <p class="normal">Her Roma yuttaşına, her birine ayrı ayrı</p>

    <p class="normal">Yetmiş beşer drahmi bırakıyor.</p>

    <p class="idebold">ikinci yurttaş</p>

    <p class="normal">Yüce Caesar! Öcünü alacağız!</p>

    <p class="idebold">üçüncü yurttaş</p>

    <p class="normal">Büyük ruhlu Caesar!</p>

    <p class="idebold">antonıus</p>

    <p class="normal">Sabırlı olun, dinleyin!</p>

    <p class="idebold">halk hep bir ağızdan</p>

    <p class="normal">Susalım!</p>

    <p class="idebold">antonıus</p>

    <p class="normal">Ayrıca Tiber kıyısındaki gezi yerleri,</p>

    <p class="normal">Kendi bağları, bahçeleri, yeni fidanlıkları</p>

    <p class="normal">Hep size kalıyor, size bırakıyor hepsini,</p>

    <p class="normal">Size ve mirasçılarınıza dünya durdukça;</p>

    <p class="normal">Hep birlikte gezip dolaşasınız,</p>

    <p class="normal">Gidip dinlenesiniz diye oralarda.</p>

    <p class="normal">İşte buydu Caesar. Bir daha gelir mi böylesi?</p>

    <p class="idebold">birinci yurttaş</p>

    <p class="normal">Gelmez, dünyada gelmez! Haydi davranın, yürüyün!</p>

    <p class="normal">Kutsal yerde yakalım Caesar’ın ölüsünü,</p>

    <p class="normal">Onu yakan ateşlerle de</p>

    <p class="normal">Tutuşturalım hainlerin evlerini.</p>

    <p class="normal">Kaldırın ölüyü.</p>

    <p class="idebold">ikinci yurttaş</p>

    <p class="normal">Gidin yakacak arayın!</p>

    <p class="idebold">üçüncü yurttaş</p>

    <p class="normal">Sıraları kıralım!</p>

    <p class="idebold">dördüncü yurttaş</p>

    <p class="normal">Kapı, pencere, kırın ne rast gelirse!</p>

    <p class="ideitalik">Yurttaşlar cesetle çıkarlar.</p>

    <p class="idebold">antonıus</p>

    <p class="normal">Şimdi bırak yürüsün.</p>

    <p class="normal">Bir kez ayaklandın ya, ey Hınç,</p>

    <p class="normal">Dilediğin yere git artık! Ne var, ahbap?</p>

    <p class="ideitalik">Hizmetçi girer.</p>

    <p class="idebold">hizmetçi</p>

    <p class="normal">Efendimiz, Octavius Roma’ya geldi.</p>

    <p class="idebold">antonıus</p>

    <p class="normal">Nerde şimdi?</p>

    <p class="idebold">hizmetçi</p>

    <p class="normal">Lepidus’la birlikte Caesar’ın evinde.</p>

    <p class="idebold">antonıus</p>

    <p class="normal">Hemen gider görürüm orda kendisini,</p>

    <p class="normal">Tam zamanında gelmiş. Talih güldü bize,</p>

    <p class="normal">Ne dilersek verecek, böyle giderse.</p>

    <p class="idebold">hizmetçi</p>

    <p class="normal">Octavius’tan duydum, Brutus’la Cassius</p>

    <p class="normal">Deliye dönüp dörtnala kaçmışlar</p>

    <p class="normal">Roma kapılarından dışarı.</p>

    <p class="idebold">antonıus</p>

    <p class="normal">Demek aldılar kokusunu</p>

    <p class="normal">Halkı ne türlü coşturduğumun.</p>

    <p class="normal">Hadi, gidelim Octavius’a.</p>

    <p class="ideitalik">Çıkarlar.</p>
  </div>

  <div class="calibre1" id="calibre_pb_55"></div>
</body>
</html>
