<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h2 class="baslik2" id="calibre_toc_30">SAHNE III</h2>

    <p class="ideitalik">Brutus’un çadırı. Brutus’la Cassius girerler.</p>

    <p class="idebold">cassıus</p>

    <p class="normal">Beni dost saymadığını şununla belli ettin:</p>

    <p class="normal">Sardislilerden rüşvet alıyor diye</p>

    <p class="normal">Lucius Pella’yı lekeleyip vurdun yere.</p>

    <p class="normal">Oysa tanıdığım olduğunu yazmış,</p>

    <p class="normal">Onu korumanı istemiştim senden:</p>

    <p class="normal">Kulak asmadın mektuplarıma.</p>

    <p class="idebold">brutus</p>

    <p class="normal">Böyle bir zamanda hiç de doğru değildi.</p>

    <p class="idebold">cassıus</p>

    <p class="normal">Böyle bir zamanda hiç de doğru değildi</p>

    <p class="normal">Ufak tefek işleri ince eleyip sık dokumak.</p>

    <p class="idebold">brutus</p>

    <p class="normal">Bana bak, Cassius; senin için de bana</p>

    <p class="normal">Gözü para peşinde diyorlar;</p>

    <p class="normal">Devlet işlerini, para karşılığı,</p>

    <p class="normal">Değersiz kişilere veriyormuşsun.</p>

    <p class="idebold">cassıus</p>

    <p class="normal">Benim gözüm para peşinde ha? Tanrılar!</p>

    <p class="normal">İyi ki Brutus’un ağzından duyuyorum bunu:</p>

    <p class="normal">Yoksa son sözü olurdu bu, söyleyenin!</p>

    <p class="idebold">brutus</p>

    <p class="normal">Cassius adı, şanı şerefiyle</p>

    <p class="normal">Kanat geriyor bu yolsuzlukların üstüne.</p>

    <p class="normal">Onun için çıkamıyor kınından doğruluğun kılıcı.</p>

    <p class="idebold">cassıus</p>

    <p class="normal">Doğruluğun kılıcı ha!</p>

    <p class="idebold">brutus</p>

    <p class="normal">Hatırla, Martın on beşini hatırla!</p>

    <p class="normal">Doğruluk uğruna akmadı mı koca Julius’un kanı?</p>

    <p class="normal">Doğruluk uğruna olmasa, hangi alçak</p>

    <p class="normal">Kılına dokunur, bıçaklayabilirdi onu?</p>

    <p class="normal">Ne demek? Dünyanın en büyük adamını</p>

    <p class="normal">Hırsızları korumak için mi vurduk?</p>

    <p class="normal">Aşağılık rüşvetlerle mi kirlenecek ellerimiz?</p>

    <p class="normal">Engin şerefimizin yüce yurdunu</p>

    <p class="normal">Bir avuç altına satacak insanlar mıyız biz?</p>

    <p class="normal">Böyle bir Romalı olmaktansa</p>

    <p class="normal">Köpek olup, aya karşı uluyalım daha iyi!</p>

    <p class="idebold">cassıus</p>

    <p class="normal">Brutus, yüklenme o kadar, kaldırmam;</p>

    <p class="normal">Kendini bilmez olup bunaltıyorsun beni.</p>

    <p class="normal">Ben askerim, daha eskiyim bu meslekte senden;</p>

    <p class="normal">Daha iyi yürütürüm işleri.</p>

    <p class="idebold">brutus</p>

    <p class="normal">Yürüt haydi! Yürütemezsin, Cassius.</p>

    <p class="idebold">cassıus</p>

    <p class="normal">Yürütürüm.</p>

    <p class="idebold">brutus</p>

    <p class="normal">Yürütemezsin diyorum sana.</p>

    <p class="idebold">cassıus</p>

    <p class="normal">Kızdırma kafamı, tutamam sonra elimi;</p>

    <p class="normal">Sağ kalmak istiyorsan yürüme üstüme.</p>

    <p class="idebold">brutus</p>

    <p class="normal">Çekil git, aşağılık adam!</p>

    <p class="idebold">cassıus</p>

    <p class="normal">Nasıl, bana nasıl söyleyebilirsin bunu?</p>

    <p class="idebold">brutus</p>

    <p class="normal">Sen baksana, dinlesene beni:</p>

    <p class="normal">Senin öfkene pabuç bırakacak adam mıyım ben?</p>

    <p class="normal">Bir delinin sert bakışı korkutabilir mi beni?</p>

    <p class="idebold">cassıus</p>

    <p class="normal">Tanrılar, nasıl katlanayım bütün bunlara!</p>

    <p class="idebold">brutus</p>

    <p class="normal">Bütün bunlara mı? Dahası var:</p>

    <p class="normal">Şişir doymaz yüreğini patlayıncaya kadar;</p>

    <p class="normal">Göster kölelerine</p>

    <p class="normal">Ne belalı bir öfken olduğunu;</p>

    <p class="normal">Titresin önünde kulların.</p>

    <p class="normal">Ben de mi ürkeceğim, keyfine uyacağım senin?</p>

    <p class="normal">El pençe divan mı duracağım önünde</p>

    <p class="normal">Kabarıp ateş püskürdüğün zaman?</p>

    <p class="normal">Hayır, çatlasan patlasan da,</p>

    <p class="normal">Kendi içine akacak dalağındaki zehir!</p>

    <p class="normal">Bundan sonra eğlendirecek,</p>

    <p class="normal">Kah kah güldürecek beni, senin küplere binmen.</p>

    <p class="idebold">cassıus</p>

    <p class="normal">Bu hale geldik demek, ha?</p>

    <p class="idebold">brutus</p>

    <p class="normal">Daha iyi asker olduğunu söylüyorsun:</p>

    <p class="normal">Hadi, göster kendini, doğrula övünmeni:</p>

    <p class="normal">Pek sevinirim buna; çünkü bir zevktir benim için</p>

    <p class="normal">Yiğit kişilerden ders almak.</p>

    <p class="idebold">cassıus</p>

    <p class="normal">Her yandan haksızlık,</p>

    <p class="normal">Hep haksızlık ediyorsun bana, Brutus:</p>

    <p class="normal">Daha iyi değil, daha eski bir askerim dedim;</p>

    <p class="normal">Daha iyi mi dedim, söyle?</p>

    <p class="idebold">brutus</p>

    <p class="normal">Öyle de desen aldırmam.</p>

    <p class="idebold">cassıus</p>

    <p class="normal">Sağlığında Caesar bile göze alamazdı</p>

    <p class="normal">Beni böylesine kızdırmayı.</p>

    <p class="idebold">brutus</p>

    <p class="normal">Hadi, hadi; asıl sen göze alamazdın</p>

    <p class="normal">Caesar’ı kızdırmayı.</p>

    <p class="idebold">cassıus</p>

    <p class="normal">Alamaz mıydım?</p>

    <p class="idebold">brutus</p>

    <p class="normal">Hayır.</p>

    <p class="idebold">cassıus</p>

    <p class="normal">Ben göze alamazdım ha? Ben, Caesar’ı kızdırmayı?</p>

    <p class="idebold">brutus</p>

    <p class="normal">Dünyada alamazdın!</p>

    <p class="idebold">cassıus</p>

    <p class="normal">Sana olan sevgime güvenme bu kadar:</p>

    <p class="normal">Pişman olacağım bir şey yaptırma bana.</p>

    <p class="idebold">brutus</p>

    <p class="normal">Pişman olman gereken şeyi yaptın bile.</p>

    <p class="normal">Korkutmaların boşuna, Cassius, korkmam:</p>

    <p class="normal">Dürüstlüğüm öyle bir zırh ki benim,</p>

    <p class="normal">Savurduğun şimşekler yumuşak yeller gibi</p>

    <p class="normal">Geçer üstümden, duymam bile.</p>

    <p class="normal">Adam yollayıp para istedim senden,</p>

    <p class="normal">Göndermedin. İstedim, çünkü ben</p>

    <p class="normal">İğrenç yollara başvuramam para için.</p>

    <p class="normal">Tanrılar bilir, yüreğimi para diye basar,</p>

    <p class="normal">Kanımı damla damla meteliklere çeviririm de</p>

    <p class="normal">Köylülerin nasırlı ellerinden</p>

    <p class="normal">Kanunsuz para koparmaya kalkmam!</p>

    <p class="normal">Askerlerim için para istedim senden,</p>

    <p class="normal">Göndermedin: Cassius’a yakışır mıydı bu?</p>

    <p class="normal">Cassius, ben Cassius’a yapar mıydım bunu?</p>

    <p class="normal">Ben, Marcus Brutus, bir gün olur da,</p>

    <p class="normal">Aşağılık maden parçalarını sandıklara kitleyip</p>

    <p class="normal">Dostlarımdan esirgeyecek olursam,</p>

    <p class="normal">Tanrılar, savurun hemen yıldırımlarınızı,</p>

    <p class="normal">Paramparça edin beni.</p>

    <p class="idebold">cassıus</p>

    <p class="normal">Ben böyle bir şey yapmadım.</p>

    <p class="idebold">brutus</p>

    <p class="normal">Yaptın!</p>

    <p class="idebold">cassıus</p>

    <p class="normal">Yapmadım. Sersemin biriymiş demek</p>

    <p class="normal">Sana cevabımı getiren.</p>

    <p class="normal">Yüreğimi yaktı, Brutus, bunu senden duymak.</p>

    <p class="normal">Herkes dostunun kusurlarını görmezden gelir,</p>

    <p class="normal">Brutus’sa olduğumdan daha kötü görüyor beni.</p>

    <p class="idebold">brutus</p>

    <p class="normal">Seni kötü gördüğüm yok, kötülük görüyorum<br class="chapter" />
    senden.</p>

    <p class="idebold">cassıus</p>

    <p class="normal">Sen beni sevmiyorsun.</p>

    <p class="idebold">brutus</p>

    <p class="normal">Kötülüklerini sevmiyorum.</p>

    <p class="idebold">cassıus</p>

    <p class="normal">Bir dost gözü kötülük görmez dostunda.</p>

    <p class="idebold">brutus</p>

    <p class="normal">Bir dalkavuğun gözüdür o görmeyen,</p>

    <p class="normal">Kötülük dağlar kadar büyüse bile karşısında.</p>

    <p class="idebold">cassıus</p>

    <p class="normal">Gel Antonius, gel Octavius, gelin!</p>

    <p class="normal">Yalnız Cassius’tan alın öcünüzü.</p>

    <p class="normal">Cassius bezdi çünkü dünyasından:</p>

    <p class="normal">Sevdiği sevmez, kardeşi üstüne yürür oldu;</p>

    <p class="normal">Bir köle gibi azarlanır oldu Cassius.</p>

    <p class="normal">Bütün kusurları göze batıyor,</p>

    <p class="normal">Defterlere yazılıp ezberleniyor</p>

    <p class="normal">Suratına çalınmak için. Canımı yaş edip</p>

    <p class="normal">Dökesim geliyor gözlerimden!</p>

    <p class="normal">Al işte hançerim, ve işte apaçık göğsüm:</p>

    <p class="normal">Plutus’un madenlerinden daha zengin,</p>

    <p class="normal">Altından daha değerli bir yürek var içinde:</p>

    <p class="normal">Sök çıkart dışarı, bir Romalıysan.</p>

    <p class="normal">Senden para esirgeyen, yüreğini veriyor sana.</p>

    <p class="normal">Vur, Caesar’a nasıl vurduysan! Vursana!</p>

    <p class="normal">Caesar’dan en çok nefret ettiğin zaman bile</p>

    <p class="normal">Cassius’tan daha çok seviyordun onu.</p>

    <p class="idebold">brutus</p>

    <p class="normal">Koy hançerini kınına.</p>

    <p class="normal">Kız bana dilediğin zaman, susacağım;</p>

    <p class="normal">Hakaret et, şaka sayacağım.</p>

    <p class="normal">Ah, Cassius, sen bir kuzuyla koşulusun, korkma:</p>

    <p class="normal">Çakmaktaşının içinde saklı ateş</p>

    <p class="normal">Gibidir o kuzunun yüreğinde taşıdığı öfke.</p>

    <p class="normal">Pek sert bir elle vuruldu mu üstüne</p>

    <p class="normal">Bir kıvılcım çıkarır ve söner hemen.</p>

    <p class="idebold">cassıus</p>

    <p class="normal">Cassius bunun için yaşadı demek;</p>

    <p class="normal">Brutus vursun diye yüreğine</p>

    <p class="normal">Cassius’un yüreği kan ağladığı zaman.</p>

    <p class="idebold">brutus</p>

    <p class="normal">Benim yüreğim de kan ağlıyordu</p>

    <p class="normal">Seninle böyle konuşurken.</p>

    <p class="idebold">cassıus</p>

    <p class="normal">Bu kadar açılıyor musun bana?</p>

    <p class="normal">Ver öyleyse elini.</p>

    <p class="idebold">brutus</p>

    <p class="normal">Yüreğimi de veriyorum birlikte.</p>

    <p class="idebold">cassıus</p>

    <p class="normal">Ah Brutus!</p>

    <p class="idebold">brutus</p>

    <p class="normal">Söyle Cassius.</p>

    <p class="idebold">cassıus</p>

    <p class="normal">Bana katlanacak kadar sevemez misin beni?</p>

    <p class="normal">Bağışlayamaz mısın beni,</p>

    <p class="normal">Kanıma anamdan geçen bu huy</p>

    <p class="normal">Çileden çıkardığı zaman beni?</p>

    <p class="idebold">brutus</p>

    <p class="normal">Peki Cassius, bugünden sonra,</p>

    <p class="normal">Öfkeye kapıldığın zaman bana karşı,</p>

    <p class="normal">Yine annen huysuzlanıyor deyip</p>

    <p class="normal">Bırakırım seni kendi haline.</p>

    <p class="ideitalik">Bir şair, arkasında Lucilius, Titinius ve Lucius’la girer.</p>

    <p class="idebold">şair</p>

    <p class="normal">Bırakın beni, kumandanları göreceğim.</p>

    <p class="normal">Kavga ediyorlar; yalnız bırakmak olmaz!</p>

    <p class="idebold">lucılıus</p>

    <p class="normal">Giremezsin yanlarına.</p>

    <p class="idebold">şair</p>

    <p class="normal">Yalnız ölüm durdurabilir beni.</p>

    <p class="idebold">cassıus</p>

    <p class="normal">Ne var? Ne oluyor?</p>

    <p class="idebold">şair</p>

    <p class="normal">Ayıp değil mi komutanlar? Nedir bu kavga?</p>

    <p class="normal">Sevin birbirinizi, dost olun;</p>

    <p class="normal">Sizin gibi iki insana budur yaraşan,</p>

    <p class="normal">Öğrenin bunu sizden yaşlı bir insandan.</p>

    <p class="idebold">cassıus</p>

    <p class="normal">Hele hele! Havladığı mısralara bakın</p>

    <p class="normal">Bu köpeksi şairin!</p>

    <p class="idebold">brutus</p>

    <p class="normal">Çekil git, küstah, saygısız herif, def ol!</p>

    <p class="idebold">cassıus</p>

    <p class="normal">Hoş gör, Brutus: Şairce şaka ediyor.</p>

    <p class="idebold">brutus</p>

    <p class="normal">Şakanın sırasını bilmeli ki hoş göreyim.</p>

    <p class="normal">Savaşta işi ne bu zevzek zıpırların?</p>

    <p class="normal">Hadi, sersem herif, dışarı!</p>

    <p class="idebold">cassıus</p>

    <p class="normal">Hadi, hadi, çık dışarı!</p>

    <p class="ideitalik">Şair çıkar.</p>

    <p class="idebold">brutus</p>

    <p class="normal">Lucilius, Titinius, komutanlara söyleyin,</p>

    <p class="normal">Birlikleri yerleştirip yatırsınlar bu gece.</p>

    <p class="idebold">cassıus</p>

    <p class="normal">Söyleyin gelin; Messala’yı getirin hemen.</p>

    <p class="ideitalik">Lucilius ve Titinius çıkarlar.</p>

    <p class="idebold">brutus</p>

    <p class="normal">Lucius, bir testi şarap getir.</p>

    <p class="idebold">cassıus</p>

    <p class="normal">Bu kadar kızabileceğini sanmazdım senin.</p>

    <p class="idebold">brutus</p>

    <p class="normal">Ah Cassius, türlü acılar yıktı beni.</p>

    <p class="idebold">cassıus</p>

    <p class="normal">Filozofluğun işe yaramaz oldu demek</p>

    <p class="normal">Geçici sıkıntılar karşısında.</p>

    <p class="idebold">brutus</p>

    <p class="normal">Kimse daha iyi katlanamaz böylesi acıya:</p>

    <p class="normal">Portia ölmüş.</p>

    <p class="idebold">cassıus</p>

    <p class="normal">Ne dedin? Portia mı?</p>

    <p class="idebold">brutus</p>

    <p class="normal">Ölmüş.</p>

    <p class="idebold">cassıus</p>

    <p class="normal">Ölümden nasıl kurtuldum öyleyse</p>

    <p class="normal">Sana kafa tuttuğum zaman demin?</p>

    <p class="normal">Dayanılmaz, çok acı bir kayıp bu.</p>

    <p class="normal">Hastalığı neymiş?</p>

    <p class="idebold">brutus</p>

    <p class="normal">Yokluğum tüketmiş sabrını;</p>

    <p class="normal">Octavius’la Antonius’un güçlenmeleri de</p>

    <p class="normal">Son umutlarını yıkmış olmalı;</p>

    <p class="normal">Çünkü ölüm haberi</p>

    <p class="normal">Onların yükseliş haberiyle birlikte geldi.</p>

    <p class="normal">Yitirmiş aklını ve yalnız kaldığı bir sıra</p>

    <p class="normal">Kızıl kömürler tıkmış ağzına.</p>

    <p class="idebold">cassıus</p>

    <p class="normal">Öyle ölmüş ha?</p>

    <p class="idebold">brutus</p>

    <p class="normal">Öyle ölmüş.</p>

    <p class="idebold">cassıus</p>

    <p class="normal">Ey ölümsüz tanrılar!</p>

    <p class="ideitalik">Lucius şarap ve kâselerle girer.</p>

    <p class="idebold">brutus</p>

    <p class="normal">Bırak, sözünü etme artık. Ver bir kupa şarap.</p>

    <p class="normal">Bütün kızgınlıkları boğuyorum bununla, Cassius.</p>

    <p class="ideitalik">İçer.</p>

    <p class="idebold">cassıus</p>

    <p class="normal">Bu soylu davranışın susattı yüreğimi;</p>

    <p class="normal">Doldur, Lucius, doldur kupayı taşırasıya.</p>

    <p class="normal">Ne kadar içsem azdır Brutus’un sevgisini.</p>

    <p class="ideitalik">Lucius çıkar.</p>

    <p class="ideitalik">Titinius ve Messala girerler.</p>

    <p class="idebold">brutus</p>

    <p class="normal">Gel bakalım, Titinius. Hoş geldin Messala.</p>

    <p class="normal">Gelin şimdi, yan yana oturup şu ışıkta,</p>

    <p class="normal">Görüşelim durumu, bütün sorunlarımızı.</p>

    <p class="idebold">cassıus</p>

    <p class="normal">Portia, gittin mi gerçekten?</p>

    <p class="idebold">brutus</p>

    <p class="normal">Yeter, rica ederim.</p>

    <p class="normal">Messala, bak, mektuplar aldım;</p>

    <p class="normal">Octavius’la Antonius, büyük bir orduyla,</p>

    <p class="normal">Üstümüze iniyorlarmış, Philippi’ye doğru.</p>

    <p class="idebold">messala</p>

    <p class="normal">Ben de böyle diyen mektuplar aldım.</p>

    <p class="idebold">brutus</p>

    <p class="normal">Başka ne diyorlar?</p>

    <p class="idebold">messala</p>

    <p class="normal">Octavius, Antonius ve Lepidus</p>

    <p class="normal">Yüz senatörü öldürtmüşler,</p>

    <p class="normal">Ayaklanma ve kanun çiğnemeyle suçlandırıp.</p>

    <p class="idebold">brutus</p>

    <p class="normal">Mektuplarımız tutmuyor birbirini:</p>

    <p class="normal">Benimkilere göre yetmiş senatör ölmüş;</p>

    <p class="normal">Cicero da var içlerinde.</p>

    <p class="idebold">cassıus</p>

    <p class="normal">Cicero da mı var?</p>

    <p class="idebold">messala</p>

    <p class="normal">Cicero da ölmüş, aynı fermanla.</p>

    <p class="normal">Karınızdan mektup var mı, Brutus?</p>

    <p class="idebold">brutus</p>

    <p class="normal">Hayır, Messala.</p>

    <p class="idebold">messala</p>

    <p class="normal">Gelen mektuplarda sözü geçmiyor mu?</p>

    <p class="idebold">brutus</p>

    <p class="normal">Hayır, Messala.</p>

    <p class="idebold">messala</p>

    <p class="normal">Bu biraz garip, doğrusu.</p>

    <p class="idebold">brutus</p>

    <p class="normal">Niçin sordun? Senin mektuplarda var mı bir şey?</p>

    <p class="idebold">messala</p>

    <p class="normal">Hayır, Brutus.</p>

    <p class="idebold">brutus</p>

    <p class="normal">Haydi, bir Romalı olarak, söyle doğrusunu.</p>

    <p class="idebold">messala</p>

    <p class="normal">Bir Romalı olarak dinle öyleyse doğrusunu:</p>

    <p class="normal">Ölmüş diyorlar, hem de çok garip bir ölümle.</p>

    <p class="idebold">brutus</p>

    <p class="normal">Eh neylersin; güle güle gitsin, Portia!</p>

    <p class="normal">Hep ölecek değil miyiz, Messala?</p>

    <p class="normal">Günün birinde öleceğini düşüne düşüne</p>

    <p class="normal">Alıştırmıştım kendimi bu acıya.</p>

    <p class="idebold">messala</p>

    <p class="normal">İşte büyük acılara böyle katlanır büyükler.</p>

    <p class="idebold">cassıus</p>

    <p class="normal">Bu sanatı ben de öğrendim senin gibi,</p>

    <p class="normal">Ama benim yüreğim dayanmaz seninki kadar.</p>

    <p class="idebold">brutus</p>

    <p class="normal">Peki, şimdi canlı işimize gelelim. Ne dersiniz,</p>

    <p class="normal">Philippi’ye yürüyelim mi hemen?</p>

    <p class="idebold">cassıus</p>

    <p class="normal">Doğru olmaz derim ben.</p>

    <p class="idebold">brutus</p>

    <p class="normal">Neden?</p>

    <p class="idebold">cassıus</p>

    <p class="normal">Nedeni şu: Düşmanın bize gelmesi daha iyi;</p>

    <p class="normal">Olanaklarını harcar, askerlerini yorar;</p>

    <p class="normal">Yıpratır kendini. Biz ise yerimizde oturup,</p>

    <p class="normal">Dinlenmiş, korunmaya hazır, zinde kalırız.</p>

    <p class="idebold">brutus</p>

    <p class="normal">Doğru bir görüş, doğruluk adına,</p>

    <p class="normal">Daha doğru bir görüşe hak vermeli.</p>

    <p class="normal">Philippi ile burası arasındaki halk</p>

    <p class="normal">Zoraki bir sevgi gösteriyor bize.</p>

    <p class="normal">Verdiklerini hiç de isteyerek vermediler bize.</p>

    <p class="normal">Düşman ordusu aralarından geçerken,</p>

    <p class="normal">Birçoğunu ekleyebilir ordu gücüne:</p>

    <p class="normal">Yenilenmiş, çoğalmış, yüreklenmiş de olur.</p>

    <p class="normal">Bu fırsatı almış oluruz elinden</p>

    <p class="normal">Arkamızda bırakıp bura halkını,</p>

    <p class="normal">Düşmanı Philippi’de karşılayacak olursak.</p>

    <p class="idebold">cassıus</p>

    <p class="normal">Dinle beni canım kardeş…</p>

    <p class="idebold">brutus</p>

    <p class="normal">İzin ver bitireyim. Şunu da unutmayın:</p>

    <p class="normal">Dostlarımız verebileceklerini verdiler,</p>

    <p class="normal">Birliklerimiz dolu, yüreklerimiz yüklü.</p>

    <p class="normal">Düşman her gün biraz daha güçleniyor,</p>

    <p class="normal">Bizim gücümüzse tepeye varmış inmek üzere.</p>

    <p class="normal">İnsan çabaları deniz gibi yükselir bir ara,</p>

    <p class="normal">Sular alır götürür o zaman bizi mutluluğa;</p>

    <p class="normal">Bir kaçırdık mı o fırsatı, ömür yolculuğu</p>

    <p class="normal">Sığlıklar, terslikler içinde bocalar.</p>

    <p class="normal">Biz kabarmış bir deniz üstündeyiz şimdi;</p>

    <p class="normal">Vaktinde yararlanmalıyız sulardan,</p>

    <p class="normal">Yoksa kaçırırız fırsatı.</p>

    <p class="idebold">cassıus</p>

    <p class="normal">Öyle istiyorsun madem, haydi yürü.</p>

    <p class="normal">Biz de gelir, Philippi’de karşılarız düşmanı.</p>

    <p class="idebold">brutus</p>

    <p class="normal">Karanlık iyice bastırdı biz konuşurken.</p>

    <p class="normal">Tabiatın kanunlarına uymak gerek,</p>

    <p class="normal">Biraz uyursak buyruğu yerine gelir.</p>

    <p class="normal">Başka bir şey var mı konuşulacak?</p>

    <p class="idebold">cassıus</p>

    <p class="normal">Hayır yok: İyi geceler.</p>

    <p class="normal">Yarın sabah erkenden kalkar gideriz.</p>

    <p class="idebold">brutus</p>

    <p class="normal">Lucius!</p>

    <p class="ideitalik">Lucius girer.</p>

    <p class="normal">Hırkamı getir. Güle güle Messala.</p>

    <p class="normal">İyi geceler Titinius. Yiğit, soylu Cassius</p>

    <p class="normal">İyi geceler, rahat uykular!</p>

    <p class="idebold">cassıus</p>

    <p class="normal">Canım kardeşim, kötü başlamıştı bu gece.</p>

    <p class="normal">Bir daha öyle ayrılmasın yüreklerimiz!</p>

    <p class="normal">Aman bırakma, ayrılmasın!</p>

    <p class="ideitalik">Lucius hırkayla girer.</p>

    <p class="idebold">brutus</p>

    <p class="normal">Düzeldi her şey, merak etme.</p>

    <p class="idebold">cassıus</p>

    <p class="normal">İyi geceler, Brutus’um.</p>

    <p class="idebold">brutus</p>

    <p class="normal">İyi geceler, canım kardeşim.</p>

    <p class="idebold">tıtınıus ve messala</p>

    <p class="normal">İyi geceler, sayın Brutus.</p>

    <p class="idebold">brutus</p>

    <p class="normal">Güle güle, hepinize.</p>

    <p class="ideitalik">Cassius, Titinius ve Messala çıkarlar.</p>

    <p class="normal">Ver şu hırkamı. Çalgın nerde senin?</p>

    <p class="idebold">lucıus</p>

    <p class="normal">Burda, çadırda.</p>

    <p class="idebold">brutus</p>

    <p class="normal">Nedir o uykulu ses öyle?</p>

    <p class="normal">Zavallıcık, ayıplamam seni doğrusu,</p>

    <p class="normal">Uykusuzluk canına yetmiş olmalı.</p>

    <p class="normal">Bana Claudius’la bir adamını çağır;</p>

    <p class="normal">Çadırımdaki şiltelerde yatacaklar.</p>

    <p class="idebold">lucıus</p>

    <p class="normal">Varro! Claudius!</p>

    <p class="ideitalik">Varro ile Claudius girerler.</p>

    <p class="idebold">varro</p>

    <p class="normal">Bizi mi çağırdınız, efendimiz?</p>

    <p class="idebold">brutus</p>

    <p class="normal">Rica ederim, baylar, çadırımda yatın bu gece.</p>

    <p class="normal">Belki kaldırırım sizi bir ara,</p>

    <p class="normal">Cassius kardeşime yollamak için.</p>

    <p class="idebold">varro</p>

    <p class="normal">Baş üstüne; oturur bekleriz emirlerinizi.</p>

    <p class="idebold">brutus</p>

    <p class="normal">Hayır, istemem: Yatın, uyuyun dostlarım;</p>

    <p class="normal">Belki vazgeçerim düşündüğümden.</p>

    <p class="normal">Bak, Lucius, burdaymış o kadar aradığım kitap;</p>

    <p class="normal">Hırkamın cebine koymuşum.</p>

    <p class="ideitalik">Varro ve Claudius yatarlar.</p>

    <p class="idebold">lucıus</p>

    <p class="normal">Çok iyi biliyordum bana vermediğinizi.</p>

    <p class="idebold">brutus</p>

    <p class="normal">Hoş gör, evlat, öyle unutkan oldum ki.</p>

    <p class="normal">Biraz açıp da kapanan gözlerini</p>

    <p class="normal">Bir iki ses çıkarabilir misin çalgından?</p>

    <p class="idebold">lucıus</p>

    <p class="normal">Elbet efendimiz, canınız istiyorsa…</p>

    <p class="idebold">brutus</p>

    <p class="normal">İstiyor, çocuğum.</p>

    <p class="normal">Çok yoruyorum seni, ama cömert yüreklisin sen.</p>

    <p class="idebold">lucıus</p>

    <p class="normal">Dilediğinizi yapmak ödevim, efendimiz.</p>

    <p class="idebold">brutus</p>

    <p class="normal">Ödevlerinin gücünü aşmasını istemem.</p>

    <p class="normal">Delikanlılar bol bol uyumak ister.</p>

    <p class="idebold">lucıus</p>

    <p class="normal">Demin uyudum, efendimiz.</p>

    <p class="idebold">brutus</p>

    <p class="normal">İyi ettin, yine de uyursun şimdi.</p>

    <p class="normal">Çok tutmam seni. Yaşarsam</p>

    <p class="normal">İyiliğim dokunmasını isterim sana.</p>

    <p class="ideitalik">Çalgı ve türkü</p>

    <p class="normal">Uykulu bir hava bu da.</p>

    <p class="ideitalik">Lucius’un başı önüne düşer, uykudan.</p>

    <p class="normal">Ey canlara susamış uyku! Kurşun topuzunu</p>

    <p class="normal">İndirdin uşağımın başına çalgı çalarken.</p>

    <p class="normal">Uyu, iyi geceler, sevimli yumurcak!</p>

    <p class="normal">Büyük kötülük olur seni uyandırmak şimdi.</p>

    <p class="normal">Bir yanına düşsen, çalgını kıracaksın:</p>

    <p class="normal">Dur, alayım elinden. Hadi yavrum, iyi geceler!</p>

    <p class="ideitalik">Kitabını alıp karıştırır.</p>

    <p class="normal">Neresiydi, neresiydi, hangi sayfaydı,</p>

    <p class="normal">Bu mu, okurken katlayıp bıraktığım?</p>

    <p class="normal">Hah, şurası galiba.</p>

    <p class="ideitalik">Caesar’ın hayaleti girer.</p>

    <p class="normal">Ne kötü yanıyor bu ışık. Hey, kim o gelen?</p>

    <p class="normal">Gözlerim mi karardı da yorgunluktan</p>

    <p class="normal">Bu korkunç görüntü</p>

    <p class="normal">Gelir gibi oluyor üstüme doğru?</p>

    <p class="normal">Nesin sen, gerçek bir şey mi?</p>

    <p class="normal">Bir tanrı, bir melek ya da bir ecinni misin?</p>

    <p class="normal">Kanımı dondurup diken diken ettin saçlarımı.</p>

    <p class="normal">Neyin nesisin, söyle!</p>

    <p class="idebold">hayalet</p>

    <p class="normal">İçindeki şeytan, Brutus.</p>

    <p class="idebold">brutus</p>

    <p class="normal">Ne diye geldin karşıma?</p>

    <p class="idebold">hayalet</p>

    <p class="normal">Philippi’de görüşürüz demeye geldim.</p>

    <p class="idebold">brutus</p>

    <p class="normal">Ya, demek bir daha göreceğim seni?</p>

    <p class="idebold">hayalet</p>

    <p class="normal">Evet, Philippi’de.</p>

    <p class="idebold">brutus</p>

    <p class="normal">Git öyleyse, Philippi’de görüşürüz.</p>

    <p class="ideitalik">Hayalet çıkar.</p>

    <p class="normal">Yüreğim nasıl da ferahladı gidince.</p>

    <p class="normal">Kör şeytan! Keşke biraz daha konuşsaydım onunla!</p>

    <p class="normal">Hey Lucius! Varro! Claudius! Uyanın!</p>

    <p class="normal">Claudius!</p>

    <p class="idebold">lucıus</p>

    <p class="normal">Teller bozuk, efendimiz.</p>

    <p class="idebold">brutus</p>

    <p class="normal">Hâlâ çalgı çalar sanıyor kendini.</p>

    <p class="normal">Lucius, uyan!</p>

    <p class="idebold">lucıus</p>

    <p class="normal">Efendimiz!</p>

    <p class="idebold">brutus</p>

    <p class="normal">Rüya mı gördün ki bağırdın öyle?</p>

    <p class="idebold">lucıus</p>

    <p class="normal">Bağırdım mı, efendimiz? Hiç bilmiyorum.</p>

    <p class="idebold">brutus</p>

    <p class="normal">Evet, bağırdın. Bir şey mi gördün?</p>

    <p class="idebold">lucıus</p>

    <p class="normal">Hiçbir şey görmedim.</p>

    <p class="idebold">brutus</p>

    <p class="normal">Haydi, uyu yine. Hey Claudius!</p>

    <p class="normal">Uyansana be, sersem herif!</p>

    <p class="idebold">varro</p>

    <p class="normal">Efendim?</p>

    <p class="idebold">claudıus</p>

    <p class="normal">Efendimiz!</p>

    <p class="idebold">brutus</p>

    <p class="normal">Niçin bağırdınız öyle, uykuda?</p>

    <p class="idebold">ikisi birden</p>

    <p class="normal">Bağırdık mı, efendimiz?</p>

    <p class="idebold">brutus</p>

    <p class="normal">Evet. Bir şey mi gördünüz?</p>

    <p class="idebold">varro</p>

    <p class="normal">Hayır, ben bir şey görmedim.</p>

    <p class="idebold">claudıus</p>

    <p class="normal">Ben de görmedim bir şey.</p>

    <p class="idebold">brutus</p>

    <p class="normal">Git kardeşim Cassius’a selam götür benden,</p>

    <p class="normal">Ordusuyla erkenden yola çıkmasını söyle.</p>

    <p class="normal">Biz de geleceğiz ardından.</p>

    <p class="idebold">ikisi birden</p>

    <p class="normal">Baş üstüne, efendimiz.</p>

    <p class="ideitalik">Çıkarlar.</p>
  </div>

  <div class="calibre1" id="calibre_pb_64"></div>
</body>
</html>
