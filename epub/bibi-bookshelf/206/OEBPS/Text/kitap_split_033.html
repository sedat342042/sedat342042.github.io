<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_25">SAHNE I</h2>

  <p class="ideitalik">Roma. Kapitol’ün önü. Boru sesleri. Caesar, Brutus, Cassius, Metellus, Casca, Decius, Trebonius, Cinna, Antonius, Lepidus, Artemidorus, Publius ve kâhin girerler.</p>

  <p class="idebold">caesar</p>

  <p class="normal">Martın on beşi geldi işte.</p>

  <p class="idebold">kâhin</p>

  <p class="normal">Evet Caesar, geldi, ama daha geçmedi.</p>

  <p class="idebold">artemıdorus</p>

  <p class="normal">Selam sana Caesar! Şu yazıyı oku.</p>

  <p class="idebold">decıus</p>

  <p class="normal">Trebonius bütün saygılarıyla şu dilekçeyi</p>

  <p class="normal">Okumanızı ister, canınız istediği zaman.</p>

  <p class="idebold">artemıdorus</p>

  <p class="normal">Caesar, önce benimkini oku; çünkü</p>

  <p class="normal">Caesar’ı en yakından ilgilendiren benimki.</p>

  <p class="normal">Oku, büyük Caesar.</p>

  <p class="idebold">caesar</p>

  <p class="normal">Beni ilgilendiren şeyler</p>

  <p class="normal">En sona bırakılmalı.</p>

  <p class="idebold">artemıdorus</p>

  <p class="normal">Sona bırakma, Caesar, hemen oku.</p>

  <p class="idebold">caesar</p>

  <p class="normal">Bak hele şuna; deli mi nedir?</p>

  <p class="idebold">publıus</p>

  <p class="normal">Çekil be! Kapama yolu!</p>

  <p class="idebold">cassıus</p>

  <p class="normal">Ne var? Ne diye sokakta veriyorsun dilekçeni?</p>

  <p class="normal">Kapitol’e gel.</p>

  <p class="ideitalik">Caesar ve birçokları Senato’ya girerler.</p>

  <p class="idebold">publıus</p>

  <p class="normal">Dilerim başarılı olur bugünkü işiniz.</p>

  <p class="idebold">cassıus</p>

  <p class="normal">Hangi işimiz, Publius?</p>

  <p class="idebold">publıus</p>

  <p class="normal">Uğurlar olsun!</p>

  <p class="ideitalik">Caesar’ın ardından gider.</p>

  <p class="idebold">brutus</p>

  <p class="normal">Publius ne söyledi?</p>

  <p class="idebold">cassıus</p>

  <p class="normal">Bugünkü işimizde başarı diledi;</p>

  <p class="normal">Korkarım biliyor ne yapmak istediğimizi!</p>

  <p class="idebold">brutus</p>

  <p class="normal">Bakın, nasıl sokuluyor Caesar’a:</p>

  <p class="normal">Gözden kaçırmayın onu.</p>

  <p class="idebold">cassıus</p>

  <p class="normal">Casca, elini çabuk tut;</p>

  <p class="normal">Önleyecekler bizi korkarım.</p>

  <p class="normal">Brutus, ne yapmalı? Duyulmuşsa iş</p>

  <p class="normal">Ya Cassius sağ çıkmaz burdan, ya Caesar.</p>

  <p class="idebold">brutus</p>

  <p class="normal">Cassius, tut kendini.</p>

  <p class="normal">Publius bizim işten söz etmiyor.</p>

  <p class="normal">Gülümsüyor bak; Caesar’da da bir değişme yok.</p>

  <p class="idebold">cassıus</p>

  <p class="normal">Trebonius işe girişti vaktinde;</p>

  <p class="normal">Bakın, Antonius’u uzaklaştırıyor ortadan.</p>

  <p class="ideitalik">Antonius’la Trebonius çıkarlar.</p>

  <p class="idebold">decıus</p>

  <p class="normal">Metellus Cimber nerde? Gitsin,</p>

  <p class="normal">Başlasın hemen dileğini söylemeye.</p>

  <p class="idebold">brutus</p>

  <p class="normal">Gitti işte. Sokulup destekleyelim biz de.</p>

  <p class="idebold">cınna</p>

  <p class="normal">Casca, ilk elini kaldıracak sensin.</p>

  <p class="idebold">caesar</p>

  <p class="normal">Hep hazır mıyız? Caesar ve Senatosu</p>

  <p class="normal">Hangi yolsuzlukları koyacak yoluna?</p>

  <p class="idebold">metellus</p>

  <p class="normal">Ulular ulusu, güçlüler güçlüsü Caesar,</p>

  <p class="normal">Metellus Cimber zavallı yüreğini</p>

  <p class="normal">Atıp bastığın yerlere…</p>

  <p class="ideitalik">Diz çöker.</p>

  <p class="idebold">caesar</p>

  <p class="normal">Önceden şunu söyleyeyim sana, Cimber:</p>

  <p class="normal">Bu yere yatmalar, aşağılık pohpohlar</p>

  <p class="normal">Orta malı yüreklerin kanını tutuşturup</p>

  <p class="normal">Kurulu düzenleri, anayasaları</p>

  <p class="normal">Çocuk oyuncağına çevirttirebilir.</p>

  <p class="normal">Aklını kaçırıp Caesar’ın damarlarında</p>

  <p class="normal">Bir vurguncu kanı aktığını sanmayasın:</p>

  <p class="normal">Doğru yoldan saptırılabilir miyim ben</p>

  <p class="normal">Budalaları baştan çıkaran şeylerle,</p>

  <p class="normal">Tatlı diller, iki büklüm bellerle,</p>

  <p class="normal">Aşağılık köpek yaltaklanmalarıyla?</p>

  <p class="normal">Senin kardeşini kanun yolladı sürgüne.</p>

  <p class="normal">Onun için yalvarıp yaltaklanacaksan</p>

  <p class="normal">Bir it gibi tekmeler, atarım seni yolumdan.</p>

  <p class="normal">Caesar yolsuz iş yapmaz, bunu bil;</p>

  <p class="normal">Haklı bulmadığı sözlerle de yumuşatılmaz.</p>

  <p class="idebold">metellus</p>

  <p class="normal">Benimkinden daha değerli bir ses yok mu,</p>

  <p class="normal">Caesar’ın kulaklarına daha tatlı gelecek,</p>

  <p class="normal">Sürgündeki kardeşimi kurtarmak için?</p>

  <p class="idebold">brutus</p>

  <p class="normal">Hiç de yaltaklanmadan elinden öper</p>

  <p class="normal">Ben de senden dilerim bunu Caesar;</p>

  <p class="normal">Publius Cimber hemen kavuşsun özgürlüğüne.</p>

  <p class="idebold">caesar</p>

  <p class="normal">Ne, Brutus, nasıl?</p>

  <p class="idebold">brutus</p>

  <p class="normal">Bağışla Caesar; Caesar bağışla beni:</p>

  <p class="normal">Cassius da kapanıyor ayaklarına,</p>

  <p class="normal">Publius Cimber’in kurtulması için sürgünden.</p>

  <p class="idebold">caesar</p>

  <p class="normal">Sizler gibi olsam, yumuşatırdınız beni;</p>

  <p class="normal">Yalvarmasını bilsem, dinlerdim yalvaranları;</p>

  <p class="normal">Ama ben Kutupyıldızı gibi oynamam yerimden,</p>

  <p class="normal">O yıldız ki bütün göklerde</p>

  <p class="normal">Eşi yoktur dayatıp yerinde durmakta.</p>

  <p class="normal">Bunca kıvılcımlar donatıyor gökyüzünü,</p>

  <p class="normal">Hepsi ateş alev, hepsi pırıl pırıl,</p>

  <p class="normal">Ama bir teki var, yalnız hep yerli yerinde duran.</p>

  <p class="normal">Dünyamız da böyle: İnsan dolu dünyamız da;</p>

  <p class="normal">Hepsinin eti kemiği var, kanı var, canı var.</p>

  <p class="normal">Ama bir tek insan var benim bildiğim,</p>

  <p class="normal">Sarsılmaz, yerinden oynatılmaz,</p>

  <p class="normal">İşte o insan da benim.</p>

  <p class="normal">Bırakın, bu işte olsun, göstereyim bunu size:</p>

  <p class="normal">Cimber’i sürgüne gönderen bendim,</p>

  <p class="normal">Sürgünde kalmasını isteyen de benim yine.</p>

  <p class="idebold">cınna</p>

  <p class="normal">Dinle, Caesar…</p>

  <p class="idebold">caesar</p>

  <p class="normal">Çekil karşımdan!</p>

  <p class="normal">Dağları yerinden oynatabilir misin?</p>

  <p class="idebold">decıus</p>

  <p class="normal">Ulu Caesar…</p>

  <p class="idebold">caesar</p>

  <p class="normal">Brutus bile boşuna yalvardıktan sonra…</p>

  <p class="idebold">casca</p>

  <p class="normal">Elim, sen konuş benim yerime!</p>

  <p class="ideitalik">Caesar’ı vururlar.</p>

  <p class="idebold">caesar</p>

  <p class="normal">Sen de mi Brutus? Öyleyse yıkıl Caesar!</p>

  <p class="idebold">cınna</p>

  <p class="normal">Yaşasın özgürlük! Kulluk, zorbalık bitti!</p>

  <p class="normal">Koşun, verin bu müjdeyi, bağırın sokaklarda!</p>

  <p class="idebold">cassıus</p>

  <p class="normal">Gidin bağırın meydan yerlerinde:</p>

  <p class="normal">Bağımsız, özgürüz artık; kölelikten kurtulduk!</p>

  <p class="idebold">brutus</p>

  <p class="normal">Ey halk ve senatörler, korkmayın!</p>

  <p class="normal">Kaçmayın, durun olduğunuz yerde!</p>

  <p class="normal">Borç nedir bilmeyen ödedi borcunu!<a href="../Text/kitap_split_046.html#footnote-600-3" id="footnote-600-3-backlink">[3]</a></p>

  <p class="idebold">casca</p>

  <p class="normal">Çık, kürsüye çık, Brutus!</p>

  <p class="idebold">decıus</p>

  <p class="normal">Sen de Cassius!</p>

  <p class="idebold">brutus</p>

  <p class="normal">Publius nerde?</p>

  <p class="idebold">cınna</p>

  <p class="normal">Burda, donakalmış şaşkınlıktan.</p>

  <p class="idebold">metellus</p>

  <p class="normal">Sıkı durun hepiniz; bazı dostları Caesar’ın</p>

  <p class="normal">Belki tutar…</p>

  <p class="idebold">brutus</p>

  <p class="normal">Bırak sıkı durmayı. Publius, merak etme;</p>

  <p class="normal">Kötülük etmeyi düşünen yok sana,</p>

  <p class="normal">Ne de başka hiçbir Romalıya.</p>

  <p class="normal">Bunu böylece söyle herkese, Publius.</p>

  <p class="idebold">cassıus</p>

  <p class="normal">Uzaklaşın burdan, Publius: Yoksa halk,</p>

  <p class="normal">Üstümüze gelirse, yaşınıza bakmayabilir.</p>

  <p class="idebold">brutus</p>

  <p class="normal">Evet, öyle yap; bu işten bir zarar gelecekse</p>

  <p class="normal">Yalnız yapanların başına gelsin.</p>

  <p class="ideitalik">Trebonius girer.</p>

  <p class="idebold">cassıus</p>

  <p class="normal">Antonius nerde?</p>

  <p class="idebold">trebonıus</p>

  <p class="normal">Aklı başından gidip evine kaçtı.</p>

  <p class="normal">Kadın erkek, çoluk çocuk şaşkına dönmüş,</p>

  <p class="normal">Bağrışıp koşuşuyor herkes</p>

  <p class="normal">Kıyamet günü gelmiş gibi.</p>

  <p class="idebold">brutus</p>

  <p class="normal">Ey Kader, bize de yapacaksın dilediğini.</p>

  <p class="normal">Öleceğiz biz de, biliyoruz; sadece zaman,</p>

  <p class="normal">Ömrü birkaç gün daha uzatmak sadece</p>

  <p class="normal">İnsanların dört elle sarıldıkları şey.</p>

  <p class="idebold">casca</p>

  <p class="normal">Üstelik, ömrün yirmi yılını kesip atan</p>

  <p class="normal">O kadar yılın ölüm korkusunu da</p>

  <p class="normal">Kesip atmış olur.</p>

  <p class="idebold">brutus</p>

  <p class="normal">Böyle düşündünüz mü, bir kurtuluştur ölüm;</p>

  <p class="normal">İşte biz, Caesar’ın dostları da, böylece</p>

  <p class="normal">Kısaltmış olduk zamanını ölüm korkularının.</p>

  <p class="normal">Eğilin, Romalılar, eğilin,</p>

  <p class="normal">Caesar’ın kanına batıralım ellerimizi</p>

  <p class="normal">Dirseklerimize kadar.</p>

  <p class="normal">Kılıçlarımızı da bulayıp kanına,</p>

  <p class="normal">Yürüyelim dışarıya, meydan yerine;</p>

  <p class="normal">Başımızda sallayarak kızıl bileklerimizi</p>

  <p class="normal">Bağıralım, “barış, kurtuluş, özgürlük” diye.</p>

  <p class="idebold">cassıus</p>

  <p class="normal">Eğilip yıkanalım. Gelecek nice çağlarda,</p>

  <p class="normal">Daha doğmamış devletler, bilinmedik dillerde</p>

  <p class="normal">Oynanacak yaşadığımız bu yüce oyun!</p>

  <p class="idebold">brutus</p>

  <p class="normal">Kaç kez akacak dünya sahnelerinde kanı,</p>

  <p class="normal">Şimdi Pompeius heykelinin ayakucunda,</p>

  <p class="normal">Bir toz yığınından farksız yatan Caesar’ın!</p>

  <p class="idebold">cassıus</p>

  <p class="normal">Her seferinde de anılacak adlarımız bizim</p>

  <p class="normal">Yurtlarına özgürlük getirmiş insanlar diye.</p>

  <p class="idebold">decıus</p>

  <p class="normal">Haydi, çıkıyor muyuz?</p>

  <p class="idebold">cassıus</p>

  <p class="normal">Evet, hep birlikte: Brutus düşsün önümüze;</p>

  <p class="normal">Ve Roma’nın en temiz, en değerli yürekleri</p>

  <p class="normal">Yürüsün ardından.</p>

  <p class="ideitalik">Bir hizmetçi girer.</p>

  <p class="idebold">brutus</p>

  <p class="normal">Dur biraz; kim o gelen? Antonius’un adamı.</p>

  <p class="idebold">hizmetçi</p>

  <p class="normal">Şöyle, Brutus, şöyle diz çök, dedi efendim;</p>

  <p class="normal">Sonra şöyle yat yere, dedi Marcus Antonius;</p>

  <p class="normal">Yatınca da böyle, şunları söylersin, dedi:</p>

  <p class="normal">Brutus soyludur, akıllıdır, yiğittir, dürüsttür;</p>

  <p class="normal">Caesar’sa heybetli, cüretli, haşmetli,</p>

  <p class="normal">Ve yüreği sevgi doluydu.</p>

  <p class="normal">De ki dedi, ben Brutus’u severim, sayarım;</p>

  <p class="normal">Caesar’dan korkardım, saydım, sevdim onu:</p>

  <p class="normal">Eğer Brutus izin verirse, dersin, dedi,</p>

  <p class="normal">Antonius’un korkusuzca yanına gelmesine,</p>

  <p class="normal">Ve anlatılırsa eğer kendisine</p>

  <p class="normal">Caesar’ın ölüm döşeklerini niçin hak ettiği,</p>

  <p class="normal">Caesar’ın ölüsünü, Brutus’un dirisinden</p>

  <p class="normal">Daha çok sevecek değilim, dedi.</p>

  <p class="normal">Elbet, dedi, bugünlerin tehlikeleri içinde</p>

  <p class="normal">Soylu Brutus’un kaderine, girişeceği işlere</p>

  <p class="normal">Candan bağlı kalırım, dedi.</p>

  <p class="normal">Efendim Antonius’un dedikleri bu.</p>

  <p class="idebold">brutus</p>

  <p class="normal">Efendin akıllı ve yiğit bir Romalıdır;</p>

  <p class="normal">Değerini küçümsemiş değilim hiç.</p>

  <p class="normal">Söyle, buyursun gelsin buraya;</p>

  <p class="normal">Bize hak verdirmeye çalışırız kendisine.</p>

  <p class="normal">Ve şerefim üzerine söz: Kılına da dokunmayız.</p>

  <p class="idebold">hizmetçi</p>

  <p class="normal">Hemen gidip söylerim.</p>

  <p class="ideitalik">Hizmetçi çıkar.</p>

  <p class="idebold">brutus</p>

  <p class="normal">Eminim dostluğunu kazanacağımızdan.</p>

  <p class="idebold">cassıus</p>

  <p class="normal">Keşke kazanabilsek; ama ben yine de</p>

  <p class="normal">Bir hayli kuşkulanıyorum ondan.</p>

  <p class="normal">Aksi gibi de hep haklı çıkarım</p>

  <p class="normal">Kuşkulanmakta.</p>

  <p class="ideitalik">Antonius girer.</p>

  <p class="idebold">brutus</p>

  <p class="normal">İşte geliyor Antonius. Hoş geldin Antonius.</p>

  <p class="idebold">antonıus</p>

  <p class="normal">Ey koca Caesar! Sen yerlerde mi yatacaktın böyle!</p>

  <p class="normal">Bunca fetihlerin, zaferlerin, talanların,</p>

  <p class="normal">Sığdı demek şu kadarcık yere? Uğurlar olsun!</p>

  <p class="normal">Bilmiyorum, sayın baylar, nedir düşündüğünüz:</p>

  <p class="normal">Daha kimden kan alınacak, kim başka hasta?</p>

  <p class="normal">Sıra bendeyse, Caesar’ın öldüğü saatten</p>

  <p class="normal">Daha uygun bir saat olamaz benim için.</p>

  <p class="normal">Arasam daha değerlisini bulamam</p>

  <p class="normal">Dünyanın en soylu kanına bulanmış</p>

  <p class="normal">Kılıçlarınızdan sizin.</p>

  <p class="normal">Yalvarırım, bir hıncınız varsa bana,</p>

  <p class="normal">Daha kan tüterken kızıl elleriniz,</p>

  <p class="normal">Alın hıncınızı benden. Bin yıl yaşasam</p>

  <p class="normal">Daha rahat yürekle katlanamam ölmeye.</p>

  <p class="normal">Hiçbir yerde, hiçbir ölüm,</p>

  <p class="normal">Burda, çağımızın seçkin, akıllı insanlarının</p>

  <p class="normal">Didik didik ettiği Caesar’ın yanı başında</p>

  <p class="normal">Ölmekten daha güzel gelemez bana.</p>

  <p class="idebold">brutus</p>

  <p class="normal">Antonius, ölüm dilenme bizden.</p>

  <p class="normal">Ne kadar kanlı ve zalim görünsek de şimdi</p>

  <p class="normal">Ellerimiz ve yaptığımız işle,</p>

  <p class="normal">Yalnız ellerimiz ve gördükleri kanlı iştir</p>

  <p class="normal">Senin gördüğün. Yüreklerimizi görmüyorsun;</p>

  <p class="normal">Acıma duygusuyla dolu bizim yüreklerimiz,</p>

  <p class="normal">Ezilen Roma’ya acıdık biz,</p>

  <p class="normal">Ve, ateş nasıl söndürürse ateşi,</p>

  <p class="normal">Acımak acıma duygumuzu köreltip</p>

  <p class="normal">Kıydı Caesar’a böylesine.</p>

  <p class="normal">Sana gelince, Marcus Antonius,</p>

  <p class="normal">Sana karşı ucu kördür kılıçlarımızın;</p>

  <p class="normal">Kollarımız açık, yüreğimiz kardeş</p>

  <p class="normal">Yüreğidir sana.</p>

  <p class="normal">Sevgiyle, saygıyla aramıza alırız seni.</p>

  <p class="idebold">cassıus</p>

  <p class="normal">Oyunuz kimsenin oyundan arda kalmaz</p>

  <p class="normal">Yeni yetkilerin verilmesinde.</p>

  <p class="idebold">brutus</p>

  <p class="normal">Yalnız sabırlı ol; hele bir yatıştıralım</p>

  <p class="normal">Korkudan şaşkına dönmüş kalabalıkları,</p>

  <p class="normal">O zaman anlatırım sana, niçin ben,</p>

  <p class="normal">Caesar’ı seven ben vurdum Caesar’ı,</p>

  <p class="normal">Niçin yaptım bu yaptığımı.</p>

  <p class="idebold">antonıus</p>

  <p class="normal">Aklınızdan yana kuşkum yok;</p>

  <p class="normal">Bırakın sıkayım kanlı ellerinizi hepinizin.</p>

  <p class="normal">Önce senin, Brutus; ver elini.</p>

  <p class="normal">Sonra senin, Cassius, uzat elini;</p>

  <p class="normal">Şimdi sen, Decius; sonra sen, Metellus;</p>

  <p class="normal">Sen de, Cinna; ve sen, yiğit Casca;</p>

  <p class="normal">Son, ama yüreğimde son olarak değil,</p>

  <p class="normal">Sen, sevgili Trebonius.</p>

  <p class="normal">Ne diyeyim, soylu Romalılar,</p>

  <p class="normal">Ne diyeyim bilmem ki sizlere;</p>

  <p class="normal">Öyle kaypak bir yerdeyim ki gözlerinizde,</p>

  <p class="normal">İkisi de kötü iki yüz göreceksiniz bende:</p>

  <p class="normal">Ya korkak ya dalkavuk diyeceksiniz bana.</p>

  <p class="normal">Sevmiyor muydum seni, Caesar?</p>

  <p class="normal">Seviyordum, hem de nasıl!</p>

  <p class="normal">Şu anda ruhun bakıyorsa bize, soylu insan,</p>

  <p class="normal">Ölmekten daha acı gelmiştir sana</p>

  <p class="normal">Düşmanlarınla barışması Antonius’un,</p>

  <p class="normal">Kanlı ellerini birer birer sıkması,</p>

  <p class="normal">Cesedinin yanı başında.</p>

  <p class="normal">Senin canına kıyanlarla dost olacağıma</p>

  <p class="normal">Yaraların kadar gözlerim olaydı da,</p>

  <p class="normal">Kanın kadar çabuk akaydı gözyaşlarım.</p>

  <p class="normal">Bağışla beni, Julius! Şurda vurdular seni,</p>

  <p class="normal">Şurda düştün yere, yiğit ceylan!</p>

  <p class="normal">Ve işte seni vuran avcılar, başucunda,</p>

  <p class="normal">Üstlerinde ölümünün damgası,</p>

  <p class="normal">Akıp giden kanlarının kızılıyla!</p>

  <p class="normal">Ey dünya, sen ormanıydın o ceylanın!</p>

  <p class="normal">Ve o ceylan, ey dünya, yüreğindi senin!</p>

  <p class="normal">Bunca yiğit kral avlayıp seni</p>

  <p class="normal">Sermişler yere!</p>

  <p class="idebold">cassıus</p>

  <p class="normal">Marcus Antonius…</p>

  <p class="idebold">antonıus</p>

  <p class="normal">Bağışla beni, Caius Cassius;</p>

  <p class="normal">Caesar’ın düşmanları bile söyler bunları:</p>

  <p class="normal">Bir dost ağzındansa az bile,</p>

  <p class="normal">Soğukkanlı biledir söylediklerim.</p>

  <p class="idebold">cassıus</p>

  <p class="normal">Caesar’ı böyle övmene bir diyeceğim yok;</p>

  <p class="normal">Ama bizimle nasıl anlaşmak niyetindesin?</p>

  <p class="normal">Dostlarımız arasında bilecek miyiz seni,</p>

  <p class="normal">Yoksa gidecek miyiz yolumuza,</p>

  <p class="normal">Hiçbir bağımız olmadan seninle?</p>

  <p class="idebold">antonıus</p>

  <p class="normal">Ben de bunun için sıktım ellerinizi;</p>

  <p class="normal">Ama sarsıldım Caesar’ı böyle görünce yerde.</p>

  <p class="normal">Hepinizle dostum, severim hepinizi,</p>

  <p class="normal">Ama umarım ki iyice anlatacaksınız bana,</p>

  <p class="normal">Niçin, nasıl bir tehlike olduğunu Caesar’ın.</p>

  <p class="idebold">brutus</p>

  <p class="normal">Öyle olmasa bir vahşet sahnesi olurdu bu.</p>

  <p class="normal">O kadar haklı nedenlerimiz var ki gösterecek</p>

  <p class="normal">Caesar’ın oğlu bile olsan, Antonius,</p>

  <p class="normal">Yatardı aklın, öğrenince.</p>

  <p class="idebold">antonıus</p>

  <p class="normal">Benim bütün istediğim de bu.</p>

  <p class="normal">Bir de şu dileğim var sizden:</p>

  <p class="normal">Ölüsünü ben götüreyim meydan yerine,</p>

  <p class="normal">Ve kürsüden, bir dosta nasıl yaraşırsa,</p>

  <p class="normal">Konuşabileyim öylece cenaze töreninde.</p>

  <p class="idebold">brutus</p>

  <p class="normal">Konuşursun Antonius.</p>

  <p class="idebold">cassıus</p>

  <p class="normal">Brutus, bir sözüm var sana. (Kulağına)</p>

  <p class="normal">Ne yaptığını bilmiyorsun. Razı olma</p>

  <p class="normal">Antonius’un törende konuşmasına.</p>

  <p class="normal">Bilir misin ne türlü coşabilir halk</p>

  <p class="normal">Söyleyeceği dokunaklı sözlerle?</p>

  <p class="idebold">brutus</p>

  <p class="normal">Yalnız, hoş görürsen, Antonius,</p>

  <p class="normal">Önce ben çıkacağım kürsüye,</p>

  <p class="normal">Caesar’ın niçin öldüğünü açıklamak için.</p>

  <p class="normal">Şunu da bildireceğim ki halka, sen</p>

  <p class="normal">Bizim isteğimiz, iznimizle konuşacaksın</p>

  <p class="normal">Ve biz istemiş olacağız Caesar’ın şanına layık</p>

  <p class="normal">Her türlü törenle, gereğince gömülmesini.</p>

  <p class="normal">Zarardan çok yararı olur bunun bize.</p>

  <p class="idebold">cassıus</p>

  <p class="normal">Sonu neye varır bilmem, ben sevmedim bu işi.</p>

  <p class="idebold">brutus</p>

  <p class="normal">Antonius, al götür Caesar’ın ölüsünü.</p>

  <p class="normal">Konuşmanda bizi kötülemek yok.</p>

  <p class="normal">Caesar’ı dilediğin gibi övebilirsin,</p>

  <p class="normal">Ama bizim iznimizle övdüğünü söyleyerek.</p>

  <p class="normal">Yoksa törene hiç karıştırmayız seni.</p>

  <p class="normal">Bir de, benim konuşacağım kürsüden</p>

  <p class="normal">Konuşacaksın sen de, ben sözü bitirince.</p>

  <p class="idebold">antonıus</p>

  <p class="normal">Öyle olsun; benim başka şey istediğim yok.</p>

  <p class="idebold">brutus</p>

  <p class="normal">Hazırla öyleyse ölüyü ve ardımızdan gel.</p>

  <p class="ideitalik">Çıkarlar. Antonius kalır.</p>

  <p class="idebold">antonıus</p>

  <p class="normal">Bağışla beni, ey kanayan toprak parçası</p>

  <p class="normal">Tatlı tatlı konuştuğum için kasaplarınla.</p>

  <p class="normal">Yıkılmış sarayısın sen bütün çağların</p>

  <p class="normal">Yetiştirdiği en soylu insanın.</p>

  <p class="normal">Gün görmesin bu değerli kanı döken eller!</p>

  <p class="normal">Kâhince söylerim ki yaraların önünde,</p>

  <p class="normal">O yaralar ki sessiz birer ağız gibi</p>

  <p class="normal">Açıp yakut dudaklarını</p>

  <p class="normal">Biraz ses, biraz söz dileniyorlar benden;</p>

  <p class="normal">Derim ki lanet yağacak</p>

  <p class="normal">Dört bir yanına insanların;</p>

  <p class="normal">Kardeş kavgaları, azgın iç savaşlar</p>

  <p class="normal">Saracak İtalya’nın dört bir yanını.</p>

  <p class="normal">Kan dökmeler, yakıp yıkmalar alıp yürüyecek;</p>

  <p class="normal">Öylesine alışılacak ki korkunç şeylere,</p>

  <p class="normal">Analar bakıp gülümseyecek</p>

  <p class="normal">Savaşın didik didik ettiği çocuklarına.</p>

  <p class="normal">Acıma duygusunu boğacak işkence alışkanlığı.</p>

  <p class="normal">Ve kanına kan isteyen Caesar’ın ruhu,</p>

  <p class="normal">Alıp cehennemden ateş alev gelen</p>

  <p class="normal">Azgın öç tanrıçası Ate’yi yanına,</p>

  <p class="normal">“Öldürün!” diye bağıracak her yanda</p>

  <p class="normal">O haşmetli kral sesiyle,</p>

  <p class="normal">Ve salacak savaş köpeklerini ortalığa,</p>

  <p class="normal">Sarsın diye dünyayı bu cinayetin kokusu</p>

  <p class="normal">İnim inim mezar dilenen</p>

  <p class="normal">İnsan cesetlerinden.</p>

  <p class="ideitalik">Octavius’un hizmetçisi girer.</p>

  <p class="normal">Octavius Caesar’ın adamı değil misin sen?</p>

  <p class="idebold">hizmetçi</p>

  <p class="normal">Evet, Marcus Antonius.</p>

  <p class="idebold">antonıus</p>

  <p class="normal">Caesar Roma’ya gelmesini yazmıştı ona.</p>

  <p class="idebold">hizmetçi</p>

  <p class="normal">Aldı mektuplarını, geliyor;</p>

  <p class="normal">Size ağızdan şunu söylememi istedi ki…</p>

  <p class="normal">Vah Caesar!</p>

  <p class="idebold">antonıus</p>

  <p class="normal">Taştı yüreğin; git bir köşede ağla.</p>

  <p class="normal">Yürek acısı ne de çabuk geçiveriyor</p>

  <p class="normal">İnsandan insana. Yaşlandı hemen gözlerim</p>

  <p class="normal">Görünce gözlerine dolan keder incilerini.</p>

  <p class="normal">Efendin yolda mı?</p>

  <p class="idebold">hizmetçi</p>

  <p class="normal">Roma’ya yedi fersah kadar uzak</p>

  <p class="normal">Bir yerde kalacak bu gece.</p>

  <p class="idebold">antonıus</p>

  <p class="normal">Hemen dön yanına, anlat olanları.</p>

  <p class="normal">Yaslı bir Roma bu, belalı bir Roma:</p>

  <p class="normal">Octavius için</p>

  <p class="normal">Güvenilir bir Roma değil henüz.</p>

  <p class="normal">Koş hemen, söyle ona bunu. Ama dur biraz;</p>

  <p class="normal">Caesar’ın ölüsünü Forum’a götüreyim bir,</p>

  <p class="normal">Sonra gidersin. Bakalım, ben konuşunca,</p>

  <p class="normal">Halk nasıl karşılayacak bu kanlı katillerin</p>

  <p class="normal">Yürekler acısı marifetlerini.</p>

  <p class="normal">Sonucu görür, ona göre anlatırsın</p>

  <p class="normal">Durumun ne olduğunu genç Octavius’a.</p>

  <p class="normal">Gel şimdi yardım et bana.</p>

  <p class="ideitalik">Çıkarlar.</p>

  <div class="calibre1" id="calibre_pb_53"></div>
</body>
</html>
