<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_21">SAHNE I</h2>

  <p class="ideitalik">Roma. Brutus evinin bahçesine girer.</p>

  <p class="idebold">brutus</p>

  <p class="normal">Hey Lucius, kalk!</p>

  <p class="normal">Yıldız yok ki gökte bakıp kestireyim</p>

  <p class="normal">Sabaha ne kadar kaldığını. Hey, Lucius!</p>

  <p class="normal">Bu kadar derin uyuma hastalığına</p>

  <p class="normal">Ben de tutulabilsem keşke.</p>

  <p class="normal">Hadi Lucius, hadi! Uyan be Lucius!</p>

  <p class="ideitalik">Lucius girer.</p>

  <p class="idebold">lucıus</p>

  <p class="normal">Beni mi çağırdınız, efendimiz?</p>

  <p class="idebold">brutus</p>

  <p class="normal">Bir ışık götür okuma odama;</p>

  <p class="normal">Yanınca gel beni çağır.</p>

  <p class="idebold">lucıus</p>

  <p class="normal">Baş üstüne, efendimiz.</p>

  <p class="idebold">brutus</p>

  <p class="normal">Ölmesi gerekiyor, başka yolu yok.</p>

  <p class="normal">Benim hiçbir çıkarım yok ona saldırmakta</p>

  <p class="normal">Halkın yararından başka. Taç giymek istiyor;</p>

  <p class="normal">Ne değişiklik yapar onda bu, kestirmek mesele.</p>

  <p class="normal">Karayılanı parlak günler çıkarır ortaya;</p>

  <p class="normal">Adımını sakınarak atar insan o günlerde.</p>

  <p class="normal">Taç giydirmek ne demek? Zehirli bir ok</p>

  <p class="normal">Vermiş oluyoruz eline: Dilediği zaman</p>

  <p class="normal">Bela kesilebilir başımıza bununla.</p>

  <p class="normal">Büyüklük ne zaman kötüye kullandırır kendini:</p>

  <p class="normal">Vicdanı devlet gücünden ayırdığı zaman.</p>

  <p class="normal">Doğrusu, bugüne dek görmedim Caesar’ın</p>

  <p class="normal">Aklından çok tutkularından yana gittiğini.</p>

  <p class="normal">Ama herkesin bildiği denenmiş bir şeydir:</p>

  <p class="normal">Aşağıda olanların yükseklerdedir gözü;</p>

  <p class="normal">Merdiven çıkanın yukarıya çevriktir yüzü;</p>

  <p class="normal">Ama son basamağa ulaştı mı bir kez</p>

  <p class="normal">Merdivene çevirir sırtını, bulutlara bakar,</p>

  <p class="normal">Hor görüp birer birer basıp çıktığı basamakları.</p>

  <p class="normal">Caesar da böyle yapabilir:</p>

  <p class="normal">Yapar korkusuyla durmalıyız önüne.</p>

  <p class="normal">Bugünkü Caesar’la cenkleşmenin</p>

  <p class="normal">Haklı bir anlamı yok denirse, şöyle düşünmeli:</p>

  <p class="normal">Şimdiki Caesar, daha güçlü bir Caesar olursa</p>

  <p class="normal">Şu ya da bu taşkınlıklara düşebilir.</p>

  <p class="normal">Onun için bir yılan yumurtası saymalı onu:</p>

  <p class="normal">Cinsi gereği yarın zehirli olacak bir yumurta,</p>

  <p class="normal">Ve daha kabuğundayken öldürmeli.</p>

  <p class="ideitalik">Lucius girer.</p>

  <p class="idebold">lucıus</p>

  <p class="normal">Işık yanıyor odanızda, efendimiz;</p>

  <p class="normal">Pencerenizde çakmaktaşı ararken</p>

  <p class="normal">Şu kâğıdı buldum, böyle mühürlü.</p>

  <p class="normal">Ben yatmadan yoktu orda, eminim.</p>

  <p class="ideitalik">Mektubu verir.</p>

  <p class="idebold">brutus</p>

  <p class="normal">Sen yine git yat. Sabaha daha var.</p>

  <p class="normal">Ha baksana; yarın on beşi mi ayın?</p>

  <p class="idebold">lucıus</p>

  <p class="normal">Bilmiyorum efendim.</p>

  <p class="idebold">brutus</p>

  <p class="normal">Git takvime bak da gel.</p>

  <p class="ideitalik">Lucius çıkar.</p>

  <p class="normal">Havayı saran şimşek pırıltıları</p>

  <p class="normal">Öyle ışık salıyor ki yazı okunuyor nerdeyse.</p>

  <p class="ideitalik">Mektubu okur.</p>

  <p class="x01-metin">Brutus, sen uykudasın, uyan; kendine gel.</p>

  <p class="x01-metin">Roma katlanacak mı… Konuş, vur, kurtar Roma’yı!</p>

  <p class="x01-metin">Brutus, sen uykudasın, uyan. Böyle kışkırtmalar</p>

  <p class="normal">Serpilir çok kez benim önüme.</p>

  <p class="normal">Roma katlanacak mı… ne gelir ardından:</p>

  <p class="normal">Roma katlanacak mı bir tek adamın baskısına.</p>

  <p class="normal">Hey gidi Roma! Tarquin kral dedirtince kendine</p>

  <p class="normal">Benim atalarım sürüp çıkarmışlardı onu</p>

  <p class="normal">Roma sokaklarından.</p>

  <p class="normal">“Konuş, vur, kurtar!”</p>

  <p class="normal">Benden mi isteniyor konuşmak, vurmak?</p>

  <p class="normal">Ey Roma, böyle kurtulacaksan, sana söz:</p>

  <p class="normal">Brutus her dileğini getirecek yerine!</p>

  <p class="ideitalik">Lucius girer.</p>

  <p class="idebold">lucıus</p>

  <p class="normal">Efendimiz, Martın on beşine giriyoruz.</p>

  <p class="ideitalik">Kapı vurulur.</p>

  <p class="idebold">brutus</p>

  <p class="normal">Peki. Kapıya bak, biri vuruyor.</p>

  <p class="ideitalik">Lucius çıkar.</p>

  <p class="normal">Uyku girmedi gözüme, Cassius’un beni</p>

  <p class="normal">Caesar’a karşı kışkırttığı günden beri.</p>

  <p class="normal">Korkunç bir şeyin yapılmasıyla</p>

  <p class="normal">İlk adımın atılması arasında geçen zaman</p>

  <p class="normal">Bir kâbus, bir korkulu rüya gibi bir şey.</p>

  <p class="normal">Düşünce bedenin ölümlü organlarıyla</p>

  <p class="normal">Danışıp tartışıyor sanki bu arada,</p>

  <p class="normal">Ve tek başına insan, küçük bir krallık gibi,</p>

  <p class="normal">İç savaş buhranları geçiriyor.</p>

  <p class="ideitalik">Lucius girer.</p>

  <p class="idebold">lucıus</p>

  <p class="normal">Kayın kardeşiniz Cassius kapıda, efendimiz.</p>

  <p class="normal">Görüşmek istiyor sizinle.</p>

  <p class="idebold">brutus</p>

  <p class="normal">Yalnız mı?</p>

  <p class="idebold">lucıus</p>

  <p class="normal">Hayır, başkaları da var.</p>

  <p class="idebold">brutus</p>

  <p class="normal">Kimler, tanıdın mı?</p>

  <p class="idebold">lucıus</p>

  <p class="normal">Hayır; başlıkları kulaklarına geçmiş,</p>

  <p class="normal">Yüzleri yarı kapalı harmaniyeleriyle.</p>

  <p class="normal">Hiçbir şey görünmüyor</p>

  <p class="normal">Kim olduklarını belli edecek.</p>

  <p class="idebold">brutus</p>

  <p class="normal">Söyle gelsinler.</p>

  <p class="ideitalik">Lucius çıkar.</p>

  <p class="normal">Başkaldıranlar geldi. Ey kanlı tasarı!</p>

  <p class="normal">Gece, bütün kötülükler kol gezerken bile,</p>

  <p class="normal">Göstermekten utanıyor musun</p>

  <p class="normal">Ölüm yüklü kaşını gözünü? Ya gündüz,</p>

  <p class="normal">Gündüz nerde bulacaksın öyleyse</p>

  <p class="normal">Canavar suratını</p>

  <p class="normal">Saklayacak kadar karanlık bir mağara?</p>

  <p class="normal">Boşuna arama, ey İhanet! Sakla kendini</p>

  <p class="normal">Güler yüz, tatlı sözler arkasında;</p>

  <p class="normal">Yoksa en derin gayya kuyuları bile</p>

  <p class="normal">Saklayamaz seni kuşkunun gözlerinden.</p>

  <p class="ideitalik">Cassius, Casca, Decius, Cinna, Metellus, Trebonius girerler.</p>

  <p class="idebold">cassıus</p>

  <p class="normal">Korkarım fazla saygısızca rahatsız ettik,</p>

  <p class="normal">Günaydın Brutus. Uykudan mı uyandırdık?</p>

  <p class="idebold">brutus</p>

  <p class="normal">Ayaktaydım hep; uyumadım bütün gece.</p>

  <p class="normal">Tanıyor muyum bu seninle gelenleri?</p>

  <p class="idebold">cassıus</p>

  <p class="normal">Evet, tanırsın hepsini; kimse yok aramızda</p>

  <p class="normal">Sana saygıyla bağlı olmayan.</p>

  <p class="normal">Hepsinin dilediği de sizin kendinizi</p>

  <p class="normal">Bütün Romalıların sizi bildiği gibi bilmeniz.</p>

  <p class="normal">Bu dostumuz, Trebonius.</p>

  <p class="idebold">brutus</p>

  <p class="normal">Hoş geldiniz.</p>

  <p class="idebold">cassıus</p>

  <p class="normal">Bu Decius Brutus.</p>

  <p class="idebold">brutus</p>

  <p class="normal">Siz de hoş geldiniz.</p>

  <p class="idebold">cassıus</p>

  <p class="normal">Bu Casca; bu Cinna; bu da Metellus Cimber.</p>

  <p class="idebold">brutus</p>

  <p class="normal">Hep hoş geldiniz. Hangi uyumaz kaygılar girdi</p>

  <p class="normal">Gözlerinizle gecenin arasına?</p>

  <p class="idebold">cassıus</p>

  <p class="normal">Bir şey söyleyebilir miyim?</p>

  <p class="ideitalik">Brutus’la Cassius fısıldaşırlar.</p>

  <p class="idebold">decıus</p>

  <p class="normal">Doğu şurası: Gün şurdan doğacak değil mi?</p>

  <p class="idebold">cınna</p>

  <p class="normal">Hayır.</p>

  <p class="idebold">decıus</p>

  <p class="normal">Yoo, ordan doğacak müsaadenle:</p>

  <p class="normal">Şu bulutları menevişleyen boz çizgiler de</p>

  <p class="normal">Günün müjdecileri.</p>

  <p class="idebold">casca</p>

  <p class="normal">İkiniz de anlarsınız şimdi aldandığınızı:</p>

  <p class="normal">Şurdan, kılıcımın ucundan doğacak güneş;</p>

  <p class="normal">Baharda bir hayli güneyden yanadır,</p>

  <p class="normal">Sonra kuzeye doğru kayar tanyeri:</p>

  <p class="normal">En ileri gittiği yer de tam şurda,</p>

  <p class="normal">Kapitol’ün yanı başlarıdır.</p>

  <p class="idebold">brutus</p>

  <p class="normal">Uzatın ellerinizi bana birer birer.</p>

  <p class="idebold">cassıus</p>

  <p class="normal">Yemin edelim verdiğimiz söze.</p>

  <p class="idebold">brutus</p>

  <p class="normal">Hayır, yemin istemez. Eğer insanlık şerefi,</p>

  <p class="normal">Çektiğimiz acı, gördüğümüz kötülükler</p>

  <p class="normal">Yetmiyorsa bize yapacağımızı yaptırmaya,</p>

  <p class="normal">Bırakalım bu işi şimdiden,</p>

  <p class="normal">Gidip yatalım rahat döşeklerimize.</p>

  <p class="normal">Başı göklerde zorbalık alsın yürüsün</p>

  <p class="normal">Her birimizin ölüm sırası gelinceye kadar.</p>

  <p class="normal">Yok eğer, bütün bunlarda</p>

  <p class="normal">Korkak yürekleri tutuşturmaya,</p>

  <p class="normal">Yumuşak kadın ruhlarını çeliğe çevirmeye</p>

  <p class="normal">Yetecek kadar ateş varsa, ki var bence,</p>

  <p class="normal">Kurtulmaya can atmak için, yurttaşlarım,</p>

  <p class="normal">Haklı davamızdan başka mahmuza ne lüzum var?</p>

  <p class="normal">Nemize gerek daha sağlam senet, bir Romalının</p>

  <p class="normal">Gizlice de verse dönmeyeceği sözden başka?</p>

  <p class="normal">Hangi yemin daha güçlüdür;</p>

  <p class="normal">Namusun namusla anlaşıp da</p>

  <p class="normal">Ya bunu yapar, ya bu uğurda ölürüz demesinden?</p>

  <p class="normal">Bırakın rahipler, korkaklar, kalleşler,</p>

  <p class="normal">Çerden çöpten yaratıklar, kötülüklere</p>

  <p class="normal">Taparcasına katlanan zavallılar yemin etsin;</p>

  <p class="normal">Kötülük peşinde olup da</p>

  <p class="normal">İnsanda kuşku uyandıranlar yemin etsin;</p>

  <p class="normal">Ama biz, giriştiğimiz işin öz değerini,</p>

  <p class="normal">Yüreklerimizin söndürülmez ateşini düşürmeyelim,</p>

  <p class="normal">Ülkümüzü ve zaferimizi yeminlere bağlayarak.</p>

  <p class="normal">Her Romalının damarlarında taşıdığı,</p>

  <p class="normal">Taşımakla övündüğü kanın her damlası</p>

  <p class="normal">Piçoğlu piç olmakla suçlanmayı hak eder</p>

  <p class="normal">Ağzından çıkan sözün tek hecesinden cayarsa.</p>

  <p class="idebold">cassıus</p>

  <p class="normal">Cicero için ne dersiniz? Başvurayım mı ona?</p>

  <p class="normal">Var gücüyle tutar sanırım bizi.</p>

  <p class="idebold">casca</p>

  <p class="normal">Evet, dışarda bırakmayalım onu.</p>

  <p class="idebold">cınna</p>

  <p class="normal">Hiç bırakmaya gelmez, doğru.</p>

  <p class="idebold">metellus</p>

  <p class="normal">Aman, kazanalım onu; ak saçlarıyla</p>

  <p class="normal">Bir hayli destek olur bize;</p>

  <p class="normal">Bu saçların gümüşüyle, bizi övecek</p>

  <p class="normal">Çok ağızlar satın alınabilir.</p>

  <p class="normal">Onun düşüncesiyle bu işe girdik sanırlar;</p>

  <p class="normal">Bizi fazla genç ve taşkın bulacak olanları</p>

  <p class="normal">Onun ağırbaşlı kişiliği susturur.</p>

  <p class="idebold">brutus</p>

  <p class="normal">Hayır, bırakın; ona açmayalım bu işi:</p>

  <p class="normal">Çünkü o, kendinden başka birisinin</p>

  <p class="normal">Başladığı hiçbir işin ardından gitmez.</p>

  <p class="idebold">cassıus</p>

  <p class="normal">Peki, bırakalım.</p>

  <p class="idebold">casca</p>

  <p class="normal">Bu işin adamı değildir, doğru.</p>

  <p class="idebold">decıus</p>

  <p class="normal">Caesar’dan başkasına dokunulmayacak mı?</p>

  <p class="idebold">cassıus</p>

  <p class="normal">Decius, yerinde bu sözün. Bence doğru olmaz</p>

  <p class="normal">Caesar’ın bunca sevdiği Marcus Antonius’un</p>

  <p class="normal">Caesar’dan sonra yaşaması.</p>

  <p class="normal">Yaman bir bozguncu olarak çıkar karşımıza.</p>

  <p class="normal">Türlü imkânları da var, biliyorsunuz:</p>

  <p class="normal">Bunları geliştirecek olursa</p>

  <p class="normal">Hepimizin başını derde sokabilir.</p>

  <p class="normal">İyisi mi, Antonius da ölsün Caesar’la.</p>

  <p class="idebold">brutus</p>

  <p class="normal">Yolumuzu fazla kanlı görebilirler, Cassius,</p>

  <p class="normal">Başla birlikte kolu, bacağı da kesersek,</p>

  <p class="normal">Öldürünce kan sarhoşluğuna tutulanlar gibi.</p>

  <p class="normal">Antonius Caesar’ın kolu, bacağıdır sadece.</p>

  <p class="normal">Kurban kesmekle kalalım, kasap olmayalım, Cassius;</p>

  <p class="normal">Bizler Caesar’ın düşüncesine karşı ayaklandık,</p>

  <p class="normal">İnsan düşüncesindeyse kan yoktur.</p>

  <p class="normal">Ah ne olurdu, Caesar’ın canına kıymadan</p>

  <p class="normal">Caesar’ın düşüncesini alaşağı edebilseydik!</p>

  <p class="normal">Ama ne yazık ki,</p>

  <p class="normal">Kanı akması gerek Caesar’ın. Bari, dostlarım,</p>

  <p class="normal">Yüreğimiz sarsılmadan öldürelim onu,</p>

  <p class="normal">Yüreğimiz kinle dolu olarak değil.</p>

  <p class="normal">Tanrılara kurban keser gibi vuralım onu,</p>

  <p class="normal">Köpeklere atılacak et doğrar gibi değil.</p>

  <p class="normal">Kullarını kanlı bir işe kışkırtıp</p>

  <p class="normal">Sonra nerdeyse azarlayan</p>

  <p class="normal">Akıllı efendiler gibi davransın yüreklerimiz.</p>

  <p class="normal">Böylece hınç değil, ödev duygusu</p>

  <p class="normal">Yöneltmiş olur gördüğümüz işi.</p>

  <p class="normal">Halk o zaman birer katil değil</p>

  <p class="normal">Hakkı yerine getiren insanlar sayar bizi.</p>

  <p class="normal">Antonius’a gelince, düşünmeyin üstünde:</p>

  <p class="normal">Caesar’ın kolu ne yapabilir artık</p>

  <p class="normal">Başı yok olunca Caesar’ın.</p>

  <p class="idebold">cassıus</p>

  <p class="normal">Ben yine de korkulur derim ondan;</p>

  <p class="normal">Çünkü Caesar’a öyle köklü bir sevgiyle…</p>

  <p class="idebold">brutus</p>

  <p class="normal">Yok canım Cassius, durma üstünde:</p>

  <p class="normal">Caesar’ı seviyorsa,</p>

  <p class="normal">Ancak kendine karşı olur yapabileceği şey:</p>

  <p class="normal">Dertlere düşüp ölmek Caesar için.</p>

  <p class="normal">Bunu da yapabilse keşke, yapamaz:</p>

  <p class="normal">Eğlenceye, cümbüşlere, şölenlere düşkündür.</p>

  <p class="idebold">trebonıus</p>

  <p class="normal">Korkulacak bir yanı yok, öldürmeyelim;</p>

  <p class="normal">Sonradan güler bütün bunlara, yaşarsa.</p>

  <p class="ideitalik">Saat çalar.</p>

  <p class="idebold">brutus</p>

  <p class="normal">Susun, saat çalıyor, sayalım.</p>

  <p class="idebold">cassıus</p>

  <p class="normal">Üçü vurdu.</p>

  <p class="idebold">trebonıus</p>

  <p class="normal">Ayrılmalıyız artık.</p>

  <p class="idebold">cassıus</p>

  <p class="normal">Ama daha pek belli değil</p>

  <p class="normal">Caesar’ın bugün evden çıkıp çıkmayacağı.</p>

  <p class="normal">Kuruntulara, düşlere, fallara</p>

  <p class="normal">Hiç aldırmazken eskiden,</p>

  <p class="normal">Kör inançlara düştü son günlerde.</p>

  <p class="normal">Bu gecenin görülmedik korkunçluğu,</p>

  <p class="normal">Olmayacak belirtileri, görüntüleri,</p>

  <p class="normal">Falcılarının inandırıcı sözleri</p>

  <p class="normal">Alıkoyabilir onu bugün Kapitol’e gitmekten.</p>

  <p class="idebold">decıus</p>

  <p class="normal">Hiç korkmayın bundan: Ne kadar gitmem de dese,</p>

  <p class="normal">Ben kandırmasını bilirim onu.</p>

  <p class="normal">Bayılır dinlemeye gergedanın nasıl</p>

  <p class="normal">Avlandığını ağaçlarla, ayının aynayla,</p>

  <p class="normal">Fillerin hendekle, aslanların ağlarla,</p>

  <p class="normal">Ve insanların dalkavuklarla.</p>

  <p class="normal">Hiç sevmezsin dalkavukları, değil mi Caesar, derim;</p>

  <p class="normal">Hiç sevmem, der ve işte o zaman tavlanır asıl.</p>

  <p class="normal">Siz bana bırakın bu işi;</p>

  <p class="normal">Nabzına göre şerbet verip ne yapar yapar</p>

  <p class="normal">Kapitol’e getiririm ben onu.</p>

  <p class="idebold">cassıus</p>

  <p class="normal">Yok, hep birlikte gideriz onu almaya.</p>

  <p class="idebold">brutus</p>

  <p class="normal">Saat sekizde en geç, iyi mi?</p>

  <p class="idebold">cınna</p>

  <p class="normal">En geç sekizde olsun: Gecikmeyelim sakın.</p>

  <p class="idebold">metellus</p>

  <p class="normal">Caius Ligarius da pek kızgın Caesar’a,</p>

  <p class="normal">Pompeius’u övdü diye hırpalamıştı onu.</p>

  <p class="normal">Bilmem onu düşünen oldu mu içinizde.</p>

  <p class="idebold">brutus</p>

  <p class="normal">Kuzum Metellus, sen uğrayıver ona;</p>

  <p class="normal">Beni sever, sebepsiz de değildir sevgisi.</p>

  <p class="normal">Sen bana gönder onu, yola sokarım.</p>

  <p class="idebold">cassıus</p>

  <p class="normal">Gün üstümüze doğacak nerdeyse:</p>

  <p class="normal">Bırakalım artık seni, Brutus.</p>

  <p class="normal">Haydi, dostlar, dağılalım ve hiçbirimiz</p>

  <p class="normal">Unutmasın verdiği sözü. Gösterelim</p>

  <p class="normal">Gerçek birer Romalı olduğumuzu.</p>

  <p class="idebold">brutus</p>

  <p class="normal">Değerli dostlarım, rahat, güler yüzlü olun;</p>

  <p class="normal">Gözlerinizden okunmasın kurduklarınız.</p>

  <p class="normal">Tiyatro oyuncuları gibi Roma’mızın</p>

  <p class="normal">Sürçmeden, renk vermeden oynayalım rolümüzü.</p>

  <p class="normal">İyi sabahlar hepinize.</p>

  <p class="ideitalik">Hepsi çıkar. Brutus kalır.</p>

  <p class="normal">Hey delikanlı! Lucius! Nasıl da uyumuş hemen!</p>

  <p class="normal">Hadi, neyse, uyu; çıkar bal tadını</p>

  <p class="normal">Sabah çiylerinden taze, temiz uykunun.</p>

  <p class="normal">Bitmeyen kaygıların insan kafasına yığdığı</p>

  <p class="normal">Türlü korkunç görüntüler kuruntular yok sende:</p>

  <p class="normal">Derin derin uyursun elbet böyle.</p>

  <p class="ideitalik">Portia girer.</p>

  <p class="idebold">portıa</p>

  <p class="normal">Brutus! Brutus!</p>

  <p class="idebold">brutus</p>

  <p class="normal">Portia, ne var? Ne diye kalktın böyle erken?</p>

  <p class="normal">Sabahın serini hiç de iyi gelmez</p>

  <p class="normal">Senin nazlı bedenine.</p>

  <p class="idebold">portıa</p>

  <p class="normal">Seninkine de iyi gelmez, Brutus.</p>

  <p class="normal">O nasıl kaçıştı öyle yatağımdan?</p>

  <p class="normal">Dün akşam da öyle,</p>

  <p class="normal">Birdenbire kalktın yemekten;</p>

  <p class="normal">Başladın bir aşağı bir yukarı</p>

  <p class="normal">Dalgın dalgın, uflaya puflaya dolaşmaya</p>

  <p class="normal">Kollarını göğsünde kavuşturup.</p>

  <p class="normal">Nen var diye sorduğum zaman,</p>

  <p class="normal">Gözlerini sert sert dikip durdun yüzüme.</p>

  <p class="normal">Bir daha sorunca başını kaşıdın önce,</p>

  <p class="normal">Sonra ayağını yere vurdun sabırsızlıkla.</p>

  <p class="normal">Bir daha sordum, yine karşılık yok.</p>

  <p class="normal">Üstelik, öfkeyle kapıya uzatıp elini</p>

  <p class="normal">Çek git demek istedin bana, ben de gittim;</p>

  <p class="normal">Korktum, büsbütün artırırım diye</p>

  <p class="normal">Bir hayli hışımlı sabırsızlığını;</p>

  <p class="normal">Her erkekte zaman zaman</p>

  <p class="normal">Böyle öfke parlamaları olur deyip geçtim.</p>

  <p class="normal">Ama böyle yemez, konuşmaz, uyumaz olursan,</p>

  <p class="normal">İç yüzün böyle değiştirirse dış yüzünü,</p>

  <p class="normal">Brutus’u tanıyamaz olurum artık.</p>

  <p class="normal">Ne olur, söyle bana ne derdin varsa.</p>

  <p class="idebold">brutus</p>

  <p class="normal">Rahatsızım biraz, başka bir şeyim yok.</p>

  <p class="idebold">portıa</p>

  <p class="normal">Brutus akıllı insandır; rahatsız olsa</p>

  <p class="normal">İyi olma çarelerini arar.</p>

  <p class="idebold">brutus</p>

  <p class="normal">İyi ya, arıyorum işte, canım Portia; sen git yat.</p>

  <p class="idebold">portıa</p>

  <p class="normal">Demek Brutus hasta ve iyileşmek için</p>

  <p class="normal">Kalkmış, üstüne bir şey almadan,</p>

  <p class="normal">Islak sabah soğuklarına veriyor kendini?</p>

  <p class="normal">Nasıl hasta olur da Brutus,</p>

  <p class="normal">Sıcacık yatağından gizlice kaçıp</p>

  <p class="normal">Gecenin zehirli soluğuna açar ciğerini,</p>

  <p class="normal">Sisli, bulaşık havaya meydan okur</p>

  <p class="normal">İyice artırmak için hastalığını?</p>

  <p class="normal">Yok Brutus’um; senin kafanda bir şey var,</p>

  <p class="normal">Bunu öğrenmekse benim hakkım ve ödevim.</p>

  <p class="normal">Diz çöküp yalvarırım sana,</p>

  <p class="normal">Bir zamanlar övdüğün güzelliğim,</p>

  <p class="normal">Bana ettiğin aşk yeminleri adına,</p>

  <p class="normal">Bizi bağlayan, birleştiren söz adına,</p>

  <p class="normal">Açıl bana, kendine, kendinin bir yarısına;</p>

  <p class="normal">Neden düşüncelisin bu kadar? Kimdir o</p>

  <p class="normal">Seni görmeye gelen adamlar bu gece?</p>

  <p class="normal">Altı yedi kişi vardı burda,</p>

  <p class="normal">Karanlıkta bile yüzlerini saklayan.</p>

  <p class="idebold">brutus</p>

  <p class="normal">Durma dizüstü öyle, canım Portia.</p>

  <p class="idebold">portıa</p>

  <p class="normal">Diz çökmezdim önünde canın bilseydin beni.</p>

  <p class="normal">Söyler misin Brutus? Bizim evlilik anlaşmamız</p>

  <p class="normal">Senin sırlarını bilmek hakkını</p>

  <p class="normal">Vermiyor mu bana? Sadece sözde</p>

  <p class="normal">Ya da belli bir sınıra kadar mı eşinim?</p>

  <p class="normal">Sofranda oturmak, yatağını şenlendirmek,</p>

  <p class="normal">Arada bir seninle konuşmak için mi yalnız?</p>

  <p class="normal">Keyfinizin kenar sokakları mı benim yerim?</p>

  <p class="normal">Öyleyse Portia Brutus’un</p>

  <p class="normal">Bir odalığı demektir, karısı değil.</p>

  <p class="idebold">brutus</p>

  <p class="normal">Sen özbeöz şerefli karımsın benim;</p>

  <p class="normal">Kasvetli yüreğime can getiren</p>

  <p class="normal">Yakut damlaları gibisin benim için.</p>

  <p class="idebold">portıa</p>

  <p class="normal">Doğru olsaydı bu söz, bilirdim sırrını.</p>

  <p class="normal">Bir kadınım gerçi ben, ama yiğit Brutus’un</p>

  <p class="normal">Kendine eş diye seçtiği bir kadın;</p>

  <p class="normal">Bir kadınım, doğru; ama Cato’nun kızı</p>

  <p class="normal">Adı, şanı olan bir kadın.</p>

  <p class="normal">Öyle bir babam, böyle bir kocam olunca</p>

  <p class="normal">Cinsimden daha güçlü olamam mı dersin?</p>

  <p class="normal">Neler kurduğunu söyle bana, sır vermem:</p>

  <p class="normal">Yüreğimin sağlamlığını göstermişim ben</p>

  <p class="normal">Kendi kendime bıçak saplayarak</p>

  <p class="normal">Bacağımın şurasından. Buna dayanırım da,</p>

  <p class="normal">Kocamın sırlarını mı tutamam?</p>

  <p class="idebold">brutus</p>

  <p class="normal">Tanrılar! Yardım edin bana</p>

  <p class="normal">Bu soylu karıma layık olmam için.</p>

  <p class="ideitalik">Kapı vurulur.</p>

  <p class="normal">Dinle, duydun mu? Kapı vuruldu.</p>

  <p class="normal">Portia, gir içeri biraz; biraz sonra,</p>

  <p class="normal">Yüreğin paylaşacak yüreğimdeki sırları.</p>

  <p class="normal">Neye girişmişsem, okunmaz</p>

  <p class="normal">Ne yazı varsa çatık kaşlarımda</p>

  <p class="normal">Açıklayacağım hepsini sana.</p>

  <p class="normal">Çabuk, bırak beni şimdi.</p>

  <p class="ideitalik">Portia çıkar.</p>

  <p class="ideitalik">Lucius ve Ligarius girerler.</p>

  <p class="normal">Lucius, kim vurdu kapıya?</p>

  <p class="idebold">lucıus</p>

  <p class="normal">Hasta bir adam, konuşmak istiyor sizinle.</p>

  <p class="idebold">brutus</p>

  <p class="normal">Caius Ligarius, Metellus’un bahsettiği.</p>

  <p class="normal">Hadi, sen git, delikanlı. Nasılsın, Ligarius?</p>

  <p class="idebold">lıgarıus</p>

  <p class="normal">İyi sabahlar demek size ne şeref benim için.</p>

  <p class="idebold">brutus</p>

  <p class="normal">Aman, yiğit Caius, tam zamanını bulmuşsun</p>

  <p class="normal">Böyle başını sarmanın: Hasta olmayasın sakın?</p>

  <p class="idebold">lıgarıus</p>

  <p class="normal">Hiçbir hastalığım kalmaz,</p>

  <p class="normal">Brutus şerefli bir iş aldıysa eline.</p>

  <p class="idebold">brutus</p>

  <p class="normal">Öyle bir iş var elimde, Ligarius;</p>

  <p class="normal">Elverir ki sağlam kulağın olsun dinleyecek.</p>

  <p class="idebold">lıgarıus</p>

  <p class="normal">Romalıların inandığı bütün tanrılar adına</p>

  <p class="normal">Aldırmıyorum hastalığıma. Ey Roma’nın canı!</p>

  <p class="normal">Ey yiğit oğlu şanlı şerefli atalarının,</p>

  <p class="normal">Bir büyücü gibi dirilttin ölü ruhumu benim.</p>

  <p class="normal">Şimdi yürü, de bana; yapılmaz işlere girerim,</p>

  <p class="normal">Girer başarırım da. Söyle nedir yapılacak?</p>

  <p class="idebold">brutus</p>

  <p class="normal">Hastaları sağlığa kavuşturacak bir iş.</p>

  <p class="idebold">lıgarıus</p>

  <p class="normal">Siz atın adımınızı, ben gelirim ardınızdan;</p>

  <p class="normal">Yeni tutuşmuş bir yürekle hazırım</p>

  <p class="normal">Ne olduğunu bilmediğim şeyleri yapmaya:</p>

  <p class="normal">Yeter ki Brutus olsun önüme düşen.</p>

  <p class="idebold">brutus</p>

  <p class="normal">Gel öyleyse ardımdan.</p>

  <p class="ideitalik">Çıkarlar. Gök gürültüleri duyulur.</p>

  <div class="calibre1" id="calibre_pb_44"></div>
</body>
</html>
