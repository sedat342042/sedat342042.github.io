<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h2 class="baslik2" id="calibre_toc_20">SAHNE III</h2>

    <p class="ideitalik">Roma’da bir sokak. Casca elinde yalın bir kılıçla sağdan ve Cicero soldan girerler.</p>

    <p class="idebold">cıcero</p>

    <p class="normal">Merhaba Casca: Caesar’ı götürdün mü evine?</p>

    <p class="normal">Neden soluk soluğasın? Ne bakıyorsun öyle?</p>

    <p class="idebold">casca</p>

    <p class="normal">Sen ne duruyorsun öyle put gibi</p>

    <p class="normal">Dünya sarsılırken temelinden?</p>

    <p class="normal">Bak bana Cicero, ben çok fırtınalar gördüm;</p>

    <p class="normal">Meşeleri söktüğünü gördüm hırçın rüzgârların;</p>

    <p class="normal">Azgın okyanusları gördüm köpükler içinde</p>

    <p class="normal">Gemi azıya almış bulutlara karşı;</p>

    <p class="normal">Ama bu geceye kadar, hiçbir zaman,</p>

    <p class="normal">Ateş yağdıran bir boraya rastlamamıştım.</p>

    <p class="normal">Ya bir iç savaş var göklerde</p>

    <p class="normal">Ya da göklere karşı geldiği için</p>

    <p class="normal">Tanrılar yıkmak istiyor dünyamızı.</p>

    <p class="idebold">cıcero</p>

    <p class="normal">Ne var? Görülmedik bir şey mi gördün?</p>

    <p class="idebold">casca</p>

    <p class="normal">Bir köle, senin de tanıdığın bir köle,</p>

    <p class="normal">Sol elini kaldırıp başladı ateş alev yanmaya,</p>

    <p class="normal">Yirmi çıra bir araya gelmiş gibi.</p>

    <p class="normal">Eli havada kaldı öyle, ateşten yanmaz gibi;</p>

    <p class="normal">Üstelik, bak hâlâ kılıcımı sokmadım kınına,</p>

    <p class="normal">Kapitol’ün yanında bir aslan çıktı karşıma.</p>

    <p class="normal">Dik dik baktı bana, geçti kılıma dokunmadan.</p>

    <p class="normal">İşte o sırada bir sürü kadın gördüm,</p>

    <p class="normal">Korkudan heykellere dönmüştü suratları;</p>

    <p class="normal">Bu kadınlar yeminler ederek,</p>

    <p class="normal">Yollarda bir aşağı bir yukarı dolaşan</p>

    <p class="normal">Alevler içinde insanlar gördük dediler.</p>

    <p class="normal">Dün de gece kuşu, güpegündüz, öğle vakti,</p>

    <p class="normal">Ötüp durmuş çarşının ortasında, çığlık çığlığa.</p>

    <p class="normal">Bunca olmayacak şey bir araya gelince</p>

    <p class="normal">Kimse kalkıp diyemez artık size ki:</p>

    <p class="normal">“Olağandır bunlar, nedenleri şudur, budur.”</p>

    <p class="normal">Bence bunlar görüldükleri yere</p>

    <p class="normal">Uğursuzluk getirecek şeyler.</p>

    <p class="idebold">cıcero</p>

    <p class="normal">Garip günler yaşıyoruz gerçekten;</p>

    <p class="normal">Ama insanlar kendilerince kurarlar dünyayı.</p>

    <p class="normal">Tam tersine gördükleri olur her şeyi.</p>

    <p class="normal">Caesar Kapitol’e gelecek mi yarın?</p>

    <p class="idebold">casca</p>

    <p class="normal">Gelecek; çünkü Antonius’la haber yolladı size</p>

    <p class="normal">Yarın orda bulunmanız için.</p>

    <p class="idebold">cıcero</p>

    <p class="normal">İyi geceler öyleyse Casca;</p>

    <p class="normal">Dışarda dolaşmaya gelmez bu belalı gecede.</p>

    <p class="idebold">casca</p>

    <p class="normal">İyi geceler Cicero.</p>

    <p class="ideitalik">Cicero çıkar.</p>

    <p class="ideitalik">Cassius girer.</p>

    <p class="idebold">cassıus</p>

    <p class="normal">Kim o?</p>

    <p class="idebold">casca</p>

    <p class="normal">Bir Romalı.</p>

    <p class="idebold">cassıus</p>

    <p class="normal">Casca, sesine bakılırsa.</p>

    <p class="idebold">casca</p>

    <p class="normal">Kulağın yaman, Cassius. Bu nasıl gece böyle!</p>

    <p class="idebold">cassıus</p>

    <p class="normal">Namuslu insanlar için pek hoş bir gece.</p>

    <p class="idebold">casca</p>

    <p class="normal">Kim görmüş böylesine korkunç bir gökyüzü?</p>

    <p class="idebold">cassıus</p>

    <p class="normal">Böylesine suç dolu bir yeryüzü görenler.</p>

    <p class="normal">Bak, ben böyle bağrım açık,</p>

    <p class="normal">Göğsümü yıldırımlara karşı gerip</p>

    <p class="normal">Dolaştım sokaklarda, Casca.</p>

    <p class="normal">Masmavi, çatal çatal şimşekler</p>

    <p class="normal">Göklerin bağrını yardığı zaman,</p>

    <p class="normal">Tam önlerine, alevlerine attım kendimi.</p>

    <p class="idebold">casca</p>

    <p class="normal">Göklere böyle meydan okumak da ne oluyor?</p>

    <p class="normal">En güçlü tanrılar, uyarmak için bizi</p>

    <p class="normal">En belalı habercilerini yollarken</p>

    <p class="normal">Korkup titremek düşer insanlara.</p>

    <p class="idebold">cassıus</p>

    <p class="normal">Senin yüreğin uyuşmuş, Casca;</p>

    <p class="normal">Bir Romalıda olması gereken hayat kıvılcımı</p>

    <p class="normal">Yok sende, ya var da kullanmıyorsun.</p>

    <p class="normal">Betin benzin uçmuş, kendinden geçmişsin,</p>

    <p class="normal">Korkulara düşüp, afallayıp kalmışsın</p>

    <p class="normal">Göklerin bu garip taşkınlığı karşısında.</p>

    <p class="normal">Ama asıl kaynağına gidersen işin,</p>

    <p class="normal">Nedir dersen bu ateşler, gezen hortlaklar;</p>

    <p class="normal">Niçin çığrından çıkıyor kurtlar, kuşlar;</p>

    <p class="normal">Niçin düşünür oldu yaşlılar, deliler, çocuklar;</p>

    <p class="normal">Niçin düzeni, yapısı, ilk kalıbı</p>

    <p class="normal">Değişip de bunların,</p>

    <p class="normal">Olmayacak şeyler çıkıyor ortaya, niçin?</p>

    <p class="normal">Bunu sorunca anlarsın ki tanrılar,</p>

    <p class="normal">Yeni ruhlar üfleyerek hepsine</p>

    <p class="normal">Birer korku ve uyarma aracı yapıyorlar onları</p>

    <p class="normal">Korkunç bir devrim oluşurken.</p>

    <p class="normal">Şimdi, Casca, bu belalı geceye çok benzeyen</p>

    <p class="normal">Yıldırımlar, şimşekler saçan, mezarları deşen,</p>

    <p class="normal">Kapitol’ün aslanı gibi kükreyen,</p>

    <p class="normal">Bir adamın adını söyleyeyim mi sana?</p>

    <p class="normal">Kendisi senden benden güçlü olmayan bir adam,</p>

    <p class="normal">Ama büyüdükçe büyüyüp dev kesilmiş,</p>

    <p class="normal">Bu esrarlı gök parlamaları gibi</p>

    <p class="normal">Korku salar olmuş insanlara.</p>

    <p class="idebold">casca</p>

    <p class="normal">Caesar’ı kastediyorsun, değil mi Cassius?</p>

    <p class="idebold">cassıus</p>

    <p class="normal">Bırak, kim olursa olsun: Çünkü Romalıların</p>

    <p class="normal">Ataları gibi kolları bacakları var bugün,</p>

    <p class="normal">Ama ne yazık ki babalarımızın ruhları ölmüş,</p>

    <p class="normal">Analarımızın ruhlarıyla büyümüşüz;</p>

    <p class="normal">Kadınlaşmışız baskı ve boyunduruk altında.</p>

    <p class="idebold">casca</p>

    <p class="normal">Öyle doğrusu; baksana ne diyorlar:</p>

    <p class="normal">Yarın Senato Caesar’ı kral seçecekmiş.</p>

    <p class="normal">Karada, denizde, İtalya’dan başka her yerde</p>

    <p class="normal">Taç giyecekmiş başına.</p>

    <p class="idebold">cassıus</p>

    <p class="normal">O zaman ben de bilirim</p>

    <p class="normal">Bu hançeri nereye giydireceğimi.</p>

    <p class="normal">Cassius kurtarır Cassius’u kölelikten.</p>

    <p class="normal">Bununla, tanrılara şükür, güçsüz güçlenir;</p>

    <p class="normal">Bununla, tanrılara şükür, zorbalar devrilir.</p>

    <p class="normal">Ne taş kuleler, ne tunç duvarlar,</p>

    <p class="normal">Ne havasız zindanlar, ne zincirler</p>

    <p class="normal">Bağlayabilir insan kafasındaki gücü.</p>

    <p class="normal">Ama can usandı mı dünya nimetlerinden</p>

    <p class="normal">Kendi kendini azat edebilir her zaman.</p>

    <p class="normal">Ben bildiğim gibi herkes de bilir ki</p>

    <p class="normal">İnsan kendi payına düşen zorbalık yükünü</p>

    <p class="normal">Kaldırıp atabilir dilediği zaman.</p>

    <p class="ideitalik">Gök gürültüleri duyulur.</p>

    <p class="idebold">casca</p>

    <p class="normal">Atabilirim ben de;</p>

    <p class="normal">Her köle avcunun içinde taşır</p>

    <p class="normal">Kendi köleliğinden kurtulma gücünü.</p>

    <p class="idebold">cassıus</p>

    <p class="normal">Öyleyse ne diye zorba olur bu Caesar?</p>

    <p class="normal">Zavallı adam! Biliyorum niçin kurt olduğunu:</p>

    <p class="normal">Romalıları birer koyun görüyor da ondan.</p>

    <p class="normal">Aslan kesilmezdi, Romalılar ceylan kesilmese.</p>

    <p class="normal">Çarçabuk büyük bir ateş yakmak isteyenler</p>

    <p class="normal">Saman çöplerini tutuştururlar ilk önce.</p>

    <p class="normal">Nasıl bir çöplük, bir çirkef, bir gübre yığını</p>

    <p class="normal">Olmalı ki bu Roma, işi gücü parlatmak olsun</p>

    <p class="normal">Caesar kadar aşağılık bir şeyi!</p>

    <p class="normal">Ey dertli yüreğim! Ne sözler ettirdin bana!</p>

    <p class="normal">Belki bu konuştuğum insan</p>

    <p class="normal">Kölelikten hoşlanan biridir, olur ya.</p>

    <p class="normal">Ama bıçağım elimde benim:</p>

    <p class="normal">Hiçbir tehlike umurumda değil.</p>

    <p class="idebold">casca</p>

    <p class="normal">Senin konuştuğun insan, Cassius,</p>

    <p class="normal">Kalleş gammazın biri değil.</p>

    <p class="normal">Ver elini, bir olalım</p>

    <p class="normal">Bütün bu yolsuzluklara karşı.</p>

    <p class="normal">En ileri gidenlerin bastığı yer olsun</p>

    <p class="normal">Benim ayaklarımın bastığı yer de.</p>

    <p class="idebold">cassıus</p>

    <p class="normal">Oldu, anlaştık. Öyleyse bil ki Casca,</p>

    <p class="normal">Sağlam yürekli birkaç Romalıyı daha</p>

    <p class="normal">Dürtükledim, benimle birlikte girişmeye</p>

    <p class="normal">Şerefli tehlikelerle dolu bir işe.</p>

    <p class="normal">Şu anda beni bekliyorlardır, biliyorum</p>

    <p class="normal">Pompeius tiyatrosunun girişinde.</p>

    <p class="normal">Çünkü bu korkunç gece, bizden başka</p>

    <p class="normal">Kimse çıkıp dolaşmaz sokaklarda.</p>

    <p class="normal">Yer gök bizimle işbirliği yapar gibi</p>

    <p class="normal">Kanlı, ateşli, belalı.</p>

    <p class="ideitalik">Cinna girer.</p>

    <p class="idebold">casca</p>

    <p class="normal">Saklanın biraz; biri geliyor koşa koşa.</p>

    <p class="idebold">cassıus</p>

    <p class="normal">Cinna geliyor, yürüyüşünden tanırım.</p>

    <p class="normal">Bizdendir. Cinna, nereye böyle acele?</p>

    <p class="idebold">cınna</p>

    <p class="normal">Seni arıyordum. Kim bu? Metellus Cimber mi?</p>

    <p class="idebold">cassıus</p>

    <p class="normal">Hayır, Casca; bizim işe katılanlardan.</p>

    <p class="normal">Beni bekliyorlar mı Cinna?</p>

    <p class="idebold">cınna</p>

    <p class="normal">Sevindim katıldığına. Ne korkunç bir gece!</p>

    <p class="normal">Olmayacak şeyler görenlerimiz olmuş.</p>

    <p class="idebold">cassıus</p>

    <p class="normal">Beni bekliyorlar mı diye sordum.</p>

    <p class="idebold">cınna</p>

    <p class="normal">Evet bekliyorlar. Ah Cassius!</p>

    <p class="normal">Soylu Brutus’u da aramıza bir katabilsen…</p>

    <p class="idebold">cassıus</p>

    <p class="normal">Olmuş say bunu, canım Cinna. Al şu kâğıdı,</p>

    <p class="normal">Pretörlükte,<a href="../Text/kitap_split_046.html#footnote-600-3" id="footnote-600-3-backlink">[3]</a> yalnız Brutus’un</p>

    <p class="normal">Bulabileceği bir yere koy.</p>

    <p class="normal">Şunu da penceresinden içeri atıver.</p>

    <p class="normal">Bir de şunu Brutus’un babasının</p>

    <p class="normal">Heykeline balmumuyla yapıştır.</p>

    <p class="normal">Bunları yapınca, Pompeius kapısında bizi bul.</p>

    <p class="normal">Decius Brutus’la Trebonius ordalar mı?</p>

    <p class="idebold">cınna</p>

    <p class="normal">Hepsi ordalar, Metellus Cimber’den başka.</p>

    <p class="normal">O da seni evinde aramaya gitti.</p>

    <p class="normal">Hadi, ben hemen gidip</p>

    <p class="normal">Koyayım kâğıtları dediğin yerlere.</p>

    <p class="idebold">cassıus</p>

    <p class="normal">Koyar koymaz da gel Pompeius tiyatrosuna.</p>

    <p class="ideitalik">Cinna çıkar.</p>

    <p class="normal">Gel Casca, biz de seninle gün ağarmadan</p>

    <p class="normal">Brutus’u bir daha görelim evinde.</p>

    <p class="normal">Ruhunun dörtte üçü bizimle şimdiden,</p>

    <p class="normal">Bir daha görüştük mü bizdendir artık.</p>

    <p class="idebold">casca</p>

    <p class="normal">Bütün halk onu candan sayar, doğrusu;</p>

    <p class="normal">Bizde suç gibi görülecek şeyi,</p>

    <p class="normal">Onun varlığı, en etkili bir simya gibi,</p>

    <p class="normal">Dürüstlüğe, yiğitliğe çeviriverir.</p>

    <p class="idebold">cassıus</p>

    <p class="normal">Onu, değerini ve bizim için büyük önemini</p>

    <p class="normal">Çok iyi kavramışsın. Haydi gidelim.</p>

    <p class="normal">Gece yarısı çoktan geçti. Gün doğmadan</p>

    <p class="normal">Uyandırıp sağlama bağlayalım bu işi.</p>

    <p class="ideitalik">Çıkarlar.</p>
  </div>

  <div class="calibre1" id="calibre_pb_41"></div>
</body>
</html>
