<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3 class="sigil_not_in_toc"><a id="bookmark0"></a>1</h3>

  <p><span style="font-weight:bold;font-style:italic;">Askerlere karşı koymaya çalıştılar ama onlar ateş ettiler ve ikisini de öldürdüler. Bu yüzden şarkının hapishane hak-kındaki sözleri hatalıydı; ama şiirsellik için araya konmuştu. Gerçek hayatta şiirsellikte olduğu gibi imalara asla rastlanmaz. Şiirsellik gerçek dediğiniz şey değildir. Mısralarda yeteri kadar yer yoktur.</span></p>

  <p><span style="font-weight:bold;">- Sam Bass'ın Baladı" üzerine bir şarkıcının yorumu. Bir</span> <span style="font-weight:bold;font-style:italic;">Amerikan Folklor Hazinesi</span></p>

  <p><span style="font-weight:bold;">Bunların hiçbiri aslında olamaz. Eğer sizi daha rahatlatacaksa bunu sadece mecaz olarak düşünebilirsiniz. Zaten dinler, tanım olarak birer mecazdır: Tanrı bir rüya, ümit, bir kadın, bir alaycı, bir baba, bir şehir, birçok odası olan bir ev, çölde en sevdiği kronometreyi bırakan bir saat yapımcısı, sizi seven birisidir - hatta belki bütün aksi kanıtlara rağmen, sadece sizin futbol takımızın, ordunuzun, işinizin ya da evliliğinizin bütün diğer zıtlıklar karşısında büyümesi başarılı olması ve zafer kazanmasıyla ilgilenen kutsal bir varlıktır.</span></p>

  <p><span style="font-weight:bold;">Dinler, hakim noktalardan dünyayı görebilecek, üstünde durma, bakma ve harekete geçme yerleridir.</span></p>

  <p><span style="font-weight:bold;">Bu yüzden bunların hiçbiri olmuyor. Böyle şeyler asla olamaz. Bunun tek kelimesi bile doğru değil. Bu durumdayken, ardından olan şeyler şöyle meydana geldi:</span></p>

  <p><span style="font-weight:bold;">Kadınlar ve erkekler Lookout Dağı’nın eteklerinde yağmur altında, küçük bir kamp ateşinin etrafında toplandılar. Onlara kötü bir sığınak görevi gören ağaçların altında duruyor ve tartışıyorlardı.</span></p>

  <p><span style="font-weight:bold;">' Mürekkep siyahı teni ve sivri beyaz dişleri olan Bayan Kali de-, di ki, "Zaman geldi."</span></p>

  <p><span style="font-weight:bold;">Limon sarısı eldivenleri ve beyazlaşan saçlarıyla Anansi kakışını salladı. "Bekleyebiliriz," dedi.</span> <span style="font-weight:bold;font-style:italic;">"Bekleyebilirken beklememiz lazım. "</span></p>

  <p><span style="font-weight:bold;">Kalabalıktan bir uyuşmazlık mırıltısı yükseldi.</span></p>

  <p><span style="font-weight:bold;">"Hayır, dinleyin. O haklı," dedi demir grisi saçları olan yaşlı bir adam: Czernobog. Elinde, başı omzunda duran küçük bir balyoz tutuyordu. "Onlar yukarıdalar. Hava aleyhimizde. Şu anda başlamak deliliktir."</span></p>

  <p><span style="font-weight:bold;">Biraz kurda, ondan biraz da fazla insana benzeyen bir şey hırıldadı ve orman toprağına tükürdü. "Onlara ne zaman saldırmamız daha iyi olur,</span> <span style="font-weight:bold;font-style:italic;">dedusbkci?</span> <span style="font-weight:bold;">Onların umduğu gibi hava açana kadar bekleyecek miyiz? Ben şimdi saldıralım diyorum. Ben şimdi harekete geçelim diyorum."</span></p>

  <p><span style="font-weight:bold;">"Onlarla aramızda bulutlar var," diye belirtti Macarların Isten’i. İnce siyah bir bıyığı, iri, tozlu bir siyah şapkası vardı. Yaşlı kimselere alüminyum destekler, yeni çatılar ve oluklar satarak geçimini sağlayan, ama iş bitsin ya da bitmesin çekin karşılığı çıktıktan sonraki gün kasabayı terk eden bir adamın sırıtışına sahipti.</span></p>

  <p><span style="font-weight:bold;">Şu ana kadar hiçbir şey söylememiş olan şık takım elbiseli bir adam ellerini birleştirip ateşin ışığına çıktı ve fikrini az, öz ve net bir şekilde belirtti. Onaylayan baş sallamalar ve mırıldanmalar oldu.</span></p>

  <p><span style="font-weight:bold;">Morriganlardan oluşan üç savaşçı kadının birinden bir ses geldi. Birbirlerine o kadar yakın duruyorlardı ki mavi dövmeli kollar ve sallanan karga kanatlarından bir düzenlemeye dönüşmüşlerdi. "Bunun iyi ya da kötü bir zaman olup olmadığı önemli değil," dedi. "Asıl zaman geldi. Bizi öldürüp duruyorlar. Tanrılar gibi saldırıp ölmek mi daha iyi, yoksa mahzendeki sıçanlar gibi teker teker kaçarak ölmek mi?"</span></p>

  <p><span style="font-weight:bold;">Bu kez daha güçlü bir onay mırıltısı. Bunu hepsi adına söylemişti. Zaman gelmişti.</span></p>

  <p><span style="font-weight:bold;">"İlk kafa benim," dedi, boynunda mini kafataslarından bir ip olan, çok uzun boylu bir Çinli. Yavaşça ve azimle dağdan yukarı doğru yürümeye başladı. Omzunda, ucunda keskin, gümüş bir ay gibi eğri bir ağzı olan bir asa taşıyordu.</span></p>

  <p><span style="font-weight:bold;">Hiçbir şey bile sonsuza kadar var olamaz.</span></p>

  <p><span style="font-weight:bold;">O orada kalmış olabilirdi, Hiçbir Yer’de, on dakika ya da on bin yıl kalmış olabilirdi. Bu bir şey fark etmiyordu: Zaman artık hiç ihtiyacı olmayan bir düşünceydi.</span></p>

  <p><span style="font-weight:bold;">Artık asıl ismini hatırlayamıyordu. Bir yer olmayan orada, kendini boş ve temizlenmiş hissetti.</span></p>

  <p><span style="font-weight:bold;">Şekli de yoktu, boşluk da değildi.</span></p>

  <p><span style="font-weight:bold;">O hiçbir şeydi.</span></p>

  <p><span style="font-weight:bold;">Ve o hiçbir şeye bir ses dedi ki, "Ho-hoka, kuzen. Konuşmamız lazım."</span></p>

  <p><span style="font-weight:bold;">Ve bir zamanlar Gölge olan bir şey dedi ki, "Viski Jack?"</span></p>

  <p><span style="font-weight:bold;">"Evet," dedi Viski Jack, karanlıklar içinde. "Ölüyken yakalaması çok zor bir adamsın. Benim tahmin ettiğim hiçbir yere gitmedin. Burayı kontrol etmeyi düşünmeden önce baştan aşağı her yere bakmam gerekti. Söyle bakalım, kabileni bulabildin mi?"</span></p>

  <p><span style="font-weight:bold;">Gölge, diskodaki dönen aynalı kürenin altındaki adamla kızı hatırladı. "Sanırım ailemi buldum. Ama hayır, kabilemi bulamadım."</span></p>

  <p><span style="font-weight:bold;">"Seni rahatsız ettiğim için özür dilerim."</span></p>

  <p><span style="font-weight:bold;">"Beni rahat bırakın. İstediğimi aldım. Benim işim bitti."</span></p>

  <p><span style="font-weight:bold;">"Senin için geliyorlar," dedi Viski Jack. "Seni canlandıracaklar."</span></p>

  <p><span style="font-weight:bold;">"Ama ben öldüm," dedi Gölge. "Her şey tamamen bitti."</span></p>

  <p><span style="font-weight:bold;">"Öyle bir şey yok," dedi Viski Jack. "Asla öyle bir şey yok. Benim yerime gideceğiz. Bir bira ister misin?"</span></p>

  <p><span style="font-weight:bold;">Gölge bu durumda bir bira</span> <span style="font-weight:bold;font-style:italic;">isteyeceğini</span> <span style="font-weight:bold;">tahmin etti. "Tabii."</span></p>

  <p><span style="font-weight:bold;">"Bana da bir tane al. Kapının dışında bir soğutucu var," dedi Viski Jack ve işaret etti. Onun kulübesindeydiler.</span></p>

  <p><span style="font-weight:bold;">Gölge bir an önce sahip olmadığı ellerle kulübenin kapısını açtı. Dışarıda nehirden çıkma buz parçalarıyla dolu plastik bir soğutucu ve buzların içinde bir düzine Budweiser vardı. İki kutu bira aldı ve kapının eşiğinde oturup vadiye baktı.</span></p>

  <p><span style="font-weight:bold;">Bir tepenin üstünde, eriyen karlarla kabarmış akan bir şelalenin yanındaydılar. Parça parça belki yirmi, belki otuz metre aşağıya dökülüyordu. Güneş, şelalenin havzasını saran ağaçları örten buzlardan yansıyordu.</span></p>

  <p><span style="font-weight:bold;">"Neredeyiz?" diye sordu Gölge.</span></p>

  <p><span style="font-weight:bold;">"Son kez neredeydin?" dedi Viski Jack. "Benim yerimde. Bud’ımı ısınana kadar tutmayı düşünüyor musun?"</span></p>

  <p><span style="font-weight:bold;">Gölge ayağa kalktı ve kutu birayı ona verdi. "Son kez buraya geldiğimde şelalen yoktu," dedi.</span></p>

  <p><span style="font-weight:bold;">Viski Jack hiçbir şey söylemedi. Bud'ın kapağını pat diye açtı ve tenekeni yarısını yavaş uzun bir yudumda içti. Sonra dedi ki, "Yeğenimi hatırlıyor musun? Harry Mavialakarga? Şair? Buick'ını sizin Winnebago’yla değiş tokuş eden. Hatırladın mı?"</span></p>

  <p><span style="font-weight:bold;">"Tabii. Onun şair olduğunu bilmiyordum."</span></p>

  <p><span style="font-weight:bold;">Viski Jack çenesini kaldırdı ve gururla baktı. "Amerika’nın en sıkı şairi," dedi.</span></p>

  <p><span style="font-weight:bold;">Teneke birasının geri kalanını bitirip geğirdi ve Gölge kendi birasını açarken bir kutu daha aldı. İki adam dışarıda, sabah güneşinde, soluk yeşil eğrelti otlarının yanındaki bir kayanın üzerine oturdular. Akan suları izlediler ve biralarını içtiler. Gölgelerin asla kalkmadığı yerlerde hâlâ karlar vardı.</span></p>

  <p><span style="font-weight:bold;">Toprak çamurumsu ve ıslaktı.</span></p>

  <p><span style="font-weight:bold;">"Harry diabetikti," diye devam etti Viski Jack. "Böyle şeyler olur. Çok fazla. Siz Amerika'ya geldiniz, şekerkamışlarımızı, patateslerimizi, mısırlarımızı aldınız, sonra bize patates cipsleri, kara-melalı mısır patlağı sattınız. Hastalanması gereken sizlersiniz." Düşüncelere dalarak birasını içti. "Şiirleriyle birkaç ödül kazanmıştı. Minnesota'da şiirlerini kitap halinde basmak isteyenler vardı. Onlarla konuşmak için bir spor arabayla Minnesota'ya gidiyordu. Sizin Bago'yu sarı bir Miata'yla değişmişti. Doktorlar arabayı kullanırken komaya girdiğini, yoldan çıkıp sizin yol tabelalarınızdan birine çarptığını söylediler. Nerede olduğunuza bakmayacak, dağları ve bulutları okumaya çalışmayacak kadar tembel olan sizler her yerde tabelaya ihtiyaç duyuyorsunuz. Ve böylece Henry Ma-vialakarga sonsuza kadar yok oldu; kardeş kurtla beraber yaşamaya gitti. Bu yüzden beni artık orada tutan hiçbir şey yok dedim. Kuzeye geldim. Burada güzel balık var."</span></p>

  <p><span style="font-weight:bold;">"Yeğenin için üzüldüm."</span></p>

  <p><span style="font-weight:bold;">"Ben de. Şimdi artık kuzeyde yaşıyorum. Beyaz adamın hastalıklarında çok uzaklarda. Beyaz adamın yollarından. Beyaz adamın tabelalarından. Beyaz adamın sarı Miatalarından. Beyaz adamın karamelalı mısır patlaklarından."</span></p>

  <p><span style="font-weight:bold;">"Beyaz adamın birasından?"</span></p>

  <p><span style="font-weight:bold;">Viski Jack kutuya baktı. "Senin insanların sonunda vazgeçip vatanlarına döndüklerinde Budwiser bira fabrikalarını bize bırakabilirler," dedi.</span></p>

  <p><span style="font-weight:bold;">"Neredeyiz?" diye sordu Gölge. "O ağacın üstünde miyim? Öldüm mü? Burada mıyım? Her şeyin bittiğini düşünmüştüm. Gerçek olan ne?"</span></p>

  <p><span style="font-weight:bold;">"Evet," dedi Viski Jack.</span></p>

  <p><span style="font-weight:bold;">"Evet mi? Evet, nasıl bir cevap?"</span></p>

  <p><span style="font-weight:bold;">"İyi bir cevap. Aynı zamanda doğru bir cevap."</span></p>

  <p><span style="font-weight:bold;">"Sen de bir tanrı mısın?" diye sordu Gölge.</span></p>

  <p><span style="font-weight:bold;">Viski Jack başını olumsuzca salladı. "Ben bir kültürel kahramanım," dedi ki. "Biz de tanrıların yaptığı boku yaparız, biz sadece daha çok düzüşürüz ve bize hiç kimse tapmaz. Bizimle ilgili öyküler anlatırlar ama anlattıklarının içinde kötü göründüklerimiz kadar, oldukça iyi göründüklerimiz de vardır."</span></p>

  <p><span style="font-weight:bold;">"Anladım," dedi Gölge. Ve aşağı yukarı anlamıştı.</span></p>

  <p><span style="font-weight:bold;">"Bak," dedi Viski Jack. "Burası tanrılar için iyi bir ülke değil. Benim halkım bunu erken öğrendi. Dünyayı bulan ya da yaratan ya da boktan oluşturan yaratıcı ruhlar vardır ama bunu düşünürsen: Kır Kurdu’na kim tapacak ki? Kirpi Kadınla sevişti ve siki iğne yastığından daha çok iğneyle delindi. Kayalarla tartıştı ve kayalar kazandı.</span></p>

  <p><span style="font-weight:bold;">"Böylece halkım, hepsinin gerisinde bir yaratıcı, büyük bir ruh olabileceğini çıkardı. Bu yüzden ona teşekkür ederiz, çünkü her zaman teşekkür ederim demek güzel bir şeydir. Ama biz asla kiliseler inşa etmedik. İhtiyacımız yoktu. Ülkenin kendisi kiliseydi. Ülkenin kendisi dindi. Ülke, üzerinde dolaşan insanlardan daha yaşlı ve bilgeydi. Bize som balığı, mısır, bufalo ve posta güvercinleri verdi. Bize yabanpirinci ve turnabalığı verdi. Bize kavun, balkabağı ve hindi verdi. Ve biz aynı kirpi, kokarca, mavialakarga gibi bu ülkenin çocuklarıyız."</span></p>

  <p><span style="font-weight:bold;">İkinci birasını bitirdi ve şelalenin dibindeki nehri gösterdi. "Şu nehri bir süre takip edince yabanpirincinin yetiştiği göllere ulaşırsın. Yabanpirinci zamanı gelince, bir arkadaşla bir kanoya binersin. Yabanpirincini kanona toplarsın, pişirirsin, depolarsın. Seni uzun süre idare eder. Farklı yerlerde farklı yiyecekler yetişir. Yeteri kadar güneye gidersen, orada portakal ağaçları, limon ağaçları var ve şu sulu yeşil herifler, armuda benzeyen -"</span></p>

  <p><span style="font-weight:bold;">"Avokadolar."</span></p>

  <p><span style="font-weight:bold;">"Avokadolar," diye onayladı Viski Jack. "İşte onlar. Buralarda yetişmiyorlar. Burası yabanpirinci ülkesi. Mus ülkesi. Söylemek istediğim Amerika böyle bir şey. Burası tanrılar için iyi ürün veren bir ülke değil. Buralarda iyi yetişmezler. Onlar yabanpirinci ülkesinde yetişmeye çalışan avokadolar gibidir."</span></p>

  <p><span style="font-weight:bold;">"İyi yetişmezler," dedi Gölge, hatırlayarak, "ama savaşacaklar."</span></p>

  <p><span style="font-weight:bold;">Bu Viski Jack'i ilk defa gülerken görüşüydü. Bu aynı bir havlama gibiydi ve içinde çok az mizah vardı. "Hey Gölge," dedi Viski Jack. "Eğer bütün arkadaşların bir uçurumdan atlarlarsa sen de atlayacak mısın?"</span></p>

  <p><span style="font-weight:bold;">"Belki." Gölge kendini iyi hissetti. Bunun sadece biradan olduğunu düşünmedi. En son ne zaman kendini bu kadar canlı ve bu kadar bütün hissettiğini hatırlayamadı.</span></p>

  <p><span style="font-weight:bold;">"Savaş olmayacak."</span></p>

  <p><span style="font-weight:bold;">"O zaman bu ne?"</span></p>

  <p><span style="font-weight:bold;">Viski Jack bira kutusunu dümdüz olana kadar ellerinin arasında ezdi. "Bak," dedi ve şelaleyi işaret etti. Güneş şelaleden dağılan su zerreciklerinin yakalayacak kadar yükselmişti; bir gökkuşağı bulutu havada asılı duruyordu. Gölge, bunun hayatında gördüğü en güzel şey olduğunu düşündü.</span></p>

  <p><span style="font-weight:bold;">"Bu bir katliam olacak," dedi Viski jack, kesin bir şekilde.</span></p>

  <p><span style="font-weight:bold;">Gölge o zaman anladı. Hepsini anladı, onun içindeki kıvılcım basitlikti. Başını olumsuzca salladı, sonra kıkırdamaya başladı ve kafasını bir kez daha olumsuzca salladı. Ve kıkırdama avazı çıktığı kadar gülmeye dönüştü.</span></p>

  <p><span style="font-weight:bold;">"İyi misin?"</span></p>

  <p><span style="font-weight:bold;">"Ben iyiyim," dedi Gölge. "Biraz önce saklanan Kızılderilileri gördüm. Hepsini değil. Ama yine de onları gördüm."</span></p>

  <p><span style="font-weight:bold;">"Büyük ihtimalle Ho Chunklar olmalı, o zaman. Bu herifler saklanma konusunda bir boka yaramazlar." Güneşe baktı. "Geri dönme zamanı geldi," dedi. Ayağa kalktı.</span></p>

  <p><span style="font-weight:bold;">"Bu iki kişilik bir üç kağıt," dedi Gölge. "Ortada hiç savaş yok, değil mi?"</span></p>

  <p><span style="font-weight:bold;">Viski Jack Gölge’nin koluna yavaşça vurdu. "Sen o kadar aptal değilsin," dedi.</span></p>

  <p><span style="font-weight:bold;">Viski Jack’ın kulübesine geri döndüler. Kapıyı açtı. Gölge tereddüt etti. "Keşke burada seninle kalabilseydim," dedi. "Burası iyi bir yere benziyor."</span></p>

  <p><span style="font-weight:bold;">"Bir çok iyi yer var," dedi Viski Jack. "İşin önemli noktası da bu. Dinle, tanrılar unutulduklarında ölürler. İnsanlar da. Ama ülke hâlâ buradadır. İyi yerleriyle ve kötü yerleriyle. Bu ülke hiçbir yere gitmeyecek. Ben de gitmeyeceğim."</span></p>

  <p><span style="font-weight:bold;">Gölge kapıyı kapattı. Bir şey onu çekiyordu. Bir kez daha karanlıkta yalnız başınaydı ama karanlık gittikçe aydınlanmaya başladı, ta güneş gibi yanana kadar.</span></p>

  <p><span style="font-weight:bold;">Ve sonra acı başladı</span></p>

  <p><span style="font-weight:bold;">Easter, çayırı yürüyerek geçti ve bastığı yerlerde ilkbahar çiçekleri açtı. Çok eskiden bir çiftlik evinin bulunduğu bir yerden geçti. Birçok duvarı bugün bile hâlâ duruyordu, yabani otlar ve çimenler çürümüş dişler gibi etraftan fışkırıyordu. Hafif bir yağmur vardı. Bulutlar alçak ve koyu, hava soğuktu.</span></p>

  <p><span style="font-weight:bold;">Çiftlik evinin biraz ilerisinde gümüşi gri, kocaman bir ağaç vardı. Kıştan dolayı tamamen ölü gibi görünüyordu. Ağacın önünde, çimenlerin üstünde yıpranmış, renksiz bir kumaş yığını vardı. Kadın kumaşın önünde durdu, eğildi ve kahverengimsi beyaz bir şey aldı: Bu, bir zamanlar insan kafatası olabilecek fazla kemiril-miş bir kemik parçasıydı. Onu otların üstüne geri attı.</span></p>

  <p><span style="font-weight:bold;">Sonra ağaçtaki adama baktı ve hoşnutsuz bir tavırla gülümsedi. "Çıplakken o kadar da çok ilginç değiller," dedi. "İşin yarı eğlencesi onu açmak. Aynı hediyeler ve yumurtalar gibi."</span></p>

  <p><span style="font-weight:bold;">Yanında yürüyen atmaca kafalı adam penisine baktı ve ilk defa kendi çıplaklığını farkına varıyormuş gibi göründü. Dedi ki, "Gözlerimi kırpmadan güneşe bakabilirim."</span></p>

  <p><span style="font-weight:bold;">"Aferin sana, ne kadar da becerikliymişsin," dedi ona Easter, onun içini rahatlatarak. "Hadi şimdi onu aşağı indirelim."</span></p>

  <p><span style="font-weight:bold;">Gölge'yi ağaca bağlayan ıslak ipler çok uzun zaman önce havanın etkisiyle kurumuş ve çürümüştü. İki kişi onlara asılınca kolayca parçalandılar. Gövde ağaçtan köklere doğru kaydı. Düşerken onu yakaladılar. Onu doğrulttular, iri bir adam olmasına rağmen kolayca taşıdılar ve gri çayırın üstüne yatırdılar.</span></p>

  <p><span style="font-weight:bold;">Çimenlerin üstündeki gövde soğuktu ve nefes almıyordu. Böğründe bir mızrakla yaralanmış gibi kurumuş siyah bir kan lekesi vardı.</span></p>

  <p><span style="font-weight:bold;">"Ya şimdi?"</span></p>

  <p><span style="font-weight:bold;">"Şimdi," dedi Easter, "onu ısıtacağız. Ne yapman gerektiğini biliyorsun."</span></p>

  <p><span style="font-weight:bold;">"Biliyorum. Yapamam."</span></p>

  <p><span style="font-weight:bold;">"Eğer yardımcı olmaya istekli değilsen o zaman beni buraya çağırmamalıydın."</span></p>

  <p><span style="font-weight:bold;">Easter beyaz elini Horos'a uzattı ve onun siyah saçına dokundu. Horus heveslice ona göz kırptı. Sonra bir sıcak sis içindeymiş gibi parıldadı.</span></p>

  <p><span style="font-weight:bold;">Easter'e bakan atmaca gözü sanki içinde yeni yanan bir alev varmışçasına turuncu renkte parıldadı; çok uzun zaman önce sönmüş olan bir alev gibi.</span></p>

  <p><span style="font-weight:bold;">Atmaca havalandı; daireler çizip yükselerek yukarı doğru fırladı, gri bulutların içinde güneşin olabileceği yerde daireler çizdi. Atmaca yükseldikçe önce bir nokta oldu, sonra benek ve sonra çıplak gözün göremeyeceği, sadece hayal edilebilecek bir şey oldu. Bulutlar incelmeye ve buharlaşmaya başladı. Ve mavi gökyüzünde güneşin parıldayacağı bir parça yarattı. Bulutları delip geçen ve çayırı yıkayan tek güneş ışını güzeldi ama bulutların dağılmasıyla görüntü de kayboldu. Kısa bir süre sonra sabah güneşi bir yaz öğlenindeki gibi çayırın üzerinde parlıyor, sabah yağmurunu yakarak buharlaştırıp pusa ve pusu da yakıp hiçliğe dönüştürüyordu.</span></p>

  <p><span style="font-weight:bold;">Altın rengi güneş çayırın üstündeki vücudu parlaklığı ve sıcaklığıyla yıkadı. Pembenin ve ılık kahverenginin gölgeleri ölü şeye dokundu.</span></p>

  <p><span style="font-weight:bold;">Kadın sağ elinin parmaklarını vücudun göğsünde hafifçe çekti. Kadın zihninde adamın göğsünde bir ürperti hissedebildiğini canlandırdı - kalp atışı olmayan bir şey ama hâlâ . . . Elini göğsünün, tam kalbinin üstünde tuttu.</span></p>

  <p><span style="font-weight:bold;">Easter dudaklarını Gölge’nin dudaklarına doğru yaklaştırdı ve ciğerlerine nazikçe nefes vermeye başladı. Sonra nefes veriş bir öpücüğe dönüştü. Öpücüğü nazikti. İlkbahar kaynakları ve çayır çiçeklerinin tadındaydı.</span></p>

  <p><span style="font-weight:bold;">Tekrar Gölge’nin böğründeki yaradan sıvı kanlar akmaya başladı - güneş ışığında sıvı yakutlar gibi sızan koyu kırmızı bir kan. Ve sonra kanama durdu.</span></p>

  <p><span style="font-weight:bold;">Easter onun yanaklarını ve alnını öptü. "Hadi," dedi. "Ayağa kalkma zamanı geldi. Bunu kaçırmak istemezsin."</span></p>

  <p><span style="font-weight:bold;">Gölge'nin gözleri sağa sola hareket etti. Akşam griliğindeki iki göz açılıp ona baktı.</span></p>

  <p><span style="font-weight:bold;">Kadın gülümsedi ve sonra elini onun göğsünden kaldırdı.</span></p>

  <p><span style="font-weight:bold;">"Beni sen geri çağırdın," dedi Gölge. Sanki İngilizce konuşmayı unutmuş gibi bunu yavaşça söyledi. Sesinde bir kırgınlık ve bir şaşkınlık vardı.</span></p>

  <p><span style="font-weight:bold;">"Evet."</span></p>

  <p><span style="font-weight:bold;">"Benim işim bitmişti. Yargılanmıştım. Hepsi tamamdı. Beni sen geri çağırdın. Buna sen cüret ettin."</span></p>

  <p><span style="font-weight:bold;">"Özür dilerim."</span></p>

  <p><span style="font-weight:bold;">"Evet."</span></p>

  <p><span style="font-weight:bold;">Gölge ayağa kalktı, yavaşça. İrkildi ve böğrüne dokundu. Sonra şaşırmış göründü: Orada ıslak bir kanama vardı ama altında yara yoktu.</span></p>

  <p><span style="font-weight:bold;">Gölge elini uzattı. Kadın kolunu ona doladı ve ayağa kalkmasına yardım etti. Baktığı şeylerin isimlerini hatırlamaya çalışıyormuş gibi çayırda etrafına bakındı: uzun otların içindeki çiçekler, çiftlik evinin yıkıntıları, gümüşi dev ağacın dallarını örten yeşil tomurcuk dumanı.</span></p>

  <p><span style="font-weight:bold;">"Hatırlıyor musun?" diye sordu. "Ne öğrendiğini hatırlıyor musun?"</span></p>

  <p><span style="font-weight:bold;">"İsmimi kaybettim ve kalbimi kaybettim. Ve sen beni geri getirdin."</span></p>

  <p><span style="font-weight:bold;">"Özür dilerim," dedi. "Kısa bir süre sonra savaşacaklar. Eski tanrılar ve yeni tanrılar."</span></p>

  <p><span style="font-weight:bold;">"Benim sizin için savaşmamı mı istiyorsun? Boşuna zaman harcadın."</span></p>

  <p><span style="font-weight:bold;">"Seni geri getirdim; çünkü benim yapmam gereken buydu," dedi. "Şu anda yapman gerekeni sen yapacaksın. Sıra sende. Ben kendime düşeni yaptım."</span></p>

  <p><span style="font-weight:bold;">Birden, Gölge'nin çıplaklığını fark etti ve kıpkırmızı oldu. Başını çevirdi.</span></p>

  <p><span style="font-weight:bold;">Gölgeler bulutların ve yağmurun içinde, dağın yanından, kayalık patikalardan yukarı doğru ilerlediler.</span></p>

  <p><span style="font-weight:bold;">Beyaz tilkiler, yeşil ceketli, kızıl saçlı adamların eşliğinde tepeye doğru sağlam adımlarla yürüdüler. Boğa kafalı bir minotor, demir parmaklı bir dactyl’in yanında yürüyordu. Bir domuz, bir maymun ve keskin dişli bir ghoul yanlarında yanan bir yay tutan mavi bir adam, kürküne kıvrılan çiçekler girmiş bir ayı ve elinde gözlerden yapılma bir kılıç tutan, altın zincir zırh giymiş bir adamla, tepenin yanından yukarı tırmanıyorlardı.</span></p>

  <p><span style="font-weight:bold;">Hadrianus'un bir zamanlar sevgilisi olan güzel Antinoos, kolları ve göğüsleri steroidlerle mükemmel şekiller almış bir bölük gayin başında tepenin üstüne doğru yürüyordu</span></p>

  <p><span style="font-weight:bold;">Tepegözümsü tek gözü işlenmemiş dev bir zümrüt olan gri bir adam, yüzleri Aztek oymaları gibi lakayt birkaç bücür ve yağız adamın - balta girmemiş ormanların yuttuğu gizleri biliyorlardı -önünde tepeye tırmanıyordu.</span></p>

  <p><span style="font-weight:bold;">Tepenin üstündeki bir sniper dikkatlice beyaz tilkiye nişan aldı ve ateş etti. Bir patlama oldu ve dumansız bir ban.it kokusu nemli havaya yayıldı. Ceset midesi parçalanmış ve yüzü kanlar içindeki genç bir Japon kadındı. Ceset yavaşça yok olmaya başladı.</span></p>

  <p><span style="font-weight:bold;">İki ayak üstünde, dört ayak üstünde, hiç ayaksız tepenin üstüne doğru çıkmaya devam ettiler.</span></p>

  <p><span style="font-weight:bold;">Tenessee dağlarından arabayla geçmek, fırtına sakinleştiğinde korkutucu derecede güzel, yağmur şakır şakır yağdığında ise sinir bozucuydu. Kasaba ve Laura bütün yol boyunca durmadan konuşmuşlardı. Kasaba onunla tanıştığına memnundu. Eski bir dostla karşılaşmış gibiydi, daha önce hiç karşılaşmadığı, gerçek bir eski dost. Tarihten, filmlerden, müzikten bahsettiler. Laura hayatında tanıştığı, atmışlardan Saragosa’da Bulunmuş Elyazmaları adlı bir yabancı filmi seyreden (Bay Kasaba onun İspanyol olduğundan eminken, Laura Polonya filmi olduğunu iddia ediyordu) tek kişiydi, gerçekten tek kişiydi. Bu halüsinasyon gördüğüne inanmaya başladığı bir filmdi.</span></p>

  <p><span style="font-weight:bold;">Laura ilk KAYA ŞEHİR'İ GÖRÜN ahırını gösterdiğinde Kasaba kıkırdadı ve oraya gittiğini kabul etti. Laura bunun çok güzel olduğunu söyledi. O her zaman böyle yerleri ziyaret etmek isterdi, ama asla zaman ayıramaz ve her zaman sonradan pişman olurdu. İşte bu yüzden şimdi yoldaydı. Bir macera yaşıyordu.</span></p>

  <p><span style="font-weight:bold;">Laura ona bir seyahat acentası olduğunu söyledi. Kocasından ayrı yaşıyordu. Bir daha beraber olabileceklerini sanmadığını kabul etti ve bunun kendi hatası olduğunu söyledi.</span></p>

  <p><span style="font-weight:bold;">"Buna inanamıyorum."</span></p>

  <p><span style="font-weight:bold;">Laura iç çekti. "Doğru, Mack. Ben artık onun evlendiği kadın değilim."</span></p>

  <p><span style="font-weight:bold;">Kasaba ona insanların değiştiğini söyledi. Ona hayatı hakkında anlatabileceği her şeyi anlattığını düşünemeden, ona Oduncu-ğu ve Taşçığı, üçünün üç silahşörler olduklarını, ikisinin öldürüldüğünü, hükümet için çalışırken bu tip şeyler için katılaştığını sandığını, ama asla öyle olmadığını bile anlatıyordu.</span></p>

  <p><span style="font-weight:bold;">Laura elini uzattı - o kadar soğuktu ki, Kasaba arabanın kaloriferini çalıştırdı - ve Kasaba’nın elini kendi elinin içinde sertçe sıktı.</span></p>

  <p><span style="font-weight:bold;">Öğle yemeği zamanı, şimşekli ve gök gürültüleriyle dolu fırtına Knoxville'in üstüne çökerken, kötü bir Japon yemeği yediler. Kasaba, yemeğin geç, miso çorbasının soğuk ya da suşinin sıcak</span></p>

  <p><span style="font-weight:bold;">olmasını umursamadı.</span></p>

  <p><span style="font-weight:bold;">Laura’nın onunla beraber bir macera yaşamasından hoşlanıyordu.</span></p>

  <p><span style="font-weight:bold;">"Şey," diye açıldı Laura, "cansızlaşma fikrinden nefret ettim. Bulunduğum yerde çürüyordum. Bu yüzden arabam ve kredi kartlarım olmadan yola çıktım. Sadece yabancıların sevecenliğine bel bağlamıştım."</span></p>

  <p><span style="font-weight:bold;">"Korkmadın mı?" diye sordu. "Yani, güç durumda kalabilirdin, saldırıya uğrayabilirdin, açlıktan ölebilirdin."</span></p>

  <p><span style="font-weight:bold;">Laura başını olumsuzca salladı. Sonra tereddütlü bir gülümsemeyle dedi ki, "seninle karşılaştım, değil mi?" ve Kasaba söyleyecek hiçbir şey bulamadı.</span></p>

  <p><span style="font-weight:bold;">Yemek bittiğinde, dışarıdaki fırtınada arabaya kafalarına Japonca gazetelerle örterek koştular ve koşarlarken yağmurda koşan çocuklar gibi güldüler.</span></p>

  <p><span style="font-weight:bold;">"Seni nereye kadar götürebilirim?" diye sordu Kasaba, arabaya tekrar bindiklerinde.</span></p>

  <p><span style="font-weight:bold;">"Ben senin gittiğin yere kadar gideceğim, Mack," dedi ona utangaçça.</span></p>

  <p><span style="font-weight:bold;">Kasaba Büyük Mack cümlesini kullanmadığı için memnundu. Bu kadın barlardaki bir geceliklerden değildi. Bay Kasaba bunu yüreğinde biliyordu. Onu bulmak elli yılını almıştı ama sonunda bulmuştu. Bu oydu, bu vahşi, uzun siyah saçlı, büyülü kadın.</span></p>

  <p><span style="font-weight:bold;">Bu aşktı işte.</span></p>

  <p><span style="font-weight:bold;">"Bak," dedi, Chattanooga’ya yaklaşırlarken. Silecekler öncam-daki yağmur damlalarını temizleyip şehrin griliğini bulanıklaştırdılar. "Bu akşam için sana bir motel bulmaya ne diyorsun? Ben ödeyeceğim. Ve ben teslimatı yaptıktan sonra biz. Şey, biz başlangıç için sıcak bir banyo yapabiliriz. Seni ısıtmak için."</span></p>

  <p><span style="font-weight:bold;">"Bu harika bir fikir," dedi Laura. "Ne teslimatı yapıyorsun?</span></p>

  <p><span style="font-weight:bold;">"Şu sopayı," dedi ona ve kıkırdadı. "Arka koltuktaki."</span></p>

  <p><span style="font-weight:bold;">"Tamam," dedi onun nabzına göre şerbet vererek. "O zaman bana söyleme, Bay Esrarengiz."</span></p>

  <p><span style="font-weight:bold;">Ona kendisi Kaya Şehir’de teslimatını yaparken Laura’nın park yerindeki arabada beklemesinin daha iyi olacağını söyledi. Lookout Dağı’nın yanındaki şiddetli yağmurda arabayı farları yanık, saatte elli kilometreyi asla geçmeden sürdü.</span></p>

  <p><span style="font-weight:bold;">Park yerinin gerisine park ettiler. Kasaba kontağı kapattı.</span></p>

  <p><span style="font-weight:bold;">"Hey. Mack. Arabadan inmeden önce bana bir sarılır mısın?" diye sordu gülümseyen Laura.</span></p>

  <p><span style="font-weight:bold;">"Tabii ki," dedi Bay Kasaba, kollarını ona doladı ve yağmur Ford Explorer'ın tavanında pat pat yağarken Laura ona doğru sokuldu. Kasaba onun saçının kokusunu alabiliyordu. Parfümünün altında çok hafif bir nahoş koku vardı. Yolculuk her zaman böyle yapardı. Banyonun gerçekten ikisi için olması gerektiğine karar verdi. Chattannooga’da ilk karısının çok sevdiği şu lavantalı banyo bombalarından alabileceği bir yer olup olmadığını merak etti. Laura başını onunkine dayadı ve eli farkında olmadan Kasa-ba’nın boyun çizgisine çarptı.</span></p>

  <p><span style="font-weight:bold;">"Mack . . . düşünüp duruyorum da. Şu senin dostlarına ne olduğunu öğrenmeyi gerçekten istiyor olmalısın?" diye sordu. "Oduncuk ve Taş’a. Değil mi?"</span></p>

  <p><span style="font-weight:bold;">"Evet," dedi, dudaklarını ilk öpücük için onunkilere doğu uzatırken. "Tabii ki istiyorum."</span></p>

  <p><span style="font-weight:bold;">Ve Laura ona gösterdi.</span></p>

  <p><span style="font-weight:bold;">Gölge çayırda, ağacın gövdesinin etrafında kendi yavaş dairelerini çizip daireleri azar azar büyüterek yürüdü. Bazen durup bir şey alıyordu: ya bir çiçek, ya bir yaprak, ya bir çakıl taşı, ya ince bir dal, ya da bir ot. Dalın</span> <span style="font-weight:bold;font-style:italic;">dalltğma,</span> <span style="font-weight:bold;">yaprağın</span> <span style="font-weight:bold;font-style:italic;">yaprakltğma</span> <span style="font-weight:bold;">tamamen odaklanıyormuş gibi kısa bir süre onu inceliyordu.</span></p>

  <p><span style="font-weight:bold;">Easter, kendine kendine odaklanmayı öğrenen aşamadaki bir bebeğin bakışını hatırladığını fark etti.</span></p>

  <p><span style="font-weight:bold;">Onunla konuşmaya kalkışmadı. O anda saygısızlık olabilirdi. Yorgunluktan bitap bir durumda onu izledi ve merak etti.</span></p>

  <p><span style="font-weight:bold;">Ağacın altından yaklaşık altı metre uzakta, yarı yarıya büyümüş uzun çayır otları ve ölü sarmaşıklar arasında branda bir torba buldu. Gölge onu aldı, torbanın tepesindeki düğümleri çözüp ipleri gevşetti.</span></p>

  <p><span style="font-weight:bold;">İçinden çıkardığı elbiseler onundu. Eskiydiler ama hâlâ işe yarayabilirlerdi. Ayakkabılarına ellerinde çevirerek baktı. Gömleğinin kumaşını, kazağının yününü okşayıp onlara sanki milyonlarca yıl uzaktan bakıyormuş gibi dik dik baktı.</span></p>

  <p><span style="font-weight:bold;">Onları teker teker giydi.</span></p>

  <p><span style="font-weight:bold;">Ellerini ceplerine soktu ve Easter'e beyaz-gri bir mermer gibi görünen bir şey çıkardı.</span></p>

  <p><span style="font-weight:bold;">"Bozuk para yok," dedi. Bu, birkaç saattir söylediği ilk kelimeydi.</span></p>

  <p><span style="font-weight:bold;">"Bozuk para yok mu?" diye tekrar etti Easter.</span></p>

  <p><span style="font-weight:bold;">Başını olumsuzca salladı. "Bana ellerimle yapmam için bir şey verdiler." Eğilip ayakkabıların giydi.</span></p>

  <p><span style="font-weight:bold;">Giyindiğinde daha normal gözüktü. Ama ciddi. Easter onun ne kadar dolaştığını ve geri dönmenin ona neye mal olduğunu merak etti. Geri dönüşünü başlattığı ilk kişi o değildi; kısa süre sonra, milyonlarca yıllık bakışların yok olacağını, ağaçtan geri getirdiği anılar ve rüyaların dokunabildiğiniz şeyler dünyası tarafından bastırılacağını biliyordu. Her zaman böyle olmuştu.</span></p>

  <p><span style="font-weight:bold;">Easter, yolda çayırın arkasına kadar rehberlik etti. Bineği ağaçların arasında bekliyordu.</span></p>

  <p><span style="font-weight:bold;">"İkimizi birden taşıyamaz," dedi ona. "Ben eve tek başıma döneceğim."</span></p>

  <p><span style="font-weight:bold;">Gölge başıyla onayladı. Bir şeyi hatırlamaya çalışıyormuş gibi göründü. Sonra ağzını açıp tiz bir neşe ve hoş bulduk çığlığı attı.</span></p>

  <p><span style="font-weight:bold;">Thunderbird acımasız gagasını açtı ve ona tiz bir hoş geldin çığlığı attı.</span></p>

  <p><span style="font-weight:bold;">Yüzeysel olarak, en azından bir akbabayı andırıyordu. Tüyleri morumsu parlaklıkta siyahtı ve boynunda beyaz bir şerit vardı. Gagası siyah ve acımasızdı: bu koparmaya yarayan bir yırtıcı kuş gagasıydı. Geri kalanı, yerde, kanatları toplu halde bir siyah ayı büyüklüğündeydi ve kafası Gölge'ninkiyle aynı hizadaydı.</span></p>

  <p><span style="font-weight:bold;">"Onu ben getirdim," dedi Horus gururla. "Dağlarda yaşıyorlar."</span></p>

  <p><span style="font-weight:bold;">Gölge başıyla onayladı. "Bir keresinde rüyamda thunderbird-leri görmüştüm," dedi. "Gördüğüm en rezil rüyaydı."</span></p>

  <p><span style="font-weight:bold;">Thunderbird gagasını açtı ve şaşırtıcı derecede tatlı bir ses çıkardı,</span> <span style="font-weight:bold;font-style:italic;">kravvro&lt;Y.</span> <span style="font-weight:bold;">"Sen de benim rüyamı duydun mu?" diye sordu Gölge.</span></p>

  <p><span style="font-weight:bold;">Bir elini uzattı ve kuşun kafasını yavaşça okşadı. Thunderbird sevecen bir midilli gibi ona sürtündü. Gölge onu ensesinden başının üstüne kadar kaşıdı.</span></p>

  <p><span style="font-weight:bold;">Gölge, Easter’e döndü. "Ona buraya kadar sen mi bindin?"</span></p>

  <p><span style="font-weight:bold;">"Evet," dedi. "Dönüşte ona sen binebilirsin, eğer sana izin verirse."</span></p>

  <p><span style="font-weight:bold;">"Ona nasıl bindin?"</span></p>

  <p><span style="font-weight:bold;">"Kolay," dedi. "Eğer düşmezsen. Şimşeğe binmek gibi."</span></p>

  <p><span style="font-weight:bold;">"Seni döndüğümüz yerde görecek miyim?"</span></p>

  <p><span style="font-weight:bold;">Easter başını olumsuzca salladı. "Benim işim bitti, tatlım," dedi ona. "Sen gidip yapman gerekeni yap, ben yorgunum. Bol şanslar."</span></p>

  <p><span style="font-weight:bold;">Gölge başıyla onayladı. "Viski Jack. Onu gördüm. Öbür tarafa geçtikten sonra. Geldi ve beni buldu. Beraber bira içtik."</span></p>

  <p><span style="font-weight:bold;">"Evet," dedi. "İçtiğinizden eminim."</span></p>

  <p><span style="font-weight:bold;">"Seni bir daha görecek miyim?" diye sordu Gölge.</span></p>

  <p><span style="font-weight:bold;">Olgunlaşan mısır yeşili gözleriyle ona baktı. Hiçbir şey söylemedi. Sonra aniden olumsuzca başını salladı. "Sanmıyorum," dedi.</span></p>

  <p><span style="font-weight:bold;">Gölge, beceriksizce thunderbirdün sırtına tırmandı. Kendini bir atmacanın sırtındaki bir fare gibi hissetti. Ağzında metalik ve hüzünlü bir temiz hava tadı vardı. Bir şey çatırdadı. Thunderbird kanatlarını açtı ve onları sertçe çırpmaya başladı.</span></p>

  <p><span style="font-weight:bold;">Altlarındaki zemin onlardan uzaklaşırken Gölge sıkı sıkıya yapıştı, kalbi göğsünde kontrolden çıkmışçasına çarpıyordu.</span></p>

  <p><span style="font-weight:bold;">Bu, tam manasıyla şimşeğe binmek gibiydi.</span></p>

  <p><span style="font-weight:bold;">Laura, sopayı arabanın arka koltuğundan aldı. Bay Kasaba’yı Ford Explorer'ın önkoltuğunda bıraktı ve arabadan çıkıp yağmur altında Kaya Şehir’e doğru yürüdü. Bilet gişesi ve hediyelik eşya dükkanı kapalıydı. Hediyelik eşya dükkanının kapısı kilitli değildi ve oradan içeri girip kaya şekerini, KAYA ŞEHİR’İ GÖRÜN kuş-evle-ri sergisini geçtikten sonra Dünyanın Sekizinci Harikası'na ulaştı.</span></p>

  <p><span style="font-weight:bold;">Bir grup erkek ve kadının yanında geçmesine rağmen, yağmurun altında ona kim olduğunu soran çıkmadı. Onların birçoğu biraz yapay; birkaçı da yarısaydamdı. Sallanan bir asma köprüden karşıya geçti. Beyaz geyik bahçelerini geçti ve patikanın iki kaya duvar arasından devam ettiği, Sıkışan Şişko Adam'dan zorlanarak geçti.</span></p>

  <p><span style="font-weight:bold;">Sonunda üzerindeki yazıda bu bölümümün kapalı olduğu yazan bir zinciri geçti. Bir mağaraya girdi ve sarhoş gnomelar maketinin önündeki plastik bir iskemlede oturan bir adam gördü. Küçük bir elektrik lambasının ışığında</span> <span style="font-weight:bold;font-style:italic;">Washington Post</span> <span style="font-weight:bold;">okuyordu. Onu görünce gazeteyi katladı ve iskemlenin altına koydu. Ayağa kalktı, pahalı bir yağmurluk giyen, kısa kesilmiş turuncu saçlı, uzun boylu bir adamdı. Laura’ya hafifçe eğilerek selam verdi.</span></p>

  <p><span style="font-weight:bold;">"Bay Kasaba'nın öldüğünü var sayacağım," dedi. "Hoş geldin, mızrak taşıyan."</span></p>

  <p><span style="font-weight:bold;">"Teşekür ederim. Mack için üzgünüm," dedi. "Arkadaş mıydınız?"</span></p>

  <p><span style="font-weight:bold;">"Hiç de değildik. İşine devam etmek istiyorsa hayatta kalması gerekiyordu. Ama sopasını sen getirdin." Laura’yı sönen bir ateşin turuncu közleri gibi zayıf bir şekilde parıldayan gözlerle baştan aşağı süzdü. "Korkarım bana karşı avantajlısın. Bu tepenin üstünde bana Bay Dünya derler."</span></p>

  <p><span style="font-weight:bold;">"Ben Gölge'nin karısıyım."</span></p>

  <p><span style="font-weight:bold;">"Tabiii ki. Şu sevimli Laura," dedi. "Seni tanımam lazımdı. Bir zamanlar paylaştığımız hücredeki yatağının üstünde birkaç fotoğrafın vardı. Eğer böyle söylememe gücenmezsen, bakacak hiçbir tarafı olmaması gereken birine göre çok güzel görünüyorsun. Şimdiye kadar çoktan çürüyüp dağılma yolunda olman gerekmiyor muydu?"</span></p>

  <p><span style="font-weight:bold;">"Öyleydim," dedi basitçe. "Ama çiftlikteki o kadınlar bana kuyularından su verdiler."</span></p>

  <p><span style="font-weight:bold;">Bir kaş yükseldi. "Urd'un Kuyusu mu? Kesinlikle olamaz."</span></p>

  <p><span style="font-weight:bold;">Laura kendini işaret etti. Teni soluk ve göz çukurları koyu renkti ama ortada olduğu kadarıyla tek parçaydı: Yürüyen bir ceset olsa bile yeni ölmüştü.</span></p>

  <p><span style="font-weight:bold;">"Bu uzun sürmez," dedi Bay Dünya. "Nornlar sana geçmişin tadından biraz verdiler. Bu kısa bir süre sonra, günümüzde eriyip yok olacak ve sonra bu güzel mavi gözler çukurlarından dışarı yuvarlanacaklar, bu güzel yanaklardan aşağı sızacaklar; tabii ki artık ondan sonra da artık güzel olmayacaklar. Aklımdayken, sopam sende. Onu alabilir miyim, lütfen?"</span></p>

  <p><span style="font-weight:bold;">Bay Dünya, bir paket</span> <span style="font-weight:bold;font-style:italic;">Lucky Strikes</span> <span style="font-weight:bold;">çıkardı, içinden bir sigara aldı ve kullanıldıktan sonra atılan, siyah bir Bic çakmakla yaktı.</span></p>

  <p><span style="font-weight:bold;">Laura dedi ki, "Onlardan bir tane alabilir miyim?"</span></p>

  <p><span style="font-weight:bold;">"Tabii. Eğer sopayı bana verirsen sana bir sigara vereceğim."</span></p>

  <p><span style="font-weight:bold;">"Eğer onu istiyorsan, bir tek sigaradan çok daha fazla değeri vardır."</span></p>

  <p><span style="font-weight:bold;">Bay Dünya hiçbir şey söylemedi.</span></p>

  <p><span style="font-weight:bold;">"Ben cevaplar istiyorum," dedi Laura. "Neler olduğunu bilmek istiyorum."</span></p>

  <p><span style="font-weight:bold;">Bir sigara yaktı ve ona verdi. Laura sigarayı aldı ve derin bir nefes çekti. Sonra gözlerini kırpıştırdı. "Bunun tadını neredeyse alabiliyorum," dedi. "Sanırım belki de alabilirim." Gülümsedi. "M^m. Nikotin."</span></p>

  <p><span style="font-weight:bold;">"Evet," dedi. "Çiftlik evindeki kadınlara niçin gittin?"</span></p>

  <p><span style="font-weight:bold;">"Gölge bana, oraya git dedi," dedi. "Onlardan su istememi söyledi."</span></p>

  <p><span style="font-weight:bold;">"Acaba bunun ne işe yarayacağını biliyor muydu? Büyük ihtimalle hayır. Yine de o ağacın üzerinde ölmesi güzel bir şey. Artık, onun her zaman nerede olduğunu biliyorum. O artık ortada değil."</span></p>

  <p><span style="font-weight:bold;">"Kocamı siz oyuna getirdiniz," dedi Laura. "Başından beri onu oyuna getiren sizlerdiniz. Onun temiz bir kalbi var, bunu biliyorsun, değil mi?"</span></p>

  <p><span style="font-weight:bold;">"Evet," Bay Dünya. "Biliyorum. Bütün bunlar bitince, sanırım ökseotundan bir sopa sivrilteceğim ve o dişbudak ağacına gidip onun gözüne sokacağım. Şimdi. Sopam, lütfen."</span></p>

  <p><span style="font-weight:bold;">"Onu niçin istiyorsun?"</span></p>

  <p><span style="font-weight:bold;">"O bütün bu acınacak pislikten kalan bir hatıra," dedi Bay Dünya. "Merak etme, ökseotu değil." Dişlerini göstererek sırıttı. "Bir mızrağı sembolize ediyor ve bu acınacak dünyada sembol en önemli şey."</span></p>

  <p><span style="font-weight:bold;">Dışarıdan gelen gürültüler arttı.</span></p>

  <p><span style="font-weight:bold;">"Sen hangi taraftansın?" diye sordu Laura.</span></p>

  <p><span style="font-weight:bold;">"Önemli olan taraflar değil," dedi ona. "Ama sorduğun için cevaplayacağım, ben kazanan taraftayım. Her zaman."</span></p>

  <p><span style="font-weight:bold;">Laura başını salladı ve sopayı vermedi.</span></p>

  <p><span style="font-weight:bold;">Ondan uzaklaştı ve mağaranın kapısından dışarı baktı. Oldukça aşağılarda, kayaların arasında parıldayan ve nabız gibi atan bir şey gördü. Kendini ona, onun gibi insanların trafik ışıklarında cam silmek için kullandıkları türden lastik sileceğe benzer bir silecek sopasıyla vuran, zayıf, leylak rengi suratı olan sakallı bir adama sarmıştı. Bir çığlık duyuldu ve ikisi de ortadan kayboldular.</span></p>

  <p><span style="font-weight:bold;">"Tamam. Sopayı sana vereceğim," dedi Laura.</span></p>

  <p><span style="font-weight:bold;">Bay Dünya’nın sesi arkasından geldi. "Aferin benim kızıma," dedi güven verici bir tarzda, bu Laura'yı hem büyüklük ve hem de tanımlanması imkansız bir erkeklik taslıyormuş gibi etkiledi. Bu Laura’nın tüylerini diken diken etti.</span></p>

  <p><span style="font-weight:bold;">Laura, kulağında onun nefesini duyana kadar kayalık kapı eşiğinde bekledi. Bay Dünya'nın yeteri kadar yakına gelmesini beklemesi gerekiyordu. Bu kadarını çözmüştü.</span></p>

  <p><span style="font-weight:bold;">• • •</span></p>

  <p><span style="font-weight:bold;">Yolculuk keyif vericiden çok öteydi; bir elektrikti.</span></p>

  <p><span style="font-weight:bold;">Fırtınanın içinde buluttan buluta şimşek gibi çakarak hızla ilerlediler; gök gürültüsünün kükremesi gibi, kasırganın güçlenmesi ve parçalaması gibi ilerlediler. Bu, çatırtılarla inanılmaz bir yolculuktu. Korku yoktu: sadece fırtınanın durdurulamayan, her şeyi yok eden gücü ve uçuşun keyfi vardı.</span></p>

  <p><span style="font-weight:bold;">Gölge parmaklarını thunderbirdün tüylerine daldırmış, teninde statik karıncalanmalar hissediyordu. Mavi kıvılcımlar ellerinde minnacık yılanlar gibi kıvranıyordu. Yağmur yüzünü ıslatmıştı.</span></p>

  <p><span style="font-weight:bold;">"En iyisi bu işte," diye bağırdı, fırtına gümbürtüsünün üzerinden.</span></p>

  <p><span style="font-weight:bold;">Sanki onu anlamış gibi, kuş yükselmeye başladı, her kanat çırpışı bir gök gürültüsüydü. Kara bulutlar içinde aniden fırlayıp, aşağı doğru daldı ve savruldu.</span></p>

  <p><span style="font-weight:bold;">"Rüyamda seni bulmaya çalışıyordum," dedi Gölge, kelimeleri rüzgârla bölündü. "Rüyamda. Bir tüy getirmem gerekiyordu."</span></p>

  <p><span style="font-weight:bold;font-style:italic;">Evet.</span> <span style="font-weight:bold;">Bu kelime zihnindeki telsizde statik bir çatırtıydı.</span> <span style="font-weight:bold;font-style:italic;">Erkek olduklannı kanıtlamak adına tüyler için bize gelirlerdi; ve ölülerine bizim hayatlanmızla hediye vermek adına kafalanmızdan taşlar çıkarmak için bize gelirlerdi.</span></p>

  <p><span style="font-weight:bold;">Ondan sonra zihninde bir görüntü canlandı: Bir thunderbird -tüylerinin siyah değil de kahverengi olmasından bir dişi diye tahmin yürüttü - yeni ölmüş, bir dağın yanında, yerde yatıyordu. Yanında bir kadın vardı. Bir çakmak taşıyla onun kafatasım parçalıyordu. Islak kemik ve beyin parçaları arasında, lal taşınm sarımsı kahverengi renginde, derinliklerinde yanar döner ateşler titreşen, düz parlak bir taş bulana kadar içini karıştırdı. Kartal taşları, diye düşündü Gölge. Onu, son üç gecedir ölü olan erkek bebeğine götürecek ve onun soğuk göğsüne koyacaktı. Ertesi sabah çocuk canlanacak ve gülecekti. Mücevher ise gri, bulanık ve ondan çalınan kuş kadar ölü olacaktı.</span></p>

  <p><span style="font-weight:bold;">"Anladım," dedi kuşa.</span></p>

  <p><span style="font-weight:bold;">Kuş kafasını geri attı ve öttü. Çığlığı gök gürültüsüydü.</span></p>

  <p><span style="font-weight:bold;">Altlarındaki dünya birdenbire bir parlamayla tuhaf bir rüyaya dönüştü.</span></p>

  <p><span style="font-weight:bold;">Laura sopayı tutuşunu ayarladı ve Bay Dünya diye bildiği adamın yanına gelmesini bekledi. Yüzü onun tarafına değil, fırtınaya dönüktü ve aşağıdaki koyu yeşil tepelere bakıyordu.</span></p>

  <p><span style="font-weight:bold;font-style:italic;">Bu acınacak dünyada,</span> <span style="font-weight:bold;">diye düşündü,</span> <span style="font-weight:bold;font-style:italic;">en önemli şey semboldür. Evet.</span></p>

  <p><span style="font-weight:bold;">Laura, Bay Dünya'nın elinin sağ omzuna yumuşakça yaklaştığını hissetti.</span></p>

  <p><span style="font-weight:bold;font-style:italic;">İyi,</span> <span style="font-weight:bold;">diye düşündü Laura.</span> <span style="font-weight:bold;font-style:italic;">Beni korkutmak istemiyor. Sopayı fırtınaya atıp, dağdan aşağı yuvarlayacağımdan ve onu kaybedeceğinden korkuyor.</span></p>

  <p><span style="font-weight:bold;">Sırtı onun göğsüne değene kadar geriye yaslandı. Bay Dün-ya'nın sol kolu Laura'yı sardı. Bu yakın bir hareketti. Sol eli La-ura'nın önünde açık duruyordu. Laura iki eliyle de sopanın ucundan sıkıca tuttu, nefesini verdi, dikkatini topladı.</span></p>

  <p><span style="font-weight:bold;">"Lütfen, sopam," dedi kulaklarında Bay Dünya.</span></p>

  <p><span style="font-weight:bold;">"Evet," dedi. "Senindir." Ve sonra herhangi bir manaya gelip gelmediğini bilmeden dedi ki, "Bu ölümü Gölge’ye adıyorum," ve sopayı kendi göğüs kemiğinin tam altına sapladı, onun ellerinin içinde debelendiğini ve sopanın bir mızrağa dönüştüğünü hissetti.</span></p>

  <p><span style="font-weight:bold;">Öldüğünden beri duyum ve acı arasındaki sınır dağılmıştı. Mızrağın başının göğsüne girip sırtından çıktığını hissetti. Bir anlık direniş - daha da sert itti - ve mızrak Bay Dünya'ya girdi. O mızrağın girişinin acısı ve şaşkınlığıyla feryat ederken Bay Dün-ya’nın sıcak nefesini kendi soğuk ensesinde hissedebildi.</span></p>

  <p><span style="font-weight:bold;">Ne onun söylediği kelimeleri, ne de onları konuştuğu dili tanıyordu. Mızrağın sapını kendi vücudundan onunkine doğru daha da zorlayıp itti.</span></p>

  <p><span style="font-weight:bold;">Sırtına fışkıran sıcak kanlarını hissedebiliyordu.</span></p>

  <p><span style="font-weight:bold;">"Orospu," dedi İngilizce. "Amma koduğumun orospusu." Sesinde ıslak lıkırdayan bir tını vardı. Laura mızrağın onun akciğerlerinden birini deldiğini tahmin etti. Bay Dünya şimdi hareket ediyordu, ya da hareket etmeye çalışıyordu ve yaptığı her hareket Laura'yı da sallıyordu: Tek bir zıpkına beraber geçmiş iki balık gibi tek bir şişte birleşmişlerdi. Laura onun elinde bir bıçak olduğunu gördü. Ne yaptığını göremeden, bıçağı kızgınca Laura'nın göğsüne ve memelerine rasgele sapladı.</span></p>

  <p><span style="font-weight:bold;">Laura bunu umursamadı. Bıçak yaraları bir cesede ne yapabilirdi ki?</span></p>

  <p><span style="font-weight:bold;">Laura yumruğunu onun inip kalkan bileğine sertçe indirdi ve bıçak mağaranın zeminine uçtu. Onu tekmeyle uzaklaştırdı.</span></p>

  <p><span style="font-weight:bold;">Bay Dünya artık ağlayıp bağırıyordu. Laura onun kendini kendisinden ittiğini hissedebiliyordu. Bay Dünya'nın elleri sırtında beceriksizce dolaşıyor, sıcak gözyaşları boynuna damlıyordu. Kanları sırtını sırılsıklam yapmış, bacaklarının arkasına fışkırıyordu.</span></p>

  <p><span style="font-weight:bold;">"Bu hiç de onurlu görünmüyor olmalı," dedi. içinde kesin bir karar mizah olan ölümcül bir fısıltıyla.</span></p>

  <p><span style="font-weight:bold;">Bay Dünya'nın arkasında tökezlendiğini hissetti ve o da tökezlendi. Sonra mağaranın zemininde gölcükler oluşturan kanlar içinde ayağı kaydı - hepsi de Bay Dünya’nındı - ve ikisi de yere yuvarlandı.</span></p>

  <p><span style="font-style:italic;">Amerikan Tanrıları</span> 491</p>

  <p><span style="font-weight:bold;">Thunderbird, Kaya Şehir’in park yerine indi. Yağmur ince tabakalar halinde yağıyordu. Gölge, yüzünün üç metre ilerisini zor görebiliyordu. Thunderbirdün tüylerini bıraktı ve yarı kayarak, yarı yuvarlanarak ıslak asfalta düştü.</span></p>

  <p><span style="font-weight:bold;">Şimşek çaktı ve kuş yok oldu.</span></p>

  <p><span style="font-weight:bold;">Gölge ayağa kalktı.</span></p>

  <p><span style="font-weight:bold;">Park yerinin dörtte üçü boştu. Gölge, girişe doğnı ilerledi. Kayalık bir duvara karşı park etmiş kahverengi bir Ford Explorer'ın yanından geçti. Arabada aşırı tanıdık bir şey vardı ve merakla içeri göz atınca arabanın içinde uyuyormuş gibi direksiyona yığılmış bir adam fark etti.</span></p>

  <p><span style="font-weight:bold;">Gölge şoför kapısını açtı.</span></p>

  <p><span style="font-weight:bold;">Bay Kasaba’yı en son Amerika’nın merkezindeki motelin dışında dunırken görmüştü. Yüzünde bir şaşkınlık ifadesi vardı. Boynu bir uzman tarafından kırılmıştı. Gölge adamın yüzüne dokundu. Hâlâ sıcaktı.</span></p>

  <p><span style="font-weight:bold;">Gölge arabanın içindeki havada bir koku alabildi; sanki odadan bir yıl önce ayrılan birinin parfümü gibi çok hafifti; ama Gölge bunu nerede olsa tanırdı. Explorer’ın kapısını güm diye vurdu ve park yerini geçmeye başladı.</span></p>

  <p><span style="font-weight:bold;">Yürürken böğründe bir saniye ya da daha az süren sert, bir saplanma acısı hissetti ve sonra kayboldu.</span></p>

  <p><span style="font-weight:bold;">Bilet satan hiç kimse yoktu. Binanın içinden geçti ve Kaya Şehir bahçelerine çıktı.</span></p>

  <p><span style="font-weight:bold;">Gök gürledi. Ağaçlarını dallarını takırdattı ve koca kayaların diplerini sarstı. Ve yağmur soğuk bir şiddetle yağdı. İkindi olmasına rağmen hava gece gibi karanlıktı.</span></p>

  <p><span style="font-weight:bold;">Bir dizi şimşek bulutlar arasında yayıldı. Gölge bunun yükseklere dönen thunderbird mü, yoksa sadece atmosferdeki bir boşalım mı, ya da iki fikrin de aynı düzeyde, aynı şey mi, olup olmadığını merak etti.</span></p>

  <p><span style="font-weight:bold;">Tabii ki öyleydiler. Aslında işin gerçeği de buydu.</span></p>

  <p><span style="font-weight:bold;">Bir yerden bir erkek sesi geldi. Gölge bunu duydu. Tanıdığını ya da tanıdığını sandığı tek kelime şuydu ". . .Odin’e . . ."</span></p>

  <p><span style="font-weight:bold;">Gölge hızla Yedi Eyalet Bayrak Avlusu’nu geçti. Yağmur suyu artık karoların üstünde hızla akıyordu. Bir keresinde kaygan bir taşın üzerinde kayıyordu. Dağı saran kalın bir bulut tabakası vardı. Avlunun ötesindeki fırtına ve karanlıklar içinde hiçbir eyaleti göremiyordu.</span></p>

  <p><span style="font-weight:bold;">Etrafta ses yoktu. Burası tamamen terk edilmiş gibi göründü.</span></p>

  <p><span style="font-weight:bold;">Seslendi ve birisinin cevap verdiğini duyduğunu hayal etti. Sesin geldiğini düşündüğü yere doğru yürüdü.</span></p>

  <p><span style="font-weight:bold;">Hiç kimse. Hiçbir şey. Sadece ziyaretçilere kapalı bir mağaranın girişindeki zincir işaret.</span></p>

  <p><span style="font-weight:bold;">Gölge zincirin üzerinden geçti.</span></p>

  <p><span style="font-weight:bold;">Karanlıkta etrafına dikkatle baktı.</span></p>

  <p><span style="font-weight:bold;">Derisi karıncalandı.</span></p>

  <p><span style="font-weight:bold;">Arkasında gölgelerin içinde bir ses çok yavaşça dedi ki, "Beni asla hayal kırıklığına uğratmadın."</span></p>

  <p><span style="font-weight:bold;">Gölge geri dönmedi. "Bu tuhaf," dedi. "Ben kendimi ta baştan beri hayal kırıklığına uğrattım. Her seferinde."</span></p>

  <p><span style="font-weight:bold;">"Hiç de değil," dedi ses. "Sen senin için tasarlanan her şeyi ve de fazlasını yaptın. Herkesin dikkatini çektin, böylece içinde para olan ele hiç bakmadılar. Buna yanlış yol göstermek denir. Ve bir oğlun kurban edilmesinde güç vardır - yeterli derecede ve de bütün çarkı döndürecek kadar. Doğrusunu söylemek gerekirse seninle gurur duyuyorum."</span></p>

  <p><span style="font-weight:bold;">"Dolandırıldım," dedi Gölge. "Hepsi. Hiçbiri gerçek değildi. Sadece katliam için düzenlenmişti."</span></p>

  <p><span style="font-weight:bold;">"Kesinlikle," dedi Çarşamba’nın sesi gölgelerin içinden. "Üç kâğıttı. Ama kasabadaki tek oyundu."</span></p>

  <p><span style="font-weight:bold;">"Ben Laura’yı istiyorum," dedi Gölge. "Loki’yi istiyorum. Nere-deler?"</span></p>

  <p><span style="font-weight:bold;">Ortada sadece bir sessizlik vardı. Bir yağmur çisentisi onu ıslattı. Gök çok yakında bir yerde gürledi.</span></p>

  <p><span style="font-weight:bold;">O daha da içeri yürüdü.</span></p>

  <p><span style="font-weight:bold;">Yalan Yapımcısı Loki, yerde sırtı metal bir kafese dayalı oturuyordu. Kafesin içindeki sarhoş pixiler hareketsizliklerini sürdürmeye eğilimliydiler. Üstü bir battaniyeyle örtülmüştü. Battaniyenin altından sadece yüzü ve uzun, beyaz elleri çıkmıştı. Yanındaki iskemleye elektrikli bir fener konmuştu. Fenerin pilleri bitmek üzereydi. Yaydığı ışık soluk ve sarıydı.</span></p>

  <p><span style="font-weight:bold;">Solgun ve rahatsız görünüyordu.</span></p>

  <p><span style="font-weight:bold;">Ama gözleri. Gözleri hâlâ ateş gibiydi ve mağarada yürüyen Gölge'ye öfkeyle bakıyordu.</span></p>

  <p><span style="font-weight:bold;">Gölge, Loki’den birkaç adım uzakta durdu.</span></p>

  <p><span style="font-weight:bold;">"Çok geç kaldın," dedi Loki. Sesi gıcırtılı ve sulu gibiydi. "Mızrağı attım. Savaşı adadım. Başladı."</span></p>

  <p><span style="font-weight:bold;">"Hassiktir," dedi Gölge.</span></p>

  <p><span style="font-weight:bold;">"Hassiktir," dedi Loki. "Bu yüzden artık ne yaparsan yap önemli değil."</span></p>

  <p><span style="font-weight:bold;">Gölge durdu ve düşündü. Sonra dedi ki, "Atman gereken mızrak savaşın başlaması içindi. Uppsala davası gibi. Besleneceğin savaş bu. Haklı mıyım?"</span></p>

  <p><span style="font-weight:bold;">Sessizlik. Loki’nin nefes alışını duyabiliyordu; gıcırtılı takırdayan bir soluk alma.</span></p>

  <p><span style="font-weight:bold;">"Bunu çözdüm," dedi Gölge. "Bir şekilde. Ne zaman çözdüğümden emin değilim. Belki de ağaçta asılıyken. Belki daha önce. Bu bana Çarşamba'nın Noel’de söylediği bir şeyden dolayıydı."</span></p>

  <p><span style="font-weight:bold;">Loki, yerde hiçbir şey söylemeden gözlerin ona dikıpiş bakıyordu.</span></p>

  <p><span style="font-weight:bold;">"Bu iki kişilik bir üçkağıt," dedi Gölge. "Elmas kolyeli piskopos ve onu tutuklayan aynasız gibi. Kemanlı adam ve kemanı almaya kalkan adam gibi. Karşıt saflarda gözüken ama aynı oyunu oynayan iki adam."</span></p>

  <p><span style="font-weight:bold;">Loki fısıldadı, "Saçmalıyorsun."</span></p>

  <p><span style="font-weight:bold;">"Niçin? Motelde yaptığını beğendim. Akıllıcaydı. Her şeyin planlandığı gibi gittiğinden emin olmak için orada olman gerekiyordu. Seni gördüm. Hatta kim olduğunu fark ettim. Ve hâlâ onların Bay Dünya’sı olduğunu çakozlamamıştım."</span></p>

  <p><span style="font-weight:bold;">Gölge sesini yükseltti. "Ortaya gelebilirsin," dedi mağaraya. "Her neredeyse. Kendini göster."</span></p>

  <p><span style="font-weight:bold;">Rüzgâr mağaranın girişinde uğuldadı ve onlara doğm bir yağmur çisentisi yolladı. Gölge ürperdi.</span></p>

  <p><span style="font-weight:bold;">"Enayiyi oynamaktan bıktım," dedi Gölge. "Hadi kendini göster. Bırak da seni göreyim."</span></p>

  <p><span style="font-weight:bold;">Mağaranın arkasındaki gölgelerde bir değişiklik oldu. Bir şey daha katılaştı; bir şey değişti. "Sen çok fazla bok biliyorsun, evlat," dedi Çarşamba'nın tanıdık homurtusu.</span></p>

  <p><span style="font-weight:bold;">"Demek seni öldürmediler."</span></p>

  <p><span style="font-weight:bold;">"Beni öldürdüler," dedi Çarşamba, gölgelerin içinden. "Eğer öl-dürmeselerdi bunların hiçbiri işe yaramayacaktı." Sesi zayıftı - tam yumuşak sayılmazdı ama içinde Gölge’yi eski bir radyonun uzak bir istasyona pek iyi ayarlanamadığını düşündüren bir tını vardı. "Eğer gerçekten ölmeseydim onları buraya asla getiremezdik," dedi Çarşamba. "Kali, Morrigan, amma koduğumun Arnavıtları ve -şey, sen hepsini gördün. Onları bir araya getiren şey benim ölü-mümdü. Kurban edilen kuzu bendim."</span></p>

  <p><span style="font-weight:bold;">"Hayır," dedi Gölge. "Sen sürüyü mezbahaya götüren sürü başıydın."</span></p>

  <p><span style="font-weight:bold;">Gölgelerin içindeki hayaletimsi şekil girdap yaparak döndü ve değişti. "Hiç de değil. Bu benim eski tanrılara ihanet ettiğim manasına gelir. Ki bizim yaptığımız şey bu değildi."</span></p>

  <p><span style="font-weight:bold;">"Hiç de değil," diye fısıldadı Loki.</span></p>

  <p><span style="font-weight:bold;">"Bunu görebiliyorum," dedi Gölge. "Siz iki tarafa ayrı ayrı ihanet etmiyordunuz. Siz iki tarafa da ihanet ediyordunuz."</span></p>

  <p><span style="font-weight:bold;">"Sanırım öyle," dedi Çarşamba. Sesi kendinden memnun gibi çıkıyordu.</span></p>

  <p><span style="font-weight:bold;">"Siz bir katliam istediniz. Siz kanlı kurbanlar istediniz. Tanrıların kurban edilmesini."</span></p>

  <p><span style="font-weight:bold;">Rüzgar daha da şiddetlendi; mağaranın kapısındaki uğultu bir şey ölçülemez büyüklükte bir acı çekiyormuş gibi bir çığlığa dönüştü.</span></p>

  <p><span style="font-weight:bold;">"Peki de, niye olmasın ki? Bu lanet olası ülkeye bin iki yüz yıldır hapis kaldım. Kanım inceldi. Karnım aç."</span></p>

  <p><span style="font-weight:bold;">"Ve ikiniz ölülerle besleniyorsunuz," dedi Gölge.</span></p>

  <p><span style="font-weight:bold;">Artık Çarşamba’yı görebildiğini sandı. Sadece Gölge gözlerini ondan uzaklaştırdığında daha gerçeğe dönen, görüntüsünün dışında oluşan, karanlıktan yapılmış bir şekli vardı. "Ben bana adanan ölülerle beslenirim," dedi Çarşamba.</span></p>

  <p><span style="font-weight:bold;">"Ağaçtaki benim ölümüm gibi," dedi Gölge.</span></p>

  <p><span style="font-weight:bold;">"O," dedi Çarşamba, "özeldi."</span></p>

  <p><span style="font-weight:bold;">"Ve sen de ölülerle mi besleniyorsun?" diye sordu Gölge, Lo-ki'ye bakarak.</span></p>

  <p><span style="font-weight:bold;">Loki başını bitkince salladı.</span></p>

  <p><span style="font-weight:bold;">"Tabii ki beslenmiyorsun," dedi Gölge. "Sen kaosla</span> <span style="font-weight:bold;font-style:italic;">besleniyorsun.”</span></p>

  <p><span style="font-weight:bold;">Loki buna acı dolu bir ifadeyle kısaca gülümsedi. Turuncu alevler gözlerinde dans etti ve soluk teninin altında yanan közler gibi titreştiler. "Sensiz bunu yapamazdık," dedi Çarşamba, Göl-ge’nin gözünün kenarından. "Birçok kadınla beraber oldum . . ."</span></p>

  <p><span style="font-weight:bold;">"Bir oğula ihtiyacın vardı," dedi Gölge.</span></p>

  <p><span style="font-weight:bold;">Çarşamba’nın hayalet sesi yankılandı. "Sana</span> <span style="font-weight:bold;font-style:italic;">ihtiyacım vardı</span><span style="font-weight:bold;">, evladım. Evet. Benim kendi evladım. Senin rahme düştüğünü biliyordum; ama annen ülkeden ayrıldı. Seni bulmamız çok uzun sürdü. Seni bulduğumuzda hapishanedeydin. Seni harekete geçirecek şeyi bulmamız gerekiyordu. Seni kımıldatmak için hangi düğmelere basabilirdik. Sen kimdin." Loki geçici olarak kendinden memnunmuş gibi göründü. "Ve evinde döneceğin bir karın vardı. Bu bir talihsizlikti ama üstesinden gelinemeyecek bir şey değildi.</span></p>

  <p><span style="font-weight:bold;">"Onun sana faydası yok," diye fısıldadı Loki. "Onsuz daha rahat edersin."</span></p>

  <p><span style="font-weight:bold;">"Başka bir yol olsaydı," dedi Çarşamba ve Gölge bu kez ne demek istediğini anladı.</span></p>

  <p><span style="font-weight:bold;">"Ve eğer ölü kalabilecek - zarafeti - olsaydı," diye nefes nefese soludu Loki. "Odun ve Taş - iyi adamlardı. Tren Dakotaları geçtiğinde - kaçmana izin verilecekti . . ."</span></p>

  <p><span style="font-weight:bold;">"Laura nerede?" diye sordu Gölge.</span></p>

  <p><span style="font-weight:bold;">Loki soluk elini kaldırdı ve mağaranın arkasını gösterdi.</span></p>

  <p><span style="font-weight:bold;">"Şuradan gitti," dedi. Sonra birden ileri doğru yattı, vücudu kayalık zemine yıkıldı.</span></p>

  <p><span style="font-weight:bold;">Gölge, battaniyenin ondan sakladığı şeyi gördü: Kan gölü, Lo-ki’nin sırtındaki delik, deşik kahverengi siyah kanla sırılsıklam olmuş yağmurluk. "Ne oldu?" dedi.</span></p>

  <p><span style="font-weight:bold;">Loki hiçbir şey söylemedi. -</span></p>

  <p><span style="font-weight:bold;">Gölge bundan sonra onun başka bir şey söyleyeceğini düşünmedi.</span></p>

  <p><span style="font-weight:bold;">"Onun karşısına karın çıktı, evlat," dedi Çarşamba’nın uzaktan gelen sesi. Yavaş yavaş etirin içine geri girerek kayboluyormuş gibi olduğundan dolayı onu görmek güçleşiyordu. "Ama savaş onu geri getirecek. Aynı savaşın beni sonsuza kadar geri getireceği gibi. Ben bir hayaletim ve o bir ceset ama yine de kazandık. Oyun hileli olarak düzenlendi."</span></p>

  <p><span style="font-weight:bold;">"Hileli oyunlar," dedi Gölge, hatırlayarak, "en kolay yenilirler."</span></p>

  <p><span style="font-weight:bold;">Cevap yoktu. Gölgelerin içinde hiçbir şey kımıldamadı.</span></p>

  <p><span style="font-weight:bold;">"Hoşçakal," dedi Gölge ve sonra dedi ki, "Baba." Ama artık mağarada başka birinden hiçbir iz yoktu. Hem de hiç kimseden.</span></p>

  <p><span style="font-weight:bold;">Gölge, Yedi Eyalet Bayrak Avlusu'na geri yürüdü ama hiç kimseyi görmedi. Dışarıda fırtına rüzgarındaki bayrakların şaklayıp, kırbaç gibi vuruşları hariç hiçbir şey duymadı. Bin Tonluk Dengeli Kaya’da kılıçlı hiç kimse yoktu, Beraber Sallan Köprü'sünü savunanlar yoktu. Tek başınaydı.</span></p>

  <p><span style="font-weight:bold;">Görecek hiçbir şey yoktu. Burası terk edilmişti. Boş bir savaş alanıydı.</span></p>

  <p><span style="font-weight:bold;">Hayır. Tamamen terk edilmiş değildi. Tam olarak değil.</span></p>

  <p><span style="font-weight:bold;">Burası Kaya Şehir'di. Binlerce yıldır bir huşu ve de tapınma yeriydi; bugün bahçelerden dolaşan ve Beraber Sallan Köprü'sünü geçen milyonlarca turist, tıpkı, suların milyonlarca dua çarkını döndürmesi gibi bir etki yaratıyordu. Burada gerçek çok zayıftı. Ve Gölge savaşın nerede yapılması gerektiğini biliyordu.</span></p>

  <p><span style="font-weight:bold;">Böylece, yürümeye başladı. Atlıkarıncanın üzerinde kendini nasıl hissettiğini hatırlayıp öyle hissetmeye çalıştı . . .</span></p>

  <p><span style="font-weight:bold;">Winnebago'yu döndürüp, onu</span> <span style="font-weight:bold;font-style:italic;">her şeyden</span> <span style="font-weight:bold;">tamamen uzaklaştırdığını hatırladı. Bu hissi yakalamaya çalıştı -</span></p>

  <p><span style="font-weight:bold;">Sonrasında bu kolay ve mükemmel bir şekilde oldu.</span></p>

  <p><span style="font-weight:bold;">Bu derinlerden suyun yüzüne fırlarcasına, ince bir zardan zorla çıkmak gibiydi. Bir adımla dağın üstündeki patikadan çıkıp...</span></p>

  <p><span style="font-weight:bold;">Gerçek bir yere geldi. Kulisteydi.</span></p>

  <p><span style="font-weight:bold;">Hâlâ dağın tepesindeydi, bu kadarı aynı kalmıştı. Ama bundan çok daha fazlası vardı. Bu dağın tepesi asıl yerdi. Onunla kıyaslandığında ayrıldığı Lookout Dağı, fondaki bir resim ya da TV ekranında gözüken bir modeldi - o şeyin kendisi değildi, sadece o şeyi temsil ediyordu.</span></p>

  <p><span style="font-weight:bold;">Burası gerçek olan yerdi.</span></p>

  <p><span style="font-weight:bold;">Kayalık duvarlar doğal bir amfiteatr şeklinde oluşmuşlardı. Amfiteatrın etrafında dolaşan ve onu boydan boya kesen kayalık patikalar, Eshercesine kaya duvarların içinden ve karşıdan karşıya geçen doğal, döner köprüler oluşturuyordu.</span></p>

  <p><span style="font-weight:bold;">Ve gökyüzü . . .</span></p>

  <p><span style="font-weight:bold;">Gökyüzü karanlıktı. Aydınlatılmıştı. Altındaki dünya, kararan gökyüzünde beyaz bir yırtık gibi, gökyüzünü bir baştan bir başa çılgıncasına ayıran, güneşten de parlak, yanan yeşilimsi beyaz bir çizgiyle aydınlatılmıştı.</span></p>

  <p><span style="font-weight:bold;">Gölge bunun şimşek olduğunu fark etti. Şimşek sonsuza kadar yayılan bir anda donmuştu. Yaydığı ışık haşin ve acımasızdı: yüzleri yıkadı, oyuk gözleri karanlık çukurlara çevirdi.</span></p>

  <p><span style="font-weight:bold;">Bu bir fırtına anıydı.</span></p>

  <p><span style="font-weight:bold;">Paradigmalar değişiyordu. Gölge bunu hissedebiliyordu. Eski dünya, uçsuz bucaksız, sınırsız kaynaklar ve geleceğin başka bir şeyle - bir enerji, yargı, uçurumlar ağıyla - karşı karşıya kaldığı bir dünyaydı.</span></p>

  <p><span style="font-weight:bold;font-style:italic;">İnsanlar inanıyor,</span> <span style="font-weight:bold;">diye düşündü Gölge.</span> <span style="font-weight:bold;font-style:italic;">İnsanlann yaptığı, işte budur. İnanırlar. Ve sonra inançlanndan dolayı sorumluluk almazlar; bir şeyler yaratırlar ve bu yaratımlanna güvenmezler. İnsanlar karanlığı dolduruyorlar: hayaletlerle, tannlarla, elektronlarla, öykülerle. İnsanlar hayal kuruyorlar ve insanlar inanıyorlar: İşte bu inanç, bu kaya gibi sert inanç olaylann olmasına neden olur.</span></p>

  <p><span style="font-weight:bold;">Dağın tepesi bir arenaydı; bunu hemen anladı. Ve arenanın iki kenarında onların dizildiğini görebildi.</span></p>

  <p><span style="font-weight:bold;">Çok büyüktüler. Orada her şey çok büyüktü.</span></p>

  <p><span style="font-weight:bold;">Orada eski tanrılar vardı: Eski mantar kahverengisi, tavuk eti pembesi, sonbahar yaprağı sarısı tenleri olan tanrılar. Bazıları deli, bazıları akıllıydı. Gölge eski tanrıları tanıdı. Onlarla ya da onlara benzeyen diğerleriyle önceden tanışmıştı. Orada ifritler, pixi-ler, devler, cüceler vardı. Rhode Adası'nda karanlık yatak odasında karşılaştığı kadını gördü; saçında kıvrılan yılan bukleleri gördü. Atlıkarınca'dan Mama-ji'yi gördü. Ellerinde kanlar ve yüzünde bir gülümseme vardı. Hepsini tanıyordu.</span></p>

  <p><span style="font-weight:bold;">Yenileri de tanıdı.</span></p>

  <p><span style="font-weight:bold;">Eski kıyafetler içinde, yeleğinde çapraz sallanan saat zinciriyle, bir zamanların demiryolu baronu olması gereken birisini gördü. Onda daha iyi günleri görmüş birinin havası vardı. Alnı kırış kırıştı.</span></p>

  <p><span style="font-weight:bold;">Orada uçakların büyük, gri tanrıları vardı. Havada yolculuktan daha ağır olan bütün rüyaların mirasçıları.</span></p>

  <p><span style="font-weight:bold;">Orada araba tanrıları vardı: güçlü, siyah eldivenlerinde ve krom dişlerinde kan olan ciddi ifadeli bir grup: Azteklerden bu zamana kadar hayal edilmemiş ölçüde, çok daha fazla insan kurban alanlar. Onlar bile rahatsız görünüyordu. Dünyalar değişiyor.</span></p>

  <p><span style="font-weight:bold;">Fosfor lekeli yüzlü olanlar vardı; kendi ışıklarında var olmuş gibi hafif hafif parlıyorlardı.</span></p>

  <p><span style="font-weight:bold;">Gölge hepsi için üzüldü.</span></p>

  <p><span style="font-weight:bold;">Yenilerde kendini beğenmişlik vardı. Gölge bunu görebildi. Ama korku da vardı.</span></p>

  <p><span style="font-weight:bold;">Değişen dünyaya ayak uyduramazlarsa, hayallerindeki dünyayı yeniden yapamaz, yeniden çizemez, yeniden inşa edemezlerse çoktan tarihe karışmış olmaktan korkuyorlardı.</span></p>

  <p><span style="font-weight:bold;">İki taraf da diğerini cesurca karşıladı. Her iki taraf için de karşı taraf, şeytanlar, canavarlar, lanetlilerdi.</span></p>

  <p><span style="font-weight:bold;">Gölge ilk çatışmanın bittiğini görebiliyordu. Artık kayaların üzerinde kanlar vardı.</span></p>

  <p><span style="font-weight:bold;">Kendilerini gerçek savaşa hazırlıyorlardı. Ya şimdi, ya da hiç diye düşündü. Eğer şimdi harekete geçmezse çok geç olacaktı.</span></p>

  <p><span style="font-weight:bold;font-style:italic;">Amerika'da her şey sonsuza kadar sürer,</span> <span style="font-weight:bold;">dedi kafasının içinde bir ses. 1950’ler bin yıl sürdü.</span> <span style="font-weight:bold;font-style:italic;">Zamanın çok.</span></p>

  <p><span style="font-weight:bold;">Gölge yarı tembel yürüyüşle, yarı kontrollü tökezlenerek arenanın ortasına geldi.</span></p>

  <p><span style="font-weight:bold;">Üzerindeki gözleri hissedebiliyordu; gözler ve gözler olmayan şeyleri. Ürperdi.</span></p>

  <p><span style="font-weight:bold;">Bufalo sesi dedi ki,</span> <span style="font-weight:bold;font-style:italic;">İyi gidiyorsun.</span></p>

  <p><span style="font-weight:bold;font-style:italic;">Kahretsin,</span> <span style="font-weight:bold;">diye düşündü Gölge.</span> <span style="font-weight:bold;font-style:italic;">Bu sabah ölümden geri döndüm. Ondan sonra, her şey çocuk oyuncağı.</span></p>

  <p><span style="font-weight:bold;">"Biliyorsunuz ki," dedi Gölge, ortaya, sohbet ederce bir tonla. "Bu bir savaş değil. Bunun amacı asla bir savaş olmadı. Eğer herhangi biriniz bunun bir savaş olduğunu düşünüyorsa, kendi</span></p>

  <p><span style="font-weight:bold;">kendini kandırıyor." İki taraftan da şikayet homurtuları duydu.</span></p>

  <p><span style="font-weight:bold;">"Biz hayatta kalmak için savaşıyoruz," diye alçak sesle konuştu arenanın bir yanından bir minotor.</span></p>

  <p><span style="font-weight:bold;">"Biz var olabilmek için savaşıyoruz," diye bağırdı parıldayan bir duman sütunundaki bir ağız, diğer taraftan.</span></p>

  <p><span style="font-weight:bold;">"Burası tanrılar için kötü bir ülke," dedi Gölge. Açılış konuşması olarak bir</span> <span style="font-weight:bold;font-style:italic;">Dostlar, Romalılar, Yurttaşlar,</span> <span style="font-weight:bold;">değildi; ama işe yarayacaktı. "Büyük ihtimalle hepiniz bunu kendinize göre öğrendiniz. Siz eski tanrılar görmezlikten gelindiniz. Siz yeni tanrılar çabuk sevildiğiniz kadar, çabuk terk ediliyor, bir sonraki büyük şeyler için bir kenara atılıyorsunuz. Her iki taraf da ya unutuldu ya modasının geçeceğinden korktu ya da belki de artık insanların mızmızlanmasından dolayı var olmaktan bıkıyor."</span></p>

  <p><span style="font-weight:bold;">Homurtular şimdi azaldı. Hepsinin onayladığı bir şey söylemişti. Şimdi, dinlerlerken onlara öyküyü anlatması gerekiyordu.</span></p>

  <p><span style="font-weight:bold;">"Bir zamanlar uzak bir ülkeden gelen, gücü ve etkisi ona olan inanç azaldıkça yok olan bir tanrı vardı. O gücünü, kurbanlardan, ölümden ve özellikle de savaştan alan bir tanrıydı. Savaşta ölenler ona adanıyordu - Eski Ülkesindeki bütün savaş meydanları ona güç veriyor ve onu besliyordu.</span></p>

  <p><span style="font-weight:bold;">"O artık yaşlıydı. Kendi panteonundan bir tanrıyla, bir kaos ve dolandırıcılık tanrısıyla beraber çalışarak üçkağıtçı olarak hayatını kazanıyordu. Beraberce enayileri kazıkladılar. Beraberce insanlardan neleri varsa aldılar.</span></p>

  <p><span style="font-weight:bold;">"Bir yerde - belki de elli yıl, belki yüz yıl önce ikisinin de içlerine çekebilecekleri bir güç .stoğu yaratma planını harekete geçirdiler. Bu, onları daha önce olmadıkları kadar güçlü yapacak bir şeydi. Zaten, ölü tanrılarla dolu bir savaş meydanından daha güçlü ne olabilirdi ki? Oynadıkları oyunun ismi "Sen Bırak, O Savaşsın.</span></p>

  <p><span style="font-weight:bold;">"Anladınız mı?</span></p>

  <p><span style="font-weight:bold;">"Buradaki savaş herhangi birinizin kazanması ya da kaybetmesi için değil. Kazanma ya da kaybetme o veya onlar için önemli değil. Önemli olan yeteri kadarınızın ölmesi. Savaşta ölen her biriniz ona güç veriyor. Ölen her biriniz onu besliyor. Anladınız mı?"</span></p>

  <p><span style="font-weight:bold;">Arenanın karşısında yanmaya başlayan bir şeyin gürleyen,</span> <span style="font-weight:bold;font-style:italic;">tok</span> <span style="font-weight:bold;">sesi yankılandı. Gölge, gürültünün geldiği yere baktı. Koyu kahverengi maun rengi tenli, çıplak göğüslü, silindir bir şapka giyen, ağzında gösterişlice duran purosuyla, devasa bir adam mezar gibi boğuk bir sesle konuştu. Baron Samedi dedi ki, "Tamam. Ama Odin. O</span> <span style="font-weight:bold;font-style:italic;">öldü.</span> <span style="font-weight:bold;">Barış görüşmelerinde. Anasını siktiğimin herifleri onu öldürdüler. O öldü. Ölümü</span> <span style="font-weight:bold;font-style:italic;">biliyorum.</span> <span style="font-weight:bold;">Ölüm konusunda hiç kimse beni kandıramayacak."</span></p>

  <p><span style="font-weight:bold;">"Açıkçası öyle," dedi Gölge. "Onun gerçekten ölmesi gerekiyordu. Bu savaşın olması için kendi fiziki bedenini kurban etti. Savaştan sonra daha önce olmadığı kadar güçlü olacaktı."</span></p>

  <p><span style="font-weight:bold;">Birisi seslendi. "Sen kimsin?"</span></p>

  <p><span style="font-weight:bold;">"Ben - ben onun oğluydum - ben onun oğluyum."</span></p>

  <p><span style="font-weight:bold;">Yeni tanrılardan biri - Gölge gülümsemesi ve pullarla süslenmesinden onun bir uyuşturucu olduğundan şüphelendi, dedi ki, "Ama Bay Dünya dedi ki . . ."</span></p>

  <p><span style="font-weight:bold;">"Bay Dünya</span> <span style="font-weight:bold;font-style:italic;">yoktu.</span> <span style="font-weight:bold;">Öyle bir kişi hiç olmadı. O sadece yarattığı kaosla beslenmeye çalışan sizlerden bir diğeriydi."</span></p>

  <p><span style="font-weight:bold;">Ona inandılar ve Gölge onların gözlerindeki incinmeyi görebildi.</span></p>

  <p><span style="font-weight:bold;">Gölge başını olumsuzca salladı. "Biliyor musunuz," dedi. "Ben bir tanrı olmaktansa bir insan olmayı tercih ederdim sanırım. Bizim bize inanacak hiç kimseye ihtiyacımız yok. Biz öyle ya da böyle yaşamaya devam ederiz. Bizim yaptığımız budur."</span></p>

  <p><span style="font-weight:bold;">Bu yüksek yerde bir sessizlik oldu.</span></p>

  <p><span style="font-weight:bold;">Sonra şok etkisi yapan bir çatırtıyla gökyüzünde donmuş olan yıldırım dağın tepesine düştü ve arena tamamen karardı.</span></p>

  <p><span style="font-weight:bold;">Varlıkların bir çoğu karanlıkta parıldadı.</span></p>

  <p><span style="font-weight:bold;">Gölge onunla tartışacaklarını mı, ona saldıracaklarını mı yoksa onu öldürmeye mi kalkacaklarını merak etti. Bir karşılık almak için bekledi.</span></p>

  <p><span style="font-weight:bold;">Ve sonra Gölge ışıkların artık yanmadığını fark etti. Tanrılar oradan ayrılıyorlardı, önceleri bir avucu dolduracak gruplar halinde, sonraları yirmilik gruplar halinde, en sonunda da yüzlük gruplarla.</span></p>

  <p><span style="font-weight:bold;">Bir rotweiller(*) büyüklüğünde bir örümcek, yedi ayağı üzerinde yavaşça ona doğru yaklaştı; petek gözleri hafifçe parıldadı.</span></p>

  <p><span style="font-weight:bold;">Gölge olduğu yerde kaldı ama midesinin hafifçe bulandığını hissetti.</span></p>

  <p><span style="font-weight:bold;">Örümcek yeteri kadar yakına geldiğinde Bay Nancy’nin sesiyle dedi ki, "İyi bir iş başardın. Seninle gurur duyuyorum. İyi becerdin, ufaklık."</span></p>

  <p><span style="font-weight:bold;">"Teşekkür ederim," dedi Gölge.</span></p>

  <p><span style="font-weight:bold;">"Seni geri götürmemiz gerekiyor. Burada uzun süre kalmak seni mahvedecek." Kahverengi tüylü örümcek, ayağını Gölge'nin omzuna koydu . . .</span></p>

  <p><span style="font-weight:bold;">. . . ve tekrar Yedi Eyalet Bayrak Avlusu’daydı Bay Nancy öksürdü. Sağ eli Gölge’nin omzunda duruyordu. Yağmur durmuştu. Bay Nancy acıyormuşçasına sol elini böğrüne götürdü. Gölge iyi olup olmadığını sordu.</span></p>

  <p><span style="font-weight:bold;">"Eski çivi gibi sapsağlamım," dedi Bay Nancy. "Daha da sağlam." Sesinde mutluluk yoktu. Acılar içindeki bir yaşlı adam gibiydi.</span></p>

  <p><span style="font-weight:bold;">Orada ayakta, yerde ya da sıralarda oturan bir düzine kişiydiler. Bazıları çok kötü yaralanmış gibi görünüyordu.</span></p>

  <p><span style="font-weight:bold;">Gölge, gökyüzünde, güneyden gelen bir takırtı sesi duydu. Bay Nancy’ye baktı. "Helikopterler mi?"</span></p>

  <p><span style="font-weight:bold;">Bay Nancy başıyla onayladı. "Onları merak etme. Artık sorun değiller. Sadece etraftaki pislikleri toplayacak ve gidecekler."</span></p>

  <p><span style="font-weight:bold;">"Anladım."</span></p>

  <p><span style="font-weight:bold;">Gölge temizlenmeden önce pisliklerin bir parçasını kendisinin görmek istediğini biliyordu. Emekli bir haber spikerine benzeyen beyaz saçlı bir adamdan bir el feneri aldı ve araştırmaya başladı.</span></p>

  <p><span style="font-weight:bold;">Laura’yı bir yan mağaranın zemininde, Pamuk Prenses'e yardım eden gnomelerı gösteren bir maketin yanına uzanmış buldu. Altındaki zemin yapış yapış kan içindeydi. Loki mızrağı ikisinden çıkardıktan sonra onu atmış olacağı tarafın üzerine yatıyordu.</span></p>

  <p><span style="font-weight:bold;">Laura'nin ellerinden biri göğsünü kavramıştı. Çok kötü bir şekilde savunmasız görünüyordu. Ölü gibi göründü; ama zaten Gölge buna şimdiye kadar çoktan alışmıştı.</span></p>

  <p>(‘) Rotweiller: Bir cins bekçi köpeği (ç.n.)</p>

  <p><span style="font-weight:bold;">Gölge onun yanına çömeldi, eliyle yanağına dokundu ve ismini söyledi. Laura’nın gözleri açıldı. Başını kaldırdı ve ona bakana kadar döndü.</span></p>

  <p><span style="font-weight:bold;">"Selam köpek yavrusu," dedi. Sesi zayıftı.</span></p>

  <p><span style="font-weight:bold;">"Selam, Laura. Burada ne oldu?"</span></p>

  <p><span style="font-weight:bold;">"Hiçbir şey," dedi. "Sadece ıvır zıvır. Kazandılar mı?"</span></p>

  <p><span style="font-weight:bold;">"Onlar başlamaya çalışırken ben savaşı durdurdum."</span></p>

  <p><span style="font-weight:bold;">"Benim zeki köpek yavrum," dedi. "Şu adam, Bay Dünya senin gözüne bir sopa sokacağını söyledi. Ondan hiç hoşlanmadım."</span></p>

  <p><span style="font-weight:bold;">"O öldü. Onu sen öldürdün, tatlım."</span></p>

  <p><span style="font-weight:bold;">Laura başını salladı. "Bu iyi."</span></p>

  <p><span style="font-weight:bold;">Gözleri kapandı. Gölge’in eli onun soğuk elini buldu ve ken-dininkinin içinde tuttu. Bir süre sonra gözlerini tekrar açtı.</span></p>

  <p><span style="font-weight:bold;">"Beni ölümden nasıl geri getireceğini buldun mu?" diye sordu.</span></p>

  <p><span style="font-weight:bold;">"Sanırım," dedi. "En azından bir yolunu biliyorum."</span></p>

  <p><span style="font-weight:bold;">"Bu iyi," dedi. Soğuk eliyle onun elini sıktı. Ve sonra dedi ki, "Ya tersi? Ona ne diyorsun?"</span></p>

  <p><span style="font-weight:bold;">"Tersi mi?"</span></p>

  <p><span style="font-weight:bold;">"Evet," diye fısıldadı. "Sanırım onu kazanmış olmalıyım."</span></p>

  <p><span style="font-weight:bold;">"Bunu yapmak istemiyorum."</span></p>

  <p><span style="font-weight:bold;">Laura hiçbir şey söylemedi. Sadece bekledi.</span></p>

  <p><span style="font-weight:bold;">"Tamam," dedi Gölge. Sonra elini onun ellerinden aldı ve boynuna koydu.</span></p>

  <p><span style="font-weight:bold;">"İşte benim kocam," dedi Laura. Bunu gururla söyledi.</span></p>

  <p><span style="font-weight:bold;">"Seni seviyomm, bebek," dedi Gölge.</span></p>

  <p><span style="font-weight:bold;">"Seni seviyorum, köpek yavrusu," diye fısıldadı.</span></p>

  <p><span style="font-weight:bold;">Gölge, Laura’nın boynunda asılı altın parayı tuttu. Zincirinden sertçe çektiğinde kolayca koptu. Sonra altın parayı baş ve işaret parmakları arasına aldı ve üzerine üfleyip avucunu iyice açtı.</span></p>

  <p><span style="font-weight:bold;">Para yok olmuştu.</span></p>

  <p><span style="font-weight:bold;">Laura'nin gözleri hâlâ açıktı ama hareket etmediler.</span></p>

  <p><span style="font-weight:bold;">Arkasından Gölge eğildi ve soğuk yanağından nazikçe öptü ama Laura karşılık vermedi. O da vermesini beklemiyordu. Sonra ayağa kalktı ve gecenin karanlığına bakarak mağaradan dışarı yürüdü.</span></p>

  <p><span style="font-weight:bold;">Fırtına dinmişti. Hava tekrar temiz ve açıktı.</span></p>

  <p><span style="font-weight:bold;">Yarının acayip güzel bir gün olacağından Gölge’nin hiç şüphesi yoktu.</span></p>

  <p>Böıüm</p>
</body>
</html>
