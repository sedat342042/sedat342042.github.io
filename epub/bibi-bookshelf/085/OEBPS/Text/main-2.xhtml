<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><span style="font-weight:bold;">Yaşlı adamların her biri bir binek seçmişti. Çarşamba altın rengi bir kurda bindi. Czernobog, yüzü metal bir miğferle gizli, zırh-1 ı bir sentora tırmandı. Nancy kıkırdayarak, heykeltıraş tarafından lam bir kükremenin ortasında yakalanmış, sıçrayan devasa bir aslanın sırtına süzülürcesine çıktı. Aslanın göğsünü hafifçe vurarak okşadı. Strauss’un valsi görkemli bir şekilde onları döndürüyordu.</span></p>

  <p><span style="font-weight:bold;">Çarşamba gülümsüyordu. Nancy, yaşlı bir adamın kıkırtısıyla zevkle gülüyordu. Suratsız Czernobog bile kendi kendine eğleni-yormuş gibi görünüyordu. Gölge birden sırtından bir yük kalkmış gibi hisseti: Üç yaşlı adam, Dünyanın En Büyük Atlıkarıncası’na binerek kendi kendilerine eğleniyorlardı. Ya buradan dışarı atılırlarsa ne olacaktı? Buna değmez miydi, Dünya’nın En Büyük Atlıkarıncasına bindim demeye, herhangi bir şey değmez miydi? Şu görkemli canavarlardan birinin üstünde dolaşmaya değmez miydi?</span></p>

  <p><span style="font-weight:bold;">Gölge, bir buldoğu, bir deniz-adamını, sırtında altın rengi bir örtü olan bir fili gözden geçirdi ve sonra kartal kafalı, kaplan gövdeli siyah bir yaratığa binip sıkıca tutundu.</span></p>

  <p><span style="font-weight:bold;">Mavi Tuna valsinin ritmi dalgalandı ve kafasının içinde çaldı. Binlerce avizenin ışığı parıldadı ve ışıklar tayflara ayrıldı. Gölge bir anda tekrar çocuk oldu ve onu mutlu edecek tek şey o Atlıkarıncaya binmekti: Kartal-kaplanını her şeyin merkezinde hiç sesini çıkarmadan sürerken, dünya onun etrafında dönüyordu.</span></p>

  <p><span style="font-weight:bold;">Gölge, kendisinin müziğin sesinden daha yüksek sesle güldüğünü d ydu. Mutluydu. Son otuz altı saat hiç olmamış gibiydi; son üç yıl hiç olmamış gibiydi, hayatı sanki buharlaşıp küçük bir çocuğun hayalinin içine girmişti, gemi ve arabayla upuzun bir geziydi, Birleşik Devletler’e ilk defa geri gelişlerinde San Fransis-</span>ko’da Golden Gate Parkı’ndaki atlıkarıncaya biniyordu, annesi orada durmuş, gururla onu izliyordu, kendisi de eriyen buzlu şekerlemesini emiyordu; sıkı sıkı tutunmuş, müziğin asla durmamasını, atlıkarıncanın asla yavaşlamamasını, gezintinin asla bitmemesini umuyordu. Dönüyor, dönüyor, tekrar dönüyordu .</p>

  <p>Sonra ışıklar söndü ve Gölge tanrıları gördü.</p>

  <div><img alt="" src="../Images/main-12.jpg" /></div>

  <p><span style="font-style:italic;">Kapılanmız sonuna kadar açık ve muhafızsız duruyor,</span></p>

  <p><span style="font-style:italic;">Ve aralanndan her tür vahşi kalabalık geçiyor.</span></p>

  <p><span style="font-style:italic;">Volga ve Tatar ovalanndan adamlar.</span></p>

  <p><span style="font-style:italic;">Hoang-ho ’dan yüzsüz figürler,</span></p>

  <p><span style="font-style:italic;">Malayanlar, İskitler, Tötonlar, Keltler, Slavlar,</span></p>

  <p><span style="font-style:italic;">Eski Dünya’nın yoksulluğundan ve aşağılamasından kaçıyorlar;</span></p>

  <p><span style="font-style:italic;">Bunlaryanlannda bilinmeyen tannlar ve ayinleri getiriyorlar,</span></p>

  <p><span style="font-style:italic;">Buradaki şu kaplan tutkulan pençelerinigermek üzereler, Cadde ve ara sokaklardaki bu yabancı diller de ne, Kulaklanmızdaki tehdit aksanlan,</span></p>

  <p><span style="font-style:italic;">Bir zamanlar Babil Kulesi’nin bildiği sesler.</span></p>

  <p><span style="font-weight:bold;">- Thomas Bailey Aldrich,</span> <span style="font-style:italic;">Muhafızsız Kapılar,</span> <span style="font-weight:bold;">1882</span></p>

  <p><span style="font-weight:bold;">Gölge, bir an kartal kafalı kaplanına oturmuş dünyanın en büyük atlıkarıncasına biniyordu, bir an sonra atlıkarıncanın kırmızı-be-yaz ışıkları gevşeyip titreşti ve söndü. O bir yıldızlar okyanusunda düşerken, mekanik valsin yerini uzak bir okyanusun, kıyıda kırılan dalgaların ya da büyük zillerin ritmik gümbürtüsü ve çatırtısı aldı.</span></p>

  <p><span style="font-weight:bold;">Var olan tek ışık yıldızların ışığıydı; ama her şeyi soğuk bir netlikte aydınlatıyordu. Altındaki bineği gerindi ve yürüdü. Sol elinin altında sıcak kürkü, sağ elini altında tüyleri vardı.</span></p>

  <p><span style="font-weight:bold;">"İyi bir gezintiydi, değil mi?" Ses arkasından geldi; kulaklarının</span></p>

  <p><span style="font-weight:bold;font-style:italic;">Amerikan Tanrıları</span> <span style="font-weight:bold;">127</span></p>

  <p><span style="font-weight:bold;">ve kafasının içinden.</span></p>

  <p><span style="font-weight:bold;">Gölge yavaşça döndü; hareket ettikçe akıp giden kendi kopyalarını, her birinin görüntüsünü saniyenin çok küçük bir kısmındaki donmuş anlarda yakalandı; bütün minnacık hareketler sonsuz bir sürede geçiyordu. Beyine ulaşan bu görüntüler anlamsızdı: Bu dünyayı bir yısufçuğun mücevher peteğine benzeyen gözünden görmek gibi bir şeydi ama her parçası tamamen farklı bir şey görüyordu. Ve gördüklerini ya da gördüğünü sandıklarını anlamlı bir bütünde birleştiremiyordu.</span></p>

  <p><span style="font-weight:bold;">Gölge, Bay Nancy’ye bakıyordu; kalem bıyıklı, yaşlı, zenci bir adam; ekose spor ceketi ve limon sarısı eldivenleriyle, havada yükselip alçalan bir atlıkarınca aslanına biniyordu. Aynı zamanda, aynı yerde gözleri zümrüt yeşili, kasıla kasıla yürürken gözlerini ona dikmiş, at boyunda mücevherlerle kaplı bir örümcek gördü. Aynı anda tik ağacından derisi, üç çift kolu olan, devekuşu tüylerinden uçuşan bir başlık giyen, yüzünü kırmızı çizgilerle boyanmış, kızgın bir aslana binmiş, altı elinden ikisiyle hayvanın yelesine sıkıca tutan, alışılmamış derecede uzun boylu bir adam gördü. Bir taraftan da paçavralar giymiş, sol ayağı tamamen şişmiş ve siyah sineklerle dolu, erkek bir zenci çocuğu gördü. Hepsinin sonunda ve bütün bunların arkasında, Gölge, solan sarı-kırmızı bir yaprağın altına saklanan, minnacık, kahverengi bir örümceğe bakıyordu.</span></p>

  <p><span style="font-weight:bold;">Gölge bütün bunları gördü. Onların aynı şey olduğunu biliyordu.</span></p>

  <p><span style="font-weight:bold;">"Eğer ağzını kapamazsan," dedi Bay Nancy olan çok şey, "içine bir şey kaçacak."</span></p>

  <p><span style="font-weight:bold;">Gölge ağzını kapattı ve zorlukla yutkundu.</span></p>

  <p><span style="font-weight:bold;">Onlardan yaklaşık bir buçuk kilometre kadar uzaktaki bir tepenin üstünde büyük bir ahşap saray vardı. Saraya doğru tırısa kalkmışlardı. Bineklerinin toynak ve ayakları, deniz kenarındaki kuru kumlarda sessizce ilerliyordu.</span></p>

  <p><span style="font-weight:bold;">Czernobog sentorunu hızlandırdı. Bineğinin insan koluna dokundu. "Bunların hiçbirisi gerçekte olmuyor," dedi Gölge'ye. Sesi perişanmış gibi çıkıyordu. "Hepsi kafanda. En iyisi bunu hiç düşünmemek."</span></p>

  <p>Gölge, krom rengi bir dişi olan, eski püskü bir yağmurluk giyen, kır saçlı bir Doğu Avrupalı göçmen gördü. Ama onları saran karanlıktan daha kara, siyah bücür bir şey daha gördü; gözleri yanan kömürlerdi; uçuşan uzun siyah saçlı, uzun siyah bıyıklı, yüzünde ve ellerinde kanlar olan bir prens gördü; yüzüyle gövdesi girdap gibi, spiral mavi dövmelerle kaplı, yarı insan, yarı hayvan bir yaratığa biniyordu.</p>

  <p>"Kimsiniz?" diye sordu Gölge. "Nesiniz?"</p>

  <p>Binekleri kıyı boyunca ilerliyor, dalgalar gece karanlığında kumsala açgözlü bir şekilde çarpıp kırılıyordu.</p>

  <p>Çarşamba, kurdunu - artık kocaman, yeşil gözlü, kömür kara-sı-gri bir hayvandı - Gölge’ye doğru sürdü. Gölge’nin bineği ondan yarı dönerek uzaklaştı. Gölge, bineğinin boynunu okşadı ve ona kurttan korkmamasını söyledi. Yaratığın kaplan kuyruğu havada saldırganca şakladı. Çarşamba’nın bindiği kurdun ikizi başka bir kurdun, bir anlık uzakta, kum tepeleri üzerinde onlarla aynı hızda ilerlediğini fark etti.</p>

  <p>"Beni tanıyor musun, Gölge?" dedi Çarşamba. Boyu yüksekliğinde bir kurda biniyordu. Sağ gözü parıldayıp ışıldıyordu, sol gözü donuktu. Keşiş cüppesi gibi, koyu renk bir pelerin giyiyordu. Yüzü gölgelerin içinden dik dik bakıyordu. "Adlarımı sana söyleyeceğimi sana söylemiştim. Bana şöyle derler. Bana Savaşın Mutluluğu, Acımasız, Binici ve Üçüncü derler. Ben Tek-gözlüyüm. Bana En Büyük ve Gerçeği-Sezen derler. Ben Grimnir'im. Ben Kukuletalı’yım. Ben Herkesin Babası’yım. Ben Asa-taşıyan Gond-lir’im. Rüzgârlar kadar çok ismim, ölmenin yolları kadar çok unvanım var. Kuzgunlarımın isimleri Düşünce ve Hafıza, kurtları-mınki Freki ve Geri, atımınki darağacı." Saydam derili kuşlara benzeyen, hayaletimsi iki gri kuzgun, Çarşamba'nın omuzlarına kondu; sanki aklını sınıyormuşçasına, gagalarını Çarşamba'nın kafasının yanlarından içine soktular ve bir kez daha kanatlarını çırpıp uzaklaştılar.</p>

  <p><span style="font-style:italic;">Neye inanacağım?</span> diye düşündü Gölge ve ses dünyanın derinliklerinde bir yerden, bas bir gürlemeyle geldi: <span style="font-style:italic;">Herşeye inan.</span></p>

  <p>"Odin mi?" dedi Gölge ve aniden rüzgâr kelimeyi dudaklarından savurdu.</p>

  <div>
    <p><span style="font-style:italic;">Amerikan '/'anrılan / F: 9</span></p>
  </div>

  <p><span style="font-weight:bold;font-style:italic;">Amerikan Tanrıları</span> <span style="font-weight:bold;">129</span></p>

  <p><span style="font-weight:bold;">"Odin," diye fısıldadı Çarşamba ve kafatası kumsalındaki dalgaların gürültüsü o fısıltıyı boğacak kadar yüksek değildi. "Odin," dedi Çarşamba, kelimenin sesini ağzında tadarak. "Odin," dedi Çarşamba, sesi ufuktan ufuğa yankılanan bir zafer çığlığıydı. Adı yükseldi, büyüdü ve Gölge’nin kulaklarında pompalanan kan gibi dünyayı doldurdu.</span></p>

  <p><span style="font-weight:bold;">Sonra sanki bir rüya gibi, artık uzaktaki saraya doğru gitmiyorlardı. Oraya gelmişlerdi bile ve binekleri sarayın yanındaki barınakta bağlanmıştı.</span></p>

  <p><span style="font-weight:bold;">Saray kocaman; ama ilkeldi. Çatısı sazdan, duvarları tahtadandı. Salonun ortasında yanan bir ateş vardı ve duman Gölge’nin gözlerini yaktı.</span></p>

  <p><span style="font-weight:bold;">"Bunu onun zihninde değil benimkinde yapmamız lazımdı," diye mırıldandı Gölge’ye, Bay Nancy. "Orası daha sıcak olabilirdi."</span></p>

  <p><span style="font-weight:bold;">"Onun zihninde miyiz?"</span></p>

  <p><span style="font-weight:bold;">"Aşağı yukarı. Burası Valskjalf. Onun eski sarayı."</span></p>

  <p><span style="font-weight:bold;">Gölge, Nancy’yi tekrar sarı eldivenler giyen yaşlı adam olarak görmekten rahatlamıştı. Ama gölgesi çalkalandı, titredi ve ateşin alevlerine dönüştü. Dönüşen şey tamamen insan değildi.</span></p>

  <p><span style="font-weight:bold;">Duvarlara yaslanmış tahta sıralar vardı. Onların üstünde oturan ya da yanında ayakta duran yaklaşık on kişi. Birbirleriyle mesafeli duruyorlardı, bu karışık grupta, kara derili, anaç bir kadın, birkaç kılıksız görünüşlü işadamı vardı; diğerleri, Gölge’nin seçemeyeceği kadar ateşe yakındılar.</span></p>

  <p><span style="font-weight:bold;">"Neredeler?" diye kızgınca Nancy’e fısıldadı Çarşamba. "Evet? Neredeler? Çoğumuzun burada bulunması gerekiyordu. Düzinelerce!"</span></p>

  <p><span style="font-weight:bold;">"Davetiyeleri sen yolladın," dedi Nancy. "Bu kadarımızı toplamak da bir mucize sanırım. İşleri bir öyküyle başlatayım mı, ne dersin?"</span></p>

  <p><span style="font-weight:bold;">Çarşamba olumsuzca başını salladı. "Söz konusu bile olmaz."</span></p>

  <p><span style="font-weight:bold;">"Pek dostane bakmıyorlar," dedi Nancy. "Bir öykü, birini yanına çekmek için iyi bir yoldur. Ve onları anlatacak bir ozanın yok."</span></p>

  <p><span style="font-weight:bold;">"Öykü yok," dedi Çarşamba. "Şimdi olmaz. Sonra öyküler için zaman olacak. Şimdi olmaz."</span></p>

  <div><img alt="" src="../Images/main-13.jpg" /></div>

  <p><span style="font-weight:bold;">"Öykü yok. Tamam. Ortalığı şöyle biraz ısıtacağım." Ve Bay Nancy, sakin bir gülümsemeyle alev ışığına doğru uzun adımlarla yürüdü.</span></p>

  <p><span style="font-weight:bold;">"Bütün hepinizin ne düşündüğünü biliyorum," dedi. "Herkesin babası sizi buraya çağırmışken, aynı beni çağırdığı gibi, Compe Anansi hepinizle konuşmak için ortaya niçin çıktı, diye düşünüyorsunuz. Şey, bilirsiniz, bazen hatırlatmaya ihtiyaç duyulur. Geldiğimde etrafa baktım ve düşündüm ki geri kalanımız nerede? Ama sonra düşündüm ki bizim az, onların çok olması, biz güçsüzüz, onlar güçlü olması, kaybettiğimiz manasına gelmiyor.</span></p>

  <p><span style="font-weight:bold;">"Biliyor musunuz, bir keresinde bir su birikintisinde bir kaplan gördüm: Bütün hayvanlarınkinden daha büyük testisleri vardı; en keskin pençeler ondaydı, bıçak gibi sivri ve hançer gibi uzun iki ön dişi vardı. Ona dedim ki, Kaplan Kardeş, sen yüz, ben senin taşaklarına göz kulak olurum. Taşaklarıyla çok gurur duyuyordu. Böylece yüzmek için birikintiye girdi ve ben de onun taşaklarını takıp ona benim küçük örümcek taşaklarımı bıraktım. Ve sonra ne yaptım biliyor musunuz? Bacaklarımın bütün gücüyle &lt; ıradan kaçtım.</span></p>

  <p><span style="font-weight:bold;">"Sonraki kasabaya gelene kadar durmadım. Ve orada Yaşlı Maymun’u gördüm. İyi görünüyorsun, Anansi, dedi Yaşlı Maymun. Ona dedim ki, oradaki kasabada herkesin hangi şarkıyı söylediğini biliyor musun? Ne söylüyorlar? diye bana sordu? En komik şarkıyı söylüyorlar, dedim ona. Sonra dans ettim ve şarkı söyl</span>e<span style="font-weight:bold;">dim."</span></p>

  <p><span style="font-style:italic;">"Kaplan taşaktan, bey.</span></p>

  <p><span style="font-style:italic;">Kaplan taşaktan yedim</span></p>

  <p><span style="font-style:italic;">Artık biç kimse beni bir daha asla durduramayacak</span></p>

  <p><span style="font-style:italic;">Hiç kimse beni o büyük siyah duvara dayamayacak</span></p>

  <p><span style="font-style:italic;">Çünkü Kaplan’m taşaklannı yedim</span></p>

  <p><span style="font-style:italic;">Kaplan taşaktan yedim.</span></p>

  <p><span style="font-weight:bold;">"Yaşlı Maymun gülmekten yerlere yattı, sonra şarkı söylemeye başladı,</span> <span style="font-style:italic;">Kaplan taşaktan, Kaplan taşaktan yedim,</span> <span style="font-weight:bold;">parmaklarını şaklatarak, ayakları üzerinde dönerek. Bu güzel bir öykü der, onu</span></p>

  <p><span style="font-weight:bold;">bütün arkadaşlarıma söyleyeceğim. Öyle yap dedim ona ve su birikintisine geri döndüm.</span></p>

  <p><span style="font-weight:bold;">"Kaplan su birikintisindeydi; kuyruğunu sallaya sallaya bir aşağı, bir yukarı dolaşıyordu; kulakları ve tüyleri dikilebileceği kadar yükseğe dikilmişti; kocaman, yaşlı, sivri dişleriyle yanına gelen bütün böcekleri şak diye yakalıyordu ve gözleri turuncu ateş gibi parıldıyordu. Kötü, korkutucu ve büyük gözüküyordu ama bacaklarının arasında sallanan, görebileceğiniz en küçük, en kara, en bumşmuş taşak torbasıydı.</span></p>

  <p><span style="font-weight:bold;">"Hey, Annasi, dedi beni görünce'. Ben yüzerken taşaklarıma gözcülük etmen gerekiyordu. Ama sudan çıktığımda, kıyıda şu anda taktığım bir işe yaramaz, büzülmüş siyah örümcek taşaklarından başka bir şey yoktu."</span></p>

  <p><span style="font-weight:bold;">"Elimden geleni yaptım, dedim ona; ama şu maymunlar geldiler ve senin taşaklarını yalayıp yuttular ve onlara gidin dediğimde, benim küçük taşaklarımı da kopardılar. Ve o kadar utandım ki kaçtım.</span></p>

  <p><span style="font-weight:bold;">"Sen bir yalancısın, Anansi, dedi kaplan. Senin karaciğerini yiyeceğim. Ama sonra maymunların kasabalarından su birikintisine doğm geldiğini duydu. Bir düzine mutlu maymun hoplaya zıpla-ya patikadan geldiler; parmaklarını şaklatıp avazları çıktığı kadar yüksek sesle şarkı söylüyorlardı,</span></p>

  <p><span style="font-style:italic;">"Kaplan taşaktan, hey.</span></p>

  <p><span style="font-style:italic;">Kaplan taşaktan yedim</span></p>

  <p><span style="font-style:italic;">Artık hiç kimse beni bir daha asla durduramayacak</span></p>

  <p><span style="font-style:italic;">Hiç kimse beni o büyük siyah duvara dayamayacak</span></p>

  <p><span style="font-style:italic;">Çünkü Kaplan’ın taşaklannıyedim</span></p>

  <p><span style="font-style:italic;">Kaplan taşaktan yedim.</span></p>

  <p><span style="font-weight:bold;">"Sonra kaplan hırladı, kükredi ve onların arkasında ormana daldı. Maymunlar keskin çığlıklar attılar ve en yüksek ağaca doğru yollandılar. Ve ben, yeni, güzel, büyük taşaklarımı kaşıdım. Cılız bacaklarımın arasında çok kıyak duruyorlardı. Ve sonra eve gittim. Bugün bile Kaplan maymunları kovalar. Şimdi hepiniz unutmayın ki: Sadece küçük olmanız, güçsüzsünüz manasına gelmez."</span></p>

  <p><span style="font-weight:bold;">Bay Nancy gülümsedi, başını eğdi, kollarını açıp, bir profesyonel gibi alkış ve kahkaha bekledi. Sonra döndü ve Gölge'yle Czernobog’un beklediği yere geldi.</span></p>

  <p><span style="font-weight:bold;">"Sanırım öykü yok dedim," dedi Çarşamba.</span></p>

  <p><span style="font-weight:bold;">"Sen buna öykü mü diyorsun?" dedi Nancy. "Ben sadece boğazımı temizledim. Senin için havaya soktum. Git onları gebert."</span></p>

  <p><span style="font-weight:bold;">Çarşamba alevlerin ışığına çıktı; eski bir Armani palto giyen, kahverengi takımlı tek göz cam yaşlı bir adam. Orada durup hiçbir şey söylemeden tahta sıralarda oturanlara baktı. Gölge’ye göre, bir kişinin rahatça, hiçbir şey söylemeden durabileceğinden çok daha uzun bir süre. Ve sonunda konuştu.</span></p>

  <p><span style="font-weight:bold;">"Beni tanıyorsunuz," dedi. "Hepiniz beni tanıyorsunuz. Bazılarınızın beni sevmesi için hiçbir nedeni yok; ama beni sevseniz de sevmeseniz de beni tanıyorsunuz."</span></p>

  <p><span style="font-weight:bold;">Sırlarda oturanlar arasında bir hışırtı, bir kımıldanma oldu.</span></p>

  <p><span style="font-weight:bold;">"Burada çoğunuzdan daha uzun zamandır bulunuyorum. Geri kalanınız gibi, elimizdekiyle idare edebileceğimizi sanıyordum.</span></p>

  <p><span style="font-weight:bold;">"Bu artık söz konusu olamaz. Bir fırtına geliyor ve bu bizim yaptığımız bir fırtına değil."</span></p>

  <p><span style="font-weight:bold;">Durdu. İleri bir adım attı ve kollarını göğsünde kavuşturdu.</span></p>

  <p><span style="font-weight:bold;">"İnsanlar Amerika’ya geldiklerinde bizi de yanlarında getirdiler. Beni, Loki ve Thor'u; Annansi ve Aslan-Tanrı’yı; Leprechaun-ları, Cluracanları, Bansheeleri, Kubera'yı Frau Holle’u ve Ashta-roth’u, sizi getirdiler. Buraya onların zihinlerinde geldik ve kök saldık. Okyanusun ötesindeki bu yeni topraklara göçmenlerle yolculuk yaptık.</span></p>

  <p><span style="font-weight:bold;">"Burası uçsuz bucaksız bir ülke. Kısa süre sonra halkımız bizi terk etti; bizi sadece eski ülkenin yaratıkları, yeni ülkeye onlarla gelmemiş şeyler olarak hatırladılar. Gerçek müminlerimiz ya öldüler ya da inanmayı bıraktılar. Terk edildik, kaybolduk, korktuk ve malımız mülkümüz elimizden alındı. Bize sadece bulabildiğimiz inanç ve tapınma kırıntıları kaldı. Ve elimizden geldiği kadarıyla böyle idare ediyoruz.</span></p>

  <p><span style="font-weight:bold;">"İşte bizim yaptığımız şey bu; bizi kimsenin çok yakında izlemediği yerlerde, işlerin kıyısından köşesinden geçinmeye çalışmak."</span></p>

  <p><span style="font-weight:bold;">"Bununla yüzleşelim ve kabul edelim ki artık sözümüz çok az geçiyor. Onları avladık, onlardan aldık ve idare ettik; soyunduk, orospuluk yaptık ve çok içtik; benzin pompaladık, çaldık, hile yaptık ve toplumun kenarındaki çatlaklarda yaşadık. Bu yeni tanrısız ülkedeki Eski Tanrılar."</span></p>

  <p><span style="font-weight:bold;">Çarşamba durdu. Ciddice ve bir devlet adamı gibi dinleyenlere teker teker baktı. Onlar da ruhsuzca bakışlarına karşılık verdiler, yüzleri maskeli gibiydi ve okunamıyordu. Çarşamba boğazını temizledi ve sertçe ateşe tükürdü. Tükürük yandı ve salonun içini aydınlatarak tutuştu.</span></p>

  <p><span style="font-weight:bold;">"Şimdi hepinizin kendi kendine keşfetmesi için bol bol sebebi olacağı üzere, Amerika’da büyüyen inanç bağlarına sıkı sıkı yapışan yeni tanrılar büyüyor; kredi kartı ve karayolu tanrıları, İnternet ve telefon tanrıları, radyo, hastane ve televizyon tanrıları, plastik, çağrı cihazı ve neon tanrıları. Yenilikleri ve önemleriyle kendini beğenmiş gururlu tanrılar, şişko ve salak yaratıklar.</span></p>

  <p><span style="font-weight:bold;">"Bizden haberdarlar. Bizden korkuyor ve nefret ediyorlar," dedi Odin. "Eğer başka türlü olduğuna inanıyorsanız kendinizi kandırıyorsunuz. Eğer ellerinden gelebilirse bizi yok edecekler. Birleşme zamanımız geldi. Harekete geçme zamanımız geldi."</span></p>

  <p><span style="font-weight:bold;">Yaşlı bir kadın ateşin ışığına geldi. Kırmızı bir sari giymişti ve alnında küçük koyu mavi bir mücevher vardı. "Bizi buraya bu saçmalık için mi çağırdın?" dedi. Ve sonra kahkahayla güldü; eğlence ve kızgınlık karışımı bir gülmeyle.</span></p>

  <p><span style="font-weight:bold;">Çarşamba’nın kaşları kısıldı. "Seni buraya ben çağırdım, evet. Ama bu anlamlı, Mama-ji, anlamsız değil. Bir çocuk bile bunu anlayabilir."</span></p>

  <p><span style="font-weight:bold;">"O zaman ben bir çocuğum, öyle mi?" Parmağını Çarşamba’ya doğru salladı. "Senin daha hayalin bile kurulmadan önce ben Ka-lighat’ta yaşımı başımı almıştım, salak herif. Ben çocuk muyum? O zaman çocuğum, çünkü salakça konuşman içinde anlayacak hiçbir şey yok."</span></p>

  <p><span style="font-weight:bold;">"Sana çocuk demedim, Mam-ji," dedi Çarşamba, barışçıl bir şekilde. "Ama açıkça görülüyor ki . . ."</span></p>

  <p><span style="font-weight:bold;">"Açıkça görülen tek şey," dedi yaşlı kadın, işaret ederek, (sanki arkasında, içinde, üstünde, keskin tırnaklı, siyah bir parmak, yankıyla işaret ediyormuş gibiydi) "senin görkeme olan arzun. Bu ülkede uzun. zamandır barış içinde yaşadık. Bazılarının diğerlerinden daha iyi durumda olduklarında hem fikirim. Ben iyi idare ediyorum. Hindistan'da benden daha iyi olanakları olan başka bir vücutta canlandım ama öyle olsun. Onu kıskanmıyorum. Yeni doğanların büyümesini izledim ve ölmelerini de izleyeceğim." Eli yanına düştü. Gölge diğerlerinin ona baktığını gördü: bir ifadeler karışımı - gözlerinde saygı, eğlence, utanma vardı. "Bir göz kırpı-şı kadar zaman önce burada demiryollarına tapıyorlardı. Şimdi ise demir tanrılar zümrüt avcıları gibi unutuldu . . ."</span></p>

  <p><span style="font-weight:bold;">"İleri sürdüğün şeyi açık açık söyle, Mama-ji," dedi Çarşamba.</span></p>

  <p><span style="font-weight:bold;">"Açık açık mı söyleyeyim?" Burun delikleri büyüdü. Ağzının köşeleri aşağı kıvrıldı. "Ben - besbelli ki apaçık bir çocuğum -bekleyelim diyorum. Hiçbir şey yapmayalım. Bize zarar vermek isteyip istemediklerini bilmiyoruz."</span></p>

  <p><span style="font-weight:bold;">"Ve bir gece gelip seni öldürdüklerinde ya da seni götürdüklerinde hâlâ beklemeyi mi önereceksin?"</span></p>

  <p><span style="font-weight:bold;">Mama-ji'nin küçük gören ve eğlenen bir ifadesi vardı: Bunların hepsi dudaklarında, kaşlarında ve burnunun şeklinde görülüyordu. "Eğer öyle bir şey yaparlarsa," dedi, "beni yakalamanın zor olduğunu ve öldürmeninse çok daha zor olduğunu öğrenecekler."</span></p>

  <p><span style="font-weight:bold;">Mama-ji'nin arkasındaki sırada oturan bodur bir genç adam, dikkat çekmek için ıkınır gibi bir ses çıkardı, sonra yankılanan bir sesle dedi ki, "Her şeyin-babası, benim halkım rahat. Elimizdeki-nin en iyisini yapıyoruz. Eğer şu senin savaşın bize karşı olursa, her şeyi kaybedebiliriz."</span></p>

  <p><span style="font-weight:bold;">Çarşamba dedi ki, "Zaten her şeyi kaybettiniz. Ben size bir şeyleri geri alma şansını öneriyorum."</span></p>

  <p><span style="font-weight:bold;">Onlar konuşurken alevler yükselip dinleyenlerin yüzlerini aydınlattı.</span></p>

  <p><span style="font-weight:bold;">Gerçekten inanmıyorum, diye düşündü Gölge. Bunların hiçbirine inanmıyorum. Belki on beş yaşındayım. Annem hâlâ hayatta ve henüz Laura’yla tanışmadım bile. Şu ana kadar olan her şey bir akıcı rüya gibiydi. Ve hâlâ ona da inanamıyordu. Tek inanmamız gerekenler duyularımız: Dünyayı algılamak için kullandığımız</span> araçlar, görüşümüz, dokunuşumuz, hafızamız. Eğer onlar bize yalan söylüyorsa o zaman inanacak hiçbir şey olamaz. Ve inanmasak da, hâlâ duyularımızın bize gösterdiği yolların dışında başka yollardan gidemeyeceğimizden, onları yolu sonuna kadar takip etmeliyiz.</p>

  <p>Sonra ateş söndü ve Odin’in sarayı, Valaskjalf, karanlığa gömüldü.</p>

  <p>"Şimdi ne olacak?" diye fısıldadı Gölge.</p>

  <p>"Şimdi Atlıkarınca salonuna geri dönüyoruz," diye mırıldandı Bay Nancy. "Yaşlı tek-göz bize akşam yemeği ısmarlıyor, bazı sırtları sıvazlıyor, bazı bebekleri öpüyor ve hiç kimse bir daha T'li kelimeyi kullanmıyor."</p>

  <p>"T’li kelimeyi?"</p>

  <p><span style="font-style:italic;">"Tannlar.</span> Sen akıl dağıtıldığı gün ne yapıyordun acaba, evlat?"</p>

  <p>"Birisi bir kaplanın taşaklarını çalmakla ilgili bir öykü anlatıyordu ve benim dump nasıl sona erdiğini öğrenmem lazımdı."</p>

  <p>Bay Nancy kıkırdadı.</p>

  <p>"Ama hiçbir şey çözülmedi. Hiç kimse hiçbir konuda mutabık kalmadı."</p>

  <p>"Onları yavaş yavaş işliyor. Onları birer birer indirecek. Göreceksin. Sonunda hepsi kendilerine gelecekler."</p>

  <p>Gölge bir yerden rüzgâr geldiğini hissedebildi. Rüzgâr saçlarını karıştırıyor, yüzünü okşuyor ve onu itekliyordu.</p>

  <p>Dünyanın en büyük atlıkarıncasının olduğu odada durmuş, İmparator Valsi’ni dinliyorlardı.</p>

  <p>Görünüşlerinden turist oldukları anlaşılan bir grup insan, odanın diğer tarafında Çarşamba’yla konuşuyordu. Orada Çarşamba’nın sarayında olduğu kadar insan vardı. "Oradan," diye gürledi Çarşamba ve keskin dişleri onların hepsini kıymıklarına ayırmaya hazır, dev bir canavarın açık ağzı gibi yapılmış tek çıkıştan onları götürdü. Aralarında, onları ikna ederek, cesaretlendirerek, gülümseyerek, nazikçe tartışarak, sakinleştirerek bir politikacı gibi dolaştı.</p>

  <p>"Onlar oldu mu?" diye sordu Gölge.</p>

  <p>"Ne oldu mu, bok-kafa?" diye sordu Bay Nancy.</p>

  <p>"Saray. Ateş. Kaplan taşakları. Atlıkarıncaya binmek."</p>

  <p>"Siktir git, hiç kimsenin atlıkarıncaya binmesine izin yok. Tabelaları okumadın mı? Şimdi sus."</p>

  <p>Canavar ağzının org odasına açılması Gölge’yi şaşırttı - daha önce oradan gelmemişler miydi? İkinci kez olmasına rağmen burasının ilginçliği azalmamıştı. Çarşamba onları merdivenlerden çıkardı, tavanda asılı mahşerin dört atlısının doğal büyüklükteki modellerini geçtiler ve çabuk çıkış tabelasını takip ettiler.</p>

  <p>Gölge ile Nancy en geriden geliyorlardı. Ve Kayanın Üstündeki Ev’in dışına çıkıp, ■ hediyelik eşya dükkanını geçtikten sonra park yerine geldiler.</p>

  <p>"Sonuna gelmeden gitmek zorunda kalmamız üzücü," dedi Bay Nancy. "Dünyadaki en büyük yapay orkestrayı görmeyi umuyordum."</p>

  <p>"Ben gördüm," dedi Czernobog. "Pek önemli bir şey değil.</p>

  <p>Lokanta on dakika uzaklıktaydı. Çarşamba, misafirlerinin hepsine o akşam yemeğini kendisinin ısmarlayacağım söylemiş ve kendi aracı olmayanların lokantaya kadar gidebilmesini organize etmişti.</p>

  <p>Gölge önce onların kendi araçları olmadan Kayanın Üstündeki Ev’e nasıl geldiklerini ve nasıl gideceklerini merak etti ama hiçbir şey söylemedi. Bu söyleyecek en akıllıca şeymiş gibi geldi.</p>

  <p>Gölge Çarşamba’nın bir araba dolusu misafirini lokantaya götürüyordu: kırmızı sarili kadın önde, yanına oturdu. Arkada iki adam vardı: Gölge’nin ismini doğru dürüst yakalayamadığı ama ismi Elvis’e benzeyen genç adam ve koyu renk takımlı Gölge’nin hatırlamadığı başka bir adam.</p>

  <p>Arabaya geldiğinde adamın yanında durmuş, kapıyı açmış ve arkasından kapatmıştı; ama onun hakkında hiçbir şey hatırlayamıyordu. Sürücü koltuğundan arkaya döndü ve ona baktı. Bir kez daha onunla karşılaşırsa onu tanımak için dikkatlice yüzünü, saçlarını ve elbiselerini not etti. Arabayı çalıştırmak için geri döndüğünde adamın akılından uçup gittiğini fark etti. Geride bir servet izleniminden başka hiçbir şey kalmadı.</p>

  <p><span style="font-style:italic;">Yorgunum</span>, diye düşündü Gölge. Sağına bir göz attı ve Hintli kadına gizlice baktı. Boynunu çevreleyen minnacık kafatasların-dan yapılma gümüş kolyenin, el ve kafalardan yapılma bileziğinin her hareket edişinde minnacık çanlar gibi tıngırdayarak çaldığına dikkat etti. Kadının alnında koyu mavi bir mücevher vardı. Baharat, kakule, küçük hindistancevizi ve çiçek kokuyordu. Saçları kırlaşmıştı. Gölge’nin ona baktığını görünce gülümsedi.</p>

  <p>"Bana Mama-ji de," dedi.</p>

  <p>"Ben de Gölge, Mama-ji," dedi Gölge.</p>

  <p>"Peki işvereninin planları hakkında ne düşünüyorsun, Bay Gölge?"</p>

  <p>Büyük siyah bir TIR, onlara sulu kar sıçratarak hızla yanlarından geçerken Gölge yavaşladı. "Ben sormam, o da söylemez," dedi.</p>

  <p>"Eğer bana sorarsan, son bir direniş istiyor. Bizim görkemli bir parlamayla sönmemizi istiyor. İstediği bu. Ve yeteri kadar yaşlı ya da yeteri kadar aptal olduğumuzdan, bazılarımız evet diyebilir."</p>

  <p>"Benim işim som sormak değil, Mam-ji," dedi Gölge. Arabanın içi kadının çınlayan kahkahasıyla doldu.</p>

  <p>Arka koltuktaki adam - o acayip genç adam değil de diğeri -bir şey söyledi ve Gölge ona cevap verdi ama kahretsin ki bir an sonra ne dediğini hatırlayamadı.</p>

  <p>Acayip görünüşlü genç adam hiçbir şey söylememişti ama şimdi kendi kendine bir şarkı mırıldanmaya başladı. Bu arabanın içini titreten, tıngırdatan ve vızıldatan kalın, melodik, bas bir mırıldanmaydı.</p>

  <p>Acayip görünüşlü adamın ortalama bir boyu ama tuhaf bir yapısı vardı: Gölge, fıçı gibi göğsü olan adamları duymuştu; ama bu benzetmeye uygun bir imgesi yoktu. Bu adam fıçı gibi geniş göğüslüydü; inanmayacaksınız ama ağaç gövdesi gibi bacakları, tam domuz jambonuna benzeyen elleri vardı. Kapüşonlu siyah bir parka, birkaç kazak, kalın bir işçi tulumu ve hem kışa hem bu kıyafetlere uymayan, ayakkabı kutularıyla aynı biçimde ve aynı büyüklükte beyaz tenis ayakkabıları giyiyordu. Düz, köşeli uçlarıyla parmakları sucuklara benziyordu.</p>

  <p>"İlginç bir mırıltı," dedi Gölge, sürücü koltuğundan.</p>

  <p>"Özür dilerim," dedi tuhaf genç adam, utanmış çok derin, derin bir sesle. Mırıldanmayı kesti.</p>

  <p><span style="font-weight:bold;">"Hayır, ben beğendim," dedi Gölge. "Durma."</span></p>

  <p><span style="font-weight:bold;">Tuhafgenç adam tereddüt etti, sonra mırıldanmaya tekrar başladı, sesi önceki gibi kalın ve ekoluydu. Bu kez mırıldanmanın arasına kelimeler katıldı. "Aşağıya, aşağıya" diye o kadar kalın bir sesle söyledi ki pencereler şıngırdadı. "Aşağıya, aşağıya."</span></p>

  <p><span style="font-weight:bold;">Geçtikleri bütün ev ve binaların saçakları Noel ışıklarıyla süslenmişti. Parıltılar damlatan aralıklı altın rengi ışıklardan, dev kardan adamlara, oyuncak ayılara ve renkli yıldızlara kadar çeşit çeşittiler.</span></p>

  <p><span style="font-weight:bold;">Gölge büyük, samanlığa benzer bir yapı olan lokantada durdu ve yolcularını ön kapıda bıraktı. Arabayı arkadaki park yerine sürdü. Soğukta kafasını temizlemek için lokantaya kadar tek başına kısa bir yürüyüş yapmak istedi.</span></p>

  <p><span style="font-weight:bold;">Arabayı siyah bir TIR’ın yanına çekti. Onun biraz önce onları hızla geçen TIR olup olmadığını merak etti. Arabanın kapısını kapattı ve park yerinde durdu, nefesinden buharlar çıkıyordu.</span></p>

  <p><span style="font-weight:bold;">Gölge, Çarşamba’nın lokantada bütün misafirleriyle büyük bir masanın etrafına oturmuş kendine fırsat yaratmaya çalıştığını hayal edebiliyordu. Gölge arabasının önünde oturanın gerçekten Kali olup olmadığını merak etti; arkada kimleri götürdüğünü merak etti . . .</span></p>

  <p><span style="font-weight:bold;">"Hey ahbap, kibritin var mı?" dedi yarı tanıdık bir ses. Gölge hayır diye özür dilemek için döndü ama diyemedi. Bir tabanca kabzası sol gözünün üstüne geldi ve düşmeye başladı. Düşerken kendini sağlama almak için kolunu uzattı. Birisi bağırmasını engellemek için ağzına yumuşak bir şey tıktı ve bantladı: Tavuğun içini temizleyen bir kasap gibi sakin ve deneyimli hareketlerle.</span></p>

  <p><span style="font-weight:bold;">Gölge, Çarşamba’yı ve diğerlerini uyarmak için bağırmaya çalıştı ama ağzından kalın, boğuk bir ses dışında hiçbir şey çıkmadı.</span></p>

  <p><span style="font-weight:bold;">"Avların hepsi içeride," dedi yarı tanıdık ses. "Herkes yerini aldı mı?" Bu telsizden gelen yarı duyulabilir, cazırdayan bir sesti. "Hadi içeri dalalım ve hepsini toparlayalım."</span></p>

  <p><span style="font-weight:bold;">"Peki bu koca adama ne olacak?" dedi başka bir ses.</span></p>

  <p><span style="font-weight:bold;">"Onu paketleyin ve gezmeye götürün," dedi ilk ses.</span></p>

  <p><span style="font-weight:bold;">Gölge’nin kafasına torbaya benzer bir başlık geçirdiler. El ve ayak bileklerini bağladılar. Sonra TIR’ın arkasına koydular ve oradan götürdüler.</span></p>

  <p><span style="font-weight:bold;">Gölge’yi kilitledikleri minnacık odada pencere yoktu. İçeride bir plastik iskemle, hafif bir katlanır masa ve Gölge’ye geçici tuvalet görevini görecek, üstünde kapağı olan bir kova vardı. Bir de yerde bir seksen boyunda, sarı bir dar uzun köpük ve ortasında çok eski bir kahverengi leke vardı: Kan, bok ya da yiyecek olup olmadığını Gölge bilmiyordu ve incelemeye de kalkmadı. Odanın tavanındaki metal ızgaranın arkasında çıplak bir ampul vardı; ama Gölge bir anahtar bulamadı. Işık hep açıktı. Kapının bu tarafında kol yoktu.</span></p>

  <p><span style="font-weight:bold;">Karnı açtı.</span></p>

  <p><span style="font-weight:bold;">Hayaletler onu odaya ittikten sonra ağzındaki, el ve ayak bileklerindeki bantları kesip onu yalnız bıraktıklarında ilk yaptığı, odayı dolaşmak ve dikkatlice incelemek oldu. Hafifçe vurarak duvarları yokladı. Kalın metalik bir ses verdiler. Odanın tavanında küçük bir havalandırma ızgarası vardı. Kapı tamamen kilitliydi.</span></p>

  <p><span style="font-weight:bold;">Sol kaşının üstü sızıntı halinde kanıyor ve başı ağrıyordu.</span></p>

  <p><span style="font-weight:bold;">Yer halısızdı. Ona da hafifçe vurdu. Duvarlarla aynı metalden yapılmıştı.</span></p>

  <p><span style="font-weight:bold;">Kovanın kapağını açtı ve içine işedikten sonra kapattı. Kol saatine göre, lokantaya yapılan saldırıdan sonra sadece dört saat geçmişti.</span></p>

  <p><span style="font-weight:bold;">Cüzdanı gitmişti ama ona birkaç madeni para bırakmışlardı.</span></p>

  <p><span style="font-weight:bold;">Oyun masasına oturdu. Masa, sigara yanıklarıyla dolu yeşil bir çuhayla kaplıydı. Gölge masada paraları geçiriyor gibi görünen bir şey çalıştı. Sonra iki çeyrek dolar aldı ve bir anlamsız para oyunu uydurdu.</span></p>

  <p><span style="font-weight:bold;">Bir çeyreği sağ avuç içinde sakladı, diğerini sol elinde, baş ve işaret parmağı arasında açıkça gösterdi. Sonra sağ eliyle çeyreği alır gibi yaparken aslında sol eline düşürdü. Sağ elini açıp uzun süredir orada olan çeyreği gösterdi.</span></p>

  <p><span style="font-weight:bold;">Paralarla oynamak Gölge’nin bütün dikkatini ona toplamasını sağladı; yoksa, kızgın ya da üzgün olsa bunu yapamazdı; bu yüz-</span></p>

  <p><span style="font-weight:bold;font-style:italic;">f</span></p>

  <p><span style="font-weight:bold;">len bir yanılsama çalışması, olası bir kullanımı olmasa da - çünkü bir çeyreği bir elden diğerine geçirirmiş gibi göstermek aşırı miktarda güç ve yetenek harcamasına neden olmuştu, bu kadar basit bir oyun olmasına rağmen - onu sakinleştirdi, kafasının içindeki karmaşayı ve korkuyu temizledi.</span></p>

  <p><span style="font-weight:bold;">Daha da anlamsız bir oyuna başladı: Yarım doları tek elle bir sente dönüştürmece; ama iki çeyreğiyle. Paraların ikisi de oyun ilerledikçe değişimli olarak gizlendi ve gösterildi: Bir çeyrek görünür, diğeri gizli olarak başladı. Elini ağzına götürdü ve görünen parayı üflerken onu avuç içine kaydırdı, bu arada da ilk iki parmağı gizli olanı alıp gösterdi. Son safhada elindeki çeyreği gösterdi, ağzına götürüp üzerine üfledi ve elini indirirken aynı parayı gösteriyordu.</span></p>

  <p><span style="font-weight:bold;">Bunu tekrar tekrar yaptı.</span></p>

  <p><span style="font-weight:bold;">Onu öldürüp öldürmeyeceklerini merak etti. Eli hafifçe titredi ve çeyreklerden biri parmak uçlarının arasından oyun masasının lekeli yeşil çuhasına düştü.</span></p>

  <p><span style="font-weight:bold;">Ve sonra artık yapamayacağından dolayı paraları kaldırdı. Zor-ya Polunochnaya’nın ona verdiği özgürlük heykeli kafalı doları çıkardı ve onu sıkı sıkı tutarak bekledi.</span></p>

  <p><span style="font-weight:bold;">Kol saatine göre saat sabahın üçünde, hayaletler onu sorgulamak için geri döndüler. Siyah takım elbiseli, siyah saçlı ve cilalı siyah ayakkabılar giyen iki adam. Birinin köşeli çenesi, geniş omuzları, dibine kadar yenmiş tırnakları, diğerinin ise hafif açılmış alnı, gümüş çerçeveli yuvarlak gözlükleri ve manikürlü tırnakları vardı. Birbirlerine hiç benzemeseler de, Gölge bir bağlamda iki adamın hemen hemen aynı olduğundan şüphelendiğini fark etti. İskambil masasının iki tarafında durmuş ona bakıyorlardı.</span></p>

  <p><span style="font-weight:bold;">"Yük için ne zamandır çalışıyorsun?" diye sordu biri.</span></p>

  <p><span style="font-weight:bold;">"Onun ne olduğunu bilmiyorum," dedi Gölge.</span></p>

  <p><span style="font-weight:bold;">"Kendisine Çarşamba diyor. Grimm. Herkesin babası. Yaşlı adam. Onunla görünmüşsünüz, bayım."</span></p>

  <p><span style="font-weight:bold;">"Onun için birkaç gündür çalışıyorum."</span></p>

  <p><span style="font-weight:bold;">"Bize yalan söylemeyin, bayım," dedi gözlüklü hayalet.</span></p>

  <p><span style="font-weight:bold;">"Tamam," dedi Gölge. "Söylemeyeceğim. Ama yine de çalışalı birkaç gün oldu."</span></p>

  <p><span style="font-weight:bold;">Düz çeneli hayalet uzanıp Gölge’nin kulağını parmaklarıyla tuttu ve büktü. Sıktı ve büktü. Acı şiddetliydi. "Bize yalan söylememenizi söyledik, bayım," dedi yumuşakça. Sonra bıraktı.</span></p>

  <p><span style="font-weight:bold;">İki hayaletin de ceketlerinin altında tabanca şişlikleri vardı. Gölge karşılık vermeye çalışmadı. Hapishaneye geri dönmüş gibi davrandı.</span> <span style="font-style:italic;">Kendi cezanı çek,</span> <span style="font-weight:bold;">diye düşündü Gölge.</span> <span style="font-style:italic;">Onlara zaten bilmedikleri bir şey söyleme. Sorn sorma.</span></p>

  <p><span style="font-weight:bold;">"Arkadaşlık ettiğiniz kişiler tehlikeli kimseler, bayım," dedi gözlüklü hayalet. "Aleyhte ifade vererek ülkenize bir hizmette bulunacaksınız." Sempatikçe gülümsedi:</span> <span style="font-style:italic;">Ben iyi polisim,</span> <span style="font-weight:bold;">dedi gülümseme.</span></p>

  <p><span style="font-weight:bold;">"Anladım," dedi Gölge.</span></p>

  <p><span style="font-weight:bold;">"Ve bize yardım etmek istemezseniz, bayım," dedi düz çeneli hayalet, "mutlu olmadığımızda neye benzediğimizi görebilirsiniz." Avuç içiyle Gölge’nin karnına vurup nefesini kesti. Bu bir işkence değil, sadece belirtme, diye düşündü Gölge:</span> <span style="font-style:italic;">Ben kötü polisim.</span> <span style="font-weight:bold;">Kusacak gibi oldu.</span></p>

  <p><span style="font-weight:bold;">"Sizi mutlu etmek isterim," dedi Gölge, konuşabilecek hale gelir gelmez.</span></p>

  <p><span style="font-weight:bold;">"Tek istediğimiz işbirliği, bayım."</span></p>

  <p><span style="font-weight:bold;">"Sorabilir miyim . . " diye soluk soluğa konuştu</span> <span style="font-style:italic;">(sorn sorma,</span> <span style="font-weight:bold;">diye düşündü ama çok geçti, kelimeler çoktan söylenmişti), "kiminle işbirliği yaptığımı sorabilir miyim?"</span></p>

  <p><span style="font-weight:bold;">"Sana isimlerimizi mi söylememizi istiyorsun?" diye sordu düz çeneli hayalet. "Aklını kaybetmiş olmalısın."</span></p>

  <p><span style="font-weight:bold;">"Hayır, söylediğinde haklı," dedi gözlüklü hayalet. "Bu bizimle ilişkisini kolaylaştırabilir." Gölge’ye baktı ve diş macunu reklamlarındaki bir adam gibi gülümsedi. "Selam, ben Bay Taş’ım, bayım. İş arkadaşım da Bay Odun."</span></p>

  <p><span style="font-weight:bold;">"Doğrusu," dedi Gölge, "yani hangi örgüt için çalışıyorsunuz? CIA mi? FBI mı?"</span></p>

  <p><span style="font-weight:bold;">Taş başını olumsuzca salladı. "Vay anasını. Artık o kadar kolay değil, bayım. Durum o kadar basit değil."</span></p>

  <p><span style="font-weight:bold;">"Özel sektör," dedi Odun, "kamu sektörü. Biliyorsunuz. Bu-</span></p>

  <div><img alt="" src="../Images/main-14.jpg" /></div>

  <p>günlerde birçok karşılıklı etkileşim var."</p>

  <p>"Ama sizi temin ederim ki," dedi Taş, gülümsememsi bir gülümsemeyle, "biz iyi adamlarız. Karnınız aç mı, bayım?" Elini ceketinin cebine sokup bir paket Snickers çıkarttı. "İşte. Bir hediye."</p>

  <p>"Teşekkürler," dedi Gölge. Snickers paketini açtı ve yedi.</p>

  <p>"Sanırım yanında bir şey de içmek istersiniz. Kahve mi? Bira mı?"</p>

  <p>"Su, lütfen," dedi Gölge.</p>

  <p>Taş kapıya gitti ve vurdu. Kapının diğer tarafındaki nöbetçiye bir şeyler söyledi. Adam başıyla onayladı ve bir dakika sonra soğuk su dolu polistren bir bardakla döndü.</p>

  <p>"CIA," dedi Odun. Pişmanca başını salladı. "O enayiler. Hey, Taş. Yeni bir CIA esprisi duydum. Tamam: CIA’in Kennedy suikastına karışmadığından nasıl emin olabiliriz?"</p>

  <p>"Bilmem," dedi Taş. "Nasıl emin olabiliriz?"</p>

  <p>"O öldü, değil mi?"</p>

  <p>İkisi de güldüler.</p>

  <p>"Şimdi kendinizi daha iyi hissediyor musunuz, bayım?" diye sordu Taş.</p>

  <p>"Sanırım."</p>

  <p>"O zaman niye bize bu akşamüstü neler olduğunu anlatmıyorsunuz, bayım?"</p>

  <p>"Turistik bir şeyler yaptık. Kayanın Üstündeki Ev’e gittik. Yemek için dışarı çıktık. Geri kalanını biliyorsunuz."</p>

  <p>Taş sertçe iç çekti. Odun hayal kırıklığına uğramış gibi kafasını salladı ve Gölge’nin dizkapağını tekmeledi. Acı çok şiddetliydi. Sonra Odun yumruğunu Gölge’nin sağ böbreğinin tam üstüne yavaşça itti ve sertçe vurdu. Bu acı Gölge’nin dizindekinden çok daha kötüydü.</p>

  <p><span style="font-style:italic;">İkisinden de iriyim,</span> diye düşündü. <span style="font-style:italic;">İkisini de haklayabilirim.</span> Ama silahlıydılar; ikisini de - bir şekilde - öldürse ya da etkisiz hale getirse bile hâlâ hücrede kilitli olacaktı. (Ama silahı olacaktı. İki silahı olacaktı.) (Hayır.)</p>

  <p>Odun, ellerini Gölge’nin yüzünden uzak tutuyordu. İz yok. Kalıcı hiçbir şey yok: Sadece gövdesinde ve dizinde tekmelerle yumruklar. Canı yandı. Gölge avuç içindeki özgürlük dolarını sı<span style="font-weight:bold;">kıca tuttu ve bunun bitmesini bekledi.</span></p>

  <p><span style="font-weight:bold;">Çok uzun bir süre sonra dayak sona erdi.</span></p>

  <p><span style="font-weight:bold;">"Sizi birkaç saat sonra tekrar göreceğiz, bayım," dedi Taş. "Biliyorsunuz, Oduncuk bunu yapmaktan gerçekten nefret ediyor. Biz mantıklı adamlarız. Söylediğim gibi, biz iyi adamlarız. Siz yanlış taraftasınız. Bu arada niçin biraz uyımaya çalışmıyorsunuz?"</span></p>

  <p><span style="font-weight:bold;">"Bizi ciddiye almaya başlasanız iyi olur,” dedi Odun.</span></p>

  <p><span style="font-weight:bold;">"Oduncuk bu konuda haklı, bayım," dedi Taş. "Bunu düşünün."</span></p>

  <p><span style="font-weight:bold;">Kapı arkalarından çarparak kapandı. Gölge ışığı söndürüp söndürmeyeceklerini merak etti ama söndürmediler. Lamba odada soğuk bir göz gibi ışıldadı. Gölge yerdeki sarı, kauçuk-köpük şilteye doğru süründü ve üstüne çıkıp ince battaniyeye örtündü. Gözlerini kapattı. Hiçbir şeye tutunamadı. Rüyaları hariç.</span></p>

  <p><span style="font-weight:bold;">Zaman geçti.</span></p>

  <p><span style="font-weight:bold;">Tekrar on beş yaşındaydı ve annesi ölüyordu. Annesi ona çok önemli bir şey söylemeye çalışıyordu ama Gölge onu anlayamadı. Uykusunda kımıldandı ve ok gibi saplanan bir acı onu yarı uykulu halinden çıkartıp irkiltti.</span></p>

  <p><span style="font-weight:bold;">Gölge ince battaniyenin altında ürperdi. Sağ kolu, ampulün ışını engellemek için gözünü kapattı. Çarşamba ve diğerlerinin hâlâ özgür olup olmadıklarını, hatta hâlâ hayatta olup olmadıklarını merak etti. Öyle olduklarını umdu.</span></p>

  <p><span style="font-weight:bold;">Gümüş dolar sol elinde buz gibi duruyordu. Dayaktayken olduğu gibi onu elinde hissedebiliyordu. Onun vücut ısısıyla niçin ısınmadığını merak etti. Artık yarı uykulu, yarı sayıklar bir şekilde, para, özgürlük fikri, ay ve Zorya Polunochnaya gökyüzünün derinliklerinden parlayan dantel gibi bir gümüş ışın içinde, bir şekilde birbirlerine karıştılar. Gölge gümüş ışına binip acıdan, korkudan, uzaklaştı. Acıdan uzak, huzurluca tekrar rüyalara daldı</span></p>

  <p><span style="font-weight:bold;">Çok uzaklardan bir gürültü duydu ama onu düşünemeyecek kadar geçti: O artık uykuya aitti.</span></p>

  <p><span style="font-weight:bold;">Yarı uykulu bir düşünce: Gürültünün onu uyandıracak, ona vuracak ya da ona bağıracak insanlar olmadığını umdu. Ve sonra keyifle geçekten uyuduğunu ve artık üşümediğini fark etti.</span></p>

  <p><span style="font-weight:bold;">Birisi bir yerde, rüyasında ya da dışında yardım için bağırıyordu.</span></p>

  <p><span style="font-weight:bold;">Gölge rüyasında köpük kauçuk üzerinde kımıldadıkça canını yakan yerler bularak dönüp durdu.</span></p>

  <p><span style="font-weight:bold;">Birisi onu omzundan sallıyordu.</span></p>

  <p><span style="font-weight:bold;">Onlara onu uyandırmamalarını, uyumasına izin vermelerini, onu olduğu gibi bırakmalarını söylemek istedi; ama ağzından çıkan tek şey bir homurtu oldu.</span></p>

  <p><span style="font-weight:bold;">"Köpek Yavrusu?" dedi Laura. "Uyanman gerekiyor. Lütfen uyan, tatlım."</span></p>

  <p><span style="font-weight:bold;">Ve bir anlık tatlı bir rahatlık hissetti. Çok acayip bir rüya görmüştü, hapishaneler, dolandırıcılar, sefalet içinde tanrılar ve şimdi de Laura işe gitme zamanı geldi diye onu uyandırıyordu. Belki işten önce bir kahve ve bir öpücük ya da daha fazlasını çalmak için yeteri kadar zaman vardır. Ona dokunmak için elini uzattı.</span></p>

  <p><span style="font-weight:bold;">Laura’nın teni buz gibi soğuk ve yapış yapıştı.</span></p>

  <p><span style="font-weight:bold;">Gölge gözlerini açtı.</span></p>

  <p><span style="font-weight:bold;">"Bütün bu kanlar nereden geldi?" diye sordu.</span></p>

  <p><span style="font-weight:bold;">"Diğerlerinden," dedi. "Benim değil. Ben gliserin ve lanolinle karıştırılmış formaldehitle doluyum."</span></p>

  <p><span style="font-weight:bold;">"Diğerleri kim?"</span></p>

  <p><span style="font-weight:bold;">"Nöbetçiler," dedi. "Sorun yok. Onları öldürdüm. Kalksan iyi olur. Herhangi birine alarm verecek fırsat tanıdığımı sanmıyorum. Oradan bir palto al yoksa kıçın donacak."</span></p>

  <p><span style="font-weight:bold;">"Onları sen mi öldürdün?"</span></p>

  <p><span style="font-weight:bold;">Laura omuz silkti ve beceriksizce yarım yamalak gülümsedi. Elleri sadece koyu kırmızılarla bir resim yapmış gibiydi. Yüzünde ve elbiselerinde (hâlâ gömüldüğü o mavi takımdı) sıçramış lekeler ve izler Gölge’nin aklına Jackson Pollack’ı getirdi, çünkü Jackson Pollack’ı düşünmek ikinci şıkkı kabul etmekten daha az sorunluydu.</span></p>

  <p><span style="font-weight:bold;">"Sen ölü olduğunda insanları öldürmek kolay," dedi ona. "Yani çok önemli bir şey değil. Artık önyargısız yaklaşıyorsun olaya."</span></p>

  <p><span style="font-weight:bold;">"Benim için hâlâ çok önemli," dedi Gölge.</span></p>

  <p><span style="font-weight:bold;">"Sabah ekibi gelene kadar burada kalmak istiyor musun?" dedi. "İstiyorsan kalabilirsin. Ben buradan çıkmak isteyeceğini düşünmüştüm."</span></p>

  <p><span style="font-weight:bold;">"Onlar benim yaptığımı düşünecekler," dedi salakça.</span></p>

  <p><span style="font-weight:bold;">"Belki," dedi. "Bir palto giy, tatlım. Donacaksın."</span></p>

  <p><span style="font-weight:bold;">Gölge koridora çıktı. Koridorun sonunda nöbetçi odası vardı. Odada dört ölü adam yatıyordu: üç nöbetçi ve kendine Taş diyen adam. Arkadaşı ortalarda görünmüyordu. Yerdeki kan rengi sürüme izlerinden anlaşıldığına göre, iki tanesi çekilerek nöbetçi odasına getirilmiş ve yere bırakılmışlardı.</span></p>

  <p><span style="font-weight:bold;">Gölge’nin paltosu askılıkta asılıydı. Cüzdanı hâlâ, görünüşe göre dokunulmadan, cebinde duruyordu. Laura, içleri şekerlemelerle dolu birkaç karton kutu açtı.</span></p>

  <p><span style="font-weight:bold;">Nöbetçiler, artık onları doğru dürüst görebiliyordu, koyu renk kamuflaj üniformaları giymişlerdi ama üzerlerinde kimin için çalıştıklarını gösteren hiçbir resmi arma yoktu. Hafta sonunda ördek avına gitmek için giyinmiş avcılar olabilirlerdi.</span></p>

  <p><span style="font-weight:bold;">Laura soğuk elini uzattı ve Gölge’nin elini kendininkilerin içinde sıktı. Gölge’nin ona verdiği altın para, boynundaki altın bir zincirde asılıydı.</span></p>

  <p><span style="font-weight:bold;">"Güzel duruyor," dedi Gölge.</span></p>

  <p><span style="font-weight:bold;">"Teşekkürler." Laura sevimlice gülümsedi.</span></p>

  <p><span style="font-weight:bold;">"Ya diğerleri?" diye sordu Gölge. "Çarşamba ve geri kalanlar? Neredeler?" Laura ona bir avuç dolusu şekerleme verdi ve Gölge ceplerini onlarla doldurdu.</span></p>

  <p><span style="font-weight:bold;">"Burada başka kimse yoktu. Birçok boş hücreyle, içinde senin olduğun hücre vardı. Ah, içlerinden biri bir dergi alıp otuz bir çekmek için şuradaki hücreye gitmişti. Oldukça büyük bir şok geçirdi."</span></p>

  <p><span style="font-weight:bold;">"Onu otuz bir çekerken mi öldürdün?"</span></p>

  <p><span style="font-weight:bold;">Laura omuz silkti. "Sanırım," dedi rahatsızca. "Canını yaktılar diye endişelendim. Birisinin sana göz kulak olması lazım. Sana ben göz kulak olacağım demiştim, değil mi? İşte al bunları." Onlar kimyasal el - ayak ısıtıcılardı: İnce müflonlar - açtığında ısınır ve saatlerce öyle kalırlar. Gölge onları cebine koydu.</span></p>

  <p><span style="font-weight:bold;">"Bana göz kulak olmak. Evet," dedi, "oldun,''</span></p>

  <p><span style="font-weight:bold;">Laura parmağını uzatıp Gölge’nin sol kaşının üstüne vurdu. "Yaralısın," dedi.</span></p>

  <p><span style="font-weight:bold;">"Ben iyiyim," dedi Gölge.</span></p>

  <p><span style="font-weight:bold;">Duvarda metal bir kapıyı açtı. Kapı yavaşça açıldı. Yer ,bir metre aşağıdaydı. Çakıla benzeyen zemine atladı. Laura’yı belinden yakaladı, hiç düşünmeden, daha önceleri de onu rahatça kaldırdığı gibi kaldırıp aşağı indirdi . . .</span></p>

  <p><span style="font-weight:bold;">Ay kalın bir bulutun arkasından çıktı. Ufukta alçalmış, batmaya yakındı ama karın üzerine etrafı görmeye yetecek kadar ışık yayıyordu.</span></p>

  <p><span style="font-weight:bold;">Bir ormanlık arazide, bir yan demiryolu hattına terkedilmiş ya da park edilmiş, siyah boyalı uzun bir metal yük vagonundan çıkmışlardı. Başka vagonlar da ağaçların arasında görebildikleri kadar geriye uzanıyordu. Bir trendeydi. Bunu bilmesi lazımdı.</span></p>

  <p><span style="font-weight:bold;">"Kahretsin, nasıl oldu da beni burada buldun?" diye sordu ölü karısına.</span></p>

  <p><span style="font-weight:bold;">Laura hoşuna gitmiş bir ifadeyle başını yavaşça salladı. "Karanlık bir dünyada deniz feneri gibi ışıldıyorsun," dedi ona. "O kadar da zor değildi. Şimdi, git. Gidebildiğin kadar uzağa ve gidebildiğin kadar hızlı git. Kredi kartlarını kullanmazsan sorunun olmaması gerekir."</span></p>

  <p><span style="font-weight:bold;">"Nereye gitmeliyim?"</span></p>

  <p><span style="font-weight:bold;">Laura keçeleşmiş saçlarını gözlerinin önünden eliyle itti. "Yol şu tarafta," dedi ona. "Ne yapabiliyorsan yap. Eğer gerekiyorsa bir araba çal. Güneye git."</span></p>

  <p><span style="font-weight:bold;">"Laura," dedi ve tereddüt etti. "Neler olduğunu biliyor musun? Bu insanların kim olduğunu biliyor musun? Öldürdüklerinin?"</span></p>

  <p><span style="font-weight:bold;">"Evet," dedi. "Sanırım biliyorum."</span></p>

  <p><span style="font-weight:bold;">"Sana borçluyum," dedi Gölge. "Eğer sen olmasaydın ben hâlâ oradaydım. Benim için iyi şeyler planlamış olduklarını sanmıyorum."</span></p>

  <p><span style="font-weight:bold;">"Evet," dedi. "İyi şeyler planladıklarını ben de sanmıyorum."</span></p>

  <p><span style="font-weight:bold;">Boş vagonlardan uzaklaştılar. Gölge, gecenin içinde yalnız yollarında kilometrelerce, düdüklerini öttürerek uzayıp giden penceresiz metal vagonlardan diğer trenleri merak etti. Parmakları cebindeki özgürlük dolarını tuttu ve Zorya Polunochnaya'yla o ay ışığında ona bakışını hatırladı.</span> <span style="font-style:italic;">Ona ne istediğini sordun mu? Bu, bir ölüye sorulacak en akıllıca sordur. Bazen sana ne olduğunu söylerler.</span></p>

  <p><span style="font-weight:bold;">"Laura ... Ne istiyorsun?" diye sordu.</span></p>

  <p><span style="font-weight:bold;">"Gerçekten bilmek istiyor musun?"</span></p>

  <p><span style="font-weight:bold;">"Evet. Lütfen."</span></p>

  <p><span style="font-weight:bold;">Laura ölü mavi gözlerle ona baktı. "Tekrar canlı olmak istiyorum," dedi. "Bu yarı hayatta olmayı değil. Gerçekten canlı olmak istiyorum. Göğsümde kalbimin çarpmasını duymak istiyorum. İçimde kanın dolaştığını hissetmek istiyorum - sıcak, tuzlu ve gerçek. Tuhaf ki kanı hissedebileceğini düşünmezsin ama bana inan, dolaşması durduğunda hissedeceksin." Gözlerini ovuşturup ellerindeki kırmızı pisliği yüzüne bulaştırdı. "Bak, bu zor. Ölü insanların niçin gece dolaştığını biliyor musun, Köpek Yavrusu? Çünkü karanlıkta gerçek gibi görünmek kolay. Ve ben görünmek istemiyorum. Ben canlı olmak istiyorum."</span></p>

  <p><span style="font-weight:bold;">"Benden ne yapmamı istediğini anlamıyorum."</span></p>

  <p><span style="font-weight:bold;">"Olunma bırak, tatlım. Çözeceksin. Çözeceğini biliyorum."</span></p>

  <p><span style="font-weight:bold;">"Tamam," dedi. "Deneyeceğim. Peki çözersem, seni nasıl bulacağım?"</span></p>

  <p><span style="font-weight:bold;">Ama Laura gitmişti. Ormanda, ona doğunun yönünü gösteren gökyüzündeki hafif grilik ve son gece kuşunun ötüşü ya da şafağın ilk kuşunun şakıması olabilecek soğuk aralık rüzgârındaki yalnız uğultu hariç hiçbir şey kalmamıştı.</span></p>

  <p><span style="font-weight:bold;">Gölge yüzünü güneye çevirdi ve yürümeye başladı.</span></p>

  <h3 class="sigil_not_in_toc"><a id="bookmark0"></a>7</h3>

  <p><span style="font-style:italic;">Hindu tannları sadece çok belli bir anlamda ölümsüzdürler - çünkü onlar doğar ve ölürler - büyük insan ikilemlerinin çoğunu yaşarlar ve çoğu ölümlülerden sadece birkaç önemsiz detayda farklı görünürler ... ve şeytanlardan farktan ise çok daha azdır. Ama yine de Hindular onlara, tanımlama olarak, diğer hepsinden tamamen farklı bir varlıklar sınıfı gözü ile bakarlar; onlar birşekilde hiçbir insanın, hayat hikayesinin ne kadar uçta olursa olsun, ulaşamayacağı sembollerdir. Onlar sadece bizim için gerçek olan rolleri oynayan aktörlerdir; onlar kendi gözlerimizde gördüğümüz maskelerdir.</span></p>

  <p><span style="font-weight:bold;">Wendy Doniger O’Flaherty,</span> <span style="font-style:italic;">Sunu, HİNDU MiTOLOJİSİ</span> <span style="font-weight:bold;">(Penguin Books 1975)</span></p>

  <p><span style="font-weight:bold;">Gölge birkaç saattir güneye ya da aşağı yukarı güney olduğunu umduğu yönde, güney Wisconsin’de olduğunu sandığı, ormanın içindeki dar ve çizgisiz bir yolda ilerliyordu. Bir keresinde birkaç cip, farları parlayarak yoldan ona doğru geldi ve Gölge onlar geçene kadar ağaçlarının arasına daldı. Sabahın erken saatlerindeki sis bel hizasındaydı. Arabalar siyahtı.</span></p>

  <p><span style="font-weight:bold;">Otuz dakika sonra, batıda, uzaktan gelen helikopter gürültüsü duyduğunda kereste yolundan çıkıp ormana daldı. İki helikopter geldi. Yıkılmış, içi boş bir ağacın altına yatıp sindi ve geçmelerini dinledi. Uzaklaşmalarıyla beraber etrafa ve yukarı bakındı. Gri gökyüzüne aceleyle bir göz attı. Helikopterlerin mat siyaha bo</span>yanmış olduğunu gördüğüne sevindi. Helikopterlerin gürültüsü tamamen kaybolana kadar ağacın altında bekledi.</p>

  <p>Ağaçların altındaki karlar, bastıkça çatırdayan tozlardan pek farklı değildi. Onu donmanın son safhalarından koruyan kimyasal el - ve ayak ısıtıcılarına çok minnettardı. Onun dışında hissizdi: Kalbi hissizdi, beyni hissizdi, ruhu hissizdi. Bu hissizliğin çok derinlere ve de gerilere gittiğini fark etti.</p>

  <p><span style="font-style:italic;">Şimdi ne istiyorum?</span> diye sordu kendi kendine. Cevap vermeyince ormanda adım adım durmadan öylesine yürümeye devam etti. Ağaçlar tanıdıkmış gibi görünüyordu; bir anlık panoramalar daha önceden aynen yaşanmış gibiydiler. Daireler çizerek yürüyor olabilir miydi? Belki de ısıtıcılarla şekerlemeler bitene kadar yürümeye devam edecek, sonra oturacak ve asla yerinden kalkmayacaktı.</p>

  <p>Geniş bir dereye geldi ve onu takip etmeye karar verdi. Dereler nehirlere ulaşır, bütün nehirler de Mississipi’ye ulaşırdı. Yürümeye devam ederse ya da bir tekne çalarsa ya da bir sal inşa ederse, en sonunda sıcak olan New Orleans’a gelecekti. Bu hem rahatlatıcı bir fikirdi, hem de olası değildi.</p>

  <p>Etrafta başka helikopter yoktu. Üzerinden geçenlerin onu yakalamak için değil de yan hattaki yük treninin pisliğini temizlemek için geldiğini düşündü, yoksa dönmeleri lazımdı; etrafta iz süren köpekler, sirenler ve takip malzemeleri olması gerekiyordu. Onun yerine hiçbir şey yoktu.</p>

  <p><span style="font-style:italic;">Ne istedi?</span> Yakalanmamak. Trendeki adamların ölümlerinden sorumlu tutulmamak. Kendi kendine, "Ben değildim," dediğini duydu, "onları öldüren ölü karımdı." Kanun adamlarının yüzündeki ifadeleri hayal edebiliyordu. Sonra onu elektrikli sandalyeye götürürlerken deli olup olmadığını tartışabilirlerdi . . .</p>

  <p>Wisconsin’de ölüm cezası olup olmadığını merak etti. Bunun önemli olup olmadığını merak etti. Neler olduğunu anlamak - ve bütün bunların nasıl sona ereceğini öğrenmek - istedi. Ve sonun-' da yarı pişmanlık dolu bir sırıtışla sadece her şeyin normale dönmesini istediğini fark etti. Hiç hapse girmemiş olmayı, Laura’nın <sup>(</sup> - hâlâ hayatta olmuş olmasını, bugüne kadar bütün bu olanların olmamış olmasını istedi.</p>

  <p>"Korkarım bu tam bir seçenek değil, evlat," diye Çarşamba’nın kalın sesiyle kendi kendine düşündü ve onaylayarak başını salladı. <span style="font-style:italic;">Bir seçenek değil. Köprülerini yaktın. Yürümeye devam et. Kendi cezanı çek .</span> . <span style="font-style:italic;">.</span></p>

  <p>Uzakta, bir ağaçkakan, çürümüş bir ağacı gagalıyordu.</p>

  <p>Gölge, üzerinde ona bakan gözler hissetti: Bir grup kırmızı kardinal kuşu, iskeletimsi yaşlı bir çalının üstünden dik dik ona baktı, sonra siyah mürver salkımlarını didiklemeye devam etti. Kuzey Amerika’nın Ötücü Kuşları takvimindeki çizimler gibi görünüyorlardı. Kuşların cızırtıları, neşeli şakıma sesleri dere boyunca onu takip etti. En sonunda yavaş yavaş kayboldular.</p>

  <p>Bir tepenin gölgesindeki ağaçların arasındaki bir boşlukta ölü bir yavru geyik yatıyordu ve küçük bir köpek büyüklüğünde siyah bir kuş, büyük, melun bir gagayla leşten kırmızı et lokmaları koparıyordu. Leşin gözleri kalmamıştı ama kafasına dokunulmamıştı. Budundaki açık kahverengi beyaz lekeler görülebiliyordu. Gölge geyiğin nasıl öldüğünü merak etti.</p>

  <p>Kara kuş kafasını yana kaldırdı ve sonra birbirine çarpan taşlar gibi bir sesle konuştu, "Sen gölge adam."</p>

  <p>"Gölge benim," dedi Gölge. Kuş geyiğin budunun üstüne atladı, kafasını kaldırdı, başındaki ve boynundaki tüyleri kabarttı. Çok büyüktü ve gözleri siyah boncuklardandı. Bu kadar yakındaki bu büyüklükteki kuşta korkutucu bir şey vardı.</p>

  <p>"Seni Kay-ro’da göreceğini söyler," diye konuştu kuzgun. Gölge bunun Odin'in hangi kuzgunu olduğunu merak etti: Huginn mi yoksa Muninn mi: Düşünce mi, hafıza mı?</p>

  <p>"Kay-ro mu?" diye sordu.</p>

  <p>"Mısır’da."</p>

  <p>"Mısır’a nasıl gideceğim?"</p>

  <p>"Mississippi'yi takip et. Güneye git. Çakalı bul."</p>

  <p>"Bak," dedi Gölge, "böyle görünmek istemiyorum. Tanrım, bak . . ." durdu. Kendini toparladı. Bu soğukta bir ormanda durmuş, halen Bambi’yle branç yapan büyük bir siyah kuşla konuşuyordu. "Tamam. Söylemek istediğim şey, gizem istemiyorum."</p>

  <p>"Gizemler," diye ona katıldı kuş, yardım edercesine.</p>

  <p>"İstediğim şey açıklamalar. Kay-ro'daki çakal. Bu işime yara<span style="font-weight:bold;">maz. Kötü bir casus romanından bir alıntı."</span></p>

  <p><span style="font-weight:bold;">"Çakal. Dost. Tok. Kay-ro."</span></p>

  <p><span style="font-weight:bold;">"Söylediğini anladık. Benim bundan daha fazla bilgiye ihtiyacım var."</span></p>

  <p><span style="font-weight:bold;">Kuş yarım döndü ve geyiğin kaburgalarından kanlı bir et parçası daha kopardı. Sonra ağaçlara uçtu, kırmız et parçası, gagasından uzun, kanlı bir solucan gibi sallanıyordu.</span></p>

  <p><span style="font-weight:bold;">"Hey! En azından beni ana yola çıkarabilir misin?" diye seslendi Gölge.</span></p>

  <p><span style="font-weight:bold;">Kuzgun kalkıp uzaklaştı. Gölge, yavm geyiğin leşine baktı. Gerçek bir ormancı olsaydı, bir biftek kesip odun ateşinde kızartacağına karar verdi. Onun yerine yıkılmış bir ağacın üstüne oturup bir Snickers yedi. Gerçek bir ormancı olmadığını biliyordu.</span></p>

  <p><span style="font-weight:bold;">Kuzgun, açıklığın kenarından gakladı.</span></p>

  <p><span style="font-weight:bold;">"Seni takip etmemi mi istiyorsun?" diye sordu Gölge. "Yoksa Timmy başka bir kuyuya mı düştü?" Kuş sabırsızca tekrar gakladı. Gölge ona doğru yürümeye başladı. Kuş, Gölge yanına gelene kadar bekledi sonra hızla başka bir ağaca doğru uçtu, Göl-ge'nin önceden gittiği yolun biraz soluna doğru gidiyordu.</span></p>

  <p><span style="font-weight:bold;">"Hey," dedi Gölge. "Huginn ya da Muninn ya da her kimsen."</span></p>

  <p><span style="font-weight:bold;">Kuş döndü, boynu kuşkuluca yana yatmıştı ve parıldayan gözlerle ona bakıyordu.</span></p>

  <p><span style="font-weight:bold;">"‘Bir daha asla(*) de bakayım," *dedi Gölge.</span></p>

  <p><span style="font-weight:bold;">"Siktir," dedi kuzgun. Ormanlık arazinin içinde beraberce giderlerken başka hiçbir şey söylemedi.</span></p>

  <p><span style="font-weight:bold;">Yarım saat sonra, bir kasabanın kenarındaki asfalt bir yola çıktılar ve kuzgun gerisin geri ormana uçtu. Gölge, Culvers’in Donmuş Kremalı Tereyağlı hamburgerleri tabelasını inceledi. Onun yanında bir benzin istasyonu vardı. Culvers’e girdi. İçeride müşteri yoktu. Kasanın arkasında kafası kazınmış, meraklı bir genç adam duruyordu. Gölge, tereyağlıhamburger ve kızarmış patates siparişi verdi. Sonra temizlenmek için tuvalete gitti. Gerçekten perişan görünüyordu. Ceplerindekilerin bir listesini çıkardı: C.ümüş dolar dahil, birkaç madeni parası, kullanıldıktan sonra atılan bir</span></p>

  <p>•Adger Alan Poe’nun Kuzgun şiirinde, adamı sadece "asla" diyerek kızdıran bir kuzgun var. Burada ona gönderme yapılıyor. (Ç.n.)</p>

  <p><span style="font-weight:bold;">diş macunuyla diş fırçası, üç Snickers, beş kimyasal ısıtıcı müflon, bir cüzdan (içinde ehliyeti ve bir kredi kartı - kredi kartının daha ne kadar süresi olduğunu merak eni - hariç hiçbir şey yoktu), paltosunun cebinde ellilik ve yirmiliklerden bin dolar, dünkü banka işinden ona düşen payı, vardı. Elini ve yüzünü sıcak suyla yıkadı, siyah saçlarını geriye attı. Sonra lokantaya geri dönüp burger-lerini ve patateslerini yerken kahvesini içti.</span></p>

  <p><span style="font-weight:bold;">Kasaya gitti. "Donmuş krema mı istiyorsunuz?" diye sordu meraklı genç adam.</span></p>

  <p><span style="font-weight:bold;">"Hayır. Hayır teşekkürler. Buralarda araba kiralayabileceğim bir yer var mı? Arabam yolda bozuldu da."</span></p>

  <p><span style="font-weight:bold;">Genç adam saçları hafif uzamış kafasını kaşıdı. "Burada yok, bayım. Eğer arabanız bozulduysa ÜçA’yı çağırabilirsiniz. Ya da çekici için yandaki benzin istasyonuyla konuşun."</span></p>

  <p><span style="font-weight:bold;">"İyi fikir," dedi Gölge. "Teşekkürler."</span></p>

  <p><span style="font-weight:bold;">Eriyen karlar içinde Culvers’in park yerini geçip benzin istasyonuna yürüdü. Şekerlemeler, kurutulmuş biftek ve biraz daha kimyasal el-ayak ısıtıcısı aldı.</span></p>

  <p><span style="font-weight:bold;">"Buralarda araba kiralayabileceğim yer var mı?" diye kasanın arkasındaki kadına sordu. Aşırı tombul, gözlüklü kadın, konuşacak birini bulduğu için memnundu.</span></p>

  <p><span style="font-weight:bold;">"Bir düşüneyim," dedi. "Biz burada pek ayak altında değiliz. O tür şeyleri Madison’da yaparlar. Nereye gidiyorsun?"</span></p>

  <p><span style="font-weight:bold;">"Kay-ro," dedi. "Her neredeyse."</span></p>

  <p><span style="font-weight:bold;">"Nerede olduğunu ben biliyorum," dedi. "Şu raftan bana bir Illinois haritası ver." Gölge ona plastik kaplı bir harita verdi. Kadın onu açtı, sonra eyaletin en alt köşesini zaferle işaret etti. "İşte."</span></p>

  <p><span style="font-weight:bold;">"Kahire mi?"</span></p>

  <p><span style="font-weight:bold;">"Mısır’da olanı öyle telaffuz ediyorlar. Ama bu Küçük Mısır’da, ona Kay-ro diyorlar. Orada bir Thebes var, öyle her şeyin olduğu. Görümcem Thebesli. Ona Mısır’dakini sordum o da bana tahtam eksikmiş gibi baktı." Kadın gürültülü biçimde güldü.</span></p>

  <p><span style="font-weight:bold;">"Hiç piramit var mı?" Şehir neredeyse tam güneyde, sekiz yüz kilometre uzaktaydı.</span></p>

  <p><span style="font-weight:bold;">"Bana söyledikleri kadarıyla yok. Geçmişi yüzünden oraya Küçük Mısır diyorlar. Oh, yüz, yüz elli yıl evvel oradaki her yerde</span></p>

  <p><span style="font-weight:bold;">büyük bir kıtlık olmuş. Ekinler mahsul vermemiş. Ama orada ekin yetişmiş. Bu yüzden herkes yiyecek almak için oraya gitmiş. İn-cil’de, Yusuf Peygamber’in öyküsünde olduğu gibi. Pıt diye kendini Mısır’da buldu."</span></p>

  <p><span style="font-weight:bold;">"O zaman eğer sen ben olsaydın ve oraya gitmen gerekseydi, nasıl gidecektin?" diye sordu Gölge.</span></p>

  <p><span style="font-weight:bold;">"Arabayla."</span></p>

  <p><span style="font-weight:bold;">"Arabam yolun birkaç kilometre aşağısında bozuldu. Kabalığımdan dolayı kusura bakmazsanız, bir bok parçasıydı," dedi Gölge.</span></p>

  <p><span style="font-weight:bold;">"Bi-Mok-Parçası," dedi kadın. "Evet. Kayınbiraderim onlara öyle der. Ufak yollu araba alım satımı yapar. Beni arar, Mattie der, biraz önce Bi-Mok-Parçası daha sattım. Bak, belki senin eski arabayla ilgilenebilir. Döküntü gibi bir şey olarak."</span></p>

  <p><span style="font-weight:bold;">"Araba patronumun," dedi Gölge, kolayca ve hızla yalan söylemesine şaşırarak. "Onu aramam gerekiyor ki gelip arabayı alabilsin." Aklına bir fikir geldi. "Kayınbiraderin, buralarda mı?"</span></p>

  <p><span style="font-weight:bold;">"Muscoda’da. Buranın on altı güneyinde. Tam nehrin üstünde. Niçin?"</span></p>

  <p><span style="font-weight:bold;">"Şey, bana satmak isteyeceği beş-altı yüz papellik bir Bi-Mok-Parçası var mıdır?"</span></p>

  <p><span style="font-weight:bold;">Kadın tatlıca gülümsedi. "Bayım, o arka arsada ful depo benzinle beş yüz dolara alamayacağınız bir tek arabası bile yok. Ama bunu söylediğimi ona söylemeyin."</span></p>

  <p><span style="font-weight:bold;">"Onu arayacak mısın?" diye sordu Gölge.</span></p>

  <p><span style="font-weight:bold;">"Ben senden öndeyim," dedi ona ve telefonu aldı. "Tatlım? Ben Mattie. Hemen buraya gel. Yanımda araba almak isteyen bir adam var."</span></p>

  <p><span style="font-weight:bold;">Seçtiği bok parçası</span> 1983 <span style="font-weight:bold;">Chevy Nova’ydı. Deposu dolu olarak dört yüz elli dolara almıştı. Göstergesi sekiz yüz bin kilometre gösteriyordu. İçi hafifçe bourbon, tütün ve ağırca bir zamanlar muz olabilecek bir şey kokuyordu. Kir ve karın altındaki rengini göremedi. Ama Mattie’nin kayınbiraderinin arsasındaki bütün araçlar içinde onu sekiz yüz kilometre götürebilecek gibi görünen tek araç oydu.</span></p>

  <p><span style="font-weight:bold;">Pazarlık nakit yapıldı ve Mattie’nin kayınbiraderi, ne Gölge’nin</span></p>

  <p><span style="font-weight:bold;">ismini, ne sigorta numarasını, ne de para dışında bir şey sordu.</span></p>

  <p><span style="font-weight:bold;">Gölge cebinde beş yüz elli dolarla eyaletlerarası yoldan uzak durarak, önce batıya, sonra da güneye gitti. Bok parçasının bir radyosu vardı ama düğmesini açtığında hiçbir şey olmadı. Wis-consin’den ayrıldığını gösteren bir levha ve arkasından işte Illi-ois’deydi. Loş kış günün ışığında ışıkların yandığı, açık maden ocaklarının devasa mavi kemerini geçti.</span></p>

  <p><span style="font-weight:bold;">Tam öğlen için kapatmadan önce onları yakalayıp Ana’nın denen bir yerde yemek yedi.</span></p>

  <p><span style="font-weight:bold;">Geçtiği her kasabada, ona şimdi Kasabamıza (nüfus 720) giriyorsunuz diyen levhanın yanında bir levha daha vardı. Diğer tabela, o kasabanın 14 yaş altı takımının eyaletlerarası basketbolde üçüncü ya da 16 Yaş altı kızlarda, Illinois güreş yarı finalistinin kasabası olduğu yazıyordu.</span></p>

  <p><span style="font-weight:bold;">Gölge başını sallayarak, geçen her dakikada daha da tükenerek, sürmeye devam etti. Karşısına bir stop lambası çıktı ve bir Dodge’un içindeki kadın onu neredeyse sıyırıp geçti. Açık araziye çıkar çıkmaz, arabayı yolun kenarındaki boş bir traktör yoluna çekti ve sıraya girmiş matemliler gibi yürüyen şişman, siyah vahşi hindilerin tören yaptığı kar lekeleriyle kaplı anız tarlanın yanında durdu. Motoru kapattı, arka koltuğa uzandı ve uykuya daldı.</span></p>

  <p><span style="font-weight:bold;">Karanlık: bir düşüş hissi - sanki Alice gibi, büyük bir deliğe yuvarlanıyordu. Yüz yıl boyunca karanlıkta düştü. Yanından ka-nalıkta yüzen suratlar geçti, sonra bütün suratlar daha Gölge onlara dokunamadan şiddetle yarılıp parçalandı ve dağıldılar . . .</span></p>

  <p><span style="font-weight:bold;">Aniden ve geçiş olmadan, düşmesi durdu. Şimdi bir mağaradaydı ve yalnız değildi. Gölge tanıdık gözlere dik dik baktı: kocaman, sulu gözler. Kırpıştılar.</span></p>

  <p><span style="font-weight:bold;">Toprağın altında: evet. Burayı hatırladı. Islak inek kokusu. Ateşin ışığı ıslak mağara duvarlarının üstünde titreşip, bufalo kafasını, insan gövdesini, tuğla kili rengi derisini aydınlattı.</span></p>

  <p><span style="font-weight:bold;">"Siz ne biçim bir milletsiniz, beni kendi halime bırakamaz mısınız?" diye sordu Gölge. "Tek istediğim uyumak."</span></p>

  <p><span style="font-weight:bold;">Bufalo adam yavaşça onaylayarak başını salladı. Dudakları oynamadı ama bir ses başının içinde dedi ki, "Nereye gidiyorsun,</span></p>

  <p>Gölge?"</p>

  <p>"Kahire'ye."</p>

  <p>"Niçin?"</p>

  <p>"Gidecek başka nerem var ki? Orası Çarşamba'nın gitmemi istediği yer. Onun meadini içtim." Gölge’nin rüyasında, arkasında rüya-mantığının gücüyle, mecburiyet tartışılamaz göründü: Çarşamba’nın meadini üç kez içmiş ve anlaşmayı imzalamıştı - başka ne seçeneği vardı ki?</p>

  <p>Bufalo başlı adam, elini ateşe uzattı karıştırarak korları ve kırık dalları tutuşturdu. "Fırtına geliyor," dedi. Şimdi ellerinde kül vardı ve onu kılsız göğsüne silip siyah-isli çizgiler oluşturdu.</p>

  <p>"Sizler bana bunu söyleyip duruyorsunuz. Bir soru sorabilir miyim?"</p>

  <p>Bir duraklama oldu. Kürklü alına bir sinek kondu. Bufalo adam silkelenip onu kovdu. "Sor."</p>

  <p>"Bu doğru mu? Bu insanlar gerçekten tanrı mı? Bütün bunlar çok," durakladı. Sonra, "imkansız," dedi ki bu aradığı tam kelime değildi ama ona bulabildiğinin en iyisiymiş gibi geldi.</p>

  <p>"Tanrılar ne?" diye sordu bufalo adam.</p>

  <p>"Bilmiyorum," dedi Gölge.</p>

  <p>Acımasız ve tekdüze bir tıkırtı vardı. Gölge, bufalo adamın tanrıların ne olduklarını açıklamak, kendi hayatının dönüştüğü karmakarışık bu kabusun ne olduğunu açıklamak için bir şeyler daha söylemesini bekledi. Üşüyordu.</p>

  <p><span style="font-style:italic;">Tık. Tık. Tık.</span></p>

  <p>Gölge gözlerini açtı ve halsizce doğruldu. Donuyordu. Arabanın dışındaki gökyüzü, akşam karanlığını geceden ayıran ışıltılı koyu bir mor renk almıştı.</p>

  <p><span style="font-style:italic;">Tık. Tık.</span> Birisi, "Bayım," dedi ve Gölge başını çevirdi. Arabanın yanında, kararan gökyüzünde karanlık bir şekilden başka bir şey olmayan birisi duruyordu. Gölge uzandı ve pencereyi birkaç santim açtı. Bir miktar uyanma sesleri çıkardı ve sonra, "selam," dedi.</p>

  <p>"İyi misin? Hasta mısın? İçiyor musun?" Ses tizdi - ya bir kadın ya da erkek çocuk.</p>

  <p>"İyiyim," dedi Gölge. "Dur." Kapıyı açtı ve dışarı çıkıp ağrıyan</p>

  <p><span style="font-weight:bold;">kollarını, bacaklarını ve boynunu gerdi. Sonra kan dolaşımını canlandırmak ve ısıtmak için ellerini birbirine sürttü.</span></p>

  <p><span style="font-weight:bold;">"Oha. Sen oldukça irisin."</span></p>

  <p><span style="font-weight:bold;">"Hep öyle derler," dedi Gölge. "Sen kimsin?"</span></p>

  <p><span style="font-weight:bold;">"Ben Sam," dedi ses.</span></p>

  <p><span style="font-weight:bold;">"Erkek Sam mi, yoksa kız Sam mi?"</span></p>

  <p><span style="font-weight:bold;">"Kız Sam. Eskiden Sammi’ydim: İ’liydi ve i'nin üstüne gülme işareti yapardım ama neredeyse herkes aynı şeyi yaptığından dolayı, canım sıkılınca yapmayı kestim."</span></p>

  <p><span style="font-weight:bold;">"Tamam, kız Sam. Şimdi oraya git ve yola dikkat et."</span></p>

  <p><span style="font-weight:bold;">"Niçin? Manyak katil filan mısın?"</span></p>

  <p><span style="font-weight:bold;">"Hayır," dedi Gölge. "Radyatörü boşaltmam lazım ve birazcık mahremiyet istiyorum."</span></p>

  <p><span style="font-weight:bold;">"Oh. Haklısın. Tamam. Sorun yok. Ben de senin gibi düşünüyorum. Yan tuvalette birisi olsa bile işeyemem. Büyük, utangaç sidik torbası sendromu."</span></p>

  <p><span style="font-weight:bold;">"Şimdi, lütfen."</span></p>

  <p><span style="font-weight:bold;">Sam arabanın diğer tarafına gitti ve Gölge tarlaya birkaç adım yaklaşıp kotunun fermuarını açtı. Uzun bir süre çit kazığına işedi. Arabaya geri döndü. Alacakaranlığın sonu da geceye dönüşmüştü.</span></p>

  <p><span style="font-weight:bold;">"Hâlâ orada mısın?" diye sordu.</span></p>

  <p><span style="font-weight:bold;">"Evet," dedi. "Erie Gölü gibi bir sidik torban olmalı. Sanırım, senin işemen için geçen zamanda imparatorluklar doğup batar. İşemeni sürekli duyabiliyordum."</span></p>

  <p><span style="font-weight:bold;">"Teşekkür ederim. Bir şey mi istiyorsun?"</span></p>

  <p><span style="font-weight:bold;">"Şey, iyi olup olmadığını görmek istedim. Yani, eğer ölü filan olsaydın polisleri çağıracaktım. Ama pencereler buğulu, büyük ihtimalle hâlâ hayattadır, diye düşündüm."</span></p>

  <p><span style="font-weight:bold;">"Buralarda mı yaşıyorsun?"</span></p>

  <p><span style="font-weight:bold;">"Hayır. Madison’dan beri otostop yapıyorum."</span></p>

  <p><span style="font-weight:bold;">"Bu güvenli değil."</span></p>

  <p><span style="font-weight:bold;">"Üç yıldır yılda beş kez yaptım. Hâlâ hayattayım. Sen nereye gidiyorsun?"</span></p>

  <p><span style="font-weight:bold;">"Ben Kahire'ye kadar gidiyorum."</span></p>

  <p><span style="font-weight:bold;">"Teşekkür ederim," dedi. "Ben El Paso’ya gidiyorum. Tatil için</span></p>

  <p>teyzemde kalacağım."</p>

  <p>"Seni oraya kadar götüremem," dedi Gölge.</p>

  <p>"Texas'daki El Paso değil. Diğeri, Illinois’deki. Birkaç saat güneyde. Şu anda nerede olduğunu biliyor musun?"</p>

  <p>"Hayır," dedi Gölge. "Bir fikrim yok. 52. karayolunda bir yerde olmalıyım."</p>

  <p>"Bir sonraki kasaba Peru," dedi Sam. "Peru’daki değil. Illino-is'deki. Seni bir koklayım bakayım. Eğil." Gölge eğildi ve kız yüzünü kokladı. "Tamam. İçki kokmuyorsun. Araba kullanabilirsin. Hadi gidelim."</p>

  <p>"Seni arabaya alacağımı düşünmene sebep olan şey ne?"</p>

  <p>"Çünkü ben tehlike içindeki soylu genç kızım," dedi, "ve sen de her ne giyiyorsan öyle bir şövalyesin. Bu çok kirli bir araba. Birisinin arka pencerene Beni Yıka! yazdığını biliyor musun?" Gölge arabaya bindi ve diğer kapıyı açtı. Arabalarda önkapı açıldığında yanan ışık bu arabada yanmadı.</p>

  <p>"Hayır," dedi. "Bilmiyordum."</p>

  <p>Sam içeri girdi. "Bendim," dedi. "Onu ben yazdım. Görebilecek kadar ışık varken."</p>

  <p>Gölge arabayı çalıştırdı, farları yaktı ve yola doğru hareket etti. "Sola," dedi yardımseverce. Gölge sola dönü ve devam etti. Birkaç dakika sonra ısıtıcı çalışmaya başladı ve kutsal sıcaklık arabayı doldurdu.</p>

  <p>"Henüz bir şey söylemedin," dedi Sam. "Bir şey söyle."</p>

  <p>"İnsan mısın?" diye sordu Gölge. "Tanrı aşkına dürüst ol; bir erkek ve kadından doğma, nefes alarak yaşayan bir insan mısın?"</p>

  <p>"Kesinlikle," dedi.</p>

  <p>"Tamam. Sadece kontrol ediyordum. Şimdi ne söylememi istersin?"</p>

  <p>"Bu anda, beni rahatlatacak bir şey. Birden, <span style="font-style:italic;">siktir ,manyak bir herifle yanlış bir a</span><span style="font-weight:bold;font-style:italic;">r</span><span style="font-style:italic;">abadayım hissine kapıldım."</span></p>

  <p>"Evet," dedi. "Bende de olmuştu. Neyi rahatlatıcı bulacaksın?"</p>

  <p>"Bana sadece kaçan bir mahkum ya da çok sayıda adam öldürmüş birisi filan olmadığını söyle."</p>

  <p>Gölge bir an düşündü. "Olmadığımı biliyorsun."</p>

  <p>"Ama bunu düşünmen gerekti, değil mi?"</p>

  <div><img alt="" src="../Images/main-15.jpg" /></div>

  <p><span style="font-weight:bold;">"Ben cezamı çektim. Hiç kimseyi öldürmedim."</span></p>

  <p><span style="font-weight:bold;">"Ah."</span></p>

  <p><span style="font-weight:bold;">Cadde ışıklan ve yanıp sönen Noel süslerinin ışıklarıyla aydınlanan bir kasabaya girdiler. Gölge sağına bir göz attı. Kızın karışık kısa siyah saçları vardı ve yüzünün hem çekici, hem de birazcık erkeksi olduğuna karar verdi: Hatları kayaya yontulmuş gibiydi. Kız da ona bakıyordu.</span></p>

  <p><span style="font-weight:bold;">"Niçin hapse girdin?"</span></p>

  <p><span style="font-weight:bold;">"Birkaç kişinin canını kötü yaktım. Kızmıştım."</span></p>

  <p><span style="font-weight:bold;">"Bunu hak etmişler miydi?"</span></p>

  <p><span style="font-weight:bold;">Gölge bir an düşündü. "O zaman öyle olduğunu düşünmüştüm."</span></p>

  <p><span style="font-weight:bold;">"Tekrar yapar mısın?"</span></p>

  <p><span style="font-weight:bold;">"Tanrı konsun ki hayır. Hayatımın üç yılını orada kaybettim."</span></p>

  <p><span style="font-weight:bold;">"Mmm. Sende Kızılderili kanı var mı?"</span></p>

  <p><span style="font-weight:bold;">"Bildiğim kadarıyla yok."</span></p>

  <p><span style="font-weight:bold;">"Benziyorsun, hepsi bu."</span></p>

  <p><span style="font-weight:bold;">"Seni hayal kırıklığına uğrattığım için üzgünüm."</span></p>

  <p><span style="font-weight:bold;">"Önemli değil. Aç mısın?"</span></p>

  <p><span style="font-weight:bold;">Gölge başıyla onayladı. "Yiyebilirim," dedi.</span></p>

  <p><span style="font-weight:bold;">"Bir sonraki ışıkları geçer geçmez iyi bir yer var. İyi yemek. Ucuz da."</span></p>

  <p><span style="font-weight:bold;">Gölge arabayı parka çekti. Arabadan çıktılar. Kilitlemeye zahmet etmedi ama anahtarları cebine koydu. Bir gazete almak için bozuk para çıkardı. "Burada yemek yemeye gücün yetebiliyor mu?" diye sordu.</span></p>

  <p><span style="font-weight:bold;">"Evet," dedi kız, çenesini kaldırarak. "Kendi paramı ödeyebilirim."</span></p>

  <p><span style="font-weight:bold;">Gölge başını salladı. "Bak ne diyeceğim. Yazı tura atayım," dedi. "Eğer tura- gelirse sen benim yemeğimi ödersin, yazı da ben şeninkini öderim."</span></p>

  <p><span style="font-weight:bold;">"Önce parayı göreyim," dedi şüphelice kız. "Çifte turalı bir çeyrek doları olan bir amcam vardı."</span></p>

  <p><span style="font-weight:bold;">Sam onu inceledi, çeyrekte tuhaflık olmadığı konusunda tatmin oldu. Gölge, parayı tura üste gelecek şekilde başparmağına yerleştirdi ve atarken hile yaptı. Para sallandı, dönüyormuş gibi göründü, sonra yakalayıp sol elini üstüne çevirerek koydu. Sağ eliyle kızın önünde açtı.</span></p>

  <p><span style="font-weight:bold;">"Yazı," dedi Sam mutluca. "Yemekler senden."</span></p>

  <p><span style="font-weight:bold;">"Tamam," dedi. "Her zaman kazanamazsın."</span></p>

  <p><span style="font-weight:bold;">Gölge köfte ısmarladı, Sam lazanya. Gölge, yük trenindeki ölü adamlarla ilgili herhangi bir şey var mı diye gazeteye göz gezdirdi. Yoktu. İlgi çekici tek hikaye ön sayfadaydı: Rekor sayıda karga kasabayı istila etti. Yerel çiftçiler diğerlerini korkutsun diye kasabadaki umumi binaların üstüne ölü kargalar asmak istediler; kuşbilimciler, canlıların ölüleri yiyeceğinden dolayı bunun işe yaramayacağını söylediler. Yöre halkı tatmin olmadı. "Arkadaşlarının cesetlerini gördüklerinde, dedi sözcü, "onları burada istemediğimizi öğrenecekler."</span></p>

  <p><span style="font-weight:bold;">Tabaklar, bir kişinin yiyeceğinden çok daha fazla, tepelemesine doldurulmuş yemeklerle dumanları tüte tüte geldi.</span></p>

  <p><span style="font-weight:bold;">"Peki Kahire’de ne var?" diye sordu Sam, ağzı dolu.</span></p>

  <p><span style="font-weight:bold;">"Bir fikrim yok. Patronumdan bana orada ihtiyacı olduğunu söyleyen bir mesaj aldım."</span></p>

  <p><span style="font-weight:bold;">"Ne iş yapıyorsun?"</span></p>

  <p><span style="font-weight:bold;">"Getir götür işleri."</span></p>

  <p><span style="font-weight:bold;">Sam gülümsedi. "Şey," dedi, "sen mafyadan değilsin. Hem benzemediğinden, hem de o bok parçacısını kullandığından dolayı. Her neyse, araban niçin muz kokuyor?"</span></p>

  <p><span style="font-weight:bold;">Gölge omuz silkip yemeğe devam etti.</span></p>

  <p><span style="font-weight:bold;">Sam gözlerini kıstı. "Belki de sen bir muz kaçakçısısındır," dedi. "Bana daha ne yaptığımı sormadın."</span></p>

  <p><span style="font-weight:bold;">"Sanırım okula gidiyorsun."</span></p>

  <p><span style="font-weight:bold;">"Wisconsin Üniversitesi, Madison."</span></p>

  <p><span style="font-weight:bold;">"Orada hiç şüphesiz sanat tarihi, kadın araştırmaları okuyorsun ve büyük ihtimalle kendi bronzlarını döküyorsun. Ve büyük ihtimalle, kirayı karşılamaya yardımcı olması için bir kafede çalışıyorsun."</span></p>

  <p><span style="font-weight:bold;">Sam çatalını indirdi, burun delikleri açıldı, gözleri fal taşı gibi dışarı fırladı. "Bunu nasıl oldu da becerdin?"</span></p>

  <p><span style="font-weight:bold;">"Ne? İşte şimdi, hayır, doğrusu Latin dilleri ve kuşbilimi okuyorum mu diyorsun?"</span></p>

  <p><span style="font-weight:bold;">"Yani öylesine şansa mı tahmin ettim diyorsun?"</span></p>

  <p><span style="font-weight:bold;">"Neyi?"</span></p>

  <p><span style="font-weight:bold;">Sam kara gözlerle ona dik dik baktı. "Sen tuhaf bir adamsın-sın, Bay . . . İsmini bilmiyonım."</span></p>

  <p><span style="font-weight:bold;">"Bana Gölge derler," dedi.</span></p>

  <p><span style="font-weight:bold;">Sam, hoşuna gitmeyen bir şeyi tadarmış gibi ağzını bunıştur-du. Konuşmayı bıraktı, kafasını eğip lazanyasını bitirdi.</span></p>

  <p><span style="font-weight:bold;">"Oraya niçin Mısır dendiğini biliyor musun?" diye sordu Gölge, Sam yemeği bitirdiğinde.</span></p>

  <p><span style="font-weight:bold;">"Kahire yoluna mı? Evet. Orası Ohio ve Missisippi deltasında. Nil deltasındaki Mısır’ın Kahire'si gibi."</span></p>

  <p><span style="font-weight:bold;">"Bu anlamlı."</span></p>

  <p><span style="font-weight:bold;">Sam iskemlesinde geriye yaslandı, kahveyle çikolatalı kremalı pasta sipariş verip eliyle siyah saçlarını taradı. "Evli misiniz, Bay Gölge?" Ve sonra Gölge tereddüt edince, "Şey. Yine nazik bir som sordum, değil mi?"</span></p>

  <p><span style="font-weight:bold;">"Onu Perşembe günü gömdüler," dedi, sözcüklerini dikkatlice seçerek. "Bir araba kazasında öldü."</span></p>

  <p><span style="font-weight:bold;">"Ah. Tanrım. Üzgünüm."</span></p>

  <p><span style="font-weight:bold;">"Ben de."</span></p>

  <p><span style="font-weight:bold;">Sıkıntılı bir ara. "Üvey ablam oğlunu, yeğenimi, geçen yılın sonunda kaybetti. Çok zor."</span></p>

  <p><span style="font-weight:bold;">"Evet. Öyle. Niçin öldü?"</span></p>

  <p><span style="font-weight:bold;">Sam kahvesini yudumladı. "Bilmiyoruz. Aslında ölüp olmadığını bile bilmiyomz. Birden ortadan kayboldu. Ama sadece on üç yaşındaydı. Geçen kışın ortasında oldu. Ablam bu yüzden yıkıldı."</span></p>

  <p><span style="font-weight:bold;">"Hiç, hiçbir ipucu yok muydu?" TV aynasızı gibiydi. Tekrar denedi. "Cinayetten şüphelendiler mi?" Bu daha da kötüydü.</span></p>

  <p><span style="font-weight:bold;">"Gözetime alınmayan salak eniştemden, babasından, şüphelendiler. Onu kaçıracak kadar salak olan. Büyük ihtimalle de kaçırdı. Ama orası Kuzey Ormanları’ndaki küçük bir kasabaydı. Hiç kimsenin kapılarını kilitlemediği, sevimli, tatlı, hoş bir kasaba." İç çekip başını olumsuzca salladı. Kahve fincanını iki eliyle tuttu.</span></p>

  <p><span style="font-weight:bold;">"Yarı Kızılderili olmadığında emin misin?"</span></p>

  <p><span style="font-weight:bold;">"Bildiğim kadarıyla değilim. Ama olabilir. Babam hakkında</span></p>

  <p><span style="font-weight:bold;">hiçbir şey bilmiyorum. Ama eğer Amerikan Yerlisi olsaydı annem bana söylerdi. Belki."</span></p>

  <p><span style="font-weight:bold;">Ağız yine bumştu. Sam, çikolata kremalı pastayı yarısında bıraktı: Dilim, kafasının yarısı büyüklüğündeydi. Tabağı masanın üzerinden Gölge’ye doğru itti. "İstiyor musun?"</span></p>

  <p><span style="font-weight:bold;">Gölge gülümsedi. "Tabii," dedi ve onu bitirdi.</span></p>

  <p><span style="font-weight:bold;">Garson kız hesabı getirdi ve Gölge ödedi.</span></p>

  <p><span style="font-weight:bold;">"Teşekkürler," dedi Sam.</span></p>

  <p><span style="font-weight:bold;">Artık hava daha da soğuyordu. Araba çalışmadan önce birkaç kez öksürdü. Gölge yola çıktı ve arabayı güney doğm sürdü. "Hiç Heredot isminde birini duydun mu?"</span></p>

  <p><span style="font-weight:bold;">"Tanrım. Ne?"</span></p>

  <p><span style="font-weight:bold;">"Heredot. Hiç onun Tarihi’ni okudun mu?"</span></p>

  <p><span style="font-weight:bold;">"Biliyor musun?" dedi hayal alemine dalmış gibi. "Anlamadım. Nasıl konuştuğunu ya da kullandığın kelimeleri filan anlamıyo-mm. Bir an kocaman salak bir herifsin, bir sonrakinde aklımın içini okuyorsun, bir sonrakinde de Heredot’tan konuşuyoruz. Şimdi, hayır. Heredot’u okumadım. Onu duydum. Belki NPR’da. Yalanın babası dedikleri o değil mi?"</span></p>

  <p><span style="font-weight:bold;">"Onun Şeytan olduğunu sanıyordum."</span></p>

  <p><span style="font-weight:bold;">"Evet, o da. Ama Heredot’un dev karıncalar ve grifonların koruduğu altın madenleri olduğunu söylediğinden bahsediyorlar. Bu şeyleri nereden uydurmuş."</span></p>

  <p><span style="font-weight:bold;">"Uydurduğunu sanmıyorum. O ona anlatılanları yazmış. Sanki tarih yazıyormuş gibi. Ve çoğu oldukça iyi öyküler. Bir tomar tuhaf detay - mesela, biliyor musun, Mısır’da, eğer bir soylunun karısı ya da çok güzel bir kız ya da her neyse, ölürse onu üç gün mumyacıya yollamazlarmış? Önce çürümesi için güneşin altında bekletirlermiş."</span></p>

  <p><span style="font-weight:bold;">"Niçin? Ah, dur. Tamam, sanırım niye olduğunu biliyorum. Ah, bu iğrenç."</span></p>

  <p><span style="font-weight:bold;">"Ve savaşlar da var, her tür normal şey. Sonra tanrılar var. Adamın biri, savaş sonucunu bildirmek için koşarak dönüyor. Koşuyor, koşuyor ve ormanın içindeki bir açıklıkta Pan’ı görüyor. Pan diyor ki, ‘Onlara söyle bana buraya bir tapınak diksinler." Adam tamam diyor ve yolun geri kalanını koşuyor. Savaşın haberini ve-</span></p>

  <div><img alt="" src="../Images/main-16.jpg" /></div>

  <p><span style="font-weight:bold;">riyor ve sonra diyor ki ‘Ah, aklımdayken, Pan ona bir tapınak inşa etmenizi istiyor.’ Gerçekten gerçekçi, değil mi?"</span></p>

  <p><span style="font-weight:bold;">"Demek onun içinde tanrılar olan öyküler var. Ne demeye çalışıyorsun? Bu adamlar halüsinasyon mu gördüler?"</span></p>

  <p><span style="font-weight:bold;">"Hayır," dedi Gölge. "Öyle değil."</span></p>

  <p><span style="font-weight:bold;">Sam bir şeytan tırnağını ısırdı. "Beyin hakkında bir kitap okudum," dedi. "Oda arkadaşımdaydı ve onu etrafta gösterip duruyordu. Kitap söyle bir şeydi; 5000 yıl önce beyin loplarının sigortasının nasıl attığını ve daha önce beyinlerinin sağ lopu bir şey söylediğinde, bunu tanrıların onlara ne yapacaklarını söyleyen . ses olduğunu sandıklarını anlatıyordu. Bu sadece beyinde olan bir şey."</span></p>

  <p><span style="font-weight:bold;">"Ben kendi teorimi daha çok beğeniyorum," dedi Gölge.</span></p>

  <p><span style="font-weight:bold;">"Senin teorin ne?"</span></p>

  <p><span style="font-weight:bold;">"O zamanlar, insanlar ara sıra tanrılarla karşılaşırlardı."</span></p>

  <p><span style="font-weight:bold;">"Ah." Sessizlik: sadece arabanın tıkırtısı, motorun gürültüsü ve susturucunun homurtusu - ki bu pek sağlam gelmiyordu. Sonra, "Ne dersin hâlâ oradalar mıdır?"</span></p>

  <p><span style="font-weight:bold;">"Nerede?"</span></p>

  <p><span style="font-weight:bold;">"Yunanistan’da. Mısır’da. Adalarda. O yerlerde. Ne dersin o insanların yürüdüğü yerlerde yürümüş olsan tanrıları görebilir miydin?"</span></p>

  <p><span style="font-weight:bold;">"Belki. Ama insanları gördüklerinin ne olduğunu bileceklerini sanmıyorum."</span></p>

  <p><span style="font-weight:bold;">"Bahse girerim ki aynı uzaylı yaratıklar gibi," dedi Sam. "Bugünlerde insanlar uzaylı yaratıklar görüyorlar. Geçmişte de tanrıları gördüler. Belki de uzaylı yaratıklar beynin sağ tarafından geliyorlar."</span></p>

  <p><span style="font-weight:bold;">"Tanrıların daha önce yaptıklarını hiç sanmıyorum," dedi Gölge. "Kurbanlarını kendileri katletmediler. Onların kendileri yerine bu işi yaptıracak insanları vardı."</span></p>

  <p><span style="font-weight:bold;">Sam kıkırdadı. Birkaç dakika sessiz gittiler ve sonra dedi ki, "Hey, bu bana Karşılaştırmalı Din lOl’den en sevdiğim tanrı hikayemi hatırlattı. Dinlemek ister misin?"</span></p>

  <p><span style="font-weight:bold;">"Tabii," dedi Gölge.</span></p>

  <p><span style="font-weight:bold;">"Tamam. Bu Odin hakkında. Biliyor musun? Bir zamanlar bir</span></p>

  <p><span style="font-weight:bold;">Viking gemisinde bir Viking Kralı vardı - bu besbelli ki eski Vi-kingler dönemindeydi - rüzgârsız kaldıkları için gidemiyorlardı, bu yüzden eğer Odin onlara rüzgar yollayıp karaya ulaştırırsa, adamlarından birini Odin’e kurban edeceğini söylüyor. Tamam. Rüzgar esiyor ve karaya çıkıyorlar. Böylece karada kimin kurban edileceğini saptamak için kura çekiyorlar - ve kurada kralın kendisi çıkıyor. Şey, bundan dolayı pek memnun olmuyor ama düşünüp onu kukla gibi asabilirlerse bir şey olmayacağını keşfederek çözümü buluyorlar. Bir buzağının bağırsaklarını çıkarıyorlar ve gevşekçe adamın boynuna ilmik yapıyorlar. Diğer ucunu ince bir dala bağlıyorlar. Mızrak yerine bir kamış alıyorlar ve onunla itip, hadi ‘Tamam, asıldın, Odin’e kurban edildin,’ diyorlar. "</span></p>

  <p><span style="font-weight:bold;">Yol viraj yaptı: Diğer Kasaba, nüfus 300, eyalet 12 yaş altı hız paten şampiyonası ikincisi, yolun iki yanında dev asa boyutlu iki cenaze levazımatçısı, Gölge sadece 300 kişi yaşıyorsa kaç tane cenaze levazımatçısına ihtiyaç olur diye düşündü . . .</span></p>

  <p><span style="font-weight:bold;">"Tamam. Onlar Odin’in adını anar anmaz, kamış bir mızrağa dönüşüp adamın böğrüne saplanıyor. Buzağı bağırsakları kalın bir ipe dönüşüyor, dal ağacın ana dallarından biri oluyor. Ağaç yükseliyor, yer alçalıyor ve kral moraran yüzüyle böğrüne saplı mızrakla ölmek üzere orada asılı kalıyor. Hikayenin sonu. Beyaz insanların bazı sikik tanrıları var, Bay Gölge."</span></p>

  <p><span style="font-weight:bold;">"Evet," dedi Gölge. "Sen beyaz değil misin?"</span></p>

  <p><span style="font-weight:bold;">"Ben Cherokee’yim," dedi.</span></p>

  <p><span style="font-weight:bold;">"Saf kan mı?"</span></p>

  <p><span style="font-weight:bold;">"Hayır. Sadece yarı yarıya. Annem beyazdı. Babam gerçek bir rezervasyon Kızılderilisi. Buralarda görünmüş, sonunda annemle evlenmiş ve beni yapmışlar. Sonra ayrıldıklarında Oklahoma’ya geri döndü."</span></p>

  <p><span style="font-weight:bold;">"Rezervasyona geri mi döndü?"</span></p>

  <p><span style="font-weight:bold;">"Hayır. Ödünç para aldı ve Taco Bili isminde bir Taco Beli taklidi açtı. İşleri iyi. Benden hoşlanmıyor. Benim melez olduğumu söylüyor."</span></p>

  <p><span style="font-weight:bold;">"Özgünüm."</span></p>

  <p><span style="font-weight:bold;">"O bir ayı. Ben Kızılderili kanımdan dolayı gurur duyuyorum. Üniversite harçlarımı ödememe yardımcı oluyor. Kahrolasıca, bir gün büyük ihtimalle bir iş bulmamı bile sağlayabilir, eğer bronzlarımı satamazsam."</span></p>

  <p><span style="font-weight:bold;">"Bu her zaman için olası," dedi Gölge.</span></p>

  <p><span style="font-weight:bold;">Gölge kasabanın kenarında sefalet içindeki bir eve Sam’ı bırakmak için El Paso’da, IL (nüfus 2500) durdu. Ön avluda, yanıp sönen ışıklarla kaplı, büyük tel iskeletli modellerden bir ren geyiği dumyordu. "İçeri gelmek ister misin?" diye sordu Sam. "Teyzem sana kahve yapar."</span></p>

  <p><span style="font-weight:bold;">"Hayır," dedi. "Benim gitmem lazım."</span></p>

  <p><span style="font-weight:bold;">Sam ona gülümsedi, birden ve ilk kez savunmasız göründü. Hafifçe onun koluna vırdu. "Sen kafayı yemişsin. Ama coolsun."</span></p>

  <p><span style="font-weight:bold;">"Ben herkesin öyle olduğuna inanıyorum," dedi Gölge. "Yol arkadaşlığı için teşekkürler."</span></p>

  <p><span style="font-weight:bold;">"Önemli değil," dedi. "Kahire’ye giderken yolda herhangi bir tanrı görürsen, onlara benden selam söylemeyi unutma." Arabadan indi ve evin kapısına gitti. Zili çaldı ve arkasına bakmadan kapıda durdu. Gölge, kapı açılıp Sam sağlam bir şekilde içeri girene kadar bekledi. Sonra gaza bastı ve tekrar otoyola yöneldi. Normal, Bloomington ve Lawndale’den geçti.</span></p>

  <p><span style="font-weight:bold;">O gece saat on birde Gölge titremeye başladı. Tam Middle-town’a giriyordu. Uyumaya ihtiyacı olduğuna karar verdi yoksa daha fazla araba kullanamayacaktı. Night’s Inn’in önüne çekti, zemin katındaki odası için peşin otuz beş dolar ödedi ve odasına gitti. Üzgün bir hamamböceği, çini zeminin ortasında sırtüstü yatıyordu. Gölge bir havlu aldı ve küveti temizledi sonra suyu açtı. Odada elbiselerini çıkardı ve onları yatağın üstüne koydu. Gövdesindeki çürükler koyu renkli ve yeniydi. Küvetin içine oturup banyo suyunun renginin değişmesini izledi. Sonra çıplak bir vaziyette, çoraplarını, donunu, tişörtünü lavaboda yıkadı, sıktı ve banyo küvetinin üstündeki duvardan çektiği çamaşır ipine astı. Hamamböceğini olduğu yerde bıraktı, ölülere saygı olarak.</span></p>

  <p><span style="font-weight:bold;">Gölge yatağa yattı. Bir porno film seyretmeyi düşündü ama telefonun yanındaki film başına öde aletine kredi kartı gerekiyordu ve bu çok riskliydi. Sonra tekrar, o yapmazken diğer insanların seks yapmasını seyretmenin kendini daha hissetmesini sağlamayacağına ikna oldu. Ona eşlik etsin diye TV'yi açtı; 45 dakika sonra TV’nin kendiliğinden kapatması için uzaktan kumandada uyu düğmesine üç kez bastı. Saat gece yarısına çeyrek vardı.</span></p>

  <p><span style="font-weight:bold;">Görüntü motel-bulanıklığındaydı ve renkler ekranda yüzüyorlardı. Televizyonun çorak topraklarında, odaklanamadan, bir gece yarısı showunda diğerine zapladı. Adamın biri, mutfakta bazı şeyler yapan ve Gölge’de bunların hiçbiri olmayan, bir düzine farklı mutfak aletinin işini yapan bir şeyi tanıtıyordu. Zap. Takım elbiseli bir adam, bunların ahir zamanlar olduğunu ve eğer Gölge ona para yollarsa İsa’nın - adamın telâffuzuna göre iki veya üç harflik bir kelime - Gölge’nin işini geliştirip büyüteceğini açıklıyordu.</span> <span style="font-style:italic;">Zap</span> <span style="font-weight:bold;">M*A*S*H’ın bir bölümü bitti ve</span> <span style="font-style:italic;">Dick Van Dyke</span> <span style="font-weight:bold;">Show başladı.</span></p>

  <p><span style="font-weight:bold;">Gölge, yıllardır</span> <span style="font-style:italic;">Dick Van Dyke</span> <span style="font-weight:bold;">ShouJun hiçbir bölümünü izlememişti ama onun çizdiği 1965 model siyah beyaz dünyada rahatlatıcı bir şey vardı. Uzaktan kumandayı yatağın yanına koydu ve başucu lambasını söndürdü. Gözleri yavaş yavaş kapanırken, şovda tuhaf bir şey olduğunun farkına vararak izledi.</span> <span style="font-style:italic;">Dick Van Dyke</span> <span style="font-weight:bold;">ShouJun bölümlerinin çoğunu izlememişti, bu yüzden bunun daha önce gördüğünü hatırlayamadığı bir bölüm olmasına şaşırmadı. Tuhaf bulduğu şey ise ses tonuydu.</span></p>

  <p><span style="font-weight:bold;">Bütün sürekli oyuncular, Rob’un içki içmesinden endişeliydiler: İşine günlerdir gidemiyordu. Onun evine gittiler: Kendini yatak odasına kilitlemişti, dışarı çıkmaya ikna edilmesi gerekiyordu: sendeleyerek yürüyecek kadar sarhoştu ama hâlâ çok komikti. Maurie Amsterdam ve Rose Marie'nin oynadıkları arkadaşları bir kaç iyi espriden sonra dışarı çıktılar. Sonra Rob’un karısı onun yanında gözükmek için geldiğinde, Rob onun yüzüne sertçe vurdu. Karısı yere oturdu ve ağlamaya başladı; ama bunlar meşhur Mary Tyler Moore feryadı değil onun yerine hafif, çaresiz hıçkırıklardı, kendi kendine sarılmış fısıldıyordu, "Bana vurma, lütfen ne istersen yapacağım, yeter ki bana bir daha vurma."</span></p>

  <p><span style="font-weight:bold;">"Bu da ne boktan iş?" dedi yüksek sesle Gölge.</span></p>

  <p><span style="font-weight:bold;">Görüntü fosforlu bir benekli bulanıklığa dönüştü.</span> <span style="font-style:italic;">Dick Van Dyke</span> <span style="font-weight:bold;">Show geri geldiğinde açıklanamaz bir şekilde Lucy’i Seviyo-rum’a dönüştü. Lucy, eski buzluklarını yeni bir buzdolabıyla değiştirmesine izin vermesi için Ricky’yi ikna etmeye çalışıyordu.</span></p>

  <p><span style="font-weight:bold;">Bununla beraber, Ricky gittiğinde kanepeye oturdu, bacaklarını altında topladı, ellerini kucağına koyup sabırlıca, yılların gerisindeki siyah-beyazlar içinde baktı.</span></p>

  <p><span style="font-weight:bold;">"Gölge?" dedi. "Konuşmamız gerekiyor."</span></p>

  <p><span style="font-weight:bold;">Gölge hiçbir şey söylemedi. Lucy çantasını açtı ve bir sigara çıkarıp pahalı gümüş bir çakmakla yaktı, sonra çakmağı kaldırdı. "Seninle konuşuyorum," dedi. "Evet?"</span></p>

  <p><span style="font-weight:bold;">"Bu olanaksız," dedi Gölge.</span></p>

  <p><span style="font-weight:bold;">"Sanki yaşantının geri kalanı akla yatkın? Boş versene ya."</span></p>

  <p><span style="font-weight:bold;">"Her neyse. Lucille Ball’un benimle TV’den konuşması, bu ana kadar başıma gelenlerden bir kaç misli daha acayip," dedi Gölge.</span></p>

  <p><span style="font-weight:bold;">"Ben Lucille Ball değilim. Lucy Ricardo’yım. Ve biliyor musun - ben o bile değilim. Bu bağlamda, bu olaya bakışın kolay yönü. Hepsi bu." Kanepenin üstünde rahatsızca doğruldu.</span></p>

  <p><span style="font-weight:bold;">"Sen kimsin?" diye sordu Gölge.</span></p>

  <p><span style="font-weight:bold;">"Tamam," dedi. "İyi bir som. Ben salak kutusuyum. Ben TV’yim. Ben her şeyi gören göz ve katot ışınının dünyasıyım. Ben gaf tüpüyüm. Ben ailelerin tapınmak için önünde toplandıkları küçük sunağım."</span></p>

  <p><span style="font-weight:bold;">"Sen televizyon musun? Yoksa televizyondaki biri mi?"</span></p>

  <p><span style="font-weight:bold;">"TV bir sunaktır. Ben insanların adına kurban verdikleri şeyim."</span></p>

  <p><span style="font-weight:bold;">"Ne kurban ederler?" diye sordu Gölge.</span></p>

  <p><span style="font-weight:bold;">"Çoğunlukla zamanlarını," dedi Lucy. "Bazen birbirlerini." İki parmağını uçlarından kaldırıp hayali bir barut dumanını üfledi. Sonra göz kırptı; kocaman bir eski Lucy’yi Seviyorum göz kırpışı.</span></p>

  <p><span style="font-weight:bold;">"Sen bir tanrı mısın?" dedi Gölge.</span></p>

  <p><span style="font-weight:bold;">Lucy yapmacık biçimde gülümsedi ve sigarasından bir hanımefendi gibi bir fırt aldı. "Öyle de diyebilirsin," dedi.</span></p>

  <p><span style="font-weight:bold;">"Sam sana selam söyledi," dedi Gölge.</span></p>

  <p><span style="font-weight:bold;">"Ne? Sam da kim? Neden bahsediyorsun?"</span></p>

  <p><span style="font-weight:bold;">Gölge saatine baktı. On ikiyi yirmi geçiyordu. "Önemli değil," dedi. "Şimdi, TV’deki Lucy. Ne hakkında konuşmamız gerekiyor? Son zamanlarda birçok kişi benimle konuşma gereği duyuyor. Genelde de bu birisinin bana vurmasıyla sona eriyor."</span></p>

  <p><span style="font-weight:bold;">Kamera yakın çekime girdi: Lucy kaygılanmış gibi göründü:</span></p>

  <p><span style="font-weight:bold;">dudakları büzüldü. "Bundan nefret ediyomm. İnsanların seni incitmesinden nefret ediyorum, Gölge. Ben asla öyle yapmam, tatlım. Hayır, sana bir iş teklif etmek istiyorum."</span></p>

  <p><span style="font-weight:bold;">"Ne yapacağım?"</span></p>

  <p><span style="font-weight:bold;">"Benim için çalışacaksın. Hayalet şovundaki sorununu duydum ve onu nasıl hallettiğinden etkilendim. Hızlı ve verimli; gücenme yok, etkileyici. Sende böyle bir şey olduğunu kim düşünebilirdi ki? Gerçekten toz oldular."</span></p>

  <p><span style="font-weight:bold;">"Gerçekten mi?"</span></p>

  <p><span style="font-weight:bold;">"Seni küçük gördüler, aşkım. Bu benim yapacağım bir hata değil. Senin benim ordumda olmanı istiyorum." Ayağa kalkıp kameraya doğru yürüdü. "Duruma şöyle bak, Gölge: Biz gelecek şeyiz. Biz işlek büyük alışveriş merkezleriyiz - dostların boktan turistlik yerler. Lanet dostların otobanların kenarında ev yapımı mamullerini at arabasında satarlarken bizler büyük online mağazalarız. Onlar manav bile değiller. Kamçılı, at arabalı satıcılar. Balina kemiği korse tamircileri. Biz bugün ve yarınız. Dostların artık dün bile değiller."</span></p>

  <p><span style="font-weight:bold;">Bu oldukça tanıdık bir konuşmaydı. "Hiç limoya binen şişko bir veletle tanıştın mı?" diye sordu Gölge.</span></p>

  <p><span style="font-weight:bold;">Gülünç bir şekilde gözlerini yuvarlayıp ellerini açtı, Lucy Ri-cardo’nun bir felaketin sorumluğunu kabul etmemesi komikti. "Teknik servis elemanı mı? Teknik servis elemanıyla mı tanıştın? Bak, o iyi bir çocuktur. Bizden biri. Sadece tanımadığı insanlara karşı iyi değildir. Bizim için çalışmaya başladığında onun ne kadar şaşırtıcı olduğunu göreceksin."</span></p>

  <p><span style="font-weight:bold;">"Ya sizin için çalışmak istemezsem, Lucy’i Seviyorum?"</span></p>

  <p><span style="font-weight:bold;">Lucy’nin dairesinin kapısı çalındı ve Ricky’nin kulisten duyulabilecek sesi, bir sonraki sahnede kulübe gitmek üzere olduklarını, Lucy’yi bu kadar meşgul eden şeyin ne olduğunu soruyordu: Lucy’nin çizgi filimsi yüzünde birden bir kızgınlık ifadesi belirdi. "Kahretsin," dedi. "Bak, moruklar sana ne kadar veriyorsa ben iki mislini verebilirim. Üç mislini. Yüz mislini. Sana her ne veriyorlarsa, çok fazlasını verebilirim." Gülümsedi, mükemmel bir yaramaz Lucy Ricardo gülümsemesiyle. "İsmini sen koy, tatlım. Neye ihtiyacın var?" Bluzunun düğmelerini açmaya başladı. "Hey," de-</span></p>

  <p><span style="font-weight:bold;">di. "Hiç Lucy’nin memelerini görmek istedin mi?"</span></p>

  <p><span style="font-weight:bold;">Ekran karardı. Kendi kendine kapanış devreye girmişti ve makine kendini kapattı. Gölge saatine baktı: yarımdı. "Pek istemedim," dedi Gölge.</span></p>

  <p><span style="font-weight:bold;">Yatağında döndü ve gözlerini kapattı. Çarşamba, Bay Nancy ve diğerlerinden karşı gruptan daha fazla hoşlanmasının nedeninin çok açık sözlü olmaları olduğunu anladı: Pis ve cimri olabilirlerdi, yemeklerinin tadı bok gibi olabilirdi; ama en azından klişelerle konuşmamışlardı.</span></p>

  <p><span style="font-weight:bold;">Ve ne kadar ucuz, ne kadar berbat ya da ne kadar hüzünlü olurlarsa olsunlar, her zaman için bir turistik yeri büyük alışveriş merkezlerine tercih edeceğini düşündü.</span></p>

  <p><span style="font-weight:bold;">Sabah, Gölge’yi yine yolda buldu. Yapraksız ağaçlar ve otlardan kımıltısız kahverengi bir kış manzarasında arabayı yavaşça sürüyordu. Son karlar yok olmuştu. Bok parçasının benzin deposunu Eyalet On Altı Yaş Altı Kadınlar 300 metre ikincisinin kasabasında doldurdu. Onun dağılmasını engelleyen şeyin pislik olmadığını umarak arabayı benzincideki yıkama yerine soktu. Arabanın, yıkandıktan sonra - her türlü nedene rağmen - beyaz ve çok az paslı olduğunu keşfetmek onu şaşırttı. Tekrar yola çıktı.</span></p>

  <p><span style="font-weight:bold;">Gökyüzü inanılmaz derecede maviydi ve fabrika bacalarından çıkan endüstriyel beyaz dumanlar bir fotoğraf gibi gökyüzünde donmuşlardı. Bir atmaca kendini ölü bir ağaçtan bıraktı ve ona doğru uçtu, kanatları güneş ışığında bir seri stop-motion fotoğraf gibi yanıp sönüyordu.</span></p>

  <p><span style="font-weight:bold;">Bir ara, kendini Doğu St Louis’e gider buldu. Bunu engellemeye çalıştı ve onun yerine kendini bir endüstriyel parktaki kırmızı ışıklı bölgeymiş gibi görünen yerin içinden geçerken buldu. On altı tekerlekliler, dev kamyonlar, geçici depoya benzeyen, bir tanesinin 24 Saat Açık Gece Klübü ve bir tanesinde de Kasaba’nın En iyi Röntgenci Gösterisi olduğu iddia edilen binaların dışında park etmişti. Gölge başını olumsuzca salladı ve arabayı sürmeye devam etti. Laura, giysili ya da giysisiz dans etmeyi çok severdi (anılmaya değer birçok gecede, bir eyaletten diğerine giderlerken). Gölge de onu seyretmeyi severdi.</span></p>

  <p><span style="font-weight:bold;">Öğle yemeği, Red Bud ismindeki bir kasabada yediği bir sandviç ve bir kutu kolaydı.</span></p>

  <p><span style="font-weight:bold;">Binlerce, buldozer, traktör ve Caterpillar enkazıyla dolu bir vadiden geçti. Burasının buldozerlerin ölmek için gittikleri bir buldozer mezarlığı olup olmadığını merak etti.</span></p>

  <p><span style="font-weight:bold;">Pop-a-top Lounge’u geçti. Chester’e (Temel Reis’in Memleketi) doğru devam etti. Evlerin önlerinde sütunlar olmaya başladığını fark etti. En döküntü, en ufak tefek evlerin bile artık başkasının gözünde onu bir konak gibi göstermek için beyaz sütunları vardı. Büyük çamurlu bir nehrin üstünden geçti ve tabelaya göre isminin Büyük Çamurlu Nehir olduğunu görünce kahkahalarla güldü. Kışla birlikte yapraklarını dökmüş üç ağacı örten kahverengi bir asma gördü; onları tuhaf bir şekilde eğmiş ve neredeyse insan şekline dönüştürmüştü: O Cadı olabilirdi, onun falına bakmaya hazır, beli bükülmüş üç yaşlı kocakarı.</span></p>

  <p><span style="font-weight:bold;">Arabayı Mississippi boyunca sürdü. Gölge, Nil’i daha önce hiç görmemişti ama geniş kahverengi nehrin üzerinde, ona Nil’in çamurlu geniş alanını hatırlatan göz kamaştırıcı bir ikindi güneşi parlıyordu: Bu şimdiki Nil değildi tabii ki, uzun zaman önce, papirüs bataklıkları içinde bir yol gibi akan, kobra, çakal ve vahşi sığırların vatanı . . .</span></p>

  <p><span style="font-weight:bold;">Bir tabela Thebes’i gösterdi.</span></p>

  <p><span style="font-weight:bold;">Yol, üç buçuk metre yükseğe yapılmıştı, bu yüzden arabayı bataklığın üstünde sürüyordu. Uçan kuş sürüleri mavi gökyüzünde siyah noktalar halinde, gözü dönmüş bir Browny gibi hareket ederek ileri geri uçuyorlardı.</span></p>

  <p><span style="font-weight:bold;">Akşama doğru güneş, alçalmaya başlayınca, dünyayı esrarengiz ve gerçeğin ötesindeymiş gibi gösteren yoğun, sıcak koyu bir ışık olan elf ışığıyla ışıl ışıl yaptı. İşte bu ışıkta Gölge, Şimdi Tarihi Kahire’ye Giriyorsunuz tabelasını solladı. Bir köprünün altından geçti ve kendini küçük bir liman kasabasında buldu. Kahire adliyesinin heybetli yapısı ve daha da heybetli Gümrük Binası, günün sonundaki ışığın altın şurubunda yeni pişmiş dev kurabiyelere benziyordu.</span></p>

  <p><span style="font-weight:bold;">Arabasını bir yan sokağa park etti ve Ohio ya da Mississippi’ye</span></p>

  <p><span style="font-weight:bold;">baktığından emin olmadan, nehrin kenarındaki sete doğru yürüdü. Küçük kahverengi bir kedi, burnunu bir apartmanın arkasındaki çöp tenekelerine soktu ve çöp tenekeleri arasında sıçradı. Işık çöpleri bile büyülü bir hale getirdi.</span></p>

  <p><span style="font-weight:bold;">Tek bir martı nehrin kenarı boyunca süzülüyor, giderken de kendini düzeltmek için bir kanadını çırpıyordu.</span></p>

  <p><span style="font-weight:bold;">Gölge yalnız olmadığını fark etti. Ayaklarında eski tenis ayakkabıları, üzerinde elbise olarak gri bir yün erkek kazağıyla küçük bir kız çocuğu, altı yaşın sıkıntılı ciddiyetiyle ona dik dik bakarak üç metre uzakta, yaya kaldırımında duruyordu. Saçları düz, uzun ve siyahtı. Teni nehir kadar kahverengiydi.</span></p>

  <p><span style="font-weight:bold;">Gölge ona sırıttı. Kız da ona karşılık, meydan okurcasına dik dik baktı.</span></p>

  <p><span style="font-weight:bold;">Su kıyısından bir miyavlama ve cıyaklama geldi. Küçük kahverengi kedi dökülmüş çöp tenekesinden hızla fırladı, peşinde uzun burunlu siyah bir köpek vardı. Kedi bir arabanın altına daldı.</span></p>

  <p><span style="font-weight:bold;">"Hey," dedi küçük kıza Gölge. "Daha önce hiç görünmezlik tozu gördün mü?"</span></p>

  <p><span style="font-weight:bold;">Kız tereddüt etti. Sonra başını olumsuzca salladı.</span></p>

  <p><span style="font-weight:bold;">"Tamam," dedi Gölge. "Şimdi bunu izle." Gölge sol eliyle bir çeyrek dolar çıkardı, kaldırıp iki tarafını da gösterdi, sonra sağ eline atıyormuş gibi yapıp elini boşluğun üstüne kapadı ve elini ileri uzattı. "Şimdi" dedi, "cebimden biraz görünmezlik tozu alıyorum . . ." ve sol eliyle göğüs cebine uzandı. Bunu yaparken parayı oraya bıraktı, ". . .ve onu paralı elin üzerine serpiyorum . . ." ve serpiyormuş gibi yaptı, " . . . bak - şimdi çeyrek de görünmez oldu." Boş sağ elini ve sonra hayretler içinde, boş sol elini de açtı.</span></p>

  <p><span style="font-weight:bold;">Küçük kız dik dik bakmaya devam etti.</span></p>

  <p><span style="font-weight:bold;">Gölge omuz silkti ve ellerini tekrar cebine sokup, birine bir çeyrek, birinde katlanmış bir beş dolar aldı. Onları havadan çıkaracak ve sonra beş doları kıza verecekti. Kızın ihtiyacı varmış gibi görünüyordu. "Hey," dedi. "Seyircilerimiz de var."</span></p>

  <p><span style="font-weight:bold;">Siyah köpekle küçük kahverengi kedi de kızın yanında, dikkatle onu izliyorlardı. Köpeğin koca kulakları dikleştirilmişti ve</span></p>

  <p>ona tetikteymiş gibi komik bir ifade veriyordu. Altın çerçeveli bir gözlük takan, leylek gibi uzun boylu bir adam, kaldırımdan bir şey arar gibi sağa sola bakarak onlara doğrı geliyordu. Gölge, adamın köpeğin sahibi olup olmadığını merak etti.</p>

  <p>"Ne dersin?" diye köpeğe sordu Gölge, küçük kızı rahatlatmak için. "Mükemmeldi, değil mi?"</p>

  <p>Siyah köpek uzun burnunu yaladı. Sonra kalın, yavan bir sesle dedi ki, "Bir keresinde Harry Houdini’yi gördüm ve inan bana adamım, sen Harry Houdini’nin kılı bile olamazsın."</p>

  <p>Küçük kız hayvanlara baktı, Gölge’ye baktı ve kaçtı; ayakları cehennemin bütün güçleri arkasından geliyormuş gibi kaldırımı dövüyordu. İki hayvan onu gitmesini izlediler. Leylek gibi adam köpeğin yanına geldi. Eğildi ve dikilmiş sivri kulaklarını kaşıdı.</p>

  <p>"Hadi," dedi köpeğe altın çerçeveli gözlüklü adam. "Bu sadece bir para oyınuydu. Su altından çıkışı yapacak gibi görünmüyor."</p>

  <p>"Şimdi değil," dedi köpek. "Ama yapacak." Altın rengi ışık yok olmuş ve alacakaranlığın griliği başlamıştı.</p>

  <p>Gölge çeyreği ve kağıt parayı cebine geri bıraktı. "Tamam," dedi. "Hanginiz Çakal?"</p>

  <p>"Gözlerini kullan," dedi uzun burunlu siyah köpek. Altın çerçeveli gözlüklü adamın yanından kaldırımda yavaş yavaş yürümeye başladı. Gölge, bir anlık tereddütten sonra onları takip etti. Kedi ortalarda gözükmüyordu. Bir sıra tahta döşeme evin sonunda geniş, eski bir binaya geldiler. Kapını yanındaki tabelada şöyle yazıyordu. <span style="font-style:italic;">İbis ve Jacquel. Aile şirketi. Cenaze Levazımatçısı. 1863'den beri.</span></p>

  <p>"Ben Bay Ibis’im," dedi altın çerçeveli gözlüklü adam. "Sanırım seni akşam yemeğine davet etmem lazım. Korkarım ki buradaki arkadaşımın yapması gereken bazı işleri var."</p>
</body>
</html>
