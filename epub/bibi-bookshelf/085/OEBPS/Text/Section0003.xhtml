<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><span style="font-style:italic;">Çevirmenin notu:</span></p>

  <p><span style="font-style:italic;">Amerikan Tannlan 'nda bana olası ve gerekli görünen bütün isimleri Türkçeye çevirdim, bu sizi şaşırtmasın. Buna ek olarak, kitabın arkasında, aslında olmayan; ama işinize yarayacağım düşündüğüm bir yardım bölümü hazırladım.</span></p>

  <p><span style="font-style:italic;">Aramızda olmayan arkadaşlar için - Kastby Acker, Roger Zelazny ve onlann arasındakiler.</span></p>

  <p>ikaz ve Gezginler için Uyarı</p>

  <p>Bu bir rehber kitap değil, düş ürünü bir yapıttır. Bu öyküdeki Amerika Birleşik Devletleri coğrafyası tamamen hayal ürünü olmasa da - bu kitaptaki yerlerin çoğu ziyaret edilebilir, rotalar takip edilebilir ve yolların haritası çizilebilir - bazı değişiklikler yaptım. Fazla değişiklik olmadığını düşünebilirsiniz; ama yine de değişiklik değişikliktir.</p>

  <p>Bu hikayede gözüken gerçek yerler için ne izin istenmiştir, ne izin verilmiştir: Burada kendi mülklerini bulabilecek herkesin şaşıracağını umuyorum; aynen Kaya Şehir ya da Kayanın Üstündeki Ev’in sahipleri ve Amerika’nın merkezindeki motelin sahibi&#160;olan avcılar gibi.</p>

  <p>Bu kitaptaki birkaç yerin konumunu açıkça belirtmedim: Mesela Gölkenarı'ndaki kasaba ve Blacksburg'un bir saat güneyindeki dişbudak ağaçlı çiftlik. İsterseniz onları arayabilirsiniz. Hatta onları bulabilirsiniz bile.</p>

  <p>Bunun yanında, bu öyküdeki yaşayan, ölü ya da başka bir durumda olan bütün insanların kurgu olduğunu ya da kurgusal bağlamda yer aldığını söylemeden geçmeyeceğim. Sadece tanrılar gerçektir.</p>

  <p>Göçmenler anavatanlarından ayrıldıklarında şeytansı yaratıklara ne olduğu her zaman ilgimi çeken bir sorudur.&#160;İrlanda kökenli Amerikalılar perileri, Norveç kökenli&#160;Amerikalılar <span style="font-style:italic;">nisseri,</span> Yunan kökenli Amerikalılar&#160;<span style="font-style:italic;">vrykolakaysı</span> hatırlarlar; ama onlar sadece Eski Ülke’deki&#160;olaylarla olan bağlantılarıyla hatırlanırlar. Bir keresinde, bu tür&#160;şeytanların Amerika’da niçin görülmediğini&#160;sorduğumda, bana bilgi veren kişiler şaşkınca kıkırdadılar ve&#160;"Çok uzak olduğu için okyanusu geçmeye korktular" diyerek&#160;İsa'yla havarilerinin asla Amerika’ya&#160;gelmediklerini belirttiler.</p>

  <p>Richard Dorson, "Amerikan Halk Öyküleri Üzerine Bir Teori," <span style="font-style:italic;">"Tarihçilerin Amerikan Folklörü ve Tarihçi,"&#160;</span>(Chicago Üniversitesi Yayınları, 1971)</p>

  <div>
    <br />
  </div>

  <p><span style="font-weight:bold;font-style:italic;">Gölgeler</span></p>

  <p><span style="font-style:italic;">Ülkemizin sınırlan mı, bayım? Kolay bayım, kuzeyde Kuzey Işıklan ’yla sınırlıyız, doğuda güneşin doğuşuyla, güneyde Ekinokslann geçit töreniyle ve batıda da Kıyamet Günü'yle sınırlıyız.</span></p>

  <p>- Amerikalı Joe Miller'in Şaka Kitabı</p>

  <p>Gölge hapishanede üç yılını doldurmuştu. Oldukça iriyarıydı ve yeterli kadar bana - bulaşma tipli gözüktüğünden en büyük sorunu zaman öldürmekti. Bu yüzden formunu korudu, kendi kendine para oyunları öğrendi ve bol bol karısını ne kadar çok sevdiğini düşündü.</p>

  <p>Hapishanedeki en iyi şey - Gölge’ye göre belki de tek iyi şey-rahatlama hissiydi. Bu, onu dalabileceği kadar derine daldırıp dibe vurduran bir histi. Birilerinin gelip onu yakalayacağı konusunda endişe etmiyordu; çünkü zaten yakalamıştı. Artık yarının ne getireceğinden korkmuyordu; çünkü dün zaten onu getirmişti.</p>

  <p>Gölge, mahkum edildiği suçu işlemiş olmanın ya da olmamanın önemli olmadığına karar verdi. Onun deneyimlerine göre; hapishanede karşılaştığı herkes bir şeyden dolayı haksızlığa uğramıştı: Her zaman otoritelerin yanlış yaptığı bir şey vardı; senin yaptığını söyledikleri, yapmadığın bir şey - ya da tam olarak yaptığını söyledikleri gibi yapmamış olduğun bir şey. Önemli olan seni içeri atmış olmalarıydı.</p>

  <p>İlk birkaç gün içinde, argodan kötü yemeğe kadar her şeyin yeni olduğunu fark etmişti. Mutsuzluk ve hapis olmanın iç dondurucu saf dehşetine rağmen, iç rahatlığıyla nefes alıyordu.</p>

  <p>Gölge fazla konuşmamaya çalıştı. İkinci yılın ortalarına doğru</p>

  <p>bir ara, hücre arkadaşı Silik Lyesmith’e teorisinden bahsetti.</p>

  <p>Minnesota’lı bir dolandırıcı olan Silik, yaralı yüzüyle gülümsedi. "Evet," dedi. "Doğru. Hatta idama mahkum edildiğinde daha da iyi. İşte o zaman, ilmik boğazlarını sıktığında, arkadaşları onlara ‘ayağınızda çizmelerinizle öleceksiniz’ dediğinden dolayı çırpınırken çizmelerini fırlatan adamların fıkrasını hatırlarsın."</p>

  <p>"Bu bir fıkra mıydı?" diye sordu Gölge.</p>

  <p>"Üzerine bastın. Darağacı esprisi. En iyisi oradadır."</p>

  <p>"Bu eyalette en son ne zaman birini astılar?" diye sordu Gölg<sup>e</sup>.</p>

  <p>"Ben nereden bileyim ya?" Lyesmith portakal sarısı saçlarını oldukça kısa keserdi. Kafatasının hatlarını görebilirdiniz. "Ama bak sana ne söyleyeceğim. Bu ülkenin sonu milleti asmayı kestiklerinde gelmeye başlayacak. Eğer asılmaktan korkmazsan. Konuşmazsın."</p>

  <p>Gölge omuz silkti. İdam cezasında romantik hiçbir şey görmüyordu.</p>

  <p>Eğer idam cezanız yoksa, o zaman hapishane, en iyi ihtimalle, yaşamın sadece geçici bir süre için ertelenmesidir, diye düşündü. İki nedenden dolayı. Birincisi, hayat hapishaneye sızar. Her zaman daha beter yerler vardır. Hayat devam eder. İkincisiyse,&#160;eğer cesaretini yitirmezsen bir gün seni serbest bırakmak zorunda kalacaklardır.</p>

  <p>Başlangıçta bu, Gölge’nin odaklanamayacağı kadar uzaktı. Sonraları uzaktaki bir umut ışıltısına dönüştü ve hapishanenin&#160;boktan yaşamı kötüye gittiğinde ki hapishanenin boktan yaşamı&#160;her zaman kötüye giderdi, kendi kendine "bu da geçecek" demeyi öğrendi. Sihirli kapı bir gün açılacaktı ve o içinden geçecekti.&#160;Bu yüzden, hapishane mağazasında satılan tek takvim olan, Kuzey Amerika'nın Ötücü Kuşları takviminde günleri çiziktirmeye&#160;başladı. Güneş battı, o görmedi, güneş doğdu, o görmedi. Hapishane boş kütüphanesinde bulduğu bir kitaptan para oyunları çalıştı; antrenman yaptı; kafasında hapishaneden çıktığında yapacaklarının listesini oluşturdu.</p>

  <p>Gölge’nin listesi azaldıkça azaldı. İki yıl sonra listeyi üç maddeye indirmişti.</p>

  <p>İlk olarak banyo yapacaktı. Köpüklerle kaplı bir küvette, uzun bir süre, iyice suya gömülerek. Belki gazete okuyacaktı, belki&#160;okumayacaktı. Bazı günler okurum, bazı günler okumam diye&#160;düşündü.</p>

  <p>İkinci olarak, kendini kurulayıp bir bornoz giyecekti. Belki terlikler de. Terlik fikrini beğendi. Eğer tütünle arası olsaydı pipo&#160;içecekti; ama tütün kullanmıyordu. Karısını kollarına alacaktı&#160;("Köpek Yavrusu" diye yapmacık bir korku ve gerçek bir zevkle&#160;bağıracaktı "ne yapıyorsun?"). Onu yatak odasına götürecek ve&#160;kapıyı kapayacaktı. Acıkırlarsa pizza siparişi vereceklerdi.</p>

  <p>Üçüncüsü, belki birkaç gün sonra, Laura’yla yatak odasından çıktıklarında, kendine hakim olacak ve hayatının geri kalanında&#160;beladan uzak duracaktı.</p>

  <p>"Ve sonra mutlu mu olacaksın?" diye sordu Silik Lysmith. O gün hapishane mağazasında, araba plakalarını mühürlemekten&#160;birazcık daha ilginç olan kuş yemliği montajında çalışıyorlardı.</p>

  <p>"Ölene kadar hiç kimseye mutlu biri deme," dedi Gölge.</p>

  <p>"Heredot," dedi Silik. "Hey. Öğreniyorsun."</p>

  <p>"Heredot da hangi götün teki?" diye sordu Buzadam. Bir kuş yemliğinin kenarlarını birbirine birleştirdikten sonra onu vidalayıp&#160;sıkacak olan Gölge’ye geçiriyordu.</p>

  <p>"Ölü bir Yunanlı," dedi Gölge.</p>

  <p>"En son kız arkadaşım Yunanlıydı," dedi Buzadam. "Ailesinin yediği boka inanamazdınız. Yapraklara sarılı pilava benziyordu.&#160;Ona benzer boklar işte."</p>

  <p>Buzadam, neredeyse beyaza yakın sarı saçlı ve mavi gözleri olan bir Coca Cola makinesinin büyüklüğüne ve şekline sahipti.&#160;Barda o zıplar, kız arkadaşı dans ederken, kız arkadaşına sarkıntılık etme hatasına düşen bir adamın ağzını burnunu dağıtmış.&#160;Adamın arkadaşları polis çağırmışlardı. Onun şartlı çalışma programından on sekiz ay önce ayrıldığını ortaya koyan bir zabıt&#160;bulan polis Buzadam’ı tutuklamış.</p>

  <p>Gölge’ye bütün acıklı öyküyü anlattıktan sonra, "Ya ne yapmam gerekiyordu?" diye sordu Buzadam, kırılmış bir şekilde. "Ona onun kız arkadaşım olduğunu söyledim. Ne yani bana öyle&#160;saygısızlık yapmasına izin mi vermeliydim? Vermeli miydim? Yani&#160;adamın elleri kızın her tarafında dolaşırken."</p>

  <p>"Git onlara anlat," dedi Gölge ve konuyu orada bıraktı. Erken öğrendiği bir şey vardı, hapishanede kendi cezanı kendiniz çekersiniz. Başkasının adına ceza çekmezsiniz.</p>

  <p>Kendine hakim ol. Kendi cezanı çek.</p>

  <p>Lyesmith birkaç ay evvel Gölge’ye, Heredot’un eskimiş, karton kapaklı bir <span style="font-style:italic;">Tarihler</span> kitabı vermişti. "Sıkıcı değil. Keyifli," dedi,&#160;Gölge kitap okumam diye itiraz ettiğinde. "Önce oku, sonra bana keyifli olduğunu söyle."</p>

  <p>Gölge yüzünü asmış; ama okumaya başlamış ve iradesinin dışında ona kapıldığını fark etmişti.</p>

  <p>"Yunalılar," dedi iğrenerek Buzadam. "Ve onlar hakkında söylenenlerin hepsi de doğru. Kız arkadaşıma götten yapmaya kalktım, neredeyse tırnaklarıyla gözlerimi çıkarıyordu."</p>

  <p>Lyesmith bir gün haber verilmeden nakledildi. Heredot kitabını Gölge’ye bıraktı. Sayfalar arasında saklanmış nikel bir beş sent vardı. Madeni paralar yasaktı: Bir taşla kenarlarını keskinleşip&#160;kavgada birisinin yüzünü parçalayabilirsiniz. Gölge bir silah istemedi; o sadece elleriyle yapacak bir şey istedi.</p>

  <p>Gölge batıl inançlı değildi. Göremeyeceği hiçbir şeye inanmazdı. Yine de, Son haftalarda hapishanenin üstüne bir felaket dolaştığını hissedebiliyordu. Aynı soygundan önce hissettiği gibi.&#160;Midesinin dibinde, kendi kendine bunun sadece tekrar dış dünyaya dönmekten doğan bir korku olduğunu söylediği bir boşluk&#160;vardı. Ama emin olamıyordu. Her zamankinden daha paranoyaktı; her zamanki, hapishanede çok demekti ve bu bir hayatta kalma yetisiydi. Gölge öncekinden daha da durgunlaştı, daha da belirsizleşti. Kendini, olacağından emin olduğu kötü şey hakkında&#160;bir ipucu aramak için gardiyanların, diğer hapishane arkadaşlarının vücut dillerini izler buldu.</p>

  <p>Serbest bırakılmasından bir ay önce. Gölge, soğuk bir büroda, alnında bordo renkli bir doğum lekesi bulanan, kısa boylu, bir&#160;adamın karşısında oturdu. Bir masada karşılıklı oturuyorlardı.&#160;Adamın önünde Gölge'nin dosyası vardı ve elinde tükenmez bir&#160;kalem tutuyordu. Kalemin dibi kötü bir şekilde çiğnenmişti.</p>

  <p>"Üşüyor musun, Gölge?"</p>

  <p>"Evet," dedi Gölge. "Biraz."</p>

  <p>Adam omuz silkti. "Sistemden dolayı," dedi. "Sobalar bir Ara-lık'tan önce yanmaz. Sonra da Mart'ın birinde söndürülür. Kuralları ben koymuyomm." İşaret parmağını dosyanın sol iç tarafına zımbalanmış kağıt boyunca gezdirdi. "Otuz iki yaşındasın, değil&#160;mi?"</p>

  <p>"Evet, efendim."</p>

  <p>"Daha genç görünüyorsun."</p>

  <p>"Sağlıklı yaşamaktan."</p>

  <p>"Burada örnek bir mahkum olduğun yazıyor."</p>

  <p>"Dersimi aldım, efendim."</p>

  <p>"Gerçekten aldın mı?" Dikkatlice Gölge’ye baktı, alnındaki doğum izi kısıldı. Gölge, adama hapishaneyle ilgili teorilerinin bazılarını anlatmayı düşündü ama hiçbir şey söylemedi. Onun yerine başıyla onayladı ve uygun şekilde pişman görünmeye odaklandı.</p>

  <p>"Burada bir karın olduğu yazıyor, Gölge."</p>

  <p>"İsmi Laura."</p>

  <p>"Aranız nasıl?"</p>

  <p>"Oldukça iyi. Elinden geldiği kadar gelip beni ziyaret ediyor -aramızda oldukça uzun bir mesafe var. Birbirimize yazarız ve mümkün olduğunda ona telefon ederim."</p>

  <p>"Karın ne iş yapıyor?"</p>

  <p>"Bir seyahat acentası var. İnsanları dünyanın dört bir yanına yollar."</p>

  <p>"Onunla nasıl tanıştın?"</p>

  <p>Gölge adamın bu soruları niçin sorduğunu anlayamadı. Seni ilgilendirmez demeyi düşündü, sonra, "En yakın arkadaşımın karısının en yakın arkadaşıydı," dedi. "Bizi tanıştırmak için bir randevu ayarladılar. Biz de uyuştuk."</p>

  <p>"Peki, seni bekleyen bir iş var mı?"</p>

  <p>"Evet, efendim. Dostum, Robbie'nin, size biraz önce bahsettiğim kişi, Adale Çiftliği'nin sahibi. Bir zamanlar orada çalışırdım. Eski işimin beni beklediğini söylüyor."</p>

  <p>Bir kaş kalktı. "Gerçekten mi?"</p>

  <p>"Benim iyi ilgi toplayacağıma inandığını söylüyor. Eskileri tekrar toplayacağımı ve daha da sıkı olmak isteyen sıkı tipleri çekeceğimi."</p>

  <p>Adam tatmin olmuş göründü. Tükenmez kaleminin dibini çiğnedi, sonra kağıdı çevirdi.</p>

  <p>"İşlediğin suç hakkında ne düşünüyorsun?"</p>

  <p>Gölge omuz silkti. "Aptaldım," dedi, söylediğinde samimiydi.</p>

  <p>Doğum lekeli adam iç çekti. Listedeki bir grup yeri işaretledi. Sonra Gölge'nin dosyasındaki kağıtları parmağıyla çabucak çevirdi. "Buradan evine nasıl gideceksin?" diye sordu. "Greyhound’la&#160;mı?"</p>

  <p>"Uçarak gideceğim. İnsanın seyahat acentası olan bir karısı olması güzel bir şey."</p>

  <p>Adam kaşlarını çattı ve doğum lekesi buruştu. "Sana bilet yolladı mı?"</p>

  <p>"Yollaması gerekmiyor. Bana sadece bir konfirmasyon numarası yolladı. Elektronik bilet. Tek yapmam gereken şey, bir ay içinde havaalanında gözükmek, onlara kimliğimi göstermek ve&#160;buradan uçmak."</p>

  <p>Adam başıyla onaylayarak son bir not yazdı, sonra dosyayı kapattı ve tükenmez kalemi bıraktı. İki soluk renk el gri masanın üzerinde pembe hayvanlarmış gibi duruyordu. Ellerini birleştirdi,&#160;işaret parmaklarını bir kilise çan kulesi gibi yaptı ve soluk ela&#160;gözlerini Gölge'ye dikti.</p>

  <p>"Şanslı birisin," dedi. "Geri döneceğin biri ve seni bekleyen bir işin var. Bütün bunları arkanda bırakabilirsin. İkinci bir şansın var.&#160;Bu şansı iyi kullan."</p>

  <p>Gitmek için ayağa kalktığında adam Gölge'nin elini sıkmaya kalkmadı. Zaten Gölge de böyle bir şey beklemiyordu.</p>

  <p>Son hafta en kötüsüydü. Bazı açılardan bütün üç yıldan bile daha kötüydü. Gölge bunun havadan dolayı olup olmadığını merak etti: sıkıcı, rüzgârsız ve soğuk. Sanki fırtınanın habercisiydi&#160;ama fırtına gelmedi. Tedirgin ve endişeliydi, midesinin içinde bir&#160;his bir şeylerin tamamen yanlış olduğunu söylüyordu. Rüzgar&#160;spor avlusunda aniden patladı. Gölge, havada kar kokusu aldığını sandı.</p>

  <p>Karısını ödemeli olarak aradı. Gölge, telefon şirketlerinin hapishane telefonundan yapılan her aramadan fazladan 3 dolar aldığını biliyordu. Bundan dolayı santral memurları mahkumlara karşı her zaman nazikler, diye düşündü Gölge: Onların maaşlarını kendisinin ödediğini biliyorlardı.</p>

  <p>"Tuhaf şeyler hissediyorum," dedi Laura'ya. Bu ona söylediği ilk şey değildi. İlk şey, "seni seviyorum"du; çünkü bu gerçekten&#160;söylemek isteyebiliyorsanız güzel bir şeydi ve Gölge istiyordu.</p>

  <p>"Selam," dedi Laura. "Ben de seni seviyonım. Tuhaf hissettiğin şey ne?"</p>

  <p>"Bilmiyorum," dedi. "Belki havadır. Sanki fırtına çıkarsa her şey yoluna girecekmiş gibi."</p>

  <p>"Burada hava güzel," dedi. "Son yapraklar hâlâ düşmedi. Eğer fırtına çıkmazsa geldiğinde onları görebileceksin."</p>

  <p>"Beş gün," dedi Gölge.</p>

  <p>"Yüz yirmi saat ve sonra sen eve geleceksin," dedi.</p>

  <p>"Orada her şey yolunda mı? Ters bir şey yok değil mi?"</p>

  <p>"Her şey yolunda. Bu akşam Robbie'yle görüşeceğim. Sana sürpriz hoş geldin partisi planlıyoruz."</p>

  <p>"Sürpriz partisi mi?"</p>

  <p>"Tabii ki. Bu konuda hiçbir şey bilmiyorsun, değil mi?"</p>

  <p>"Hiçbir şey."</p>

  <p>"İşte benim kocam," dedi. Gölge gülümsediğini fark etti. Üç yıldır içerideydi ama Laura onu hâlâ gülümsetebiliyordu.</p>

  <p>"Seni seviyorum, bebek," dedi Gölge.</p>

  <p>"Seni seviyorum, Köpek Yavrusu," dedi Laura.</p>

  <p>Gölge telefonu kapattı.</p>

  <p>Evlendiklerinde Laura, Gölge’ye bir köpek yavrusu istediğini söylemişti; ama ev sahibi kira kontratına göre evde hayvan beslemelerine izin verilmediğini belirtti. "Hey," demişti Gölge, "ben senin yavru köpeğin olacağım. Ne yapmamı istersin? Terliklerini mi&#160;dişleyim? Mutfağa mı işeyeyim? Burnunu mu yalayayım? Apış aranı mı koklayayım? İddiaya girerim ki bir köpek yavrusunun yapabileceği her şeyi yapabilirim!" Ve sanki hiç ağırlığı yokmuşçasına&#160;onu kaldırdı, Laura kıkırdayıp çığlıklar atarken burnunu yalamaya başladı ve sonra onu yatağa götürdü.</p>

  <p>Sam Fetisher, yemek salonunda çekine çekine Gölge’ye yaklaştı ve yaşlı dişlerini göstererek gülümsedi. Gölge’nin yanına oturdu ve makarnasıyla peynirini yemeğe başladı.</p>

  <p>"Konuşmamız lazım," dedi Sam Fetisher.</p>

  <p>Sam Fetisher, Gölge'nin hayatında gördüğü en siyah insanlardan biriydi. Atmış yaşında da olabilirdi. Seksen yaşında da olabilirdi. Ama Gölge otuz yaşında Sam Fetisher’den daha yaşlı görünen çatlaklara rastlamıştı.</p>

  <p>"Hı?" dedi Gölge.</p>

  <p>"Fırtına çıkmak üzere," dedi Sam.</p>

  <p>"Öyle görünüyor," dedi Gölge. "Belki de yakında kar yağacak."</p>

  <p>"Öyle fırtınadan bahsetmiyorum. Ondan büyük fırtınalar geliyor. Bana bak, evlat, büyük fırtına gelmeden burası yerine sokaklarda olsan daha iyi olur."</p>

  <p>"Ben cezamı doldurdum," dedi Gölge. "Cuma'ya çıkıyorum."</p>

  <p>Sam Fetisher gözlerini Gölge’ye dikti. "Nerelisin?" diye sordu.</p>

  <p>"Eagle Point, Indiana."</p>

  <p>"Sen yalancı bir götsün," dedi Sam Fetisher. "Ben aslını sonı-yorum. Ailen nereli?"</p>

  <p>"Chicago," dedi Gölge. Annesinin kızlığı Chicago'da geçmişti ve orada ölmüştü. Yarım ömür önce.</p>

  <p>"Söylediğim gibi. Büyük fırtına geliyor. Soğukkanlılığını koru, Gölge-evlat. Şöyle bir şey . . . Kıtaların üzerine bindiği şeyler ne&#160;deniyor? Bir tür katman?"</p>

  <p>"Tektonik katmanlar mı?" diye tahminde bulundu Gölge.</p>

  <p>"O işte. Tektonik katmanlar. Şöyle bir şey, onlar harekete geçtiğinde, Kuzey Amerika Güney Amerika’ya doğm kayarsa ortada kalmak istemezsin. Anlattığımı kaptın mı?"</p>

  <p>"Bir parça bile kapamadım."</p>

  <p>Kahverengi gözlerinden birini yavaşça kırptı. "Kahretsin, seni uyarmadığımı söyleme," dedi Sam Fetisher ve ağzına koca bir kaşık, titreşen portakallı jöle attı.</p>

  <p>"Söylemem."</p>

  <p>Gölge geceyi yarı uyanık geçirdi. Alt ranzadaki yeni hücre arkadaşının homurtu ve homltularını dinleyerek bir uyanıp bir uyudu. Birkaç hücre ileride bir adam sızlandı, uludu ve bir hayvan gibi hıçkıra hıçkıra ağladı. Zaman zaman birisi kes sesini diye ona bağırdı. Gölge duymamaya çalıştı. Boş saniyelerin, onu yavaş ve&#160;tek başına alıp götürmesine izin verdi.</p>

  <p>İki gün daha vardı. Yulaf ezmesi ve hapishane kahvesiyle başlayan kırk sekiz saat. Wilson adındaki gardiyan her zamankinden daha hızlı bir şekilde Gölge’nin omzuna parmağıyla vurdu ve&#160;"Gölge?" dedi. "Benimle gel."</p>

  <p>Gölge vicdanını yokladı. Rahattı ama hapishanede gözlemlediği kadarıyla bu, boka batmamış manasına gelmiyordu. İki adam neredeyse yan yana yürürlerken ayak sesleri metalde ve betonda&#160;yankılanıyordu.</p>

  <p>Gölge, korkunun bayat kahve gibi acı tadını boğazının içinde hissetti. Kötü şey oluyordu . . .</p>

  <p>Kafasının arkasında bir yerlerde bir ses, cezasına bir yıl daha ekleyeceklerini, onu tek başına hücreye atacaklarını, ellerini keseceklerini, kafasını keseceklerini fısıldıyordu. Kendi kendine salakça davrandığını söyledi ama kalbi göğsünde fırlayacakmışçasına atıyordu.</p>

  <p>"Seni anlayamıyorum, Gölge," dedi yürürlerken Wilson.</p>

  <p>"Anlayamadığınız ne, efendim?"</p>

  <p>"Sensin. Sen acayip sessiz birisin. Çok naziksin. Yaşlı adamlar gibi bekliyorsun ama kaç yaşındasın? Yirmi beş mi? Yirmi sekiz&#160;mi?"</p>

  <p>"Otuz iki, efendim."</p>

  <p>"Peki sen nesin? Porto Ricolu musun? Çingene misin?"</p>

  <p>"Bildiğim kadarıyla değilim, efendim. Belki olabilir."</p>

  <p>"Belki içinde zenci kanı vardır. Sende zenci kanı var mı, Gölge?"</p>

  <p>"Olabilir, efendim." Gölge doğrulup dümdüz önüne baktı ve kendini bu adam tarafında gıcık edilmemeye odakladı.</p>

  <p>"Evet? Tek bildiğim şey, beni acayip korkutuyor olman." Wil-son'un kum rengi san saçları, kum rengi sarı yüzü ve kum rengi sarı bir gülüşü vardı. "Kısa süre sonra bizden ayrılıyorsun."</p>

  <p>"Umarım öyle olur, efendim."</p>

  <p>Birkaç kontrol noktasından geçtiler. Wilson her seferinde kimliğini gösterdi. Bir merdivenden çıktıktan sonra Hapishane Müdürü’nün bürosunun önünde duruyorlardı. Kapının üzerinde siyah harflerle hapishane müdürünün ismi - G. Patterson - ve kapının&#160;kenarında minyatür bir trafik ışığı vardı.</p>

  <p>Tepedeki ışık kırmızı yanıyordu.</p>

  <p>Wilson, trafik ışığının altındaki düğmeye bastı.</p>

  <p>Birkaç dakika boyunca sessizce orada durdular. Gölge kendi kendine her şeyin yolunda olduğunu, cuma sabahı Eagle Point’e&#160;giden uçakta olacağını söyledi ama buna kendisi de inanmadı.</p>

  <p>Kırmız ışık söndü ve yeşil yandı. Wilson kapıyı açtı ve içeri girdiler.</p>

  <p>Gölge geçen üç sene boyunca hapishane müdürünü birkaç kez görmüştü. Bir keresinde bir politikacıya etrafı gösteriyordu.&#160;Bir keresinde de, müdur kilitlenme sırasında yüzlük gruplar halinde onlarla konuşup, hapishanenin aşırı kalabalıklaştığını, buna&#160;alışırlarsa iyi olacağını söylemişti.</p>

  <p>Patterson yakından daha da kötü görünüyordu. Asker traşı kesilmiş beyaz saçlarıyla yüzü dikdörtgendi. Old Spice kokuyordu. Arkasında, hepsinin başlıklarında Hapishane kelimesi bulunan bir&#160;raf dolusu kitap vardı. Bir telefon ve sayfaları yırtılan türden bir&#160;<span style="font-style:italic;">Far Side</span> takvimi hariç masası temiz ve boştu. Sağ kulağında bir&#160;işitme cihazı vardı.</p>

  <p>"Lütfen, otur."</p>

  <p>Gölge oturdu. Wilson arkasında ayakta kaldı.</p>

  <p>Hapishane müdürü, masa gözlerinden birini açtı ve bir dosya çıkarıp masanın üzerine koydu.</p>

  <p>"Burada yazdığına göre ağır müessir fiilden altı yıl ceza almışsın. Üç yılını doldurdun. Cuma günü serbest bırakılman gerekiyordu."</p>

  <p><span style="font-style:italic;">Dıt</span> mu? Gölge içinde midesinin kalktığını hissetti. Cezasını daha ne kadar uzatacaklarını merak etti - bir yıl mı? İki yıl mı? Üçün hepsi mi? Tek söylediği şey, "Evet, efendim," idi.</p>

  <p>Hapishane müdürü dudaklarını yaladı. "Ne dedin?"</p>

  <p>"Evet dedim, efendim."</p>

  <p>"Gölge, seni bugün öğlen serbest bırakıyoruz. Birkaç gün önce çıkacaksın." Gölge başıyla onayladı ve diğer baklanın çıkmasını bekledi. Müdür masasının üstündeki kağıda baktı. "Bu Eagle Point Memorial Hastanesi'nden geldi . . . Karın. Bu sabah erken&#160;saatlerde öldü. Bir araba kazasında. Üzgünüm."</p>

  <p>Gölge bir kez daha başıyla onayladı.</p>

  <p>Wilson hiçbir şey söylemeden onu hücresine götürdü. Kilidi açıp Gölge'yi içeri soktu. Sonra, dedi ki, "Biri iyi, biri kötü habere benziyor, değil mi? İyi haber seni erken bırakıyoruz, kötü haber karın öldü." Bu gerçekten komik bir şeymiş gibi güldü.</p>

  <p>Gölge hiçbir şey söylemedi.</p>

  <p>Hissiz bir şekilde, çoğunu etrafa dağıtarak eşyalarını toparladı. Silik'in Heredot'uyla para oyunları kitabını orada bıraktı. Atölyeden yürüttüğü madeni para yerine geçen boş metal disklerden de bir&#160;anlık acıyla ayrıldı. Dışarıda metal paralar olacaktı, gerçek paraları. Tıraş oldu. Sivil elbiselerini giydi. Onlardan bir daha asla geçmeyeceğini bilerek, içindeki boşluk hissiyle, kapıları bir bir arkasında bıraktı.</p>

  <p>Yağmur gri gökyüzünden birdenbire boşalmaya başladı. Bu, insanın içini donduran bir yağmurdu. İnce paltosunu ıslatan yağmur altında, onları en yakın şehre götürecek, eski okul otobüsüne doğru yürürlerken Gölge'nin yüzüne buz taneleri çarpıyordu.</p>

  <p>Otobüse ulaştıklarında sırılsıklamdılar. İçlerinden sekiz kişi gidiyordu. Bin beş yüzü hala içerideydi. Gölge otobüste oturdu ve ısıtıcılar çalışmaya başlayana dek, titreyerek ne yaptığını, şimdi&#160;nereye gideceğini merak etti.</p>

  <p>Kafasını davetsiz hayali görüntüler doldurdu. Hayalinde uzun zaman önce başka bir hapishaneden ayrılıyordu.</p>

  <p>Çok uzun bir süredir ışıksız bir odada hapisti: Sakalı uzamış ve saçları birbirine karışmıştı. Gardiyanlar onu gri merdivenlerden&#160;indirip parlak renkli şeyler, insanlar ve objelerle dolu avluya çıkartılar. Bugün pazar vardı. Gölge, gürültü ve renklerden şaşırmış, meydanı dolduran güneş ışığında gözlerini kırpıştırıyor, pazardaki bütün güzel şeylerle tuzlu-nemli havayı kokluyordu. Solunda ise güneş suyun üzerinde parıldıyordu . . .</p>

  <p>Otobüs bir kırmızı ışıkta sallanarak durdu.</p>

  <p>Rüzgar otobüsün etrafında uğulduyordu. Silecekler ön camda ileri geri hızla gidip gelerek şehre kırmızı ve sarı bir neon ıslaklık bulaştırıyordu. Neredeyse ikindi olmuştu ama camın arkasından geceymiş gibi görünüyordu.</p>

  <p>"Siktir," dedi Gölge'nin arkasında oturan adam, eliyle camdaki buğuyu silip gözlerini yolun kenarında hızla ilerleyen ıslak figüre&#160;dikti. "Orada bir anıcık var."</p>

  <p>Gölge yutkundu. Aklına henüz ağlamadığı geldi - hatta hiçbir şey hissetmiyordu. Gözyaşları yoktu. Üzüntü yoktu. Hiçbir şey&#160;yok.</p>

  <p>Johnnie Larc ismindeki adamı düşünmeye başladığını fark etti. İçeri ilk girdiğinde onunla bir hücreyi paylaşmışlardı. Gölge’ye, bir keresinde, parmaklıkların arkasında beş yıl kaldıktan sonra,&#160;kız kardeşinin yaşadığı Seattle’a bir bilet ve 100 dolarla dışarı çıktığını anlatmıştı.</p>

  <p>Johnnie Larc havaalanına gitmiş ve bankonun arkasındaki kadına biletini verdiğinde kadın ehliyetini görmek istemişti.</p>

  <p>Ona ehliyetini göstermişti. Ehliyetin tarihi birkaç yıl geçmişti. Kadın ona ehliyetin geçerli bir kimlik olmadığını söylemişti. O da&#160;kadına ehliyet olarak geçerli olmasa da, sapına kadar sağlam bir&#160;kimlik olduğunu söylemiş ve o kendisi değilse, kadının onun&#160;hangi lanet herif olduğunu sandığını sormuştu.</p>

  <p>Kadın sesini alçaltırsa ona minnettar kalacağını söylemişti.</p>

  <p>O da kadına, koduğumun biniş kartını vermesini yoksa buna pişman olacağını ve ona saygısızlık edilemeyeceğini söylemişti.&#160;Hapishanede insanların size saygısızlık yapmasına izin vermezsiniz.</p>

  <p>Sonra kadın bir düğmeye basmış ve birkaç dakika sonra havaalanı güvenliği gözükmüştü. Johnnie Larch'ı sakince havaalanını terk etmeye ikna etmeye çalışmışlar ve o da terk etmek istememişti. Bir tür tartışma olmuştu.</p>

  <p>Sonuç olarakJohnnie Seattle’a hiç gidememişti. Sonraki birkaç günü şehirdeki barlarda geçirmiş. 100 doları bittiğinde içmeye devam etmek için oyuncak tabancayla bir benzin istasyonu soymuş-tu. Sonunda polis onu sokağa işediği için yakalamıştı. Çok kısa&#160;bir süre sonra da, cezasının geri kalanını çekmek ve benzin istasyonu için de biraz fazla yatmak üzere tekrar içerdeydi.</p>

  <p>Ve bu hikayeden çıkan ders, Johnnie Larch’a göre şuydu: Havaalanında çalışan insanları kızdırma.</p>

  <p>"‘Hapishane gibi özel bir ortamda işe yarayan bu tür bir tavrın işe yaramayacağı ve hatta öyle bir ortamda kullanıldığında zararlı olacağı’ gibi bir şey olmadığından emin misin?" diye Johnnie&#160;Larch'a sormuştu Gölge, öyküyü anlattığında.</p>

  <p>"Hayır, beni dinle, sana <span style="font-style:italic;">söylüyorum!'</span> dedi Johnnie Larch, "ha-vaalanlarındaki o orospuları kızdırma."</p>

  <p>Gölge bu anıya yarı gülümsedi. Kendi ehliyetinin birkaç ay daha süresi vardı.</p>

  <p>"Otobüs durağı! Herkes dışarı!"</p>

  <p>Bina leş gibi sidik ve ekşi bira kokuyordu. Gölge bir taksiye atladı ve şoföre onu havaalanına götürmesini söyledi. Bunu sessizce yaparsa fazladan bir beş dolar daha vereceğini söyledi. Yirmi dakikada gittiler ve şoför tek kelime bile etmedi.</p>

  <p>Sonrasında Gölge pırıl pırıl aydınlatılmış havaalanı terminalinde sendeleyerek yürüyordu. Gölge, şu e-bilet konusunda oldukça endişelendi. Cuma günkü uçuş için bir bileti olduğunu biliyor ama bugün için işe yarayıp yaramayacağını bilmiyordu. Elektronik olan her şey, Gölge için sapına kadar büyülü ve her an yok&#160;olup gitmeye eğilimliydi.</p>

  <p>Ama üç yıl sonra mülkiyetine geçen cüzdanı vardı. İçinde birkaç süresi geçmiş kredi kartı ve ocak ayının sonuna kadar geçerli olduğunu hoş bir sürprizle keşfettiği bir Viza kartı bulunuyordu. Bir rezervasyon numarası vardı. Evine ulaştığında, bir şekilde, her şeyin yolunda gideceğinden emin olduğunu fark etti. Laura&#160;tekrar iyi olacaktı. Bu belki de onu birkaç gün önce çıkartmak&#160;için yapılmış bir dümendi. Ya da belki onu sadece başka biriyle&#160;karıştırmışlardı: Otobandaki enkazdan başka bir Laura Moon'un&#160;cesedini çıkarmışlardı.</p>

  <p>Şimşek havaalanının dışında, duvar-pencerelerin içinden parıldadı. Gölge bir şeyi bekleyerek nefesini tuttuğunu fark etti. Uzaktan bir gök gürlemesi. Nefes verdi.</p>

  <p>Yorgun beyaz bir kadın bankonun arkasından dik dik ona bakıyordu.</p>

  <p>"Selam," dedi Gölge. <span style="font-style:italic;">Üç ytldtr, yüz yüze konuştuğum ilk yabancı kadınsınız.</span> "Bir e-bilet numaram var. Cuma günü uçmam gerekiyordu ama bugün gitmem gerekiyor. Ailemden birisi&#160;öldü."</p>

  <p>"Mmm. Bunu duyduğuma üzüldüm." Kadın önündeki klavyeye bir şeyler yazdı, ekrana bakıp, tekrar bir şeyler yazdı. "Sorun değil. Sizi 3:30'a bindireceğim. Fırtına yüzünden gecikme olabilir,&#160;bu yüzden gözünüzü ekranlardan ayırmayın. Kontrol edilecek bagajınız var mı?"</p>

  <p>Gölge bir sırt çantası kaldırdı. "Bunu kontrol ettirmem gerekmiyor, değil mi?"</p>

  <p>"Hayır," dedi kadın. "Tamam. Resimli bir kimliğiniz var mı?"</p>

  <p>Gölge ona ehliyetini gösterdi.</p>

  <p>Burası büyük bir havaalanı değildi ama birçok kişinin etrafta dolaşması, sadece öylesine etrafta dolaşmaları onu hayretlere düşürdü. İnsanların çantalarını rasgele yere koymalarını izledi, arka&#160;ceplere sokuşturulan cüzdanları gözlemledi, kadın el çantalarının&#160;koltukların altına izlenmeden konuşunu gördü. İşte o anda artık&#160;hapishanede olmadığını fark etti.</p>

  <p>Uçağa binene kadar otuz dakikası vardı. Gölge, bir dilim pizza aldı ve sıcak peynirle dudağını yaktı. Şansını denemeye karar verdi ve telefona gitti. Robbie'nin Adete Çiftliği'ni aradı ama telesekreter açıldı.</p>

  <p>"Hey Robbie," dedi Gölge. "Bana Laura'nın öldüğünü söylediler. Beni erken bıraktılar. Eve dönüyorum."</p>

  <p>Sonra, insanlar hata yaptığı için, bunun olduğunu görmüştü, evi aradı ve Laura'nın sesini dinledi.</p>

  <p>"Selam," dedi Laura. "Burada değilim ya da telefona gelemiyorum. Mesaj bırakın. Ben size ulaşacağım. İyi günler."</p>

  <p>Gölge kendini mesaj bırakmaya zorlayamadı.</p>

  <p>Kapının yanındaki plastik bir iskemleye oturdu ve çantasını o kadar sıkı tuttu ki eli acıdı.</p>

  <p>Laura'yı ilk görüşünü düşünüyordu. O zaman daha ismini bile bilmiyordu. O, Audrey Burton'un arkadaşıydı. Chi-Chi’de bir bölmede Robbie'yle otururlarken, Laura arkasında Audrey'le beraber düzgün adımlarla yürüyerek içeri girmişti ve Gölge kendini&#160;gözlerini dikmiş ona bakarken bulmuştu. Uzun, kestane rengi&#160;saçları vardı ve gözleri o kadar koyu maviydi ki Gölge yanlışlıkla renkli kontak lens taktığını düşündü. Laura çilekli daiquiri sipariş vermiş ve Gölge'nin onun tadına bakması için ısrar etmişti.</p>

  <p>Gölge tadına bakınca da keyiflice gülmüştü.</p>

  <p>Laura kendi tadına baktığı şeyleri insanlara tattırmayı severdi.</p>

  <p>Gölge o gece, iyi geceler derken onu öpmüştü. Laura'nın tadı çilekli daiquiri gibiydi ve Gölge bir daha asla başka birini öpmeyi istemedi.</p>

  <p>Bir kadın, uçağının indiğini anons etti ve ilk çağrılan Gölge'nin sırasıydı. Çok gerideydi ve yanındaki koltuk boştu. Yağmur uçağın dışında durmadan tıkırdıyordu: Gölge küçük çocukların gökten avuç avuç kuru bezelye döktüğünü hayal etti.</p>

  <p>Uçağın kalkmasıyla beraber uyuyakaldı.</p>

  <p>Gölge karanlık bir yerdeydi ve ona dik dik bakan şey, kocaman sulu gözleri olan, kalın kürklü bir bufalo kafası takıyordu. Yağlı ve parlak bir insan vücudu vardı.</p>

  <p>"Değişiklikler yakın," dedi dudaklarını oynatmadan bufalo. "Verilmesi gereken bazı kararlar var."</p>

  <p>Ateş ışığı ıslak mağara duvarlarında titreşti.</p>

  <p>"Neredeyim?" diye sordu Gölge.</p>

  <p>"Dünya'nın içinde ve Dünya'nın altında," dedi bufalo adam. "Sen unutulanın beklediği yerdesin." Gözleri sıvı siyah mermerdi&#160;ve sesi dünyanın altından gelen bir gürültüydü. Islak bir inek gibi kokuyordu. "İnan," dedi gürüldeyen ses. "Hayatta kalmak istiyorsan inanmalısın."</p>

  <p>"Neye inanmalıyım?" diye sordu Gölge. "Neye inanmam gerekiyor?"</p>

  <p>Bufalo adam gözlerini Gölge'ye dikti. Büyüyüp kocaman oldu ve gözleri ateşlerle doldu. Tükürüklerle kaplı ağzını açtı. Ağzının&#160;içi, Dünya'nın altında, onun içinde yanan alevlerden kıpkırmızıydı.</p>

  <p>"Her <span style="font-style:italic;">şeye,"</span> diye gürüldedi bufalo adam.</p>

  <p>Dünya yana yatıp fırıl fırıl döndü. Gölge tekrar uçağın içindeydi: Ama yan yatma devam etti. Bir kadın uçağın ön tarafında yarı yapmacık bir çığlık attı.</p>

  <p>Şimşek uçağın etrafında göz kamaştıran kıvılcımlar çıkararak çaktı. Kaptan pilot, fırtınadan uzaklaşmak için yükseklik kazanmaya çalışacaklarını anons etti.</p>

  <p>Uçak sallandı ve titredi. Gölge duygusuz ve boş boş ölüp ölmeyeceğini merak etti. Bunun olası gözüktüğüne karar verdi ama olası değildi. Gözlerini pencereden dışarı dikti ve ufku aydınlatan&#160;şimşekleri izledi.</p>

  <p>Sonra yine uykuya daldı ve rüyasında tekrar hapishanede olduğunu gördü. Silik, yemek sırasında, ona birisinin onu öldürmek için anlaşma yaptığını fısıldadı ama Gölge kimin ya da niçin olduğunu bulamadı. Uyandığında yere inmek üzereydiler.</p>

  <p>Sendeleyerek uçaktan çıkıp, gözlerini uyanık hayata kırpıştırdı.</p>

  <p>Bütün havaalanlarının birbirine çok benzediğini düşündü. Aslında tam olarak nerede olduğun önemli değildi, bir havaalanın-daydın: çiniler, yürüme bantları, tuvaletler; kapılar, gazete bayileri, fluoresan ışıkları. Bu havaalanı bir havaalanına benziyordu. Sonın, bunun onun gideceği havaalanı olmamasıydı. Burası bir&#160;çok insan ve birçok kapısıyla büyük bir havaalanıydı.</p>

  <p>"Özür dilerim, bayan?"</p>

  <p>Kadın elindeki dosyanın üstünden ona baktı. "Evet?"</p>

  <p>"Burası hangi havaalanı?"</p>

  <p>Kadın şaka yapıp yapmadığını anlamaya çalışarak şaşkınca ona baktı, sonra "St Louis," dedi.</p>

  <p>"Bu uçağın Eagle Point'e gittiğini sanıyordum."</p>

  <p>"Gidiyordu. Fırtına yüzünden onu buraya yolladılar., Anons yapmadılar mı?"</p>

  <p>"Büyük ihtimalle. Uyuyakalmışım."</p>

  <p>"Şuradaki kırmızı ceketli adamla konuşmanız lazım."</p>

  <p>Adam neredeyse Gölge kadar uzun boyluydu: Yetmişlerin komedi dizilerindeki babalara benziyordu. Bilgisayara bir şeyler girdi ve Gölge'ye terminalin diğer ucundaki bir kapıya koşmasını -<span style="font-style:italic;">koş</span>! - söyledi.</p>

  <p>Gölge havaalanı boyunca koştu ama kapıya ulaştığında kapılar çoktan kapanmıştı. Uçağın uzaklaşmasını pencere camlarının arkasından izledi.</p>

  <p>Yolcu yardım masasındaki kadın (kısa boylu, burnunun bir yanında bir ben olan esmer) başka bir kadınla görüştü ve bir telefon etti (“Hayır, o olmaz. Şimdi iptal etmişler.") sonra başka bir biniş kartı bastı. "Bu sizi oraya götürür," dedi ona. "Kapıyı önceden</p>

  <p>arayacağız ve onlara sizin geldiğinizi söyleyeceğiz."</p>

  <p>Gölge kendini üç fincanın altına saklanan bir bezelye ya da desteye karıştırılan bir kart gibi hissetti. Tekrar havaalanı boyunca koşturup kendini asıl yola çıkacağı yerde buldu.</p>

  <p>Kapıdaki ufak tefek bir adam biniş kartını aldı. "Sizi bekliyorduk," diye onaylayıp, üzerinde Gölge'nin koltuk numarası - 17-D - olan biniş kartını kesti. Gölge hızla uçağa bindi ve arkasından&#160;kapıyı kapattılar.</p>

  <p>Birinci sınıfı geçti - sadece dört birinci sınıf koltuk vardı, üçü doluydu. En önceki boş yerin yanında oturan, soluk renk bir takım elbise giyen sakallı adam, uçağa binmesiyle Gölge'ye gülümsedi, sonra Gölge yanından geçerken bileğini gösterip saatine&#160;parmağıyla hafifçe vurdu.</p>

  <p><span style="font-style:italic;">Evet, evet, sizi ben geciktiriyorum,</span> diye düşündü Gölge. <span style="font-style:italic;">En çok endişe edeceğiniz sorun bu olsun.</span></p>

  <p>O arkaya doğrı giderken uçak oldukça dolu göründü. Doğrusu Gölge tamamen dolu olduğunu gördü. 17-D koltuğunda oturan orta yaşlı bir kadın vardı. Gölge ona biniş kartının parçasını gösterdi. Kadın da kendininkini ona gösterdi: çakıştılar.</p>

  <p>"Yerinize oturabilir misiniz, lütfen?" diye rica etti uçuş görevlisi.</p>

  <p>"Hayır," dedi, "korkarım ki oturamam."</p>

  <p>Kadın dilini şaklattı ve biniş kartlarını kontrol etti; sonra onu uçağın önüne götürdü ve birinci mevkideki boş yeri gösterdi.&#160;"Bugün sizin şanslı gününüz galiba," dedi ona. "Size içecek bir&#160;şey getirebilir miyim?" diye ona sordu. "Kalmadan önce bir o kadar vaktimiz var. Bundan sonra bir taneye ihtiyacınız olacağından&#160;eminim."</p>

  <p>"Bir bira lütfen,'' dedi Gölge. "Hangisi varsa."</p>

  <p>Uçuş görevlisi gitti.</p>

  <p>Soluk renk takım elbiseli, Gölge'nin yanındaki koltukta oturan adam parmağıyla kol saatinin üstüne vırdu. Saat siyah bir Ro-lex'di. "Geç kaldın," dedi adam ve içinde hiç sıcaklık olmayan bir&#160;ifadeyle ona sırıttı.</p>

  <p>"Anlamadım?"</p>

  <p>"Geç kaldın, dedim."</p>

  <p>Uçuş görevlisi Gölge'ye bir bardak bira verdi.</p>

  <p>Gölge, bir an için, adamın deli olup olmadığını düşündü ve sonra son yolcuyu beklediği için uçaktan bahsetmiş olabileceğine&#160;karar verdi. "Sizi beklettiğim için özür dilerim," dedi nazikçe.&#160;"Aceleniz mi var?"</p>

  <p>Uçak kapıdan uzaklaştı. Uçuş görevlisi geri geldi ve Gölge'nin birasını aldı. Soluk elbiseli adam kadına sırıttı ve "Merak etmeyin,&#160;ben bunu sıkı sıkı tutacağım," dedi. Uçuş görevlisi zayıf bir şekilde, bunun havayolları kurallarını ihlal edeceğini söyleyerek itiraz&#160;ederken adamın bir duble Jack Daniel'ini ona bıraktı. ("Bırak da&#160;buna ben karar vereyim, tatlım.")</p>

  <p>"Zaman kesinlikle çok önemlidir," dedi adam. "Ama hayır. Ben sadece uçağa yetişemeyeceğin konusunda endişelendim."</p>

  <p>"Çok naziksiniz."</p>

  <p>Uçak yerde, havalanma arzusuyla yanıp tutuşmuş, makineleri küt küt atarak, kıpır kıpır duruyordu.</p>

  <p>"Nezaketini yiyim," dedi soluk takım elbiseli adam. "Sana bir iş teklifim var, Gölge."</p>

  <p>Makineler gürüldedi. Ufak uçak ileri doğru silkelenip Gölge'yi koltuğuna doğru geri itti. Sonra havalandılar ve havaalanının ışıkları altlarında onlardan uzaklaşmaya başladı. Gölge yanındaki&#160;koltukta oturan adama baktı.</p>

  <p>Saçları kızılımsı-griydi; hafif uzamış sakalı grimsi-kırmızıydı. Soluk gri gözleri olan haşin ve köşeli bir surat. Erimiş vanilyalı&#160;dondurma rengindeki takım elbisesi pahalıymış gibi görünüyordu. Kravatı koyu, gri ipektendi ve kravat iğnesi gümüş bir ağaçtı:&#160;gövde, dallar ve uzun kökler.</p>

  <p>Kalkmalarıyla beraber, adam Jack Daniel bardağını sıkıca tuttu ve bir damla bile dökmedi.</p>

  <p>"Ne tür bir iş olduğunu sormayacak mısın?" diye sordu.</p>

  <p>"Kim olduğum hakkında ne biliyorsun?"</p>

  <p>Adam kıkırdadı. "Oh, dünyadaki en kolay şey, "insanların kendilerine ne isim verdilerini bilmektir. Biraz bakış, biraz şans ve biraz hafıza. Bana ne tür bir iş olduğunu sor."</p>

  <p>"Hayır," dedi Gölge. Uçuş görevlisi ona bir bardak bira daha getirdi ve o da birayı yudumladı.</p>

  <p>"Niçin?"</p>

  <p>"Ben eve gidiyorum. Orada beni bekleyen bir işim var. Başka bir iş istemiyorum."</p>

  <p>Adamın haşin gülümsemesi dıştan değişmedi ama şimdi gerçekten eğleniyormuş gibi göründü. "Seni orada bekleyen bir işin yok," dedi. "Seni orada bekleyen hiçbir şey yok. Bu arada, sana&#160;kesinlikle yasal bir iş öneriyorum - parası iyi, sınırlı güvence, olağanüstü yan kazançlar. Hem eğer o kadar uzun yaşarsan sana bir&#160;emekli maaşı bile bağlayabilirim. Düşün, belki bazıları hoşuna gidebilir."</p>

  <p>"İsmimi çantamın kenarında görmüş olmalısınız," dedi Gölge.</p>

  <p>Adam hiçbir şey demedi.</p>

  <p>"Her kimsen," dedi Gölge, "bu uçağa bineceğimi bilemezdin. Bu uçağa bineceğimi ben de bilmiyordum ve eğer uçağım St Lo-uis’e çevrilmeseydi burada olmayacaktım. Tahminimce yetenekli&#160;bir şakacısınız. Belki de insanları kandırıp bir şeyler satıyorsunuz.&#160;Ama sanırım bu konuşmayı burada kesersek daha iyi vakit geçireceğiz."</p>

  <p>Adam ilgisizce omuz silkti.</p>

  <p>Gölge, uçuş sırasında verilen dergiyi aldı. Küçük uçak silkelendi ve gökyüzünde sarsıla sarsıla giderken okumayı daha da güçleştirdi. Kelimeler kafasının içinde sabun köpükleri gibi yüzüyor, bir an için okuduklarını bir an sonra tamamen unutuyordu.</p>

  <p>Adam yanında sessizce oturup Jack Daniel'ini yudumluyordu. Gözleri kapalıydı.</p>

  <p>Gölge, Atlantikaşırı uçuşlarda uçakta dinlenebilecek müzik kanallarının listesini okudu. Sonra üstünde havayollarının nerelere uçtuğunu gösteren kırmızı çizgiler olan dünya haritasına bakıyordu. Daha sonra dergiyi okumayı bitirdi ve istemeye istemeye kapağını kapatıp cebe koydu.</p>

  <p>Adam gözlerini açtı. Gölge, gözlerinde bir tuhaflık olduğunu düşündü. Biri diğerinden daha koyu griydi. Gölge'ye baktı. "Aklımdayken," dedi, "karından dolayı üzüldüm, Gölge. Büyük bir&#160;kayıp."</p>

  <p>Gölge neredeyse o an adama vuruyordu. Onun yerine derin bir nefes aldı. ("Söylediğim gibi, havaalanlarındaki orospuları kızdırma" dedi Johnnie Larc, kafasının içinde, "yoksa sen daha tükü-remeden senin tasalı götünü yakalayıp buraya geri getirecekler.)&#160;Beşe kadar saydı.</p>

  <p>"Ben de üzgünüm," dedi.</p>

  <p>Adam başını olumsuzca salladı. "Keşke başka bir şekilde olmuş olsaydı," dedi ve iç çekti.</p>

  <p>"O bir araba kazasında öldü," dedi Gölge. "Ölmek için daha kötü yollar da var."</p>

  <p>Adam başını olumsuzca salladı. Bir an için adam Gölge'ye gerçek değilmiş gibi gözüktü; sanki birden uçak daha somut olurken yanında oturan adam cisimsizleşiyormuş gibiydi.</p>

  <p>"Gölge," dedi. "Bu bir şaka değil. Bu bir numara değil. Sana bulabileceğin bütün işlerden daha fazla para ödeyebilirim. Sen&#160;eski bir mahkumsun. Seni işe almak için birbirini iten insanlardan&#160;bir kuyrukla karşılaşmayacaksın."</p>

  <p>"İsmin her ne haltsa, bayım," dedi Gölge, tam makinelerin gürültüsünün üstünden duyulacak kadar yüksek sesle, "dünyada yeterince para yok."</p>

  <p>Adamın sırıtışı daha da büyüdü. Gölge, şempanzeler hakkın-daki PBS gösterisini hatırladığını fark etti. Gösteri, maymun ya da şempanzelerin gülümsediklerinde, sadece ya nefret, ya saldırı, ya&#160;da dehşetten dolayı yüzlerini ekşitmek için dişlerini gösterdiklerini iddia ediyordu. Bir şempanze sırıttığında, bu bir tehdittir.</p>

  <p>"Benim için çalış. Tabii ki biraz risk olabilir ama hayatta kalırsan canının istediğini alabilirsin. Bir sonraki Amerika Kralı olabilirsin. Şimdi," dedi adam, "Sana başka kim bu kadar para ödeyebilir. Hım?"</p>

  <p>"Sen de kimsin?" diye sordu Gölge.</p>

  <p>"Ah, evet. Bilgi çağı - genç bayan, bana bir duble daha Jack Daniel’s koyabilir misiniz? Buzu az - tabii ki başka ne tür bir çağ&#160;oldu ki. Bilgi ve haber: Modası asla geçmemiş bir kanı."</p>

  <p>"Kim olduğunu sordum?"</p>

  <p>"Bakalım. Şey, göründüğü kadarıyla bugün kesinlikle benim günüm - bana niye Çarşamba demiyorsun? Bay Çarşamba. Ama&#160;havaya bakılırsa Perşembe de olabilir, hı?"</p>

  <p>"Gerçek ismin ne?"</p>

  <p>"Benim için yeteri kadar uzun ve iyi çalışırsan," dedi soluk renkli takım elbiseli adam, "sana bunu bile söyleyebilirim. İşte. İş&#160;teklifi. Bunu düşün. Bir piranha havuzuna ya da ayılarla dolu bir&#160;çukura atlayıp atlamadığını bilmeden, hemen evet demeni senden hiç kimse bekleyemez. Acele etme." Gözlerini kapattı ve koltuğuna yaslandı.</p>

  <p>"Sanmıyorum," dedi Gölge. "Senden hoşlanmadım. Senin için çalışmak istemiyorum."</p>

  <p>"Söylediğim gibi," dedi adam, gözlerini açmadan, "aceleye getirme. İyice düşün."</p>

  <p>Uçak bir sarsıntıyla indi ve birkaç yolcu çıktı. Gölge pencereden dışarı baktı: Burası neresi olduğu belli olmayan bir havaala-nıydı ve Eagle Point'e varmadan önce uğramaları gereken iki küçük havaalanı daha vardı. Gölge bakışlarını soluk renk takım elbiseli adama kaydırdı - Bay Çarşamba mı? Uyuyormuş gibi görünüyordu.</p>

  <p>Gölge hiç düşünmeden çantasını kaptı ve uçaktan dışarı çıkıp merdivenlerden ıslak, kaygan asfalta indi. Düzenli adımlarla terminalin ışıklarına doğru yürüdü. Hafif bir yağmur yüzünü ıslattı.&#160;Havaalanı binasına girmeden önce durdu ve geri dönüp baktı.&#160;Uçaktan inen başka hiç kimse olmadı. Yer ekibi merdiveni çekti,&#160;kapı kapandı ve uçak havalandı. Gölge içeri yürüdü ve parktaki&#160;küçük kırmızı Toyota'yı kiraladı.</p>

  <p>Gölge ona verilen haritayı açtı. Yanındaki koltuğun üstüne yaydı. Eagle Point yaklaşık beş yüz altmış kilometre uzaktaydı.</p>

  <p>Fırtına buraya kadar gelmişse de geçmişti. Hava soğuk ve pırıl pırıldı. Bulutlar ayın önünden hızla geçiyordu. Gölge bir an için ayın mı, yoksa bulutların mı hareket ettiğinden emin olmadı.</p>

  <p>Bir buçuk saat boyunca kuzeye gitti.</p>

  <p>Saat geç oluyordu. Karnı açtı. Gerçekten ne kadar aç olduğunu fark ettiğinde bir sonraki çıkıştan Nottamun (nüfusu 1302) kasabasına sürdü. Amaco'da benzin deposunu doldurdu ve kasadaki canı sıkılmış kadına nerede bir şeyler yiyebileceğini sordu.</p>

  <p>"Jack'ın Timsah Barı," dedi ona kadın. "Kasaba yolundan kuzeye giderken batıda."</p>

  <p>"Timsah Barı mı?"</p>

  <p>"Evet. Jack bunun hava verdiğini söylüyor." Kadın, yeni bir böbreğe ihtiyacı olan genç bir kız yararına kızarmış tavuk satan&#160;leylak rengi bir el ilanının arkasına kroki çizdi. "Onun birkaç timsahı, bir yılanı ve o büyük kertenkelemsi şeyi var."</p>

  <p>"İguana mı?"</p>

  <p>"İşte o."</p>

  <p>Kasabayı ve bir köprüyü geçti. Birkaç kilometre gitti ve ışıklı bir Babst tabelası olan alçak, dikdörtgen bir binanın önünde durdu.</p>

  <p>Park yeri yarı yarıya boştu.</p>

  <p>İçerdeki hava dumandan yoğundu ve jukebox’da "Gece Yarısından Sonra Yürüyüş" çalıyordu. Gölge etrafında timsah aradı ama göremedi. Benzin istasyonundaki kadının onunla gırgır geçip geçmediğini merak etti.</p>

  <p>"Ne istersin?" diye sordu barmen.</p>

  <p>"Bira ve bütün garnitürleriyle bir hamburger. Patates kızartması."</p>

  <p>"Başlangıç için bir tabak chiliye ne dersin? Eyaletteki en iyi chili."</p>

  <p>"Kulağa hoş geliyor," dedi Gölge. "Tuvalet nerede?"</p>

  <p>Adam barın köşesindeki kapıyı gösterdi. Kapının üzerinde doldurulmuş bir timsah başı vardı. Gölge o kapıdan içeri girdi.</p>

  <p>Burası temiz, iyi aydınlatılmış bir tuvaletti. Gölge önce etrafına bakındı: alışkanlıktan. ("Unutma, Gölge, işerken kavgaya karşılık veremezsin," dedi Silik, her zaman olduğu gibi kafasının gerisinde silikti.) Solundaki pisuara baktı. Sonra fermuarını açtı ve rahatlamanın keyfini çıkararak uzun bir süre işedi. Göz hizasına&#160;asılı, üstünde Jack ve iki timsahının resmi olan, sararmış gazete&#160;haberini okudu.</p>

  <p>Hemen sağındaki pisuardan nazik bir homurtu geldi ama hiç kimsenin içeri girdiğini duymamıştı.</p>

  <p>Soluk takım elbiseli adam, ayaktayken uçakta yanında otururken gözüktüğünden çok daha iriydi. Neredeyse Gölge’nin boyundaydı ve Gölge iriyarı bir adamdı. Önüne bakıyordu. İşemeyi bitirdi, son damlaları salladı ve fermuarını çekti.</p>

  <p>Sonra sırıttı, dikenli tellerle çevrili bir çitten bok yiyen bir tilki gibi. "Evet," dedi Bay Çarşamba. "Düşünecek zamanın oldu, Gölge. İş istiyor musun?"</p>

  <p><span style="font-weight:bold;font-style:italic;">Amerikan Tanrıları</span> <span style="font-weight:bold;">33</span></p>

  <p>Amerika'da bir yer</p>

  <p><span style="font-style:italic;">Los Angeles 11:26, akşam</span></p>

  <p>Karanlık kırmızı bir odada - duvarların rengi çiğ karaciğere yakın - çizgi filmlerdeki gibi çok dar bir ipek şort giyen, göğüsleri yukarı doğrn itilmiş ve altından bağladığı sarı bluzla dışarı taşmış&#160;uzun boylu bir kadın var. Uzun siyah saçları yukarıda toplanmış&#160;ve kafasının üzerinde düğüm yapılmış. Yanında zeytin rengi tişört&#160;ve pahalı bir kot giyen kısa boylu bir adam duruyor. Sağ elinde&#160;bir cüzdan ve kırmızı-beyaz-mavi kaplı bir Nokia cep telefonu tutuyor.</p>

  <p>Kırmızı odada üzerinde beyaz saten benzeri çarşaflar ve öküz kanı renkte bir yatak örtüsü olan bir yatak var. Yatağın ayakucun-da, üzerinde devasa kalçaları olan küçük bir taş kadın heykeliyle&#160;bir mumluk olan küçük tahta bir masa dumyordu.</p>

  <p>Kadın adama küçük bir kırmızı mum veriyor. "İşte," diyor. "Yak."</p>

  <p>"Ben mi?"</p>

  <p>"Evet," diyor kadın. "Beni istiyorsan."</p>

  <p>"Beni arabada emmene izin vermeliydim."</p>

  <p>"Belki de," diyor kadın. "Beni istiyor musun?" Eli butlarından göğsüne kadar çıkıyor, bir sunu ifadesi, sanki yeni bir ürünü tanıtıyor.</p>

  <p>Odanın köşesindeki lambanın üstündeki kırmızı ipek kumaşlar ışığı kırmızıya dönüştürüyorlar.</p>

  <p>Adam aç gözlerle kadına bakıyor, sonra ondan mumu alıyor ve mumluğa sokuyor. "Ateşin var mı?"</p>

  <p>Kadın ona bir paket kibrit veriyor. Adam bir kibrit koparıp fitili yakıyor: Fitil titreştikten sonra düzgün bir alevle yanınca sırf kalça ve göğüsten oluşan yanındaki yüzsüz heykele hayali bir hareket veriyor.</p>

  <p>"Parayı heykelin altına koy."</p>

  <p>"Elli papel."</p>

  <p>"Evet," diyor kadın. "Şimdi gelip beni sev."</p>

  <p>Adam kotunun düğmelerini çözüyor ve zeytin rengi tişörtünü çıkarıyor. Kadın kahverengi elleriyle adamın beyaz omuzlarına&#160;masaj yapıyor; sonra onu çevirip elleri, parmakları ve diliyle&#160;onunla sevişmeye başlıyor.</p>

  <p>Kırmızı odadaki ışık adama loşlaşmış gibi geliyor. Tek ışık parlak bir alevle yanan mumdan geliyor.</p>

  <p>"İsmin ne?" diye ona soruyor adam.</p>

  <p>"Belkıs," diyor kadın, kafasını kaldırarak. "K'yle."</p>

  <p>"Neyle?"</p>

  <p>"Boş ver."</p>

  <p>Adam şimdi soluk soluğa. "Bırak da seni sikeyim," diyor. "Seni sikmem lazım."</p>

  <p>"Tamam, tatlım," diyor. "Onu yapacağız. Ama onu yaparken benim için bir şey yapacaksın."</p>

  <p>"Hey," diyor adam hırçınca, "biliyorsun ki <span style="font-style:italic;">sana paranı ödüyorum."</span></p>

  <p>Yumuşak bir hareketle adamın üzerine ata biner gibi oturup fısıldıyor, "Biliyorum, tatlım, bana paramı ödediğini biliyorum. Şu&#160;kendine bir bak, esas benim sana para vermem lazım, çok şanslıyım ..."</p>

  <p>Adam dudaklarını bükerek orospu tarzının onu etkilemediğini göstermeye çalışıyor, onu kandıramaz; o Tanrının cezası bir sokak&#160;fahişesiyken kendisi neredeyse bir <span style="font-style:italic;">yapımcı</span> ve bütün bu son an&#160;kazıklarını biliyor ama kadın para istemiyor. Onun yerine diyor&#160;ki, "Tatlım, onu bana verirken, o büyük sert şeyi içime sokarken,&#160;bana <span style="font-style:italic;">tapacak mısın?"</span></p>

  <p>"Ne yapacak mıyım?"</p>

  <p>Kadın üzerinde ileri geri sallanıyor: Adam, penisinin kabarmış başını kadının vulvasının ıslak dudaklarına sürtüyor.</p>

  <p>"Bana tanrıça diyecek misin? Bana dua edecek misin? Vücudunla bana tapacak mısın?"</p>

  <p>Adam gülümsüyor. Bütün istediği bu mu? Hepimizin gizli kalmış sapıklıkları vardır. "Tabii," diyor. Kadın elini bacaklarının arasına uzatıyor ve onu içine kaydırıyor.</p>

  <p>"Bu iyi, değil mi, tanrıça?" diye soruyor, soluk soluğa.</p>

  <p>"Tapın bana, tatlım," diyor Belkıs, fahişe.</p>

  <p>"Peki," diyor adam. "Göğüslerine, saçlarına ve amma tapıyorum. Butlarına, gözlerine ve kiraz kırmızısı dudaklarına tapıyorum..."</p>

  <p>"Evet . . " diye yumuşak bir sesle mırıldanıyor kadın, onun üs-tündegidip gelirken.</p>

  <p>"Hayat sütünün aktığı memelerinin uçlarına tapıyorum. Öpücüklerin baldan yapılmış ve dokunuşların ateş gibi kavuruyor, onlara tapıyorum." Artık kelimeleri daha ritmik geliyor, vücutların ileri geri, aşağı yukarı hareketleriyle uyum sağlayarak. "Sabahları&#160;bana şehvet ver. Akşamları beni rahatlat ve kutsa. Bırak karanlık&#160;yerlerde zarar görmeden dolaşayım, bırak yanına bir kez daha geleyim, yanına uzanayım ve seninle tekrar sevişeyim. Sana içimdeki, zihnimdeki her şeyle bulunduğum her yerde ve rüyalarımda&#160;tapıyorum ve ben . . ." nefes nefese duruyor, ". . . <span style="font-style:italic;">neyapıyorsun?&#160;</span>Bu çok <span style="font-style:italic;">garip</span> bir şey. Çok <span style="font-style:italic;">garip</span> . . ." ve adam kadının kalçalarının birleştiği yere bakıyor ama kadın işaret parmağıyla adamın&#160;çenesine dokunuyor ve geriye itiyor, böylece adam tekrar sadece&#160;onun yüzüne ve tavana bakıyor.</p>

  <p>"Konuşmaya devam et, tatlım," diyor. "Durma. Hoşuna gitmiyor mu?"</p>

  <p>"Daha önce hissettiğim her şeyden daha iyi," diyor ona, söylediğinde samimi. "Gözlerin gökyüzünde parıldayan, siktir, yıldızlar ve dudakların kumsalı yalayan yumuşak dalgalar. Ben onlara tapıyorum," şimdi kadının içinde daha derinlere giriyor. Adam&#160;sanki vücudunun altı kısmının tamamı şarj oluyormuşçasına&#160;elektriği hissediyor: kalkmış, kabarmış, mutluluk dolu.</p>

  <p>"Bana hediyeni getir," diye mırıldanıyor adam, artık ne dediğini bilmeden, "tek gerçek hediyeni ve beni her zaman böyle . . . her zaman böyle . . . sana yakarıyorum . . . sana . . ."</p>

  <p>Sonra haz doruk noktasından orgazma dönüşüyor, zihni boşluğa patlıyor, kafası ve bütün benliği, kadının içinde gittikçe daha derinlere girdikçe mükemmel bir boşluğa dönüşüyor . . .</p>

  <p>Adam gözleri kapalı, kasılarak o anın keyfini çıkarıyor; sonra bir sendeleme hissediyor ve ona baş aşağı sallanıyormuş gibi geliyor ama bu arada haz devam ediyor.</p>

  <p>Gözlerini açıyor.</p>

  <p>Akıl ve mantığına tekrar hükmedip, mükemmel bir sevişme sonrası berraklıkta, korkmadan, doğumu, mucizeleri, gördüklerinin bir tür hayal olup olmadığını düşünüyor.</p>

  <p>Gördüğü şu:</p>

  <p>Göğsüne kadar kadının içinde. Buna kuşku ve hayretler içinde bakarken, kadın ellerini onun omuzlarına koyup gövdesine tatlı bir baskı uyguluyor.</p>

  <p>Adam kadının içine doğru kayıyor.</p>

  <p>"Bunu bana nasıl yapıyorsun?" diye soruyor adam ya da sorduğunu düşünüyor, belki de bütün bunlar sadece kafasının içinde.</p>

  <p>"Onu sen yapıyorsun, tatlım," diye fısıldıyor kadın. Adam kadının vılvasının dudaklarını göğsünde ve sırtında hissediyor, onu sıkıyorlar ve kaplıyorlar. Adam birisi onları izlese bu durumun nasıl gözükeceğini merak ediyor. Niçin korkmadığını merak ediyor.&#160;Ve sonra anlıyor.</p>

  <p>"Sana vücudumla tapıyorum," diye fısıldıyor, kadın onu içine iterken. Parlak ve kaygan dudakları yüzüne sürünüyor ve sonra&#160;adamın gözleri karanlığa dalıyor.</p>

  <p>Kadın dev bir kedi gibi yatakta geriniyor ve sonra esniyor: "Evet," diyor, "Tapıyorsun."</p>

  <p>Nokia telefon, Neşeye Övgü'nün yüksek perdeden elektronik yorumunu çalıyor. Kadın telefonu alıyor, düğmeye basıyor ve kulağına koyuyor.</p>

  <p>Karnı düz, vajinasının dudakları küçük ve kapanmış. Alnında ve üst dudağında ter parıltıları var.</p>

  <p>"Evet?" diyor. Ve sonra diyor ki, "Hayır, tatlım, burada değil. O öldü."</p>

  <p>Kadın karanlık kırmızı odada cup diye yatağa atlamadan önce telefonu kapatıyor, sonra bir kez daha geriniyor ve gözlerini kapatıp uykuya dalıyor.</p>

  <div>
    <span style="font-style:italic;">Onu Mezarlığa götürdüler Büyük eski bir Cadillac ’la&#160;Onu mezarlığa götürdüler&#160;Ama onu geri getirmediler.&#160;-</span> Eski bir şarkı<br />
  </div>

  <p>"Samimi bir şekilde davrandım," dedi Bay Çarşamba, Jack'ın Timsah Barı'nda ellerini yıkarken, "yemeğimi senin masana getirmelerini söyleyerek. Unutma ki konuşacak çok şeyimiz var."</p>

  <p>"Sanmıyorum," dedi Gölge. Ellerini kağıt havluya kuruladı, buruşturup çöp sepetine attı.</p>

  <p>"Bir işe ihtiyacın var," dedi Çarşamba. "İnsanlar eski üçkağıtçıları işe almazlar. Siz insanları rahatsız edersiniz."</p>

  <p>"Beni bekleyen bir işim var. İyi bir iş."</p>

  <p>"Bu Adale Çiftliği'ndeki iş olabilir mi?"</p>

  <p>"Belki," dedi Gölge.</p>

  <p>"Hayır. Yok. Robbie Burton öldü. O olmadan Adale Çiftliği de ölü."</p>

  <p>"Sen bir yalancısın."</p>

  <p>"Tabii ki. Hem de iyisinden. Hayatında rastlayacağın en iyisi. Ama kokarım bu konuda yalan söylemiyorum." Cebine uzandı,&#160;katlanmış bir gazete çıkardı ve onu Gölge'ye verdi. "Sayfa yedi,"&#160;dedi. "Hadi bara gidelim. Onu masada okuyabilirsin."</p>

  <p>Gölge, bara açılan kapıyı itti. Hava dumandan mavileşmişti ve Dixie Cups jukeboxda ‘Iko Iko'yu söylüyordu. Gölge, bu eski çocuk şarkısını tanıyınca hafifçe gülümsedi.</p>

  <p>Barmen köşedeki bir masayı gösterdi. Masanın bir kenarında bir tabak chiliyle bir hamburger, karşısında da az pişmiş bir biftekle bir tabak kızarmış patates vardı.</p>

  <p><span style="font-style:italic;">Kralıma bak, baştan aşağı kırmızılar giymiş,</span></p>

  <p><span style="font-style:italic;">Iko Iko(-) bütün gün,</span></p>

  <p><span style="font-style:italic;">Beş dolanna iddiaya girerim seni gebertecek.</span></p>

  <p><span style="font-style:italic;">Jackamo-feena nay--</span></p>

  <p>Gölge masadaki yerine oturdu. Gazeteyi bıraktı. "Bu benim özgür bir adam olarak ilk yemeğim. Senin yedinci sayfanı yemeğimi yedikten sonra okuyacağım."</p>

  <p>Gölge hamburgerini yedi. Hapishane hamburgerlerinden daha iyiydi. Chili de iyiydi ama birkaç kaşıktan sonra eyaletteki en iyisi olmadığına karar verdi. Laura harika chili yapardı. Yağsız et,&#160;koyu barbunya fasulyeler, küçük kesilmiş havuçlar, bir şişe kadar&#160;dark bira ve yeni dilimlenmiş acı biber kullanırdı. Önce chiliyi biraz pişirir, sonra kırmızı şarap, limon suyu ve bir çimdik taze dereotu ekler, en sonuna da ölçüp acı toz biberlerini dökerdi. Gölge bir çok kez Laura'ya ona nasıl yaptığını göstertmeye çalışmıştı: Yaptığı her şeyi izlemişti; soğanları dilimlemekten, onları tencerenin dibindeki zeytinyağına atışına kadar. Hatta tarifi, tek tek&#160;malzemeleriyle yazmıştı. O şehir dışında olduğu bir gün Laura'nın&#160;chilisini kendisi yapmıştı. Tadı idare ederdi - kesinlikle yenebilirdi ama Laura’nın chilisi değildi.</p>

  <p>Yedinci sayfadaki yazı, Gölge'nin karısının ölümüyle ilgili okuduğu ilk bilgiydi. Laura Moon, haberde 27 yaşında olduğu yazıyordu ve Robbie Burton, 39, eyaletlerarası yolda, Robbie’nin ara-basındayken, aniden direksiyonu bir otuz iki tekerleklinin önüne kırdılar. TIR, Robbie'nin arabasına hafifçe sürtündü ve onu döndürerek yolun kenarına yolladı.</p>

  <p>Kurtarma ekibi Robbie ve Laura'yı enkazdan çıkardı. Hastaneye geldiklerinde ikisi de ölüydü. <a id="footnote1"></a><sup><a href="#bookmark2">1</a></sup> <sup><a id="footnote2"></a><a href="#bookmark3">2</a></sup></p>

  <p>Gölge gazeteyi bir kez daha katladı ve masanın karşısında, mutfak ateşiyle hiç tanışmamış olabilecek kadar mavi ve kanlı bifteğini tıka basa yiyen Çarşamba'ya uzattı.</p>

  <p>"İşte. Al," dedi Gölge.</p>

  <p>Robbie arabayı sürüyordu. Sarhoş olmalı; ama gazete bu konuda hiçbir şey söylemiyordu. Gölge kendini, Robbie'nin araba kullanamayacak kadar sarhoş olduğunu fark eden Laura'nın yüzünün aldığı şekli hayal eder buldu. Senaryo, Gölge'nin kafasında belirdi ve onu durdurabilmek için yapabileceği hiçbir şey yoktu: Laura Robbie'ye bağırıyordu - yolun kenarına çekmesi için bağırıyordu; sonra arabanın tak diye TIR'a çarpışı ve direksiyonun&#160;şiddetle dönüşü . . .</p>

  <p>. . . yolun kenarındaki araba, kırılan camlar farların ışığında elmas ve buzlar gibi parıldıyor, kanlar yanlarındaki yolda yakuttan göletler oluşturuyor. İki ceset ya enkazdan çıkarılıyorlar ya da yolun kenarına düzgünce yatırılıyorlardı.</p>

  <p>"Evet?" diye sordu Bay Çarşamba. Bifteğini bitirmişti, onu açlıktan ölen biri gibi hırsla yalayıp yutmuştu. Şimdi çatalını kızarmış, patateslere saplayarak onları hatur hutur yiyordu.</p>

  <p>"Haklısın," dedi Gölge. "Bir işim yok."</p>

  <p>Gölge, cebinden bir çeyrek dolar çıkardı, yazı üstteydi. Parayı, parmağının tersiyle bir fiske atarak havaya fırlattı ve bu arada sanki dönüyormuş gibi titremesini sağladı. Yakalayıp öbür elinin&#160;arkasına yapıştırdı.</p>

  <p>"Söyle," dedi.</p>

  <p>"Niçin?" diye sordu Çarşamba.</p>

  <p>"Benden daha kötü şansı olan birisi için çalışmam, söyle."</p>

  <p>"Tura," dedi Bay Çarşamba.</p>

  <p>"Üzgünüm," dedi Gölge, çeyreğe bakmaya bile tenezzül etmeden. "Turaydı. Hile yaptım."</p>

  <p>"En kolay, hileli oyunlar yenilir," dedi Çarşamba, köşeli parmaklarında birini Gölge'ye sallayarak. "Ona bir kez daha bak."</p>

  <p>Gölge bir göz attı. Yukarıda tura vardı.</p>

  <p>"Atarken beceriksizlik yapmış olmalıyım," dedi şaşkınca.</p>

  <p>"Sen kendi kendine kötülük yapıyorsun," dedi Çarşamba ve sırıttı. "Ben çok, çok şanslı bir adamım." Sonra kafasını kaldırdı.</p>

  <p>"Şey, ben asla kaybetmem. Deli Sweeney. Bizimle bir içki içer misin?"</p>

  <p>"Gerçekten mi, Southern Comfort ve Kola," dedi Gölge'nin arkasında bir ses.</p>

  <p>"Gidip barmene söyleyeceğim," dedi Çarşamba. Ayağa kalktı ve bara doğru yürümeye başladı.</p>

  <p>"Benim ne içeceğimi sormayacak mısın?" diye seslendi Gölge.</p>

  <p>"Senin ne içeceğini biliyorum zaten," dedi Çarşamba ve sonra barın yanındaydı. Patsy Cline, jukeboxda yine ‘ Gece Yarısından&#160;Sonra Yürüyüş'ü söylemeye başladı.</p>

  <p>Souther Comfort ve Kola, Gölge'nin yanına oturdu. Kısa bir kızıl sakalı vardı. Üzerinde parlak armalar olan bir kot mont ve onun altında lekeli bir beyaz tişört giyiyordu. Tişörtün üstünde</p>

  <p><span style="font-style:italic;">EĞER ONU YİYEMİİYORSAN, YA İÇ. YA DUMANINI ÇEK YA DA BUURNUNA ÇEK</span> . . .</p>

  <p><span style="font-style:italic;">SONRA S-İR ET!</span></p>

  <p>Yazıyordu.</p>

  <p>Üzerinde şöyle yazan bir beysbol kepi takıyordu:</p>

  <p><span style="font-style:italic;">TEK SEVDİGİM KADIN BİR BAŞKASININ KARISIYDI. .</span> . <span style="font-style:italic;">ANNEM!</span></p>

  <p>Adam, kirli bir tırnakla bir paket Lucky Strikes açtı, bir sigara çıkarıp bir tane kendine aldı, bir tane de Gölge’ye uzattı. Gölge&#160;farkında olmadan bir tane alacaktı - sigara içmiyordu ama sigara&#160;iyi bir takas maddesiydi - artık içeride olmadığını fark edince kafasını olumsuzca salladı.</p>

  <p>"Demek adamımız için çalışıyorsun?" diye sordu sakallı adam. Ayık değildi ama henüz sarhoş da değildi.</p>

  <p>"Öyle görünüyor," dedi Gölge. "Ne iş yapıyorsun?"</p>

  <p>Sakallı adam sigarasını yaktı. "Ben bir leprechaunum," dedi, bir sırıtışla.</p>

  <p>Gölge gülümsemedi. "Gerçekten mi?" dedi. "O zaman Guinness içmen gerekmiyor mu?"</p>

  <p>"Basma kalıplar. Farklı düşünmesini öğrenmen lazım," dedi sa-• . kallı adam. "İrlanda'da Guinness'den çok daha önemli şeyler var."</p>

  <p>"İrlanda aksanın yok."</p>

  <p>"Sittin senedir buradayım."</p>

  <p>"O zaman aslında İrlandalısın?"</p>

  <p>"Sana söyledim. Ben bir leprechaunum. Biz amma koduğu-myn Moskova'sından gelmiyoruz."</p>

  <p>"Sanırım öyledir."</p>

  <p>Çarşamba masaya döndü, üç içkiyi pençeye benzeyen ellerinde rahatça tutuyordu. "Southern Comfort ve Kola senin için, Deli Sweeney, adamım, ve benim için Jack Daniel's. Ve bu senin için&#160;Gölge."</p>

  <p>"O ne?"</p>

  <p>"Tadına bak."</p>

  <p>İçki, sarımsı kahverengi altın rengiydi. Gölge bir yudum aldı, dilinde ekşi tatlı karışımı tuhaf bir tat algıladı. Geri planda alkolün tadını ve acayip bir tat çeşnisini alabiliyordu. Bu ona biraz,&#160;çürümüş meyve, ekmek, şeker ve suyla çöp torbasında mayalanan hapishane anzorotunu hatırlattı ama bu daha tatlı ve çok da-ha.tuhaftı.</p>

  <p>"Tamam," dedi Gölge. "Tadına baktım. Nedir?"</p>

  <p>"Mead," dedi Çarşamba. "Bal şarabı. Kahramanların içkisi. Tanrıların içkisi."</p>

  <p>Gölge, deneme niteliğinde bir yudum daha aldı. Evet, balın tadını alabildiğine karar verdi. Bu tatlarından biriydi. "Sanki turşu suyu gibi bir tadı var," dedi. "Tatlı turşu suyu şarabı."</p>

  <p>"Sarhoş bir şeker hastasının sidiği gibi tadı var," diye ona katıldı Çarşamba. "Ondan nefret ederim."</p>

  <p>"O zaman niçin bana getirdin?" dedi mantıklıca sordu Gölge.</p>

  <p>Çarşamba, birbirine uymayan gözlerle Gölge'ye baktı. Gölge birinin cam olduğuna karar verdi ama hangisi olduğuna karar veremedi. "İçmen için mead getirdim; çünkü gelenek öyle. Ve şu&#160;anda bulabildiğimiz bütün geleneklere ihtiyacımız var. Anlaşmamızı mühürlüyor."</p>

  <p>"Bir anlaşma yapmadık."</p>

  <p>"Tabii ki yaptık. Artık benim için çalışıyorsun. Beni koruyorsun. Beni bir yerden diğerine götürüyorsun. Getir götür işlerini görüyorsun. Acil durumlarda, canı yanması gereken adamların canını yakıyorsun. Olası olmayan ölümümde başucumda nöbetimi&#160;tutacaksın. Bunun karşılığında, ihtiyaçlarının uygun bir şekilde&#160;karşılanmasını kesinlikle sağlayacağım."</p>

  <p>"Seni üç kağıda getiriyor," dedi Deli Sweeney, kısa kızıl sakalını okşayarak. "O bir üç kağıtçıdır."</p>

  <p>"Tam üzerine bastı, ben bir üçkağıtçıyım," dedi Çarşamba. "İşte bu yüzden çıkarlarımı kollayacak birine ihtiyacım var."</p>

  <p>Jukeboxdaki şarkı bitti ve bir an için bar sessizleşti, bütün sohbetler cansızlaştı.</p>

  <p>"Bir zamanlar birisi bana, bir an için herkesin sustuğu anlar olduğunu söylemişti, yalnızca her saatin yirmi geçe ve yirmi kalasında . . ." dedi Gölge.</p>

  <p>Sweeney, barın üstündeki, doldurma bir timsah kafasının kocaman ve kayıtsız ağzında duran saati gösterdi. Saat 11:20 idi.</p>

  <p>"İşte," dedi Gölge. "Niçin olduğunu biliyorsam lanet olsun."</p>

  <p>"Ben niçin olduğunu biliyorum," dedi Çarşamba. "Meadini iç."</p>

  <p>Gölge, meadin geri kalanını bir dikişte içti. "Buzla daha iyi olabilir."</p>

  <p>"Öyle ya da böyle," dedi Çarşamba. "Berbat bir şeydir."</p>

  <p>"Öyledir," diye ona katıldı Deli Sweeney. "Bana biraz izin verir misiniz, baylar, acil bir şekilde uzun uzun işeme ihtiyacım var." Ayağa kalktı ve uzaklaştı. İnanılmaz derecede uzun boylu bir&#160;adamdı. En az iki on olduğuna karar verdi, Gölge.</p>

  <p>Garson bir kız masanın örtüsünü temizledi ve boş tabakları aldı. Çarşamba, herkes için aynısından getirmesini söyledi ama bu kez Gölge'nin meadi buzluydu.</p>

  <p>"Her neyse," dedi Çarşamba, "işte sana bundan dolayı ihtiyacım var."</p>

  <p>"Ne istediğimi bilmek ister misin?" diye sordu Gölge.</p>

  <p>"Hiçbir şey beni daha fazla mutlu edemez."</p>

  <p>Garson kız içkiyi getirdi. Gölge, buzlu meadinden bir yudum aldı. Buz işe yaramamıştı - yaptığı tek şey ekşiliğini keskinleştirmek ve meadi içtikten sonra ağızda kalan tadı sürdürmekti. Bununla beraber, Gölge kendini, özellikle alkolü bir tadı yok diye</p>

  <p>avuttu. Sarhoş olmaya hazır değildi. Henüz."</p>

  <p>Derin bir nefes aldı.</p>

  <p>"Tamam," dedi Gölge. "Son üç yıldır olası en iyi hayattan çok uzak olan yaşantım bir süre önce aniden, farklı bir dönüş yaptı.&#160;Şimdi yapmam gereken birkaç şey var. Laura'nın cenazesine gitmek istiyorum. Hoşçakal demek istiyorum. Onun işlerini tasfiye&#160;edeceğim. Hâlâ bana ihtiyacın varsa haftada beş yüz dolarla başlamak istiyorum." Rakamı gözünden vurmuştu. Çarşamba'nın&#160;gözlerinden hiçbir şey okunmadı. "Eğer beraber çalışmaktan&#160;memnun olursak altı ay sonra haftada bin dolara çıkarırsın."</p>

  <p>Durakladı. Bu, yıllardır yaptığı en uzun konuşmaydı. "İnsanların canının yanmasına ihtiyacın olabilir diyorsun. Tamam, eğer senin canını yakmaya çalışırlarsa onların canını yakacağım. Ama eğlence ve para kazanmak için insanların canını yakmam. Hapishaneye geri dönmeyeceğim. Bir kere yeter."</p>

  <p>"Gitmen gerekmeyecek," dedi Çarşamba.</p>

  <p>"Evet," dedi Gölge. "Gitmeyeceğim." Meadinin kalanını bitirdi. Birden kafasının gerisinde bir yerde dilinin çözülmesini nedeninin mead olup olmadığını merak etti. Ama kelimeler içinden, yazın patlayan bir yangın musluğunun fışkıran sular gibi fışkırıyordu ve denese de onları durduramadı. "Senden hoşlanmıyorum,&#160;Bay Çarşamba ya da gerçek ismin her ne ise. Biz dost değiliz. Bana gözükmeden o uçaktan nasıl çıktığını ya da beni buraya kadar&#160;nasıl takip ettiğini bilmiyorum. Ama tam şu anda güdük bir noktadayım. İşimiz bittiğinde gitmiş olacağım. Ve eğer benim canımı&#160;sıkarsan yine gideceğim. O zamana kadar senin için çalışacağım."</p>

  <p>"Çok iyi," dedi Çarşamba. "O zaman bir anlaşma yaptık. Ve onayladık."</p>

  <p>"Ne cehennemse," dedi Gölge. Salonun karşısında, Deli Sweeney jukebox’a çeyrekler dolduruyordu. Çarşamba eline tükürüp uzattı. Gölge omuz silkti. Kendi avucunun içine tükürdü. Tokalaştılar. Çarşamba sıkmaya başladı. Gölge sıkarak karşılık verdi.&#160;Birkaç saniye sonra eli acımaya başladı. Çarşamba tokalaşmayı sıkıca tutmaya bir süre daha devam etti ve sonra bıraktı.</p>

  <p>"İyi," dedi. "İyi. Çok iyi. Şimdi, anlaşmamızı mühürlemek için son bir duble kötü, boktan, iğrenç mead ve sonra işimiz bitti."</p>

  <p>"Benim için Southern Comfort-Kola," dedi, yalpalayarak juke-box’tan gelen Sweeney.</p>

  <p>Jukebox, Velvet Undergrounds ‘Güneşi Kim Sever'ini çalmaya başladı. Gölge bu şarkının bir jukebox'ta bulunmasının tuhaf olduğunu düşündü. Hiç olası görünmüyordu. Ama sonrasında&#160;bütün gece artan olanaksızlıklarla dolmaya başladı.</p>

  <p>Gölge, yazı tura için kullandığı çeyreği masadan aldı. Kenarı yeni tırtıllanmış paranın parmaklarındaki hissinin keyfini çıkararak, onu sağ elinin işaret ve başparmağı arasından ortaya çıkardı.&#160;Parmağıyla hafifçe avıç içinde tutarken yumuşak bir hareketle&#160;sağ elinden almış gibi yaptı. Sol elini hayali paranın üstüne kapadı. Sonra ikinci bir çeyreği sağ elinde parmaklarının arasına aldı.&#160;Çeyreği sol eline düşürürmüş gibi yaparken avuç içinde sakladığı çeyrek doları sağ eline düşürdü ve orada tuttuğu çeyreğe çarptırdı. Tık sesi iki paranın da sol elde olduğunu doğruluyordu ama&#160;bu arada paralar sağ elde güvenlice duruyorlardı.</p>

  <p>"Para oyunu değil mi?" diye sordu Sweeney, çenesi kalkıyor, pis sakalı dikiliyordu. "Eğer iş para oyunu yapmaksa o zaman bunu izle."</p>

  <p>Masadan boş bir bardak aldı. Sonra uzanıp havadan parlayan, büyük bir altın para aldı. Onu bardağa attı. Havadan bir altın para daha aldı ve ilkine çarptığı bardağın dibine attı. Duvardaki mumun alevinden bir para, sakalından başka bir tane, Gölge’nin boş&#160;sol elinden bir üçüncü aldı ve hepsini birer birer bardağa attı.&#160;Sonra parmaklarını bardağın üzerinde oynattı ve hızla üfledi.&#160;Birkaç altın para daha elinden bardağa döküldü. Yapış yapış paralarla dolu bardağı montunun cebine döktü ve sonra boş olduğunu açıkça belli etmek için cebine vurdu.</p>

  <p>"İşte," dedi. "Al <span style="font-style:italic;">sana</span> bir para oyunu."</p>

  <p>Onu dikkatlice izleyen Gölge kafasını bir yana yatırdı. "Nasıl yaptığını bilmem lazım."</p>

  <p>"Gösteriş ve stille yaptım," dedi Sweenye, büyük bir gizi açıklarmış gibi bir havada. "İşte öyle yaptım." Sessizce güldü. Topuklarının üstünde sallanıyor, aralık dişleri gözüküyordu.</p>

  <p>"Evet," dedi Gölge. "Öyle yaptın. Bunu bana öğretmelisin. Okuduğum, Cimri'nin Rüyası'nı yapma metotlarının hepsinde paraları bardağı tuttuğun elde saklarsın ve parayı sağ elinle çıkarıp&#160;kaybederken bardaklı elindeki paraları bardağın içine düşürürsün."</p>

  <p>"Bu bana çok fazla işmiş gibi geldi," dedi Deli Sweeney. "Onları öylesine havadan almak çok daha kolay.</p>

  <p>Çarşamba dedi ki, "Senin için mead, Gölge. Ben Bey Jack Da-niel'den ayrılmayacağım ve otlakçı İrlandalı için . . .? "</p>

  <p>"Bir şişe bira, dark bir şey tercih edilir," dedi Sweeney. "Otlakçı, değil mi?" İçkisinde ne kaldıysa aldı ve tokuşturmak için Çarşamba'ya uzattı. "Fırtınalar üzerimizden geçsin ve biz zarar görmeden turp gibi kalalım," dedi ve kadehini kaldırdı.</p>

  <p>"İyi bir temenni," dedi Çarşamba. "Ama öyle olmayacak."</p>

  <p>Gölge'nin önüne bir mead daha kondu.</p>

  <p>"Bunu içmem gerekiyor mu?"</p>

  <p>"Korkarım ki gerekiyor. Bu anlaşmamızı mühürlüyor. Sihir üçüncüde, hı?"</p>

  <p>"Siktir," dedi Gölge. Meadi iki seferde içti. Bal turşusu tadı ağzına yayıldı.</p>

  <p>"İşte," dedi Çarşamba. "Artık benim adamımsın."</p>

  <p>"Evet," dedi Sweeney. "Oyunun nasıl yapıldığını bilmek istiyor musun?"</p>

  <p>"Evet, dedi Gölge. "Onları nereye koyıyorsun, elbisenin koluna mı?"</p>

  <p>"Onlar asla elbise kolumda değildiler," dedi Sweeney. Kendi zekâsının keyfinden patlamaya hazırlanan sırık gibi, sakallı bir&#160;volkanmışçasına sallanıp zıplayarak kahkahalarla güldü. "Bu dünyanın en basit oyunudur. Onun için seninle dövüşeceğim."</p>

  <p>Gölge olumsuzca başını salladı. "Ben almayayım."</p>

  <p>"Bak işte bu güzel," dedi etrafındaki herkese Sweeney. "Yaşlı Çarşamba kendine bir goril bulmuş; ama adam yumruğunu kaldıramayacak kadar korkak çıktı."</p>

  <p>"Seninle dövüşmeyeceğim," diye ona katılmadı Gölge.</p>

  <p>Sweeney sallandı ve terledi. Beysbol şapkasının siperliğiyle oynadı. Sonra havadan bir tane para aldı ve masanın üzerine koydu. "Eğer merak ediyorsan, gerçek altın," dedi Sweeney. "Kazan&#160;ya da kaybet, ki kaybedeceksin - eğer benimle dövüşürsen senin.</p>

  <p>Senin gibi koca bir adamın sikilmiş bir korkak olacağını kim düşünebilirdi ki?"</p>

  <p>"Sana seninle dövüşmeyeceğini söyledi ya," dedi Çarşamba. "Git, Deli Sweeney. Biranı al ve bizi rahat bırak."</p>

  <p>Sweeney Çarşamba'ya bir adım yaklaştı. "Sen bana otlakçı dedin, değil mi, seni lanetlenmiş yaşlı yaratık? Seni kanı donuk, kalpsiz, yaşlı tahta askısı." Yüzü kızgınlıktan koyu kırmızıya dönüyordu.</p>

  <p>Çarşamba, barışsever bir şekilde, avuçları yukarıda, ellerini kaldırdı. "Salaklaşma, Sweeney. Kelimelerine dikkat et."</p>

  <p>Sweeney ona bir bakış attı. Sonra çok sarhoş birinin ciddiyetinde dedi ki, "Sen yanına bir korkak almışsın. Eğer senin canını yakarsam ne yapacak dersin?"</p>

  <p>Çarşamba Gölge'ye döndü. "Bu herif yetti artık," dedi. "Bu işi hallet."</p>

  <p>Gölge ayağa kalktı ve kafasını kaldırıp Deli Sweeney'nin yüzüne baktı: Adam ne kadar uzun boylu?, diye merak etti. "Canımızı sıkıyorsun," dedi. "Sarhoşsun. Şimdi gitsen iyi olur sanırım."</p>

  <p>Sweeney'in yüzünde hafif bir gülümseme belirdi. "İşte başladık," dedi. Koca yummğunu Gölge'ye savırdu. Gölge geri çekildi: Sweeney'in yumruğu sağ gözünün altına patladı. Gölge yıldızları gördü ve canı acıdı.</p>

  <p>Ve böylece dövüş başladı.</p>

  <p>Sweeney, kavganın coşkusu dışında, stilsiz, bilmeden dövüşüyordu: Yaklaştıklarında dev gibi, kocaman yumrukları sık sık ıskaladı.</p>

  <p>Gölge savınma yaparak, dikkatlice dövüştü; Sweeney'in darbelerini ya engelliyor ya da onlardan kaçıyordu. Etraflarındaki seyircilerin tamamen farkındaydı. İtiraz homurtuları arasında masalar yollarından çekilip ağız dalaşı yapan adamlara yer açıldı. Gölge, Çarşamba'nın gözlerinin ve komik olmayan sırıtışının hep üzerinde olduğunun farkındaydı. Bunun bir sınav olduğu belliydi ama ne tür bir sınavdı?</p>

  <p>Hapishanede, Gölge iki tür kavga olduğunu öğrenmişti: Elinizden geldiği kadar gösterişli ve etkileyici yaptığınız, <span style="font-style:italic;">bana bulaşma</span> kavgaları ve çabuk, sert, kötü, her zaman saniyeler içinde biten</p>

  <p><span style="font-style:italic;">gerçek</span>, özel kavgalar.</p>

  <p>"Hey, Sweeney," dedi Gölge, nefes nefese, "Niçin dövüşüyoruz?"</p>

  <p>"Keyif için," dedi Sweeney, şimdi ayıktı ya da en azından gözüken bir sarhoşluğu yoktu. "Onun saf, kutsal olmayan, sikilmiş hazzı için. Damarlarındaki, ilkbaharda canlanana benzer neşeyi&#160;hissedemiyor musun?" Dudağı kanıyordu. Gölge'nin de yumruğu.</p>

  <p>"Peki parayı nasıl çıkardın?" diye sordu Gölge. Geriye sallandı ve dönüp yüzüne gelen bir yumruğu omuzla karşıladı.</p>

  <p>"İlk konuştuğumuzda sana nasıl yaptığımı söyledimdi," diye homurdandı Sweeney. "Ama hiç kimse, dinlemeyen biri kadar -ah! İyi Vurdun! - kör olamaz."</p>

  <p>Gölge, Sweeney’i itip onu masanın üstüne yıktı; boş bardaklar ve kül tablaları yere düşüp parçalandı. Orada, Gölge onun işini&#160;bitirebilirdi.</p>

  <p>Gölge bakınca Çarşamba başıyla onayladı. Gölge, Deli Swe-eney'e baktı. "Bitti mi?" diye sordu. Deli Sweeney tereddüt etti, sonra başıyla onayladı. Gölge onu bıraktı ve birkaç adım geri attı. Sweeney nefes nefese soluyarak doğrulup ayağa kalktı.</p>

  <p>"Daha çok beklersin!" diye bağırdı "Ben söyleyene kadar bitmeyecek!" sonra sırıttı ve Gölge’ye bir yumruk atarak ileri fırladı. Düşmüş bir buz kalıbına bastı ve ayağı altından kayarken sırıtışı&#160;ağzı açık bir dehşete dönüştü. Sırtüstü yere düştü. Kafasının arkası barın zeminine tam bir gümbürtüyle çarptı.</p>

  <p>Gölge dizini Deli Sweeney’in göğsüne dayadı. "Bak bir daha soruyorum, kavgamız bitti mi?" dedi.</p>

  <p>"Öyle olsa iyi olacak," dedi Deli Sweeney, kafasını yerden kaldırarak, "çünkü bende artık kavganın keyfi kalmadı, aynı sıcak bir günde yüzme havuzundaki küçük bir çocuğun sidiği gibi." Ve ağzındaki kanı tükürdü. Gözlerini kapadı ve boğuk, görkemli bir&#160;horultuyla uyumaya başladı.</p>

  <p>Birisi Gölge'nin sırtına dostça vurdu. Çarşamba eline bir şişe bira tutuşturdu.</p>

  <p>Tadı meadden daha iyiydi.</p>

  <p>Gölge, dört kapılı büyük bir arabanın arka koltuğuna kalkıp gerindi. Sabah güneşi göz kamaştırıyor ve başı acıyordu. Gözlerini ovuşturarak beceriksizce doğruldu.</p>

  <p>Arabayı Çarşamba kullanıyordu. Kullanırken de ahenksizce bir şarkı mırıldanıyordu. Bardaklıkta bir kağıt bardakta kahvesi vardı.&#160;Eyaletlerarası otobanda gidiyorlardı. Şoförün yanındaki koltuk&#160;boştu.</p>

  <p>"Bu güzel sabahta kendini nasıl hissediyorsun?" diye sordu Çarşamba, geriye dönmeden.</p>

  <p>"Arabama ne oldu?" diye sordu Gölge. "Kiralıktı."</p>

  <p>"Deli Sweeney senin için geri götürdü. Bu dün akşam yaptığınız pazarlığın bir parçasıydı. Dövüşten sonra."</p>

  <p>Önceki gecenin konuşmaları Gölge'nin kafasının içini itip kakarak rahatsız etmeye başladı. "O kahveden başka var mı?"</p>

  <p>İriyarı adam, yolcu koltuğunun altına uzandı ve arkaya açılmamış bir şişe su uzattı. "Al. Vücudun su kaybetmiş olmalı. Bu şu an için kahveden çok daha faydalı olacak. Bir sonraki benzin istasyonunda durup sana kahvaltı alacağız. Zaten temizlenmen de lazım. Bir keçinin çekerek eve getirdiği bir şey gibi görünüyorsun."</p>

  <p>"Hayır kedinin getirdiği," dedi Gölge.</p>

  <p>"Keçi, " dedi Çarşamba. "Kocaman dişli, çok pis kokan bir keçi."</p>

  <p>Gölge, şişenin kapağını açtı ve içti. Montunun cebinde ağır ağırca tıngırdadı. Elini cebine soktu ve yarım dolar büyüklüğünden bir para çıkardı. Ağırdı ve rengi koyu sarıydı.</p>

  <p>Benzin istasyonunda, Gölge, içinde bir jilet, küçük bir tıraş kremi, bir tarak, kullanıp atılacak bir diş fırçası ve minnacık bir diş macunu olan bir temizlik seti aldı. Sonra erkekler tuvaletine gitti&#160;ve aynada kendine baktı.</p>

  <p>Bir gözünün altına bir çürük vardı - denercesine parmağıyla yokladığında çok acıdığını fark etti - ve alt dudağı şişmişti.</p>

  <p>Gölge, yüzünü lokantanın sıvı sabunuyla yıkadı, sonra sabunladı ve tıraş oldu. Dişlerini fırçaladı. Saçlarını ıslatıp geriye taradı. Ama hâlâ serseri gibi görünüyordu.</p>

  <p>Laura onu görse ne diyeceğini merak etti, sonra Laura’nın bir daha hiçbir şey söyleyemeyeceğini hatırladı ve aynada yüzünün&#160;titrediğini gördü ama sadece bir an için.</p>

  <p>Dışarı çıktı.</p>

  <p>"Bok gibi görünüyorum," dedi Gölge.</p>

  <p>"Tabii ki öyle görünüyorsun," diye ona katıldı Çarşamba.</p>

  <p>Çarşamba, kasaya karışık bir abur cubur yiyecek paketi götürdü. Onu ve benzin parasını ödedi; kasanın arkasındaki çiklet çiğneyen genç bayanı kızdırmak için kredi kartıyla mı, yoksa peşin mi ödeyeceği konusunda fikrini iki defa değiştirerek. Gölge, Çarşamba'yı artan bir kafa karışıklığı ile habire özür dilerken izledi.&#160;Adam birden çok yaşlıymış gibi göründü. Kız nakitleri ona geri&#160;verdi ve satın aldıklarını karta geçti, sonra kartın makbuzunu verip nakitlerini aldı, sonra nakitleri geri verip başka bir kart aldı.&#160;Çarşamba neredeyse ağlamak üzereydi, modern dünyanın açgözlü plastik kartları karşısında aciz bir yaşlı adam.</p>

  <p>Sıcak benzin istasyonundan dışarı çıktılar. Nefesleri havada buğu çıkarıyordu.</p>

  <p>Yeniden yola çıktılar: İki yanlarından kahverengileşen çayırlar geçiyordu. Ağaçlar yapraksız ve ölüydü. İki siyah kuş bir telgraf&#160;telinin üstünden onlara dik dik baktı.</p>

  <p>"Hey, Çarşamba."</p>

  <p>"Ne var?"</p>

  <p>"Orada gördüğüm kadarıyla benzin parasını ödemedin."</p>

  <p>"Ya?"</p>

  <p>"Gördüğüm kadarıyla, sonunda senin benzin istasyonuna şeref vermenden dolayı sana para ödedi. Buna şimdiye kadar uyanmış mıdır, ne dersin?"</p>

  <p>"Asla uyanmayacak."</p>

  <p>"Peki sen nesin? İkinci sınıf bir dolandırıcı mı?"</p>

  <p>Çarşamba başıyla onayladı. "Evet," dedi. "Sanırım öyleyim. Diğer şeylerin yanında."</p>

  <p>Bir kamyonu geçmek için sol şeride geçti. Gökyüzü tatsız ve üniforma grisi bir renkteydi.</p>

  <p>"Kar yağacak," dedi Gölge.</p>

  <p>"Evet."</p>

  <p>"Sweeney. Altın parayla yaptığı oyunu nasıl yaptığını bana gerçekten gösterdi mi?"</p>

  <p>"Ah, evet."</p>

  <p>"Hatırlayamıyorum."</p>

  <p>"Aklına gelecektir. Uzun bir geceydi."</p>

  <p>Birkaç kar tanesi sileceğe çarpıp, anında eridi.</p>

  <p>"Karının cesedi şu anda Wendell Cenaze Evi’nde gösterimde," dedi Çarşamba. "Öğle yemeğinden sonra mezarlıktaki defin için&#160;onu oradan alacaklar."</p>

  <p>"Bunu nereden biliyorsun?"</p>

  <p>"Sen tuvaletteyken önden aradım. Wendell Cenaze Evi'nin nerede olduğunu biliyorsun, değil mi?"</p>

  <p>Gölge başıyla onayladı. Kar taneleri önlerinde fırıl fırıl dönüp durdu.</p>

  <p>"Burası bizim çıkışımız," dedi Gölge. Araba eyaletlerarası yoldan çıktı ve Eagle Point’in kuzeyindeki motel grubunu geçti.</p>

  <p>Üç yıl geçmişti. Evet. Park lambaları, tanımadık dükkân sayısı artmıştı. Adale Çiftliği’ni geçerlerken Gölge, Çarşamba’dan yavaşlamasını istedi. MATEMDEN DOLAYI SINIRSIZ KAPALI, diyordu&#160;kapıdaki elle yazılmış kağıtta.</p>

  <p>Ana Cadde'nin solunda. Yeni bir dövmeciyi, Askerlik Büro-su'nu, sonra Burger King’i, tanıdık, hiç değişmemiş Olsen’in Eczanesini geçtiler. En sonda, sarı tuğla öncephesiyle Wendell Cenaze Evi. Ön camdaki neon tabelada "Defin Evi" yazıyordu. Tabelanın altındaki vitrinde oyulmamış ve isim yazılmamış boş mezar taşları vardı.</p>

  <p>Çarşamba arabayı parka çekti.</p>

  <p>"İçeri gelmemi ister misin?" diye sordu.</p>

  <p>"Hem de hiç istemiyorum."</p>

  <p>"İyi." Dişlerini göstererek komik olmayan ifadesiyle sırıttı. "Sen hoşçakallarını söylerken yapacak işlerim var. Motel Amerika'da&#160;bizim için odalar tutacağım. İşin bittiğinde benimle orada buluş.</p>

  <p>Gölge arabadan indi ve onun uzaklaşmasını izledi. Sonra içeri girdi. Loş aydınlatılmış koridor çiçek ve mobilya cilasıyla, çok hafif formaldehit kokuyordu. Diğer uçta Defin Odası vardı.</p>

  <p>Gölge, altın parayı avucunun içinde, arkadan öne önden arkaya tekrar tekrar oynatıp Yutma yaptığını fark etti. Elindeki paranın ağırlığı onu rahatlatıyordu.</p>

  <p>Karısının ismi koridorun diğer ucundaki kapının yanındaki bir</p>

  <p>kağıtta yazılıydı. Defin Odası'na girdi. Gölge, odanın içindekilerin çoğunu tanıyordu: Laura’nın iş arkadaşları ve arkadaşlarından&#160;birkaçı.</p>

  <p>Hepsi onu tanıdı. Bunu onların yüzünden okuyabiliyordu. Ama ne gülümseme ne de merhabalar vardı.</p>

  <p>Odanın diğer ucunda küçük bir kaide ile onun üzerinde çeşitli çiçeklerle süslenmiş krem rengi bir tabut vardı: kırmızı, sarı, beyaz ve koyu, kan rengi mor çiçekler. İleri bir adım attı. Durduğu yerden Laura’nın vücudunu görebiliyordu. İleri gitmek istemedi;&#160;uzaklaşmaya cesaret edemedi.</p>

  <p>Koyu renk takım elbiseli bir adam - Gölge onun cenaze evi için çalıştığını tahmin etti - dedi ki, "Bayım? Taziye ve hatıra defterini imzalamak ister misiniz?" ve ona küçük bir kürsünün üstünde açık duran deri kaplı defteri gösterdi.</p>

  <p>GÖLGE diye ismini ve tarihi kendi titiz el yazısıyla yazdı, sonra yavaşça yanına (KÖPEK YAVRUSU) diye ekledi. Odanın diğer ucunda insanların, tabutun ve krem rengi tabutun içinde artık Laura olmayan şeyin olduğu yere doğru gitmeyi erteledi.</p>

  <p>Baştan aşağı siyahlar giymiş ufak tefek bir kadın kapıdan içeri girdi ve tereddüt etti. Onu iyi tanıyan Gölge <span style="font-style:italic;">dullann matem elbisesi</span> diye düşündü: Audrey Burton, Robbie’nin karısı.</p>

  <p>Audrey, elinde alt kısmı gümüşi bir folyayla sarılmış menekşe filizleri tutuyordu. Bu bir çocuğun Haziran'da yapacağı bir şey diye düşündü Gölge. Ama menekşe mevsiminde değillerdi.</p>

  <p>Audrey odayı geçip Laura’nın tabutuna geldi. Gölge onu takip etti.</p>

  <p>Laura gözleri kapalı yatıyordu. Kolları göğsünde kavuşturulmuştu. Gölge'nin tanımadığı sade bir mavi takım giyiyordu. Uzun kahverengi saçları gözlerini örtmüyordu. Bu onun Laura’sıydı ve&#160;değildi: Yatışının doğal olmadığını fark etti. Laura her zaman kıpır kıpır uyurdu.</p>

  <p>Audrey yaz menekşe filizlerini Laura’nın göğsüne yerleştirdi. Sonra kısa bir süre ağzını oynattı ve sıkıca Laura'nın ölü yüzüne&#160;tükürdü.</p>

  <p>Tükürük Laura’nın yanağına geldi ve kulağına doğru damlamaya başladı.</p>

  <p>Audrey çoktan kapıya doğru gidiyordu. Gölge hızla arkasından ona doğru fırladı.</p>

  <p>"Audrey?" dedi.</p>

  <p>"Gölge? Kaçtın mı? Yoksa seni bıraktılar mı?"</p>

  <p>Gölge onun sakinleştirici alıp almadığını merak etti. Sesi uzaktan geliyordu ve duygusuzdu.</p>

  <p>"Beni dün bıraktılar. Artık özgür bir adamım artık," dedi Gölge. "Bu yaptığının anlamı neydi?"</p>

  <p>Karanlık koridorda durdu. "Menekşeler mi? Onlar her zaman en çok sevdiği çiçeklerdi. Biz genç kızken beraber onlardan toplardık."</p>

  <p>"Menekşeler değil."</p>

  <p>"Ah, o," dedi. Ağzının kenarında gözükmeyen bir noktayı sildi. "Şey, bunun aleni bir şey olduğunu düşünüyordum."</p>

  <p>"Benim için değil, Audrey."</p>

  <p>"Sana söylemediler mi?" Sesi sakin, duygusuzdu. "Karın ağzında kocamın sikiyle öldü, Gölge."</p>

  <p>Gölge cenaze odasına geri döndü. Birisi tükürüğü silmişti</p>

  <p>Öğle yemeğinden sonra - Gölge Burger King'de yedi - defin yapıldı. Laura'nın krem rengi tabutu kasabanın kenarındaki mez-hepsizler mezarlığına gömüldü: çitsiz, siyah granit ve beyaz mermer mezar taşlarıyla dolu tepelik, ağaçlık bir çayır.</p>

  <p>Gölge, mezarlığa Wendell'in cenaze arabasında, Laura’nın annesiyle gitti. Bayan McCabe, Laura'nın ölümünü Gölge'nin suçu olarak görüyormuş gibiydi. "Eğer burada olsaydın," dedi, "bu asla olmayacaktı. Seninle niçin evlendiğini bilmiyorum. Ona söyledim. Ona defalarca söyledim. Ama anneler dinlenmez, değil mi?"&#160;Durdu Gölge'nin yüzüne yakından baktı. "Kavga mı ettin?"</p>

  <p>"Evet," dedi.</p>

  <p>"Barbar," dedi, sonra ağzını kapattı, kafasını kaldırınca çenesi titredi ve gözlerini dümdüz önüne dikti.</p>

  <p>Audrey Burton'un cenazede olup arkalarda durması Gölge’yi şaşırttı. Kısa tören bitti, tabut soğuk toprağa indirildi. İnsanlar&#160;uzaklaştı.</p>

  <p>Gölge gitmedi. Orada titreyerek, gözleri yerdeki çukura dikilmiş, elleri ceplerinde durdu.</p>

  <p>Üstündeki gökyüzü koyu gri, sıradan ve ayna gibi dümdüzdü. Kar, hayalet gibi savrulan tanelerle yağmaya devam etti.</p>

  <p>Laura'ya söylemek istediği bir şey vardı ve onun ne olduğunu bilene kadar beklemeye hazırlanmıştı. Dünya yavaş yavaş ışıklarını ve renklerini kaybetmeye başladı. Gölge’nin ayakları hissiz-leşti, bu arada yüzü ve elleri de soğuktan acıyordu. Ellerini ısınsın diye iyice ceplerine soktu ve parmakları altın parayı tuttu.</p>

  <p>Mezara doğru yürüdü.</p>

  <p>"Bu senin için" dedi.</p>

  <p>Tabutun üzerine birkaç kürek toprak atılmıştı ama çukurun dolmasına daha çok vardı. Altın parayı Laura'lı mezara attı, sonra&#160;parayı açgözlü mezar kazıcılardan saklamak için çukura biraz daha toprak itti. Ellerindeki toprağı silkeledi ve dedi ki, "İyi geceler,&#160;Laura." Sonra dedi ki, "Üzgünüm." Yüzünü kasabanın ışıklarına&#160;doğru çevirdi ve Eagle Point'e doğru yürümeye başladı.</p>

  <p>Moteli en az üç kilometre uzaktaydı ama hapishanede üç yıl geçirdikten sonra sonsuza kadar durmadan yürüyebileceği fikri&#160;hoşuna gidiyordu. Kuzeye doğru durmadan yürüyüp Alaska'ya&#160;ulaşabilir ya da güneye, Meksika ve ötesine yönelebilirdi. Pata-gonya’ya ya da Tierra del Feugo'ya kadar yürüyebilirdi.</p>

  <p>Yanına bir araba geldi. Pencere vınlayarak açıldı.</p>

  <p>"Seni götürmemi ister misin, Gölge?" diye sordu Audrey Burton.</p>

  <p>"Hayır," dedi. "Senden istemem."</p>

  <p>Yürümeye devam etti. Audrey saatte beş kilometreyle yanından sürüyordu. Kar taneleri farlarının ışığında dans ediyordu.</p>

  <p>"Onun en iyi arkadaşım olduğunu sanmıştım," dedi Audrey. "Her gün berber yürürdük. Robbie’yle kavga ettiğimde ilk o öğrenirdi - margarita içmek ve erkeklerin ne kadar beş para etmez&#160;olabileceklerini konuşmak Chi-Chi'ye giderdik. Ve her zaman benim arkamdan onunla sikişiyormuş."</p>

  <p>"Lütfen git, Audrey."</p>

  <p>"Sadece yaptığım şeyde iyi bir nedenim olduğunu bilmeni istiyorum."</p>

  <p>Gölge hiçbir şey söylemedi.</p>

  <p>"Hey!" diye bağırdı. "Hey, seninle konuşuyorum!"</p>

  <p>Gölge döndü. "Laura'nın yüzüne tükürdüğünde sana doğru bir şey yaptığını mı söylememi istiyorsun? Beni incitmediğini söylememi istiyorsun? Ya da bana söylediğinin, ona olan özlemimden&#160;daha çok ondan nefret etmemi mi sağladığını mı? Bu olmayacak,&#160;Audrey."</p>

  <p>Bir dakika kadar, hiçbir şey söylemeden arabayı onun yanında sürdü. Sonra dedi ki, "Peki, hapishane nasıldı, Gölge?"</p>

  <p>"İyiydi," dedi Gölge. "Sen kendini tam evdeymiş gibi hissederdin."</p>

  <p>Audrey ayağını gaz pedalına basıp motonı bağırttı ve oradan uzaklaştı.</p>

  <p>Farların yok olmasıyla dünya karardı. Alacakaranlık geceye karıştı. Gölge yürümenin onu ısıtacağını, ısının buz gibi olan el ve&#160;ayaklarına yayılacağını bekledi durdu. Ama bu olmadı.</p>

  <p>Hapishanedeyken, Silik Lyesmith bir keresinde, revirin arkasındaki küçük hapishane mezarlığından Kemik Ormanı olarak bahsetmişti ve o görüntü Gölge'nin zihninde kök salmıştı. O gece ay ışığı altında, dalları kemikli ellerle sona eren, kökleri mezarların içlerine kadar giren, beyaz iskeletimsi ağaçlardan, bir orman hayal etmişti. Rüyasındaki kemik ormanında, ağaçlarda büyüyen bir meyve görmüştü; Rüyasındaki meyvenin çok rahatsız&#160;edici bir tarafı vardı ama uyandığında ne ağaçlarda büyüyen tuhaf meyvenin ne olduğunu, ne de onu niçin bu kadar tiksindirici bulduğunu hatırlayamadı.</p>

  <p>Yanından arabalar geçti. Gölge, keşke bir kaldırım olsaydı, dedi. Karanlıkta göremediği bir şeye takıldı ve yolun kenarındaki hendeğe yuvarlandı. Sağ eli soğuk çamurun içine birkaç santim&#160;battı. Ayağa kalktı ve ellerini pantolonuna sildi. Orada öylesine&#160;uygunsuz bir şekilde durdu. Islak bir şey burnuna ve ağzına zorla kapatılmadan önce yanında birisinin olduğunu fark edecek kadar zamanı oldu ve sert, kimyasal bir gazın tadını aldı.</p>

  <p>Bu kez hendek sıcak ve rahat göründü.</p>

  <p>Gölge’nin şakakları, kafatasının geri kalanına çatı çivileriyle tekrar eklenmiş gibiydi. Elleri kayışa benzeyen bir şeylerle arkasından bağlanmıştı. Bir arabadaydı, deri bir döşemenin üstünde oturuyordu. Bir an için algısının derinliğinde bir sonın olup olmadığını merak etti ve sonra olmadığını anladı, diğer koltuk hakikaten oldukça uzaktaydı.</p>

  <p>Yanında oturan adamlar vardı ama onlara bakmak için dönemedi.</p>

  <p>Uzun limuzinin diğer ucunda oturan şişko, genç adam kokteyl bardan bir Diet Cola aldı ve patlatarak açtı. İpeğimsi bir kumaştan yapılmış uzun, siyah bir palto giyiyordu. Ergenlikten daha yeni çıkmış gibi görünüyordu: Bir yanağında parıldayan sivilceler&#160;vardı. Gölge'nin kendine geldiğini görünce gülümsedi.</p>

  <p>"Selam Gölge," dedi. "Beni yeme."</p>

  <p>"Tamam," dedi Gölge. "Peki. Eyaletlerarası yoldaki Motel Amerika'da beni indirebilir misiniz?"</p>

  <p>"Vur ona," dedi genç adam Gölge’nin solundaki kişiye. Gölge’nin midesine bir yumnık indi, ciğerlerindeki havayı boşaltıp onu iki büklüm yaptı. Yavaşça doğruldu.</p>

  <p>"Sana beni yeme dedim. Bu yaptığın beni yemek. Cevaplarını kısa tut ve konudan ayrılma yoksa seni geberteceğim. Belki de&#160;seni öldürmem. Belki de çocuklara vücudundaki bütün sikilmiş&#160;kemikleri kırdıracağım. Hepsi iki yüz altı tane. Bu yüzden beni&#160;yeme."</p>

  <p>"Anladım," dedi Gölge.</p>

  <p>Limuzinin tavan ışıkları menekşe renginden maviye, sonra yeşile ve sarıya dönüştü.</p>

  <p>"Sen Çarşamba için çalışıyorsun," dedi genç adam.</p>

  <p>"Evet," dedi Gölge.</p>

  <p>"O ne sikin peşinde? Yani burada ne yapıyor? Bir planı olmalı. Oyınun planı ne?"</p>

  <p>"Bay Çarşamba için çalışmaya bu sabah başladım," dedi Gölge. "Ben getir götür işlerini yapıyorum."</p>

  <p>"Bilmediğini mi söylüyorsun."</p>

  <p>"Bilmediğimi söylüyorum."</p>

  <p>Çocuk ceketini açtı ve iç cebinden bir gümüş sigara tabakası</p>

  <p>çıkardı. Açtı ve Gölge'ye bir sigara uzattı. "İçiyor musun?"</p>

  <p>Gölge ellerini çözülmesini istemeyi düşündü ama bunun tersine karar verdi. "Hayır, teşekkür ederim."</p>

  <p>Sigara sarılmış gibi görünüyordu ve çocuk mat, siyah Zippo çakmakla onu yaktığında, biraz, yanan elektrik aksamlar gibi koktu.</p>

  <p>Çocuk derin bir nefes çekip içinde tuttu. Dumanı ağzından bırakıp burnundan içeri çekti. Gölge bunu insan içinde yapmadan önce aynanın önünde çalıştığından şüphelendi. "Eğer bana yalan&#160;söylersen," dedi, sanki çok uzaktan söylüyormuşçasına, "Seni geberteceğim. Bunu biliyorsun."</p>

  <p>"Öyle dedin."</p>

  <p>Çocuk sigarasından uzun bir nefes daha çekti. "Motel Amerika’da kaldığını söylüyor, değil mi?" Arkasındaki şoförün camını tıkladı. Cam aşağı indi "Hey. Eyaletlerarası yolun üstünde, Motel&#160;Amerika. Misafirimizi bırakmamız gerekiyor."</p>

  <p>Şoför başıyla onayladı ve cam tekrar yukarı kalktı.</p>

  <p>Limuzinin içindeki parıldayan fiber optik ışıklar loş renk periyodunu değiştirmeye devam etti. Gölge’ye çocuğun antika bilgisayar ekranı yeşili gözleri de parıldıyormuş gibi göründü.</p>

  <p>"Çarşamba’ya şunu söyle be adam. Ona onun tarih olduğunu söyle. O unutuldu. O yaşlı. Ona bizim gelecek olduğumuzu ve&#160;onu ya da onun benzerlerini siklemediğimizi söyle. Benim gibiler, yarının süper otobanlarında limolarırnızı sürerken ona tarihin&#160;en sıkıcı anı bırakıldı."</p>

  <p>"Ona söyleyeceğim," dedi Gölge. Başının döndüğünü hissetmeye başlıyordu. Midesinin bulanmamasını umdu.</p>

  <p>"Ona siktiğiminin gerçeğini tekrar programladığımızı söyle. Ona dilin bir virüs, dinin bir işletim sistemi ve duaların birer çöp&#160;posta olduğunu söyle. Bunu ona söyle, yoksa seni gebertirim,"&#160;dedi tatlılıkla genç adam, dumanların arasından.</p>

  <p>"Anladım," dedi Gölge. "Beni burada bırakabilirsiniz. Yolun geri kalanını yürüyebilirim."</p>

  <p>Genç adam başıyla onayladı. "Seninle sohbet ettiğime sevindim," dedi. Sigar onu yumuşatmıştı. "Eğer seni becerip gebertirsek, ardından seni silivereceğimizi bilmen lazım. Bunu anladın</p>

  <p>mı? Bir tıktan sonra senin üstüne rasgele bir ve sıfırlar kaydedilecek. Silindikten sonra bu işlemi geri almak gibi bir ihtimalin yok" Arkasındaki cama vurdu. "Burada iniyor," dedi. Sonra Gölge'ye&#160;dönüp sigarasını gösterdi. "Sentetik kurbağa derisi," dedi. "Biliyor&#160;musun, artık bufotenin'in bile sentetiğini yapıyorlar."</p>

  <p>Araba durdu ve kapı açıldı. Gölge sarsakça dışarı çıktı. Bağları kesilmişti. Gölge etrafına bakındı. Arabanın içi şimdi bakır rengi, kurbağanın güzel gözleri gibi iki ışığın parıldadığı dalgalanan bir duman bulutuydu. "Ya bu tamamen siktiğimin baskın paradigmasıyla ilgili bir şey, Gölge. Başka hiçbir şey önemli değil. Ve&#160;hey, senin yaşlı hatunu duyduğuma üzüldüm."</p>

  <p>Kapı kapandı ve uzun limo sessizce uzaklaştı. Gölge motelden birkaç yüz metre uzaktaydı. Hamburger deyince insanın aklına&#160;gelebilecek kırmızı, sarı, mavi ışıklı her çeşit fast food reklamının&#160;yanından geçip soğuk havayı soluyarak oraya doğru yürüdü.&#160;Olaysız bir şekilde Motel America'ya vardı.</p>

  <div>
    <span style="font-style:italic;">"Her saat yaralar. Sonuncusu ise öldürür." -</span> Eski bir deyiş<br />
  </div>

  <p>Motel Amerika’nın resepsiyon masasının arkasında zayıf bir genç kadın vardı. Gölge'ye, arkadaşının onu kaydettirdiğini söyledi ve&#160;dikdörtgen plastik oda anahtarını verdi. Soluk sarı saçları, en çok&#160;şüpheli baktığında ortaya çıkan ve gülümsediğinde kaybolan kemirgenimsi bir yüzü vardı. Çarşamba'nın oda numarasını ona söylemeyi reddetti ve iç telefondan misafirinin burada olduğunu ona&#160;haber vermek konuşunda ısrar etti.</p>

  <p>Çarşamba, koridordaki bir odadan çıktı ve Gölge’ye parmağıyla işaret etti.</p>

  <p>"Cenaze nasıldı?" diye sordu.</p>

  <p>"Bitti," dedi Gölge.</p>

  <p>"Bu konuda konuşmak ister misin?"</p>

  <p>"Hayır," dedi Gölge.</p>

  <p>"İyi." Çarşamba sırıttı. "Bugünlerde çok konuşuluyor. Konuş, konuş, konuş. Bu ülke eğer insanlar sessizlikte acı çekmeyi öğrenirse çok daha iyi ilerleyecek."</p>

  <p>Çarşamba, onları koridorda Gölge'nin odasının karşı ucundaki kendi odasına götürdü. Odanın her yeri, açılmamış, yatağa yayılmış, duvarlara asılmış haritalarla doluydu. Çarşamba, bütün haritaların üstlerini parlak yeşiller, acı veren pembeler ve canlı turuncu renklerde kalemlerle çizmişti.</p>

  <p>"Şişko bir çocuk tarafından kaçırıldım," dedi Gölge. "Sana, onun gibi insanlar hayatın süper otobanlarında limolarını sürerken, sana tarihin en sıkıcı anının bırakıldığını söylememi istedi.</p>

  <p>Öyle bir şey."<br /></p>

  <p>"Minik sümüklü," dedi Çarşamba.</p>

  <p>"Onu tanıyor musun?"</p>

  <p>Çarşamba omzu silkti. "Onun kim olduğunu biliyorum." Odanın tek iskemlesine oturdu. "Hiçbir şey bilmiyorlar," dedi. "Bir bok bilmiyorlar. Kasabada daha ne kadar kalman gerekiyor?"</p>

  <p>"Bilmiyorum. Belki bir hafta daha. Laura'nın işlerini düzenlemem lazım. Dairesine bakmak, elbiselerinden kurtulmak, gibi şeyler. Bu annesini çıldırtacak; ama o kadın bunları hak ediyor."</p>

  <p>Çarşamba koca kafasıyla onayladı. "İyi, ne kadar çabuk bitirirsen, Eagle Point’ten o kadar çabuk ayrılırız. İyi geceler."</p>

  <p>Gölge holü geçti. Odası boktan günbatımı baskısına kadar Çarşamba’nınkinin aynısıydı. Peynirli ve kıymalı pizza siparişi verdi. Sonra motelin bütün küçük plastik şampuan şişelerini suya&#160;döküp köpürterek banyoyu doldurdu.</p>

  <p>Küvette uzanamayacak kadar iriydi ama içinde oturdu ve elinden geldiği kadar eğlendi. Gölge, hapishaneden çıktığında kendine bir banyo sözü vermişti. Gölge verdiği sözleri tuttu.</p>

  <p>Banyodan çıktıktan kısa bir süre sonra pizza geldi. Gölge bir kutu kök birasıyla onu yedi.</p>

  <p>Gölge yatağa yatıp düşündü. <span style="font-style:italic;">Bu özgür bir insan olarak ilk yatağım</span> ve bu düşünce ona hayal ettiğinden çok daha az keyif verdi. Perdeleri açık bıraktı. Pencere camından arabaların ve fast-food dükkanlarının ışıklarını izleyip dışarıda insanın istediğinde gidebileceği başka bir dünya olduğunu bilmenin avuntusunu hissetti.</p>

  <p>Gölge, evimde, Laura’yla paylaştığım dairedeki yatağıma yatıyor olabilirdim diye düşündü. Ama orada etrafında onun eşyaları, onun kokusu, onun yaşamıyla onsuz, olmak düşüncesi açıkça çok acı vericiydi . . .</p>

  <p><span style="font-style:italic;">Oraya gitme,</span> diye düşündü Gölge. Başka bir şey düşünmeye karar verdi. Para numaralarını düşündü. Gölge, bir sihirbaz olabilecek kişiliği olmadığını biliyordu: O ne inanılması kaçınılmaz öyküler anlatabilirdi, ne de iskambil kartı numaraları yapmak ya da&#160;ortaya kağıt çiçekler çıkarmak istiyordu. O sadece para numaraları yapmak istiyordu; o sanatı beğeniyordu. Başardığı para kaybetme numaralarının listesini yapmaya başladı; ama bu aklına La-ura’nın mezarına attığı parayı getirdi. Sonra da Audrey kafasının&#160;içinde ona Laura'nın ağzında Robbie’nin yarağıyla öldüğünü söyledi ve bir kez daha başının içinde küçük bir acı hissetti.</p>

  <p><span style="font-style:italic;">Her geçen saat yaralar. Sonuncusu öldürür.</span> Bunu nereden duymuştu.</p>

  <p>Çarşamba'nın yorumunu düşündü ve o andaki durumuna rağmen gülümsedi: Gölge, birçok insanın birbirlerine hislerini bastırmamalarını, duygularını açıp, acının yok olmasına izin vermelerini söylediklerini duymuştu. Gölge, duyguları gizlemek hakkında söylenecek çok şey olduğunu düşündü. Eğer yeteri kadar uzun&#160;bir süre ve yeteri kadar derinde gizlerseniz, kısa bir süre sonra&#160;hiçbir şey hissetmeyeceğinizden kuşkulandı.</p>

  <p>Sonra uyku farkında olmadan Gölge'yi ele geçirdi.</p>

  <p>Yürüyordu . . .</p>

  <p>Bir şehirden büyük bir odada yürüyordu. Baktığı her yerde heykeller, oymalar ve kaba yontular vardı. Kadına benzer bir heykelin yanında duruyordu: Çıplak memeleri düz ve sarkıktı, bileğinde kesilmiş ellerden bir zincir bilezik vardı, iki elinde de keskin bıçaklar tutuyordu ve boynundan kafa yerine gövdeleri geriye kıvrılmış, birbirlerine bakan, saldırıya hazır ikiz yılanlar çıkıyordu. Heykelde aşırı derecede rahatsız eden bir şey vardı, zorlu&#160;ve derin bir yanlışlık. Gölge geri geri ondan uzaklaştı.</p>

  <p>Koridor boyunca yürümeye başladı. Gözleri olan heykellerin oyma gözleri her adımını izler gibiydi.</p>

  <p>Rüyasında, her heykelin önündeki zeminde yanan bir ismi olduğunu fark etti. Beyaz saçlı, boynunda dişlerden bir kolye olan, davullu yaşlı adam <span style="font-style:italic;">LeucotioSdu;</span> geniş kalçalı, bacaklarının arasındaki derin yaradan canavarlar dökülen kadın Huburdu; altın&#160;bir küre tutan koç boynuzlu adam <span style="font-style:italic;">Hershef</span>di.</p>

  <p>Rüyasında kusursuz, müşkülpesent, titiz bir ses onunla konuşuyordu ama hiç kimseyi göremedi.</p>

  <p>"Bunlar, unutulan ve artık büyük ihtimalle ölü tanrılardır. Onlar sadece yalın tarih sayfalarında bulunabilirler. Hepsi yok oldu, hepsi yok oldu ama isimleri ve imgeleri bizimle kalıyor.”</p>

  <p>Gölge bir köşeyi döndü. İlkinden daha da geniş başka bir</p>

  <p>odada olduğunu gördü. Oda, gözün görebileceğinden çok daha uzaklara kadar uzanıp gidiyordu. Yakınında cilalanmış, kahverengi, bir mamut kafatası ve bir eli çarpık, ufak tefek bir kadının giydiği tüylü, toprak boyası bir cüppe vardı. Onun yanında aynı granit kayaya oyulmuş bellerinde birbiriyle birleşen üç kadın vardı:&#160;yüzleri bitmemişti, aceleye gelmiş gibi görünüyordu ama memeleri ve cinsel organları ayrıntılı bir dikkatle oyulmuştu; ve Göl-ge’nin iki misli boyunda, akbaba gagalı ama insan kolları olan&#160;uçamayan bir kuş vardı: ve de daha birçokları.</p>

  <p>Ses bir kez daha sanki bir sınıfa hitap ediyormuş gibi konuştu: "Bunlar, anılardan silinmiş olan tanrılar. İsimleri bile unutulmuş durumda. Onlara tapan insanlar bile tanrıları gibi unutulmuşlar. Totemlerinin kırılıp atılmasının üzerinden çok uzun zaman geçti. Son rahipleri gizlerini başka birine bırakmadan öldüler.</p>

  <p>"Tanrılar ölürler. Gerçekten öldüklerinde yasları tutulmaz ve hatırlanmazlar. Fikirleri öldürmek insanları öldürmekten daha&#160;zordur; ama sonunda onlar da öldürülebilirler."</p>

  <p>Bir fısıltı başladı ve bütün salonda dolaştı. Bu kısık ses Göl-ge’nin rüyasında insanın içini donduran, açıklanamaz bir korku yaşamasına neden oldu. İçini her şeyi yok eden bir panik kapladı; bu gerçek varlığı unutulmuş tanrıların salonunda - ahtapot suratlı tanrılar ve sadece mumyalanmış eller olan tanrılar ya da yuvarlanan taşlar ya da orman yangınları . . .</p>

  <p>Gölge, göğsünden fırlayacakmış gibi atan bir kalple uyandı, alnı soğuk ve yapış yapıştı. Ve de tamamen uyanmıştı. Yatağının&#160;yanındaki saatin kırmızı rakamları ona saatin gece 1:30 olduğunu&#160;gösteriyordu. Dışarıdaki Motel Amerika tabelasının ışığı yatak&#160;odasının penceresinde parıldadı. Yönünü şaşıran Gölge ayağa&#160;kalktı ve minik motel banyosuna gitti. Işıkları yakmadan işedi ve&#160;yatak odasına döndü. Zihnindeki rüya hâlâ canlı ve güçlüydü&#160;ama onu niçin bu kadar korkuttuğunu kendisine açıklayamadı.</p>

  <p>Odanın dışından gelen ışık parlak değildi ama Gölge'nin gözleri karanlığa alışmıştı. Yatağının yanında oturan bir kadın vardı.</p>

  <p>Onu tanıyordu. Onu bin ya da yüz bin kişinin içinde tanıyabilirdi. Hâlâ onu gömdükleri donanma mavisi takımı giyiyordu.</p>

  <p>Sesi fısıltı halinde ama tanıdıktı. "Sanırım," dedi Laura, "bura-</p>

  <p>da ne yaptığımı soracaksın."</p>

  <p>Gölge hiçbir şey söylemedi.</p>

  <p>Odanın tek koltuğuna oturdu ve sonunda sordu, "Bebek? Sen misin?"</p>

  <p>"Evet," dedi. "Üşüyorum, köpek yavrusu."</p>

  <p>"Sen ölüsün, bebek."</p>

  <p>"Evet," dedi. Evet, ölüyüm." Yanındaki yatağa hafifçe vurdu. "Gel ve yanıma otur," dedi.</p>

  <p>"Hayır," dedi Gölge. "Sanırım şimdilik olduğum yerde kalacağım. Konuşacağımız çözülmemiş konular var."</p>

  <p>"Benim ölü olmam gibi mi?"</p>

  <p>"Belki ama ben daha çok nasıl öldüğünü düşünüyordum. Sen ve Robbie."</p>

  <p>"Ah," dedi. "Şu"</p>

  <p>Gölge çürüme, çiçekler ve koruyucu maddelerden karışık bir koku alabildi - ya da belki de sadece kokladığını hayal etti. Karısı - eski karısı . . . hayır diye kendini düzeltti, <span style="font-style:italic;">rahmetli</span> karısı . . .&#160;yatağa oturmuş gözlerini kırpmadan ona bakıyordu.</p>

  <p>"Köpek Yavrusu," dedi. "Bana bir sigara bulabilmen mümkün mü?"</p>

  <p>"Ben senin bıraktığını sanıyordum."</p>

  <p>"Bıraktım," dedi. "Ama artık sağlık riskleriyle ilgilenmiyorum. Ve sanırım bir sigara sinirlerimi yatıştıracaktır. Lobide bir makine&#160;var."</p>

  <p>Gölge kotunu, tişörtünü giydi ve çıplak ayak lobiye çıktı. Gece resepsiyoncusu orta yaşlı bir adamdı ve John Grisham’ın bir kitabını okuyordu. Gölge makineden bir paket Virginia Slims aldı. Adamdan bir kutu kibrit istedi.</p>

  <p>"Sigara içilmeyen odadasınız, dedi adam. "Pencereyi açmayı unutmayın." Gölge'ye bir paket kibrit ve üzerinde Motel Amerika'nın logosu olan plastik bir kül tablası verdi.</p>

  <p>"Anladım," dedi Gölge.</p>

  <p>Yatak odasına geri döndü. Laura şimdi karışık örtülerin üzerine uzanmıştı. Gölge pencereyi açtı ve sonra sigarayla kibriti ona verdi. Laura'nın parmakları soğuktu. Kibriti yaktığında Gölge genelde sağlam olan tırnaklarının parçalanmış ve çiğnenmiş olduğu<span style="text-indent: 1em;">nu gördü. Altlarında da çamur vardı.</span></p>

  <p>Laura sigarayı yaktı, bir nefes çekti ve üfleyip kibriti söndürdü. Bir nefes daha aldı. "Tadını alamıyorum," dedi. "Bunun bir faydası olacağını sanmıyorum."</p>

  <p>"Üzgünüm," dedi Gölge.</p>

  <p>"Ben de," dedi Laura.</p>

  <p>Nefes çektiğinde sigaranın ucu parladı ve Gölge onun yüzünü görebildi.</p>

  <p>"Demek ki," dedi Laura. "Seni serbest bıraktılar."</p>

  <p>"Evet."</p>

  <p>Sigaranın ucu turuncu renkte parladı. "Hâlâ sana minnettarım. Seni asla ona karıştırmamalıydım.</p>

  <p>"Şey," dedi, "onu yapmayı ben kabul ettim. Hayır diyebilirdim." Niçin ondan korkmadığını merak etti: Bir taraftan bir müze rüyası onun ödünü koparırken, diğer taraftan yürüyen bir cesetle&#160;başa çıkabilirmiş gibi görünüyordu.</p>

  <p>"Evet," dedi. "Diyebilirdin. Seni koca sersem." Duman yüzünü örttü. Soluk ışıkta güzeldi. "Robbie'yle aramdakileri bilmek istiyor&#160;musun?"</p>

  <p>"Sanının."</p>

  <p>Laura sigarayı kül tablasına bastırdı. "Sen hapishanedeydin," dedi. "Ve benim konuşacak birine ihtiyacım vardı. Üzerinde ağlayacağım bir omuza ihtiyacım vardı. Sen orada değildin. Ben allak&#160;bullaktım."</p>

  <p>"Üzgünüm." Gölge Laura'nın sesinde farklı bir şey olduğunu fark etti ve ne olduğunu bulmaya çalıştı.</p>

  <p>"Biliyorum. Bir kahve içmek için buluştuk. Sen hapishaneden çıkınca ne yapacağımız hakkında konuştuk. Biliyorsun o gerçekten seni seviyordu. Bir an önce eski işini sana geri vermek istiyordu."</p>

  <p>"Evet."</p>

  <p>"Ve sonra Audrey kız kardeşini görmek için bir haftalığına gitti. Bu senin gidişinden, ah, bir yıl, on üç ay sonraydı." Sesi ifadesizdi; her kelime, sanki derin bir kuyuya tek tek atılan çakıllar gibi donuk ve tekdüzeydi. "Robbie bana geldi. Beraber sarhoş olduk. Yatak odasında yerde yaptık. İyiydi. Gerçekten iyiydi."</p>

  <p>"Bunu dinlemem gerekmiyor."</p>

  <p>"Öyle mi? Özür dilerim. Ölü olduğunda kılı kırk yararak seçmek daha zor. Biliyorsun, bir fotoğraf gibi. O kadar önemli değil."</p>

  <p>"Benim için önemli."</p>

  <p>Laura bir sigara daha yaktı. Hareketleri sert değil, akıcı ve iyiydi. Gölge bir an gerçekten ölü olup olmadığını merak etti. Belki bu özenle hazırlanmış bir numaraydı. "Evet," dedi Laura. "Bunu&#160;anlıyorum. Şey, son iki yılın çoğunda ilişkimize devam ettik - ama&#160;buna o ismi vermedik, ona hiçbir şey demedik."</p>

  <p>"Onun için beni terk edecek miydin?"</p>

  <p>"Niçin böyle bir şey yapayım ki? Sen benim koca ayımsın. Sen benim köpek yavrumsun. Yaptığını benim için yaptın. Üç yıl bana geri dönmeni bekledim. Seni seviyorum."</p>

  <p>Gölge ben de seni seviyorum dememek için kendini tuttu. Onu söylemeyecekti. Bir daha asla. "Peki geçen gece ne oldu?"</p>

  <p>"Öldüğüm gece mi?"</p>

  <p>"Evet."</p>

  <p>"Şey, Robbie ve ben senin sürpriz hoş geldin partini konuşmak için çıktık. Çok iyi olacaktı. Ve ona aramızdakinin sona erdiğini söyledim. Bittiğini. Artık sen geri döndüğünden dolayı böyle olması gerektiğini."</p>

  <p>"Mm. Teşekkür ederim."</p>

  <p>"Bir şey değil, aşkım." Laura'nın yüzünden belli belirsiz bir gülümseme geçti. "Aşırı duygusaldık. Çok tatlıydı. Salaklık yaptık. Ben çok sarhoş oldum. O olmadı. Arabayı o kullanacaktı. Eve geliyorduk ve ona son bir hoşçakal saksofonu çalacağımı söyledim.&#160;Fermuarını açtım ve çaldım."</p>

  <p>"Büyük hata."</p>

  <p>"Gel bir de bana sor. Omzumla vites kolunu ittim ve ardından Robbie arabayı tekrar vitese alabilmek için beni önünden itmeye&#160;çalışıyordu. Dönüyorduk. Büyük bir çarpışma sesi geldi ve dünyanın dönüp durmaya başladığını hatırlıyorum. ‘Öleceğim’ diye&#160;düşündüm. Bu serinkanlı bir düşünceydi. Onu hatırlıyorum.&#160;Korkmamıştım. Ve sonrasında başka hiçbir şey hatırlamıyorum."</p>

  <p>Yanan plastik gibi bir koku vardı. Onun sigara olduğunu fark</p>

  <p>etti, Gölge: filtreye kadar yanmıştı. Laura farkında değilmiş gibiydi.</p>

  <p>"Burada ne yapıyorsun, Laura?"</p>

  <p>"Bir eş gidip kocasını göremez mi?"</p>

  <p>"Sen ölüsün. Bu öğleden sonra cenazene gittim."</p>

  <p>"Evet." Laura konuşmayı kesip gözlerini boşluğa dikti. Gölge ayağa kalktı ve ona doğnı yürüdü. İçin için yanan sigara izmaritini parmaklarının arasından aldı ve pencereden dışarı attı.</p>

  <p>"Evet?"</p>

  <p>Laura’nın gözleri onunkileri aradı. "Hayattayken yaptıklarımdan fazlasını bilmiyorum. Şimdi bildiğim şeylerin çoğunu o zaman kelimelere dökebileceğimi bilmiyordum."</p>

  <p>"Normalde, ölen insanlar mezarlarında kalırlar," dedi Gölge.</p>

  <p>"Öyle mi? Gerçekten öyle mi, köpek yavrusu? Ben de öyle olduğunu düşünürdüm. Artık emin değilim. Belki." Yataktan kalktı ve pencereye yürüdü. Motelin ışığı altında yüzü daha önceki gibi&#160;güzeldi. Onun için hapse girdiği kadının yüzü.</p>

  <p>Kalbi biri eline almış sıkıyormuş gibi göğsünün içinde acıdı. "Laura . . .?"</p>

  <p>Laura ona bakmadı. "Başını kötü şeylere bulaştırmışsın, Gölge. Eğer birisi sana göz kulak olmazsa işleri altüst edeceksin. Sana&#160;ben göz kulak oluyorum. Ve hediyem için teşekkürler."</p>

  <p>"Ne hediyesi?"</p>

  <p>Laura bluzunun cebine uzandı ve o gün erken saatlerde mezara attığı altın parayı çıkardı. Üzerinde hâlâ kara topraklar vardı. "Ona bir zincir taktırmalıyım. Çok tatlısın."</p>

  <p>"Bir şey değil."</p>

  <p>Arkasından Laura döndü ve onu hem gören, hem görmeyen gibi görünen gözlerle ona baktı. "Sanırım, evliliğin, üzerinde düşünmemiz gereken birçok yanı var."</p>

  <p>"Bebek," dedi ona Gölge. "Sen ölüsün."</p>

  <p>"Belli ki yanlardan biri bu." Durdu. "Tamam," dedi. "Şimdi gidiyorum. Gitmem daha iyi olacak." Doğal ve rahat bir tavırla dönüp ellerini Gölge'nin omzuna koydu. Ayak başparmaklarının ucuna yükselip ona bir hoşçakal öpücüğü verdi, her zaman ona&#160;verdiği hoşça kal öpücükleri gibi.</p>

  <p>Gölge sakarca onu yanağından öpmek için eğildi ama Laura ağzını çevirip dudaklarını onunkilere yapıştırdı. Nefesi çok hafif&#160;naftalin kokuyordu.</p>

  <p>Laura’nın dili Gölge’nin ağzına girip çıktı. Dili soğuk ve kunıy-dıı. Tadı sigara ve safra gibiydi. Gölge’nin daha önce karısının ölü olup olmadığına dair bir kuşkusu varsa da bu kuşku kalmadı.</p>

  <p>Geriye çekildi.</p>

  <p>"Seni seviyorum," dedi Laura. "Seni kollayacağı<span style="font-weight:bold;">m</span>." Motel odasından çıktı. Gölge’nin ağzında tuhaf bir tat vardı. "Biraz uyu, köpek yavrusu," dedi ona. "Ve beladan uzak dur."</p>

  <p>Koridorun kapısını açtı. Koridordaki fluoresan ışığı nazik değildi: Altında Laura ölü gibi görünüyordu ama zaten herkes o ışığın altında öyle görünür.</p>

  <p>"Geceyi seninle geçirmemi isteyebilirdin," dedi buz gibi sesiyle.</p>

  <p>"İsteyebileceğimi sanmıyorum," dedi Gölge.</p>

  <p>"İsteyeceksin, tatlım," <span style="font-weight:bold;">d</span>edi. "Bütün bunlar bitmeden önce. İsteyeceksin." Arkasını ona döndü ve koridorda ilerledi.</p>

  <p>Gölge kapının eşiğinden baktı. Gece resepsiyoncusu John Grisham romanını okumaya devam etti ve Laura önünden geçerken ona hafifçe göz attı. Laura’nın ayakkabılarına yapışmış mezarlık çamuru vardı. Ve sonra ortadan kayboldu.</p>

  <p>Gölge hafif bir iç çekişle nefesini bıraktı. Kalbi göğsünde ri-timsiz bir tempoyla atıyordu. Koridoru geçti ve Çarşamba'nın odasının kapısını çaldı. Kapıyı çalmasıyla çok tuhaf bir kanıya kapıldı. Devasa bir karga içinden uçup koridor ve ötesindeki dünyaya geçmiş gibi siyah kanatlar ona vuruyordu.</p>

  <p>Çarşamba kapıyı açtı. Beline bağlı motel havlusu dışında çıplaktı. "Ne istiyorsun be?" diye sordu.</p>

  <p>"Bilmen gereken bir şey var," dedi Gölge. "Belki bir rüyaydı -ama değildi - ya da şişko veledin kurbağa derisi dumanından biraz içime çektim ya da büyük ihtimalle sadece deliriyorum . . ."</p>

  <p><a id="bookmark2"></a><a href="#footnote1">1</a></p>

  <p>Iko iko New Orleans civarında yaşayan Kızılderililerin savaş ezgisi. (ç.n.)</p>

  <p><a id="bookmark3"></a><a href="#footnote2">2</a></p>

  <p>Jackamo-feena nay, yine New Orleans civarında sokak ağzıyla kabaca kıçımı öp demek. (ç.n.)</p>
</body>
</html>
