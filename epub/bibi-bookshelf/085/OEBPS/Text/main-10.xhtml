<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3 class="sigil_not_in_toc"><a id="bookmark0"></a>1</h3>

  <div>
    <div><img alt="" src="../Images/main-39.jpg" /></div>
  </div>

  <p><span style="font-weight:bold;font-style:italic;">Hileli olduğunu biliyorum. Ama kasabadaki tek oyun bu. -</span> <span style="font-weight:bold;">Kanada Bili Jones</span></p>

  <p><span style="font-weight:bold;">Ağaç yok olmuştu. Dünya yok olmuştu. Üstündeki gri gökyüzü • yok olmuştu. Gökyüzü artık gece yarısı rengindeydi. Üzerinde parıldayan tek bir soğuk yıldız vardı; ışıldayan, göz kırpıştıran bir ışıktan başka bir şey yoktu. Bir adım attı ve neredeyse tökezlendi.</span></p>

  <p><span style="font-weight:bold;">Gölge aşağı baktı. Kayaya oyulmuş, aşağı inen basamaklar vardı, basamaklar o kadar kocamandılar ki Gölge'nin aklına gelebilen tek şey, onları devlerin yaptığı ve çok uzun zaman önce oradan aşağı indikleriydi.</span></p>

  <p><span style="font-weight:bold;">Aşağı doğru, basamaktan basamağa yarı atlayarak yarı sıçrayarak indi. Vücudu ağrıyordu ama bu ölene kadar bir ağaca asılı gövdenin çektiği işkencenin ağrısı değil, hareketsizlikten doğan ağrıydı.</span></p>

  <p><span style="font-weight:bold;">Hiç şaşırmadan, artık kotu ve beyaz tişörtüyle tamamen giyinik olduğunu fark etti. Ayakları çıplaktı. Etkileyici bir</span> <span style="font-weight:bold;font-style:italic;">deja vu</span> <span style="font-weight:bold;">anı yaşadı: bu Czernobog'un dairesinde Zorya Polunochnaya'nın ona geldiği ve Odin'in Arabası denen takımyıldızı anlattığı akşamki kıyafetti. Kadın, Gölge için gökten ayı almıştı.</span></p>

  <p><span style="font-weight:bold;">Birdenbire sonra ne olacağını bildi. Zorya Polunochnaya orada olacaktı.</span></p>

  <p><span style="font-style:italic;">Amerikan Tanrıları 437</span></p>

  <div><img alt="" src="../Images/main-40.jpg" /></div>

  <p><span style="font-weight:bold;">Basamakların bitiminde onu bekliyordu. Gökyüzünde ay yoktu ama Zorya Polunochnaya yine de ay ışığında yıkanmıştı: Beyaz saçları ay ışığı gibi soluk renkti ve o gece Chicago’da giydiği dantelli-keten geceliği giyiyordu.</span></p>

  <p><span style="font-weight:bold;">Gölge'yi gördüğünde gülümsedi ve sanki bir anlık utanmış gibi önüne baktı. "Selam," dedi.</span></p>

  <p><span style="font-weight:bold;">"Selam," dedi Gölge.</span></p>

  <p><span style="font-weight:bold;">"Nasılsın?"</span></p>

  <p><span style="font-weight:bold;">"Bilmiyorum," dedi. "Sanırım bu belki de ağacın üstündeki diğer tuhaf rüyalardan biri. Hapishaneden çıktığımdan beri çılgınca rüyalar görüp duruyorum."</span></p>

  <p><span style="font-weight:bold;">Kadının yüzü ay ışığıyla gümüşi bir renk almıştı ( koyu kırmızımsı mavi-siyah gökyüzünde ay yoktu ve basamakların dibindeki o tek yıldız bile ortadan kaybolmuştu) ve hem ciddi, hem de korunmasız görünüyordu. "Bütün soruların cevaplanabilir," dedi, "eğer istediğin buysa. Ama cevaplarını öğrendiğinde onları beyninden asla silemezsin."</span></p>

  <p><span style="font-weight:bold;">Onun ötesindeki patika çatallaşıyordu. Gölge hangi patikayı takip edeceğine karar vermesi gerektiğini biliyordu. Ama önce yapması gereken tek bir şey vardı. Kotunun cebine uzandı ve cebinin dibinde o paranın tanıdık ağırlığını hissedince rahatladı. Onu dışarı çıkarıp işaret ve başparmağı arasında tuttu: 1922 Özgürlük Doları. "Bu senin," dedi.</span></p>

  <p><span style="font-weight:bold;">Arkasından, elbiselerinin aslında ağacın dibinde olduğunu hatırladı. Kadınlar elbiselerini ipleri çıkardıkları branda çuvala koymuş ve çuvalın ağzını bağlamışlardı. Kadınların en irisi, uçmasını engellemek için üzerine ağır bir kaya koymuştu. Bundan dolayı aslında Özgürlük Doları’nın kayanın altındaki, çuvalın içindeki cebinde olduğunu biliyordu. Ama yine de ölüler diyarının girişinde, elindeki ağırlığını hissediyordu.</span></p>

  <p><span style="font-weight:bold;">Zorya Polunochnaya ince uzun parmaklarıyla onu avucundan aldı.</span></p>

  <p><span style="font-weight:bold;">"Teşekkür ederim," dedi. "O özgürlüğünü sana iki kez getirdi. Şimdi karanlık yerlerdeki yolunu aydınlatacak."</span></p>

  <p><span style="font-weight:bold;">Elini doların üzerine kapattı, sonra uzanabileceği kadar uzandı ve onu havaya yerleştirdi. Sonra bıraktı. Para düşeceğine, Gölge’nin kafasının yaklaşık otuz santim üstüne gelene kadar havada süzüldü. Ama o artık gümüş bir para değildi. Bayan Özgürlük ve sivri uçları olan tacı yok oldu. Gölge'nin paranın üstünde gördüğü şey, yaz günleri gökte duran ayın belirsiz yüzüydü.</span></p>

  <p><span style="font-weight:bold;">Gölge, başının otuz santim üstünde bir dolar büyüklüğünde bir aya mı, yoksa binlerce kilometre uzakta Pasifik Okyanusu büyüklüğünde bir aya mı baktığına karar veremedi. Ya da iki fikir arasında hiçbir fark yoktu. Belki de her şey ona bakış tarzına bağlıydı.</span></p>

  <p><span style="font-weight:bold;">Önündeki çatallanan patikaya baktı.</span></p>

  <p><span style="font-weight:bold;">"Hangi patikayı seçeyim?" diye sordu. "Güvenli olan hangisi?"</span></p>

  <p><span style="font-weight:bold;">"Biri seçersen, diğerini seçemezsin," dedi kadın. "Ama iki patika da güvenli değil. Hangi yolda yürüyeceksin - katı gerçekler yolunda mı, yoksa güzel yalanlar yolunda mı?"</span></p>

  <p><span style="font-weight:bold;">"Gerçekler," dedi. "Daha fazla yalan istemeyecek kadar çok yol kat ettim."</span></p>

  <p><span style="font-weight:bold;">Kadın üzgün göründü. "O zaman bir bedeli olacak," dedi.</span></p>

  <p><span style="font-weight:bold;">"Ödeyeceğim. Nedir bedeli?"</span></p>

  <p><span style="font-weight:bold;">"İsmin," dedi. "Gerçek ismin. Onu bana vermen gerekiyor."</span></p>

  <p><span style="font-weight:bold;">"Nasıl?"</span></p>

  <p><span style="font-weight:bold;">"Bunun gibi," dedi. Mükemmel güzellikteki elini Gölge'nin kafasına doğru uzattı. Gölge parmaklarının derisine temas ettiğini hissetti. Sonra onların derisinin, kafatasının içine girdiğini hissetti, başının en içlerine kadar itildiklerini hissetti. Kafatası ve bütün omurgası boyunca bir şey gıdıklandı. Zorya Polunochnaya elini Gölge'nin kafasından çekti. Bir mum alevi ama saf magnezyum parlaklığında yanan bir alev işaret parmağının ucunda titreşiyordu.</span></p>

  <p><span style="font-weight:bold;">"Bu benim ismim mi?" diye sordu.</span></p>

  <p><span style="font-weight:bold;">Zorya Polunochnaya elini kapattı ve ışık yok oldu. "İsmindi," dedi. Elini ileri uzattı ve sağdaki patikayı işaret etti. "Bu patikadan," dedi. "Şimdilik."</span></p>

  <p><span style="font-weight:bold;">İsimsiz, Gölge ay ışığında sağdaki patikaya doğru yürüdü. Ona teşekkür etmek için geri döndüğünde, karanlıktan başka bir şey görmedi. Ona yerin derinliklerindeymiş gibi geldi ama üstündeki karanlığa baktığında hâlâ minnacık ayı gördü.</span></p>

  <p>Bir köşeyi döndü.</p>

  <p><span style="font-weight:bold;font-style:italic;">Burası öbür dünya ise</span>, diye düşündü, <span style="font-weight:bold;font-style:italic;">Kayanın Üzerindeki Ev'e çok benziyordu: yan maket, yan kabus.</span></p>

  <p>Hapishane müdürünün bürosunda, müdür ona Laura’nın araba kazasında öldüğünü söylerken, hapishane mavileri içindeki kendine bakıyordu. Kendi yüzündeki ifadeyi gördü - dünya tarafından terk edilmiş bir adam gibi görünüyordu. Çıplaklığı ve korkuyu görmek onu yaraladı. Çabucak, hapishane müdürünün gri bürosundan çıktı ve kendini Eagle Point’in varoşlarındaki VCR tamir dükkanına bakarken buldu. Üç yıl önce. Evet.</p>

  <p>Dükkanın içinde, Larry Powers ve B.J. West’i eşek sudan gelen kadar döverken parmak boğumlarının yaralandığını biliyordu: Birazdan içi yirmi dolarlık banknotlarla dolu kahverengi bir süpermarket çantasını taşıyarak oradan çıkıp gidecekti. Bu parayı aldığını asla ispat edemeyeceklerdi: Kazançtan onun payı ve La-ura’yla onu böyle kazıklamaya kalkmamalarından dolayı biraz da fazlası. O sadece bir şofördü ama kendine düşeni yapmıştı, La-ura'nın ondan istediği her şeyi yapmıştı . . .</p>

  <p>Davada, hiç kimse banka soygunundan bahsetmedi, bununla beraber herkes bunu yapmak istiyordu. Hiç kimse konuşmadığı sürece hiçbir şey ispat edemeyeceklerdi. Ve hiç kimse konuşmadı. Savcı, onun yerine, Gölge’nin Powers’la West'e verdiği fiziki zarara yüklenmek zorunda kaldı. İki adamın yerel hastaneye gelişlerindeki fotoğrafları gösterdi. Gölge mahkemede kendini çok az savundu; böylesi daha kolaydı. Ne Powers, ne de West niçin kavga ettiklerini hatırlayamıyormuş gibi göründüler ama ikisi de onlara saldıranın Gölge olduğunu itiraf ettiler.</p>

  <p>Hiç kimse paradan bahsetmedi.</p>

  <p>Hiç kimse Laura’dan da bahsetmedi ve Gölge'nin de bütün istediği buydu.</p>

  <p>Gölge rahatlatıcı yalanlar patikasının takip etmenin daha iyi olup olmayacağını merak etti. Oradan uzaklaştı ve kayalık patikayı bir hastane odasına benzeyen bir odanın içine doğru takip etti. Burası Maryland'de bir devlet hastanesiydi ve safranın boğazına doğru yükseldiğini hisseti. Durdu. Bakmak istemedi. Yürümeye devam etmek istemedi.</p>

  <p><span style="font-weight:bold;">Hastanedeki yatakta annesi ölüyordu, aynı Gölge on altı yaşındayken öldüğü gibi. Evet işte oradaydı, sütlü kahverengi teninde sivilceleri çıkmış iri, sakar on altı yaşındaki o, annesinin yatağının yanında ona bakamadan oturmuş kalın bir kitap okuyordu. Gölge kitabın ne olduğunu merak etti ve onu yakından incelemek için yatağın etrafında dolaştı. Yatakla iskemle arasında durdu ve bir ona bir diğerine bakıyordu. Koca çocuk, kamburca, iskemlesinde oturuyordu. Burnu</span> <span style="font-weight:bold;font-style:italic;">Yerçekimli Gökkkuşağina</span> <span style="font-weight:bold;">gömülmüş, fırtına sırasında annesinin ölümünden Londra'ya kaçmaya çalışıyordu. Kitabın kurgusal çılgınlığı ne kaçıştı, ne de mazeret.</span></p>

  <p><span style="font-weight:bold;">Annesinin gözleri morfin huzuruyla kapalıydı: Bunun başka bir anemi krizi, dayanılması gereken başka bir ağrı dönemi olduğunu sanmıştı ama lenf kanseri olduğunu çok geç anlamışlardı. Teninde limoni gri bir renk vardı. Otuzlarının başındaydı ama çok daha yaşlı görünüyordu.</span></p>

  <p><span style="font-weight:bold;">Gölge kendini dürtmek istedi, bir zamanlar olduğu beceriksiz çocuğa annesinin elini tutturmak, onunla konuşturmak, elinden kaçacağını bildiği için geç olmadan</span> <span style="font-weight:bold;font-style:italic;">bir şey</span> <span style="font-weight:bold;">yaptırmak istedi. Ama kendine dokunamadı ve okumaya devam etti; böylece o annesini yanındaki bir iskemlede kalın bir kitap okurken annesi öldü.</span></p>

  <p><span style="font-weight:bold;">Ondan sonra, öyle ya da böyle okumayı kesti. Kurgulara güvenemezsin. Seni böyle bir şeyden koruyamadıkları sürece kitaplar ne işe yararlardı ki?</span></p>

  <p><span style="font-weight:bold;">Gölge, hastane odasından çıkıp dolambaçlı koridorlardan dünyanın içindeki derinliklere indi.</span></p>

  <p><span style="font-weight:bold;">Önce annesini görüyor ve ne kadar genç olduğuna inanamıyor, tıbben emekli oluşunda, önce yirmi beş bile değil diye tahmin yürütüyor. Dairelerindeler, Kuzey Avnıpa’da bir yerdeki bir büyükelçilik. Etrafta ona ipucu verecek bir şey arıyor ve kendini görüyor: kocaman soluk-gri gözleri olan, siyah saçlı, ufak tefek, bir çocuk. Tartışıyorlar. Gölge, kelimeleri duymadan, hangi konuda tartıştıklarını biliyor: Unutulmamalıdır ki bu hakkında kavga ettikleri tek şeydi.</span></p>

  <p><span style="font-weight:bold;">-</span> <span style="font-weight:bold;font-style:italic;">Bana babamdan bahset.</span></p>

  <p><span style="font-weight:bold;font-style:italic;">- O öldü. Ondan bir daha bahsetme.</span></p>

  <p><span style="font-weight:bold;font-style:italic;">- Ama kimdi?</span></p>

  <p><span style="font-weight:bold;">-</span> <span style="font-weight:bold;font-style:italic;">Unut onu gitsin. Öldü ve bundan dolayı hiçbir şey kaybetmedin.</span></p>

  <p><span style="font-weight:bold;font-style:italic;">- Onun resmini görmek istiyonım</span></p>

  <p><span style="font-weight:bold;font-style:italic;">- Bende resmi yok,</span> <span style="font-weight:bold;">diyordu ve sesi hem sakin, hem de kızgındı. Gölge ona soru sormaya devam ederse annesi bağıracak ya da hatta ona vuracaktı. Som sormaya devam edeceğini biliyordu, bu yüzden döndü ve tünelde yürümeye devam etti.</span></p>

  <p><span style="font-weight:bold;">Takip ettiği patika kıvrıldı, döndü, kendi üstüne dolandı. Bu, onun aklına, yılan derilerini, iç organları ve derinlerdeki ağaç köklerini getirdi. Solunda bir gölet vardı; tünelin gerisinde suyun damlama sesini duydu, akan su göletin ayna gibi yüzeyini birazcık kabarttı. Dizleri üzerine çöktü, suyu ağzına getirmek için elini kullanarak su içti. Sonra havada süzülen aynalı bir disko küresinin parıldayan parçalarının içinde durana kadar yürüdü. Bu etrafında dönen bütün yıldızlar ve gezegenlerle evrenin tam merkezi olmak gibi bir şeydi. Ne müziği, ne müzikten daha yüksek sesle bağırılan sohbetleri, hiçbir şey duyamıyordu. Gölge şimdi onu tanıdığı yıllardakine hiç benzemeyen, annesine benzeyen bir kadına bakıyordu, kadın bir çocuktan biraz büyüktü, her şeye rağmen . . .</span></p>

  <p><span style="font-weight:bold;">Ve dans ediyordu.</span></p>

  <p><span style="font-weight:bold;">Gölge onunla dans eden adamı tanıdığında tamamen şaşırmamış olduğunu fark etti. Otuz üç yılda o kadar da değişmemişti.</span></p>

  <p><span style="font-weight:bold;">Annesi sarhoştu: Gölge bunu bir bakışta görebildi. Çok sarhoş değildi; ama içkiye alışık değildi ve yaklaşık bir hafta içinde gemiyle Norveç'e gidecekti. Margarita içiyorlardı. Dudaklarında ve elinin arkasına yapışmış tuzlar vardı.</span></p>

  <p><span style="font-weight:bold;">Çarşamba’nın takım elbisesi ve kravatı yoktu ama aynalı küre-. nin ışığı onu yakaladığında parıldayan gömlek cebinin üstüne taktığı gümüş bir ağaç şeklinde bir iğnesi vardı. Yaşları arasındaki fark düşünüldüğünde yine de birbirine yakışan bir çift oluşturuyorlardı. Çarşamba’nın hareketlerinde bir çiçek zarafeti vardı.</span></p>

  <p><span style="font-weight:bold;">Slow bir dans. Çarşamba onu kendisine çekiyor ve pençe gibi eli onun etek poposunu kavrayıp kendine yaklaştırıyor. Diğer eli onun çenesini tutuyor, kendi yüzüne doğru itiyor ve parıldayan kürenin ışıkları onları evrenin merkezi gibi sararken ikisi yer-</span></p>

  <p><span style="font-weight:bold;">de öpüşüyorlar.</span></p>

  <p><span style="font-weight:bold;">Kısa süre sonra gidiyorlar. Annesi ona doğru yaslanıyor ve Çarşamba onu dans salonundan dışarı götürüyor.</span></p>

  <p><span style="font-weight:bold;">Gölge başını ellerinin arasına gömüyor ve onları takip etmiyor, ana rahmine düşüşüne tanık olmak elinden gelmiyor ya da buna isteksiz.</span></p>

  <p><span style="font-weight:bold;">Ayna ışıkları yok oldu. Şimdi tek ışık başının üstünde yanan minnacık aydan geliyor.</span></p>

  <p><span style="font-weight:bold;">Gölge yürümeye devam etti. Patikadaki bir dönemeçte nefes almak için durdu.</span></p>

  <p><span style="font-weight:bold;">Bir elin sırtında yumuşakça dolaştığını ve yumuşak parmakların kafasının arkasındaki saçlarını karıştırdığını hissetti.</span></p>

  <p><span style="font-weight:bold;">"Selam," diye omzunun üstünden kedimsi genizden gelen bir ses fısıldadı.</span></p>

  <p><span style="font-weight:bold;">"Selam," dedi Gölge, yüzünü kadına dönerek.</span></p>

  <p><span style="font-weight:bold;">Kahverengi saçları, kahverengi teni ve iyi bir balda olan koyu altın-amber rengi gözleri vardı. Gözbebekleri dikey yarıklardı. "Seni tanıyor muyum?" diye sordu, şaşkınca.</span></p>

  <p><span style="font-weight:bold;">"Çok yakından," dedi ve gülümsedi. "Bir zamanlar senin yatağının üstünde uyurdum. Ve halkım seni benim için izliyor." Önlerindeki patikaya dönüp Gölge’nin gidebileceği üç yolu işaret etti. "Tamam," dedi. "Bir yol seni bilgeleştirecek. Bir yol seni bütünleştirecek. Ve bir yol seni öldürecek."</span></p>

  <p><span style="font-weight:bold;">"Sanırım ben zaten ölüyüm," dedi Gölge. "O ağacın üstünde öldüm."</span></p>

  <p><span style="font-weight:bold;">Miyavladı. "Şimdi ölüm var," dedi, "ölüm var ve başka ölüm var. Bu göreceli bir şey." Sonra tekrar gülümsedi. "Bu konuda espri yapabilirim, biliyorsun. Ölü akrabalar hakkında."</span></p>

  <p><span style="font-weight:bold;">"Hayır," dedi Gölge. "Tamam."</span></p>

  <p><span style="font-weight:bold;">"Şimdi," dedi. "Hangi yoldan gitmek istiyorsun?"</span></p>

  <p><span style="font-weight:bold;">"Bilmiyorum," diye kabul etti.</span></p>

  <p><span style="font-weight:bold;">Mükemmel bir kedi tavrıyla başını bir yana eğdi. Gölge birden omzundaki pençe izlerini hatırladı. Kızarmaya başladığını hissetti. "Eğer bana güvenirsen," dedi Bast, "senin için seçebilirim."</span></p>

  <p><span style="font-weight:bold;">"Sana güveniyorum," dedi hiç tereddüt etmeden.</span></p>

  <p><span style="font-weight:bold;">"Bunun sana neye patlayacağını bilmek ister misin?"</span></p>

  <p><span style="font-weight:bold;">"Şimdiden ismimi kaybettim," dedi ona.</span></p>

  <p><span style="font-weight:bold;">"İsimler gelir, isimler gider. Ona değer miydi?"</span></p>

  <p><span style="font-weight:bold;">"Evet. Belki. Kolay değildi. Açıklanan bir itiraf gibi özel bir şeydi."</span></p>

  <p><span style="font-weight:bold;">"Bütün itiraflar özeldir," dedi. "İşte bundan dolayı bütün itiraflardan kuşkulanılır."</span></p>

  <p><span style="font-weight:bold;">"Anlamadım."</span></p>

  <p><span style="font-weight:bold;">"Evet," dedi, "anlamadın. Ben senin kalbini alacağım. Daha sonra ona ihtiyacımız olacak," ve elini Gölge'nin göğsünden içeri sokup keskin tırnakları arasında tuttuğu çarpan ve yakut rengi bir şey çıkardı. Güvercin kanı rengindeydi ve saf ışıktan yapılmıştı. Ritmik olarak küçülüp büyüyordu.</span></p>

  <p><span style="font-weight:bold;">Bast elini kapattı ve o yok oldu.</span></p>

  <p><span style="font-weight:bold;">"Orta yolu seç," dedi.</span></p>

  <p><span style="font-weight:bold;">Gölge başıyla onayladı ve yürüdü.</span></p>

  <p><span style="font-weight:bold;">Patika artık kayganlaşıyordu. Kayaların üstünde buz vardı. Üzerindeki ay havadaki buz kristallerinin içinde parıldadı: Ayın etrafında bir halka vardı, ışığı yayan bir hilal gibi. Güzeldi, ama yürümeyi güçleştirdi. Bu güvenilmez bir patikaydı.</span></p>

  <p><span style="font-weight:bold;">Patikanın ikiye ayrıldığı yere ulaştı.</span></p>

  <p><span style="font-weight:bold;">Bir tanıma hissiyle ilk patikaya baktı. Çok büyük bir salona ya da karanlık bir müze gibi bir seri salona açılıyordu. Orayı önceden tanıyordu. Minnacık seslerin uzaktan yankılanışını duyabildi. Konan tozların çıkardığı sesleri duyabildi.</span></p>

  <p><span style="font-weight:bold;">Burası rüyalarını gördüğü, çok önceden Laura’nın ona ilk gece geldiği moteldi; unutulan ve varlıkları bile yok olmuş tanrı anıtlarının olduğu sonsuz salon.</span></p>

  <p><span style="font-weight:bold;">Bir adım geri attı.</span></p>

  <p><span style="font-weight:bold;">En uzaktaki patikadan yürüdü ve ileri baktı. Bu, Disneyland kalitesinde bir koridordu: içlerine ışıklar yerleştirilmiş siyah plek-siglas duvarlar. Renkli ışıklar herhangi bir neden olmadan, bir televizyon uzay gemisinin kontrol panosundaki ışıklar gibi aldatıcı bir sırayla yanıp sönüyorlardı.</span></p>

  <p><span style="font-weight:bold;">Orada bir şey de duyuyordu: Gölge’nin midesinin dibinde hissedebildiği, kalın, iç titreten, bas bir vızıltı.</span></p>

  <p><span style="font-weight:bold;">Durdu ve etrafına bakındı. İki yol da doğruymuş gibi görünmüyordu. Artık değil. Patikalardan sıkılmıştı. Orta yol, kedi kadının ona takip etmesini söylediği yol, bu onun yoluydu. Ona doğru ilerledi.</span></p>

  <p><span style="font-weight:bold;">Üzerindeki ayın ışığı solmaya başlamıştı: Kenarları pembeleşiyor ve tutulmaya geçiyordu. Bu patikanın kocaman bir kapı girişi vardı.</span></p>

  <p><span style="font-weight:bold;">Gölge kemerden içerideki karanlığa doğru yürüdü. Hava ılıktı ve yazın ilk yağmurundan sonra bir şehir caddesi gibi ıslak toz kokuyordu.</span></p>

  <p><span style="font-weight:bold;">Korkmadı.</span></p>

  <p><span style="font-weight:bold;">Artık korkmuyordu. Korku, Gölge öldüğünde o ağacın üstünde ölmüştü. Geride ne korku, ne nefret, ne de acı kalmıştı. Öz hariç, hiçbir şey kalmamıştı.</span></p>

  <p><span style="font-weight:bold;">Büyük bir şey uzaktan sessizce şıpırdadı ve şapırtı sesi geniş bir boşlukta yankılandı. Gözlerini kısarak baktı ama hiçbir şey göremedi. Çok karanlıktı. Sonra şapırtının yönünden, hayal meyal bir ışık zayıf bir şekilde parladı ve etraf göründü: Bir mağaranın içindeydi ve önünde ayna gibi dümdüz bir su vardı.</span></p>

  <p><span style="font-weight:bold;">Şapırtı sesi yaklaştı ve ışık daha da aydınlandı. Gölge kıyıda bekledi. Kısa bir süre sonra, alçak, düz bir sandal göründü, titreşen beyaz bir fener yükselen pruvasında yanıyor, bir diğeri de bir metre kadar altındaki cam gibi siyah sulardan yansıyordu. Sandalı sırıkla yürüten uzun boylu biri vardı. Gölge’nin duyduğu şapırtı sesi, sırığın yeraltı gülünün sularında tekneyi iterken kalkış ve iniş sesiydi.</span></p>

  <p><span style="font-weight:bold;">"Hey selam!" diye seslendi Gölge. Kelimelerinin yankısı birden onu kuşattı: Kocaman bir koro halinde insanların hepsinin onun sesinde, onu selamlayıp ona seslendiklerini hayal edebiliyordu.</span></p>

  <p><span style="font-weight:bold;">Sandalı sırıkla yürüten kişi karşılık vermedi.</span></p>

  <p><span style="font-weight:bold;">Sandalın kaptanı uzun boylu ve çok zayıftı. Sade beyaz bir cüppe giyiyordu ve üzerindeki soluk kafa, insandan o kadar uzaktı ki, Gölge onun bir tür maske olduğundan emindi: Bu uzun bir boyun üzerinde, uzun gagalı bir kuş kafasıydı. Gölge, bu ha-yaletimsi kuş gibi figürü daha önce gördüğünden emindi. Hafızasını zorladı. Sonra Kayanın Üzerindeki Ev’deki jetonlu makineyi gözünün önüne getirdiğini fark edince hayal kırıklığına uğradı.</span></p>

  <p><span style="font-weight:bold;">Soluk, kuşa benzeyen, yarım yamalak gözüne çarpan figür, sarhoşun ruhu için mezarın arkasından uçarak gelmişti.</span></p>

  <p><span style="font-weight:bold;">Su damlayıp sırık ve pmvadan yankılandı. Teknenin dümen suyu cam gibi dümdüz sularda dalgalandı. Sandal birbirine sıkıca bağlanmış kamışlardan yapılmıştı.</span></p>

  <p><span style="font-weight:bold;">Sandal kıyıya yaklaştı. Sandalcı sırığının üzerine eğilmişti. Kafası yüzü Gölge'ye bakana kadar döndü. "Selam," dedi, uzun gagasını oynatmadan. Bu bir erkek sesiydi ve Gölge’nin öbür dünyadaki bu ana kadar karşılaştığı diğer her şey gibi tanıdıktı. "Tekneye gel. Korkarım ayaklarını ıslatacaksın ama bu konuda yapılabilecek hiçbir şey yok. Bunlar eski sandallardan ve eğer yaklaşırsam altını delebilirim."</span></p>

  <p><span style="font-weight:bold;">Gölge ayakkabılarını çıkardı ve suya girdi. Su baldırlarının yarısına kadar geldi ve ilk ıslaklık şokundan sonra şaşırtıcı derecede sıcaktı. Gölge sandala ulaştı ve sandalcı elini uzatıp onu yukarı çekti. Saz sandal biraz sallandı ve alçak kenarlarındaki sular şapırdadı, sonra dengelendi.</span></p>

  <p><span style="font-weight:bold;">Sandalcı kıyıdan ayrıldı. Gölge orada durdu ve pantolonunun paçasından sular damlarken onu izledi.</span></p>

  <p><span style="font-weight:bold;">"Seni tanıyomm," dedi sandalın başındaki yaratığa.</span></p>

  <p><span style="font-weight:bold;">"Tabii ki tanıyorsun," dedi sandalcı. Sandalın önünde asılı yağ lambası daha da düzensiz yandı ve lambadan çıkan duman Göl-ge'yi öksürttü. "Sen benim yanımda çalıştın. Korkarım Lila Goodc-hild’ı sen olmadan defnetmek zorunda kaldıktı." Ses huysuz ve titizdi.</span></p>

  <p><span style="font-weight:bold;">Duman, Gölge'nin gözlerini yaktı. Eliyle gözyaşlarını sildi. Dumanın içinde, takım elbiseli, altın çerçeveli gözlükleri olan uzun boylu bir adam gördüğünü düşündü. Duman kalktı ve sandalcı tekrar bir nehir kuşu kafalı, yarı insan yaratıktı.</span></p>

  <p><span style="font-weight:bold;">"Bay Ibis?"</span></p>

  <p><span style="font-weight:bold;">"Seni gördüğüme sevindim, Gölge?" dedi yaratık, Bay Ibis’in sesiyle. "Psikopomp nedir biliyor musun?"</span></p>

  <p><span style="font-weight:bold;">Gölge bu kelimeyi bildiğini düşündü ama çok uzun zaman olmuştu. Başını olumsuzca salladı.</span></p>

  <p><span style="font-weight:bold;">"Bir refakatçi için kullanılan süslü bir kelime," dedi Bay Ibis. "Hepimizin birçok işlevi, birçok var olma yolu var. Kendi kendi-</span>446 <span style="font-style:italic;">Amerikan Tanrıları</span></p>

  <p><span style="font-weight:bold;">me bakışıma göre, ben sakin yaşayan, küçük öyküler kaleme aları ve daha önce olmuş ya da olmamış olan bir geçmişin hayalini kuran bir bilginim. Ve bu bir yere kadar doğru. Ama aynı zamanda arkadaşlık ettiğin birçok kişi gibi psikopompluk yeteneğim de vardır. Canlılara ölüler dünyasına kadar eşlik ederim."</span></p>

  <p><span style="font-weight:bold;">"Ben burasının ölüler dünyası olduğunu sanıyordum," dedi Gölge.</span></p>

  <p><span style="font-weight:bold;">"Hayır. Burası kendi başına bir şey değil. Burası daha çok başlangıç."</span></p>

  <p><span style="font-weight:bold;">Sandal ayna yüzeyli yeraltı gölünde kayarak ilerledi. Ve sonra Bay Ibis gagasını oynatmadan dedi ki, "Siz insanlar, yaşayanlar ve ölülerden sanki karşılıklı iki özel grup gibi bahsediyorsunuz. Aynı bir yol olan bir nehre ya da aynı bir renk olan bir şarkıya sahip olamazmışsınız gibi."</span></p>

  <p><span style="font-weight:bold;">"Olamazsın," dedi Gölge. "Olabilir misin?" Yankılar kendi kelimelerini gölün üzerinden ona geri fısıldadılar.</span></p>

  <p><span style="font-weight:bold;">"Hatırlaman gereken şey," dedi Bay Ibis, sabırsızca, "hayat ve ölümün aynı paranın iki farklı yüzü olduğu. Bir çeyrek doların yazı ve turası gibi."</span></p>

  <p><span style="font-weight:bold;">"Ya iki yüzü aynı çeyreğim varsa."</span></p>

  <p><span style="font-weight:bold;">"Senin yok."</span></p>

  <p><span style="font-weight:bold;">Sonrasında karanlık suları geçerlerken Gölge bir tehlike heyecanı yaşadı. Suyun cam gibi yüzeyinin altından sitem edercesine ona dik dik bakan çocuk yüzleri görebildiğini hayal etti: Suratları suyun altında yüzüyordu ve yumuşamıştı, kör gözleri bulanık bakıyordu. Bu yeraltı mağarasında gölün siyah yüzeyini bozacak rüzgâr yoktu.</span></p>

  <p><span style="font-weight:bold;">"Demek ben ölüyüm," dedi Gölge. Bu fikre alışmaya başlamıştı. "Ya da öleceğim."</span></p>

  <p><span style="font-weight:bold;">"Sen Ölüler Evi'ne gidiyorsun. Seni götürmeye gelmeyi ben istedim."</span></p>

  <p><span style="font-weight:bold;">"Niçin?"</span></p>

  <p><span style="font-weight:bold;">"Sen iyi bir işçiydin. Niçin olmasın ki?"</span></p>

  <p><span style="font-weight:bold;">"Çünkü . . ." Gölge düşüncelerini düzenledi. "Çünkü sana asla inanmadım. Çünkü Mısır Mitolojisi hakkında pek fazla bilgim yok. Çünkü bunun olmasını beklemedim. Aziz Peter ve Cennetin</span></p>

  <p><span style="font-weight:bold;">Kapıları’na ne oldu?"</span></p>

  <p><span style="font-weight:bold;">Uzun gagalı beyaz kafa ciddice sağa sola sallandı. "Bize inanmaman önemli değil," dedi Bay Ibis. "Biz sana inanıyoruz."</span></p>

  <p><span style="font-weight:bold;">Sandal dibe dokundu. Bay Ibis kenardan suya indi ve Göl-ge’ye de aynısını yapmasını söyledi. Bay Ibis, sandalın ön tarafından bir ip aldı ve Gölge’ye feneri verdi. Bu hilal şeklindeydi. Kıyıya çıktılar ve Bay Ibis kayalık zemine çakılmış metal bir halkaya sandalı bağladı. Sonra lambayı Gölge’den aldı ve hızla ileri doğru yürüdü. Yürürken yukarıda tuttuğu feneri kayalık zemine ve yüksek kaya duvarlara çok büyük gölgeler yansıtıyordu.</span></p>

  <p><span style="font-weight:bold;">"Korktun mu?" diye sordu Bay Ibis.</span></p>

  <p><span style="font-weight:bold;">"Pek değil."</span></p>

  <p><span style="font-weight:bold;">"Şey, yürürken gerçek huşu ve ruhani dehşet duygularını geliştirmeye çalış. Onlar halihazırda elimizde bulunan, duruma en uygun duygular."</span></p>

  <p><span style="font-weight:bold;">Gölge korkmamıştı. Meraklanmış ve endişelenmişti ama o kadar. Ne değişen karanlıktan, ne ölü olmaktan ne de yaklaşırlarken onlara dik dik bakan tahıl ambarı büyüklüğündeki köpek kafalı yaratıktan korkmuştu. Köpek gırtlaktan gelen boğuk bir sesle hırıldadı ve Gölge ensesindeki tüylerin diken diken olduğunu hissetti.</span></p>

  <p><span style="font-weight:bold;">"Gölge," dedi. "Yargılama zaman geldi."</span></p>

  <p><span style="font-weight:bold;">Gölge yaratığa baktı. "Bay Jacquel?" dedi.</span></p>

  <p><span style="font-weight:bold;">Anubis’in kocaman esmer elleri aşağı indi ve Gölge’yi yakalayıp yakınına getirdi.</span></p>

  <p><span style="font-weight:bold;">Çakalkafa canlı ve parıldayan gözlerle onu inceledi; Bay Jac-quel’in masadaki ölü kızı incelediği gibi tarafsızca onu inceledi. Gölge, bütün hatalarının, bütün kusurlarının, bütün zayıflıklarının alınıp, tartılıp ölçüldüğünü biliyordu; bir şekilde kesildi, dilimlendi ve tadına bakıldı.</span></p>

  <p><span style="font-weight:bold;">Göğsümüzü kabartmayan şeyleri her zaman hatırlamayız. Onları haklı gösterip, üstlerini parlak yalanlar ya da unutkanlığın kalın tozuyla örteriz. Gölge’nin hayatında yaptığı gurur duymadığı şeylerin hepsi, başka türlü yapmış olmayı ya da yapmadan bırakmayı dilediği şeylerin hepsi, tozu dumana katan bir suçluluk, pişmanlık ve utanç fırtınası halinde ona geldi. Ve onlardan kaçıp</span></p>

  <p><span style="font-weight:bold;">saklanacak hiçbir yeri yoktu. masanın üstündeki ceset gibi açık ve çıplaktı. Çakal tanrı, kara Anubis anatomisi, davacısı ve işkence-cisiydi.</span></p>

  <p><span style="font-weight:bold;">"Lütfen," dedi Gölge. "Lütfen dur."</span></p>

  <p><span style="font-weight:bold;">Ama inceleme durmadı. Daha önce söylediği bütün yalanlar, çaldığı bütün her şey, yaktığı bütün canlar, bütün küçük suçlar, günü kurtaran minik cinayetler, bunların her biri ve daha fazlası seçip çıkarıldıktan sonra çakal kafalı ölülerin yargıcı tarafından nazikçe ortaya kondu.</span></p>

  <p><span style="font-weight:bold;">Gölge, kara tanrının avucunda acılar içinde ağlamaya başladı. Tekrar, daha önce olmadığı kadar güçsüz ve çaresiz minnacık bir çocuktu.</span></p>

  <p><span style="font-weight:bold;">Ve sonra inceleme hiçbir uyarı olmadan bitti. Gölge nefes ne-feseydi, hıçkırıyor ve burnundan seller gibi sümükler akıyordu. Kendini hâlâ çaresiz hissediyordu ama eller onu dikkatlice, neredeyse yumuşakça kayalık zemine koydu.</span></p>

  <p><span style="font-weight:bold;">"Onun kalbi kimde?" diye hırıldadı Anubis.</span></p>

  <p><span style="font-weight:bold;">"Ben de," diye mırıldandı bir kadın sesi. Gölge kafasını kaldırdı. Bast artık Bay Ibis olmayan şeyin yanında duruyordu ve sağ elinde Gölge’nin kalbini tutuyordu. Kalp yüzü kırmızı bir ışıkla aydınlattı.</span></p>

  <p><span style="font-weight:bold;">"Onu bana ver," dedi Thoth, ibis-kafalı tanrı ve kalbi bir insana ait olmayan ellerinin içine alıp ileri doğnı süzüldü.</span></p>

  <p><span style="font-weight:bold;">Anubis önüne bir çift altın terazi koydu.</span></p>

  <p><span style="font-weight:bold;">"Demek nereye gideceğimi öğreneceğim yer burası?" diye Bast’a fısıldadı Gölge. "Cennet? Cehennem? Araf?"</span></p>

  <p><span style="font-weight:bold;">"Eğer tüy dengede durursa," dedi Bast, "kendi kaderini kendin seçme hakkını kazanacaksın."</span></p>

  <p><span style="font-weight:bold;">"Ya durmazsa?"</span></p>

  <p><span style="font-weight:bold;">Sanki bu konu onu rahatsız etmiş gibi Bast omuz silkti. Sonra dedi ki, "O zaman senin kalbin ve ruhunla Ölü Yiyici, Ammet’i besleyeceğiz."</span></p>

  <p><span style="font-weight:bold;">"Belki," dedi Gölge. "Belki bir tür mutlu sona ulaşabilirim."</span></p>

  <p><span style="font-weight:bold;">"Bırak oradaki mutlu sonları" dedi ona Bast. "Orada herhangi bir son bile yok."</span></p>

  <p><span style="font-weight:bold;">Anubis kefelerden birine dikkatli ve saygılıca bir tüy yerleştirdi.</span></p>

  <p><span style="font-weight:bold;">Anubis, Gölge'nin kalbini diğer kefeye koydu. Terazinin altındaki gölgelerde bir şey hareket etti, onun yaptığı bir şey Gölge’yi onu çok yakından inceleyemeyecek kadar rahatsız etti.</span></p>

  <p><span style="font-weight:bold;">O ağır bir tüydü ama Gölge’nin ağır bir kalbi vardı ve kefeler endişe verici bir şekilde aşağı yukarı oynadılar.</span></p>

  <p><span style="font-weight:bold;">Ama sonunda dengede durdular ve gölgeler içindeki yaratık tatmin olmamış bir şekilde sinsi sinsi uzaklaştı.</span></p>

  <p><span style="font-weight:bold;">"İşte bu kadar," dedi Bast, hüzünlüce. "Yığın için bir kafatası daha. Yazık. Şu andaki sorunları için iyi şeyler yapacağını ummuştum. Bu yavaş çekim bir araba kazasını izlemek ve onu durduracak gücünün olmaması gibi bir şey."</span></p>

  <p><span style="font-weight:bold;">"Sen orada olacak mısın?"</span></p>

  <p><span style="font-weight:bold;">Bast olumsuzca kafasını salladı. "Diğerlerinin savaşlarımı benim adıma seçmelerinden hoşlanmam," dedi.</span></p>

  <p><span style="font-weight:bold;">Arkasından uçsuz bucaksız ölüler evinde, karanlık ve sularda yankılanan bir sessizlik oldu.</span></p>

  <p><span style="font-weight:bold;">"Şimdi bir sonra nereye gideceğimi mi seçmem gerekiyor?" diye sordu Gölge.</span></p>

  <p><span style="font-weight:bold;">"Seç," dedi Thoth. "Ya da senin için biz seçebiliriz."</span></p>

  <p><span style="font-weight:bold;">"Hayır," dedi Gölge. "Tamam. Bu benim seçimim."</span></p>

  <p><span style="font-weight:bold;">"Evet?" diye kükredi Tıoth.</span></p>

  <p><span style="font-weight:bold;">"Şimdi dinlenmek istiyorum," dedi Gölge. "İstediğim bu. Hiçbir şey istemiyorum. Ne cennet, ne cehennem, ne de başka bir şey. Sadece bunun sona ermesine izin verin."</span></p>

  <p><span style="font-weight:bold;">"Emin misin?" diye sordu Thoth.</span></p>

  <p><span style="font-weight:bold;">"Evet," dedi Gölge.</span></p>

  <p><span style="font-weight:bold;">Bay Jacquel son kapıyı Gölge için açtı ve kapının arkasında hiçlik vardı. Ne karanlık vardı. Ne unutulma vardı. Sadece hiçlik vardı.</span></p>

  <p><span style="font-weight:bold;">Gölge bunu tamamen ve şartsız kabul etti. Kapıdan hiçliğe doğru, tuhaf bir aşırı neşeyle yürüdü.</span></p>

  <h3 class="sigil_not_in_toc"><a id="bookmark1"></a>1 7</h3>

  <p><span style="font-weight:bold;font-style:italic;">Bu kıtada her şey büyük bir terazinin üzerindedir. Nehirler kocamandır, iklimin sıcağı da ve soğuğu da çok şiddetlidir. Manzaralar muhteşemdir. Şimşekler ve gök gürültüleri heybetlidir. Ülkeye bağlı karışıklıklar bütün kurumlar üı^nir. Buradaki kendi gaflarımız, kendi yolsuzluklarımız, kendi kayıplarımız, kendi rezilliklerimiz, kendi yıkımımız büyük bir kefenin üzerindedir.</span></p>

  <p><span style="font-weight:bold;">- Lord Carlisle, George Selwyn'e, 1778</span></p>

  <p><span style="font-weight:bold;">Güney-Doğu Birleşik Devletleri’nin en önemli yerının reklamı Georgia, Tennessee ve Kentucky'ye kadar yüzlerce eskimiş ahır çatısında yapılır. Bir şoför, bir ormanın içindeki kıvrılarak ilerleyen yolda çürüyen, kırmızı bir ahırdan geçecek ve çatısında</span></p>

  <p><span style="font-weight:bold;">KAYA ŞEHRİ GÖRÜN DÜNYA'NIN SEKİZİNCİ HARİKASI</span></p>

  <p><span style="font-weight:bold;">yazısını ve yakındaki yıkık dökük mandıra hangarının çatısında büyük beyaz harflerle</span></p>

  <p><span style="font-weight:bold;">KAYA ŞEHİR'DEN YEDİ EYALETİ GÖRÜN DÜNYA HARİKASI</span></p>

  <p><span style="font-weight:bold;">yazısını okuyacaktır.</span></p>

  <p><span style="font-weight:bold;">Bunun yönlendirmesiyle şoför, Kaya Şehir'in bir günlük mesa-</span></p>

  <p><span style="font-weight:bold;">fede, Lookout Dağı'nın üstünde, eyalet sınırı üzerindeki incecik bir hatta, Georgia’da, tam Chattanooga, Tennessee'nin güneybatısında olmasına rağmen kesinlikle bir sonraki virajdan sonra olduğuna inanacaktır.</span></p>

  <p><span style="font-weight:bold;">Lookout Dağı pek dağ sayılmaz. İnanılmaz yüksek ve etrafa hakim bir tepeyi hatırlatır. Beyaz adamlar geldiğinde Cherokeele-rin bir kolu olan Chickamaugalar orada yaşıyorlardı. Dağa,</span> <span style="font-weight:bold;font-style:italic;">bir noktaya kadar yükselen dağ</span> <span style="font-weight:bold;">anlamına gelen Chattootonoogee adını vermişlerdi.</span></p>

  <p><span style="font-weight:bold;">1830’da, Andrew Jackson'un Kızılderili Taşınma Kanunu onları topraklarından sürgün etti - Choctawları, Chickamaugaların, Cherokeelerin ve Chickasawların hepsi - ve ABD, askerleri yakaladıkları bütün Kızılderilileri, bir gün Oklahoma olacak yeni Kızılderili Bölgesine kadar, gözyaşlarından bir yolda, bin beş yüz kilometreden fazla yürütmüşlerdi: sıradan bir soykırım hareketi. Binlerce erkek, kadın ve çocuk yolda öldü. Kazandığında kazanmış-sındır ve hiç kimse bunu tartışamaz.</span></p>

  <p><span style="font-weight:bold;">Lookout Dağı'nı kim kontrol altında tutarsa ülkeyi de kontrolü altında tuttu; efsane böyleydi. Her şeyden önce, burası kutsal bir mevki ve yüksek bir yerdi. İç Savaş’da, Eyaletlerarası Savaş'da burada bir çarpışma oldu: Bulutların Üstündeki Savaş, bu çarpışmanın ilk günüydü ve sonrasında Kuzey birlikleri, imkansızı emir almadan başardılar. Misyoner Sırtını temizleyip aldılar. Kuzey, Lookout Dağı’nı aldı ve Kuzey savaşı kazandı.</span></p>

  <p><span style="font-weight:bold;">Lookout Dağı’nın altında, bazıları çok eski tüneller ve mağaralar vardır. Çoğu artık kapatılmıştı ama yerel bir iş adamı Yakut Şelale adını verdiği bir yeraltı şelalesini kazdırarak ortaya çıkardı. Oraya asansörle ulaşılabilinir. Burası turistleri cezbeden bir yer ama turistleri en çok çeken yer Lookout Dağı’nın tepesidir. Burası Kaya Şehir'dir.</span></p>

  <p><span style="font-weight:bold;">Kaya Şehir bir dağın kenarında süslü bir bahçe olarak başlar: ziyaretçiler, onları kayalar içinden, kayalar üstünden, kayalar arasından geçiren bir patikada yürürler. Kapatılmış bir arazideki geyiklere mısır atarlar, asma bir köprüyü geçerler ve hava mükemmel derecede açık olduğu nadir yaz günlerinde, onlara yedi eyaleti de göstermeye söz veren bir manzarayı çeyrek dolarla çalışan dürbünlerden izlerler. Acayip bir cehennemden gelmiş gibi bir patika, her yıl milyonlarcası gelen ziyaretçileri oradan alıp, ninni kafiyesi ve peri masalı maketleri gibi düzenlenmiş, arkadan gelen ışıklarla aydınlatılmış bebeklere bakacakları mağaralara götürür. Oradan ayrılırlarken, akılları karışık, niçin geldikleri, ne gördükleri, iyi bir zaman geçirip geçirmedikleri konusunda kararsız giderler.</span></p>

  <p><span style="font-weight:bold;">Lookout Dağı’na Birleşik Devletler'in her tarafından geldiler. Onlar turist değildi. Arabayla, uçakla, otobüsle, trenle ve yaya geldiler. Bazıları uçtu - alçaktan uçtular ve sadece gecenin karanlığında uçtular. Bazıları kendi yöntemleriyle yeraltından seyahat ettiler. Birçoğu, gergin motorcular ya da TIR sürücülerine otostop yaptılar. Arabası ve kamyonu olanlar, yol kenarında yürümeyenleri, mola yerlerinde olanları ya da yolda yemek yiyenleri gördüler ve onları beraber gitmek için araçlarına davet ettiler.</span></p>

  <p><span style="font-weight:bold;">Tozlar içinde ve yorgunluktan bitmiş bir vaziyette Lookout Da-ğı’nın eteklerine vardılar. Ağaçlarla kaplı yamaçtan yukarı bakınca Kaya Şehir’in şelalelerini, bahçelerini ve patikalarını görebildiler ya da görebildiklerini hayal ettiler.</span></p>

  <p><span style="font-weight:bold;">O sabah erken saatlerde gelmeye başladılar. İkinci dalgaları akşam karanlığında geldi. Birkaç gün boyunca gelip durdular.</span></p>

  <p><span style="font-weight:bold;">Hasarlı bir kamyon durup birkaç seyahat yorgunu, makyajları dağılmış</span> <span style="font-weight:bold;font-style:italic;">vilayı</span> <span style="font-weight:bold;">ve</span> <span style="font-weight:bold;font-style:italic;">ırusalkayı</span> <span style="font-weight:bold;">indirdi.</span></p>

  <p><span style="font-weight:bold;">Tepenin eteğindeki bir ağaç kümesinde yaşlıca bir</span> <span style="font-weight:bold;font-style:italic;">vampir,</span> <span style="font-weight:bold;">arapsaçı gibi karmakarışık, turuncu bir kürkü olan maymuna benzer çıplak bir yaratığa bir Marlboro ikram etti. Yaratık nazikçe kabul etti ve yan yana, sessizce sigaralarını içtiler.</span></p>

  <p><span style="font-weight:bold;">Bir Toyata Previa yolun kenarında durdu, içinden yedi Çinli adam ve kadın indi. Her şeyden önce temiz görünüyorlardı. Belli ülkelerde önemsiz devlet memurlarının giydiği türden koyu renk takım elbiseler giymişlerdi. İçlerinden biri mandallı bir kağıt altlığı taşıyordu. Arabanın arkasından kocaman golf çantalarını indirirken onları envanterden işaretledi: Çantalarda sapları cilalı, işlemeli kılıçlar, oymalı sopalar ve aynalar vardı. Silahlar dağıtıldı,</span></p>

  <p><span style="font-weight:bold;">teslimat imzaları atıldı.</span></p>

  <p><span style="font-weight:bold;">1920’lerde öldüğüne inanılan, bir zamanların meşhur komedyeni paslı arabasından indi ve elbiselerini çıkartmaya başladı: Bacakları keçi-bacağıydı; kuyruğu kısa ve keçimsiydi.</span></p>

  <p><span style="font-weight:bold;">Hepsi de gülümseyen, çok parlak, uzun saçlı dört Meksikalı geldi; aralarında kahverengi bir kağıt torbada sakladıkları bir bira şişesini dolaştırdılar, içinde toz çikolata, alkol ve kan vardı.</span></p>

  <p><span style="font-weight:bold;">Kafasında tozlu siyah bir melon şapka olan ufak tefek, esmer sakallı, şakaklarında kıvırcık bukleleri ve eski püskü kenarlı dua şallı olan bir adam tarlaları geçerek onlara doğru geldi. Ondan iki misli uzun ve soluk gri iyi cins Polonya kili rengindeki yol arkadaşının birkaç adım önündeydi: Alnında</span> <span style="font-weight:bold;font-style:italic;">hayat</span> <span style="font-weight:bold;">manasına gelen bir kelime yazılıydı.</span></p>

  <p><span style="font-weight:bold;">Gelmeye devam ettiler. Bir taksi kenara çekti ve içinden birkaç</span> <span style="font-weight:bold;font-style:italic;">Rakshasa,</span> <span style="font-weight:bold;">Hindistan yarımadasının şeytanları indi. Konuşmadan, tepenin eteğindekilere bakarak, Mama-ji’yi bulana kadar etrafta dolaşıp durdular. Gözleri kapandı, dudakları dualar mırıldanıyordu. Burada onlara tek tanıdık gelen şey oydu; ama eski savaşları hatırlayarak ona yaklaşmakta çekindiler. Mama-ji'nin elleri boynundaki kafataslarından kolyeyi okşadı. Kahverengi teni yavaşça siyahlaştı, obsidiyen siyahına dönüştü: Dudakları aralanmıştı ve uzun beyaz dişleri çok keskindi. Bütün gözlerini açtı. Raks-hasa’lara eliyle yanına gelmelerini işaret etti ve onları kendi çocuklarını karşılar gibi karşıladı.</span></p>

  <p><span style="font-weight:bold;">Son birkaç günün kuzeyee ve doğuya giden fırtınası, havadaki basınç ve sıkıntı hissini azaltmakta hiçbir işe yaramadı. Yerel hava durumu sunucuları kasırgalara neden olabilecek merkezlerin, yüksek basınç bölgelerinin hareket etmediği konusunda uyarılar yapmaya başlamıştılar. Gündüzler sıcak, ama geceler soğuktu.</span></p>

  <p><span style="font-weight:bold;">Samimi gruplar halinde bir araya geldiler, bazen uluslarına, ırklarına, huylarına, hatta türlerine göre gruplar oluşturdular. Endişeli göründüler. Yorgun göründüler.</span></p>

  <p><span style="font-weight:bold;">Bazıları konuşuyordu. Ara sıra gülme oluyordu ama sesiz ve seyrek. Altılık biralar elden ele dolaşıyordu.</span></p>

  <p><span style="font-weight:bold;">Çeşitli yerel kadınlar ve erkekler çayırlardan yürüyerek geldi-</span>454 <span style="font-style:italic;">Amerikan Tanrıları</span></p>

  <p><span style="font-weight:bold;">ler, vücutları alışık olmadık şekillerde hareket ediyordu: Konuştuklarında sesleri onlara binen Loaların sesleriydi: Uzun boylu zenci bir adam kapıları açan Baba Legba'nın sesiyle konuşurken; Baron Samedi, Voodoo Ölüler Tanrısı, büyük ihtimalle siyah saçlarında neşeli bir açıyla duran, siyah bir ipek silindir şapkası olduğu için genç bir gotik Chickamauga kızının vücudunu ele geçirmişti. Baron'un kendi kalın sesiyle konuşuyor, devasa bir puro içiyordu ve emrinde ölüler Loası olan üç Gede vardı. Gedt?ıer, üç orta yaşlı erkek kardeşin vücutlarına yerleşmişlerdi. Ellerinde çifteler vardı ve onlara sadece onların gülmek isteyeceği, boğuk kahkahalarla gülüyorlardı, insanı hayretler içinde bırakacak iğrençlikte espriler yapıyorlardı.</span></p>

  <p><span style="font-weight:bold;">Yağ lekeli kotları ve yırtık pırtık deri montlarıyla iki yaşı belirsiz Chickamauga kadını etrafta dolanıyor, insanları ve savaş hazırlıklarını izliyorlardı. Bazen elleriyle işaret ediyor ve başlarını olumsuzca sallıyorlardı. Yaklaşan çatışmada yer almaya niyetli değildiler.</span></p>

  <p><span style="font-weight:bold;">Ay, doğudan büyüyerek yükseldi, dolunay olmasına bir gün vardı. Ay, tepelerin hemen üstünde koyu kırmızımsı turuncu bir renkte yükselirken gökyüzünün yarısı kadar büyük görünüyordu. Sonunda yukarıda bir fener gibi asılı kalana kadar gökyüzünde ilerlerken ufalıp soluklaşmış gibi göründü.</span></p>

  <p><span style="font-weight:bold;">Onlardan birçoğu, ay ışığında, Lookout Dağı'nın eteklerinde bekliyordu.</span></p>

  <p><span style="font-weight:bold;">Laura susamıştı.</span></p>

  <p><span style="font-weight:bold;">Bazen yaşayan insanlar zihninde mumlar gibi sabit bir şekilde yanıyorlardı, bazen de meşaleler gibi alev alev. Bu, onlardan uzak durmayı kolaylaştırıyordu. Ve duruma göre de onları bulmayı kolaylaştırıyordu. Gölge kendi ışığıyla o ağacın üstünde çok tuhaf bir şekilde yanmıştı.</span></p>

  <p><span style="font-weight:bold;">Bir keresinde el ele yürüdüklerinde, Gölge’yi canlı olmamak konusunda azarlamıştı. Ondan sonra bir saf duygu kıvılcımı görmeyi ummuştu. Herhangi bir şey görmeyi ummuştu.</span></p>

  <p><span style="font-weight:bold;">Yanında yürürken onun ne söylemeye çalıştığını anlamasını</span></p>

  <p><span style="font-weight:bold;">dilediğini hatırladı.</span></p>

  <p><span style="font-weight:bold;">Ama o ağacın üstünde ölmek Gölge’yi tam manasıyla canlandırmıştı. Laura yaşamı yavaş yavaş göçüp giderken onu izlemişti. Gölge odaklanmış ve gerçeğe dönüşmüştü. Gölge ondan onunla kalmasını istemişti, bütün gece onunla kalmasını. Gölge onu af-fetmişti . . . onu belki affetmişti. Bu önemli değildi. Gölge değişmişti; Laura’nın bütün bildiği de buydu.</span></p>

  <p><span style="font-weight:bold;">Gölge ona çiftlik evine gitmesini, orada ona içmek için su vereceklerini söylemişti. Çiftlik evinde yanan hiçbir ışık yoktu ve içeride hiç kimseyi algılayamadı. Ama Gölge ona onunla ilgileneceklerini söylemişti. Çiftlik evinin kapısı itti ve kapı paslanmış menteşeleri uzunca bir süre karşı çıktıktan sonra açıldı.</span></p>

  <p><span style="font-weight:bold;">Sol akciğerine sıkıştıran, kıvranan ve onu öksürten bir şey girdi.</span></p>

  <p><span style="font-weight:bold;">Kendini dar bir holde buldu. Yolu neredeyse uzun ve tozlu bir piyanoyla kesilmişti. Binanın içi eski rutubet kokuyordu. Sıkışarak piyanonun yanından geçti, itip bir kapıyı açtı ve kendini harap mobilyalarla dolu kırık dökük bir oturma odasında buldu. Şöminenin rafında bir yağ lambası yanıyordu. Şöminede yanan bir kömür ateşi vardı; ama evin dışından ne duman görmüştü, ne de kokusunu almıştı. Kömür ateşi bu odada hissettiği ürpermeyi giderecek bir etki yapmadı ama Laura bunun odanın suçu olmayabileceğini kabul etmeye istekliydi.</span></p>

  <p><span style="font-weight:bold;">Ölüm Laura’yı yaralamıştı ama bu yara çoğunlukla orada olmayan şeylere bağlıydı: Bütün hücrelerini tek tek kurutan, iç kavurucu susuzluk, kemiklerinde kesinlikle bir nebzesi bile olmayan sıcaklık. Bazen kendini, ölü yakmak için toplanan odun yığının çıtırdayan alevlerinin ya da toprağın yumuşak kahverengi battaniyesinin onu ısıtıp ısıtmayacağını, soğuk denizin susuzluğunu giderip gidermeyeceğini merak eder buluyordu . . .</span></p>

  <p><span style="font-weight:bold;">Odanın boş olmadığını fark etti.</span></p>

  <p><span style="font-weight:bold;">Üç kadın, olağandışı sanatsal bir sergiye uygun bir grup halinde gelmişler gibi, eskice bir kanepede oturuyorlardı. Kanepe bir zamanlar, yüz yıl önce, parlak kanarya sarısı olan, soluk kahverengi yıpranmış kadife bir kumaşla kaplıydı. Kadınlar o odaya girdiğinde onu gözleriyle takip ettiler ve hiçbir şey söylemediler.</span></p>

  <p><span style="font-weight:bold;">Laura onların orada olacaklarını bilmiyordu.</span></p>

  <p><span style="font-weight:bold;">Geniz boşluğunda bir şey kıpır kıpır etti ve düştü. Laura eliyle yoklayarak elbisesinin kolundan bir kağıt mendil çıkardı ve burnunu sümkürdü. Mendili buruşturdu, onu ve içindekileri kömür ateşine atıp kırıştıktan, kararıp turuncu bir dantel haline gelmelerini izledi. Kurtçukların kıvrılmalarını, kahverengileşmelerini ve yanmalarını izledi.</span></p>

  <p><span style="font-weight:bold;">Bu bitince, kanepedeki kadınlara döndü. O içeri girdiğinden beri ne bir kasları, ne de bir saç telleri kımıldamıştı. Ona bakıyorlardı.</span></p>

  <p><span style="font-weight:bold;">"Selam. Burası sizin çiftliğiniz mi?" diye sordu.</span></p>

  <p><span style="font-weight:bold;">En iri kadın başıyla onayladı. Elleri kıpkırmızıydı ve yüz ifadesi kayıtsız.</span></p>

  <p><span style="font-weight:bold;">"Gölge - ağaçta asılı olan adam. O benim kocam - size bana su vermenizi istediğini söylemem gerektiğini söyledi." Bağırsaklarında büyükçe bir şey yer değiştirdi. Kıvrandı ve sonra hareketi kesildi.</span></p>

  <p><span style="font-weight:bold;">En ufak tefek kadın kanepeden indi. Ayakları önceden yere ulaşmıyordu. Aceleyle odadan çıktı.</span></p>

  <p><span style="font-weight:bold;">Laura evin içinde kapıların açılıp kapandığını duyabildi. Sonra dışarıdan bir seri yüksek sesli gıcırtı duyabildi. Her birini ardından gelen bir su şapırtısı takip etti.</span></p>

  <p><span style="font-weight:bold;">Kısa bir süre sonra ufak tefek kadın geri geldi. Kahverengi bir toprak su testisi taşıyordu. Onu dikkatlice masaya koydu ve kanepeye geri çekildi. Sallanıp, yılan gibi kıvrılarak kendini yukarı çekti. Tekrar kardeşlerinin yanına oturmuştu.</span></p>

  <p><span style="font-weight:bold;">"Teşekkür ederim." Laura masaya gidip etrafta bir bardak ya da kap aradı ama ortalarda gözüken bir şey yoktu. Testiyi aldı. Göründüğünden ağırdı. İçindeki su da pırıl pırıldı.</span></p>

  <p><span style="font-weight:bold;">Testiyi dudaklarına götürdü ve içmeye başladı.</span></p>

  <p><span style="font-weight:bold;">Su daha önce hayal edebileceği bütün sulardan daha soğuktu. Dilini, dişlerini ve boğazını dondurdu. Ama yine de durmak elinden gelmedi; midesine, bağırsaklarına, kalbine, damarlarına doğru dondurarak inen suyu hissederek içti.</span></p>

  <p><span style="font-weight:bold;">Su içine aktı. Sıvı buza benziyordu.</span></p>

  <p><span style="font-weight:bold;">Testinin boşaldığını fark edip şaşırdı ve onu masaya koydu.</span></p>

  <p><span style="font-weight:bold;">Kadınlar sakince onu gözlemliyorlardı. Ölümünden beri, Laura hiç mecaz düşünememişti: olmuş olan ve olmamış olan şeyler. Ama artık kanepedeki kadınlara bakarken kendini jürileri, bir laboratuar hayvanını izleyen bilim adamlarını düşünürken buldu.</span></p>

  <p><span style="font-weight:bold;">Aniden ve şiddetle sarsıldı. Tutunmak için masaya elini uzattı ama masa kayıp sallanarak neredeyse elinden kurtuluyordu. Elini masaya koyar koymaz kusmaya başladı. Safra, formalin, kurtçuklar ve kırkayaklar çıkardı. Sonra içindeki hoşuna gitmeyen şeyleri boşaltmaya ve işemeye başladığını hissetti: sidik vücudundan zorla, sıvı halde dışarı itiliyordu. Becerebilse çığlık atacaktı ama tozlu döşeme tahtaları onunla tanışmaya o kadar hızlı geldiler ki eğer nefes alıyor olsaydı ciğerlerindeki nefesi bir çırpıda boşalacaktı.</span></p>

  <p><span style="font-weight:bold;">Zamanın içinde yüzdüğünün farkındaydı. Binlerce anı bir anda oynamaya başladı: Noel'den bir hafta önce büyük bir mağazada kaybolmuştu ve babası ortalarda gözükmüyordu; şimdi ChiChi oturmuş çilekli daiquiri ısmarlıyor ve nasıl öpüştüğü merak ederek önceden hiç tanımadığı iriyarı, ciddi bir erkek-çocukla ilk randevusunu inceliyordu; midesi bulanacak kadar dönen ve sarsılan bir arabadaydı, Robbie metal direk arabayı durdurana kadar ona bağırdı ama araba dursa da hareketlerine devam ettiler . . .</span></p>

  <p><span style="font-weight:bold;">Urd'un Kuyusu, kader kaynağında gelen zaman suyu hayat suyu değildir. Pek değildir. Ama dünya ağacının köklerini besler. Ve ona benzeyen başka bir su yoktur.</span></p>

  <p><span style="font-weight:bold;">Laura çiftlik evinin boş odasında uyandığında, titriyordu ve nefesi sabah havasında gerçek buğular çıkarıyordu. Elinin arkasında bir çizik vardı ve çiziğin üstüne kan bulaşmıştı, parlak kırmızı taze kan.</span></p>

  <p><span style="font-weight:bold;">Artık nereye gitmesi gerektiğini biliyordu. Kader kaynağından gelen zaman suyunu içmişti. Zihninde dağı görebiliyordu.</span></p>

  <p><span style="font-weight:bold;">Elinin üstündeki kanı emdi, ince salya tabakasına şaşırdı ve yürümeye başladı.</span></p>

  <p><span style="font-weight:bold;">Yağmurlu bir Mart günüydü. Hava mevsime nazaran soğuktu. Önceki günlerin fırtınaları güney eyaletlerini boydan boya dövmüştü. Bu da Lookout Dağı'nın üstündeki Kaya Şehir’de çok az gerçek turist var manasına geliyordu. Noel ışıkları indirilmişti, yaz ziyaretçileri henüz gelmeye başlamamıştı.</span></p>

  <p><span style="font-weight:bold;">Ama orada hâlâ insanlar vardı. Hatta yanaşan bir tur otobüsü o sabah mükemmel bronzlaşmış tenleri, ışıltılı, rahatlatıcı gülümsemeleriyle bir düzine erkek ve kadını boşaltıyordu. Sağlam haber kaynaklarına benziyorlardı ve insan neredeyse onların fosforlu noktalardan oluşan bir yapıları olduğunu söyleyebilirdi: Hareket ederlerken hafifçe bulanıklaşıyorlarmış gibiydiler. Kaya Şehir önündeki park yerinde siyah bir Humvee duruyordu.</span></p>

  <p><span style="font-weight:bold;">TV insanları Kaya Şehir içinde, samimi, makul seslerle birbiriy-le konuşabilecekleri bir yer olan dengeli kayanın yakınlarında yerleştiler.</span></p>

  <p><span style="font-weight:bold;">Bu ziyaretçi dalgasının içindeki insanlar sadece onlar değildi. Kaya Şehrin patikalarında yürümüş olsaydınız, film yıldızlarına benzeyen kişilere, uzaylı yaratıklara benzeyen kişilere ve her şeyden önce gerçek bir kişilikten çok, bir kişi fikrine benzeyen bir çok kişiyi fark edebilirdiniz. Onları görebilirdiniz; ama çok bir büyük ihtimalle onları bir daha asla fark etmeyecektiniz.</span></p>

  <p><span style="font-weight:bold;">Kaya Şehir’e uzun limuzinlerle, küçük spor arabalarla, büyük boy SUVlarla geldiler. Birçoğu, içeride ve dışarıda güneş gözlüğü takmayı adet edinmiş, onları isteyerek ya da rahatça çıkartmayanların güneş gözlüklerinden takıyordu. Onlar güneşten yanmış olanlar, takım elbiseler, gölgeler, gülümsemeler ve çatık kaşlardı. Gelenler her yaştan ve stilden, her boyda ve görüntüdeydiler .</span></p>

  <p><span style="font-weight:bold;">Tek ortak noktaları bir bakıştı, çok özel bir bakış.</span> <span style="font-weight:bold;font-style:italic;">Beni tanıyorsun,</span> <span style="font-weight:bold;">diyordu; ya da</span> <span style="font-weight:bold;font-style:italic;">beni tanıman gerekiyor.</span> <span style="font-weight:bold;">Bir anlık aşinalık aynı zamanda bir mesafe, bir bakış ya da bir tavırdı - bu, dünyanın onlar için var olduğundan, onları içtenlikle karşılamasından ve onlara tapılmasından kaynaklanan bir güvendi.</span></p>

  <p><span style="font-weight:bold;">Şişko velet, sosyal bir yeteneği olmamasına rağmen yine de rüyalarının ötesinde başarılı olan birisi gibi ayaklarını sürüyerek aralarında dolaştı. Siyah paltosu rüzgârdan savruluyordu.</span></p>

  <p><span style="font-weight:bold;">Kaz Ana Avlusu'ndaki alkolsüz içki standının yanında duran bir şey dikkatini çekti. Kocamandı, yüzünden ve parmaklarından bisturiler çıkmıştı. Yüzü kanserli gibiydi. "Müthiş bir savaş olacak," dedi ona, yapış yapış bir sesle.</span></p>

  <p><span style="font-weight:bold;">"Savaş olmayacak," dedi şişko velet. "Burada karşımızda olan tek şey, bir amma koduğumun paradigma değişimi. Bu son bir deneme. Fiziki</span> <span style="font-weight:bold;font-style:italic;">savaşlann</span> <span style="font-weight:bold;">modası çoktan geçti Lao Tzu."</span></p>

  <p><span style="font-weight:bold;">Kanserli şey ona göz kırptı. "Bekliyor," bütün cevaptı.</span></p>

  <p><span style="font-weight:bold;">"Her neyse," dedi şişko velet. "Ben Bay Dünya’yı arıyorum. Onu gördün mü?"</span></p>

  <p><span style="font-weight:bold;">Şey, bisturiyle kendini kaşıdı, tümörümsü alt dudağını düşünerek öne itti. Sonra başını salladı. "İşte orada," dedi.</span></p>

  <p><span style="font-weight:bold;">Şişko velet teşekkür etmeden belirtilen yönde oradan uzaklaştı. Kanserli şey hiçbir şey söylemeden çocuk gözden kaybolana kadar bekledi.</span></p>

  <p><span style="font-weight:bold;">"Bu bir savaş</span> <span style="font-weight:bold;font-style:italic;">olacak,"</span> <span style="font-weight:bold;">dedi kanserli şey, yüzü fosforlu noktalarla lekeli bir kadına.</span></p>

  <p><span style="font-weight:bold;">Kadın başıyla onayladı. "Peki bundan dolayı ne</span> <span style="font-weight:bold;font-style:italic;">hissediyorsun?"</span> <span style="font-weight:bold;">diye sordu sempatik bir sesle.</span></p>

  <p><span style="font-weight:bold;">Şey göz kırptı ve sonra ona anlatmaya başladı.</span></p>

  <p><span style="font-weight:bold;">Kasaba'nın Ford Explorer'ında, uydularla bağlantılı, küçük ekranlı, dünya çapında arabanın bulunduğu yeri gösteren bir sistem vardı; ama bir keresinde Blacksburg’un güneyinde, köy yollarında kaybolmuştu: Geçtiği yolların ekrandaki haritadaki karmakarışık çizgilerle yakınlığı çok azdı. En sonunda arabayı dar bir köy yoluna çekip pencereyi açtı ve bir kurt köpeğinin çektiği, sabah yürüyüşüne çıkan, şişman bir kadına Dişbudak ağaçlı çiftliğinin yerini sordu.</span></p>

  <p><span style="font-weight:bold;">Kadın başını salladı ve işaret edip ona bir şey söyledi. Kadının ne söylediğini anlamadı; ama çok teşekkür etti, pencereyi kapattı ve onun gösterdiği genel yöne doğru arabayı sürdü.</span></p>

  <p><span style="font-weight:bold;">Bir kırk dakika daha bir köy yolundan diğerine dolaşıp durdu. Hiçbiri aradığı yol değildi. Kasaba alt dudağını çiğnemeye başladı.</span></p>

  <p><span style="font-weight:bold;">"Bu bok için çok yaşlıyım," dedi yüksek sesle, dünyadan bezmiş film yıldızı repliğini beğenerek.</span></p>

  <p><span style="font-weight:bold;">Elliye dayanmıştı. Çalışma hayatının çoğunu bir hükümet bürosunda sadece paraf atarak geçmişti ve on iki yıl önce özel sektörden bir patron için devlet işini bırakıp bırakmamış olmak tartışmaya açıktı: Bazı günler bir türlü, bazı günler de diğer türlü düşündü. Her neyse, sadece sokaktaki joelar gerçekten bir fark olduğuna inanırlardı.</span></p>

  <p><span style="font-weight:bold;">Tam çiftlikten vazgeçmek üzereyken bir tepeye çıktı ve kapının üstüne elle yazılmış tabelayı gördü. Ona söylendiği gibi sade bir şekilde DİŞBUDAK AĞACI yazılmıştı. Ford Explorer'ı durdurdu, dışarı çıktı ve kapıyı kapatan teli bükerek açtı. Tekrar arabaya bindi ve içeri doğru sürdü.</span></p>

  <p><span style="font-weight:bold;">Bu sanki kurbağa pişirmek gibi, diye düşündü. Kurbağayı suya atıyorsun ve sonra ateşi yakıyorsun. Kurbağa bir şeylerin yanlış olduğunu anladığı zaman çoktan pişmiş oluyor. Çalıştığı dünya aşırı garipti. Ayaklarının altında sağlam bir zemin yoktu; tenceredeki su fokur fokur kaynıyordu.</span></p>

  <p><span style="font-weight:bold;">Şirkete transfer edildiğinde her şey çok basitmiş gibi göründü. Şimdi her şey çok - karmaşık değil diye karar verdi; sadece acayipti. O gece ikide Bay Dünya’nın bürosunda oturuyordu. Ona ne yapması gerektiği söylendi. "Anladın mı?" dedi Bay Dünya, ona koyu deri kınında bıçağı verirken. "Bana bir sopa kes. Bir metreden fazla uzun olması gerekmiyor."</span></p>

  <p><span style="font-weight:bold;">"Tamam," dedi. Ve sonra dedi ki, "Bunu niçin yapmam gerekiyor, efendim?"</span></p>

  <p><span style="font-weight:bold;">"Çünkü ben sana söylüyorum," dedi Bay Dünya, sıkıcı bir şekilde. "Ağacı bul. İşini yap. Benimle Chattanooga’da buluş. Boşa zaman harcama."</span></p>

  <p><span style="font-weight:bold;">"Ya göt herife ne olacak?"</span></p>

  <p><span style="font-weight:bold;">"Gölge mi? Eğer ona rastlarsan sadece ondan uzak dur. Ona dokunma. Ona bulaşma bile. Onu bir şehit haline getirmeni istemiyorum. Şu anki oyun planında şehitlere yer yok." Arkasından yaralı yüzüyle gülümsedi. Bay Dünya çok kolay eğleniyordu. Bay Kasaba bunu bir kez fark etmişti. Her şeyden önce Kansas’da şoför rolü oynamak onu eğlendirmişti.</span></p>

  <p><span style="font-weight:bold;">"Bak -"</span></p>

  <p><span style="font-weight:bold;">"Şehit yok, Kasaba."</span></p>

  <p><span style="font-weight:bold;">Kasaba başıyla onayladı ve kınındaki bıçağı alıp içinde biriken</span></p>

  <p><span style="font-weight:bold;">öfkeyi iyice derinlere itip uzaklaştırdı.</span></p>

  <p><span style="font-weight:bold;">Bay Kasaba’nın Gölge'ye olan nefreti benliğinin bir parçası haline gelmişti. Uykuya dalar dalmaz, Gölge'nin ciddi suratını görüyordu, o gülümseme olmayan gülümsemesini görüyordu. Gölge'nin gülümsemesiz gülümsemesi, Kasaba'ya yumruğunu adamın midesine geçirmek isteği veriyordu. Uykuya dalsa bile çenesini sıktığını, şakaklarının gerildiğini, boğazının yandığını hissediyordu.</span></p>

  <p><span style="font-weight:bold;">Ford Explorer'ı çayırdan sürüp terk edilmiş bir çiftlik evini geçti. Bir sırtın tepesine geldi ve ağacı gördü. Arabayı biraz ilerisine park etti ve kontağı kapattı. Ön konsoldaki saat 6:38 idi. Anahtarları arabada bıraktı ve ağaca doğru yürüdü.</span></p>

  <p><span style="font-weight:bold;">Ağaç büyüktü; kendine has dengelere göre varlığını sürdürü-yormuş gibi görünüyordu. Kasaba onun on beş metre mi, yoksa kırk metre mi olduğu konusunda hiçbir şey söyleyemedi. Kabuğu ince bir ipek eşarp griliğindeydi.</span></p>

  <p><span style="font-weight:bold;">Orada örümcek ağı gibi iplerle, ağacın gövdesine yerden biraz yukarıdan bağlanmış çıplak bir adam duruyordu. Ağacın dibinde çarşafa sarılmış bir şey vardı. Yanından geçerken ne olduğunu fark etti. Ayağıyla çarşafı iteledi. Çarşamba’nın harap olmuş suratı ona bakmaya başladı.</span></p>

  <p><span style="font-weight:bold;">Kasaba ağaca ulaştı. Kalın gövdenin etrafında biraz döndü, çiftlik evinin görmeyen gözlerinden uzaklaştı, sonra fermuarını açtı ve ağacın gövdesine işedi. Fermuarını çekti. Eve gitti, uzayan tahta bir merdiven buldu, onu ağaca getirdi. Dikkatlice gövdeye dayadı. Sonra ona tırmandı.</span></p>

  <p><span style="font-weight:bold;">Gölge onu ağaca bağlayan iplerde gevşekçe asılıydı. Kasaba adamın hâlâ canlı olup olmadığını merak etti: Göğsü inip kalkmıyordu. Ölü ya da ölmek üzere olması bir şey fark etmiyordu.</span></p>

  <p><span style="font-weight:bold;">"Selam, göt herif," dedi yüksek sesle Kasaba. Gölge kımıldamadı.</span></p>

  <p><span style="font-weight:bold;">Kasaba merdivenin tepesine ulaştı ve bıçağı çıkardı. Bay Dün-ya'yı tatmin edecekmiş gibi görünen küçük bir dal buldu ve bıçakla dibini yarıya kadar kesti sonra eliyle kırdı. Yaklaşık yetmiş beş santim boyundaydı.</span></p>

  <p><span style="font-weight:bold;">Bıçağı kınına soktu. Sonra merdivenden aşağı inmeye başladı.</span></p>

  <p><span style="font-weight:bold;">Gölge'nin karşısındayken, duraksadı. "Tanrım, &gt; n i- n n. m ! . . h yorum," dedi. Öylesine tabancasını çekip onu vurabilin- *yi İ hİ‘, Bunu yapamayacağını biliyordu. Ve sonra saplıy - ımıı f.lıl</span> ı <span style="font-weight:bold;">İ</span> n <span style="font-weight:bold;">hareketle sopayı asılı adama doğrn havada dürttü. Mu ¡.asal .ı'nııı içindeki bütün öfke ve hüsranı içeren iç güdüsel bir lıarekeiıl Elinde bir mızrak tuttuğunu ve onu Gölge’nin bağırsaklarına &lt; 1 tuğunu hayal etti.</span></p>

  <p><span style="font-weight:bold;">"Hadi," dedi yüksek sesle. "Gitme zamanı geldi." Sonra dü$( lı ı-dü,</span> <span style="font-weight:bold;font-style:italic;">Deliliğin ilk işareti. Kendi kendine konuşmaktır.</span> <span style="font-weight:bold;">Birka ç basa mak daha indi, sonra geri kalanından yere atladı. Elinde tuiin- u sopaya baktı ve kendini elinde bir kılıç ya da mızrak tutan kü - ü I. bir çocuk gibi hissetti.</span> <span style="font-weight:bold;font-style:italic;">Herhangi bir ağaçtan bir sopa 'avsebilindim, diye düşündü. Bu ağaç olması gerekmiyordu. Bu boku kim nereden bilecekti ki?</span></p>

  <p><span style="font-weight:bold;">Ve Bay Dünya bilecekti, diye düşündü.</span></p>

  <p><span style="font-weight:bold;">Merdiveni çiftlik evine geri götürdü. Gözünün kenarından bir şeyin kımıldadığını gördüğünü sandı. Pencereden kırık mobilyalı, duvarlarından sıvalar dökülen, karanlık odaya baktı ve bir an için, karanlık salonda oturan üç kadın gördüğünü hayal etti.</span></p>

  <p><span style="font-weight:bold;">Biri örgü örüyordu. Biri doğrudan ona bakıyordu. Biri uyuyormuş gibi görünüyordu. Ona bakan kadın gülümsemeye başladı; bu bütün yüzünü kaplayan, bir kulaktan diğerin ulaşan bir gülümsemeydi. Sonra bir parmağını kaldırıp boynuna dokundu ve yavaşça boynunun bir tarafından diğer tarafına soktu.</span></p>

  <p><span style="font-weight:bold;">O boş odada bir anda gördükleri bunlardı; ikinci bakışta içeride, dökülen eski mobilyalar, sinek lekeli boyalar ve çürüme dışında başka hiçbir şey görmedi. İçeride hiç kimse yoktu.</span></p>

  <p><span style="font-weight:bold;">Gözlerini ovaladı.</span></p>

  <p><span style="font-weight:bold;">Kasaba Ford Explorer'a geri döndü ve arabaya bindi. Sopayı yanındaki koltuğun beyaz derisinin üstüne attı. Kontak anahtarını çevirdi. Ön konsoldaki saat o6:37 idi. Kasaba kaşlarını çattı ve kol saatine baktı: 13:58 yanıyordu.</span></p>

  <p><span style="font-weight:bold;font-style:italic;">Harika</span><span style="font-weight:bold;">, diye düşündü.</span> <span style="font-weight:bold;font-style:italic;">Ağaçta ya sekiz saatgeçirdimya da eksi bir dakika.</span> <span style="font-weight:bold;">Düşündüğü buydu; ama inandığı şey, iki zaman diliminin de rastlantısal olarak yaramazlık yapmaya başladığıydı.</span></p>

  <p><span style="font-weight:bold;">Ağacın üstündeki Gölge'nin vücudu kanamaya başladı. Yara</span></p>

  <p><span style="font-weight:bold;">içerideydi. Ondan akan kan yavaş, yoğun ve şeker pekmezi siyahıydı.</span></p>

  <p><span style="font-weight:bold;">Bulutlar Lookout Dağı'nın tepesini örttüler.</span></p>

  <p><span style="font-weight:bold;">Easter, dağın eteğindeki kalabalıktan biraz ötede oturmuş, doğudaki tepelerin üstündeki şafağı izliyordu. Sol bileğinde bir sıra mavi unutma beni çiçeği dövmesi vardı ve sağ başparmağıyla farkında olmadan onları okşadı.</span></p>

  <p><span style="font-weight:bold;">Bir gece daha gelip geçmiş ve hiçbir şey olmamıştı. Millet hâlâ birer ikişer geliyordu. Dün akşam güneybatıdan, içlerinde bir elma ağacı büyüklüğünde iki küçük erkek çocuk ve sadece bir anlık gözüne ilişen ama kaplumbağa büyüklüğünde beden-siz bir kafa gibi görünen bir şey de dahil olmak üzere, birkaç yaratık getirmişti. Dağın dibindeki ağaçlar arasında kaybolmuşlardı.</span></p>

  <p><span style="font-weight:bold;">Onları hiç kimse rahatsız etmedi. Dış dünyadan hiç kimse onların farkına varmamış gibi görünüyordu: Kaya Şehir'de bir çeyrek atıp izle dürbünlerinden onlara bakan turistleri hayal etti; dağın eteğindeki kişiler ve yaratıkların köhne kamp yerine dikkatle bakıp ağaçlar, çalılar ve kayalardan başka hiçbir şey göremeyeceklerdi.</span></p>

  <p><span style="font-weight:bold;">Bir yemek ateşi dumanının kokusunu alabildi; soğuk şafak rüzgârında pişen domuz pastırması kokusu. Kamp yerinin diğer ucundaki birisi onu hem istem dışı gülümseten, hem de tüylerini ürperten bir armonika çalmaya başladı. Sırt çantasında bir kitap vardı ve gökyüzünün onu okuyacak kadar aydınlanmasını bekledi.</span></p>

  <p><span style="font-weight:bold;">Gökyüzünde, bulutların hemen altında iki nokta vardı: biri büyük, biri küçük. Bir yağmur çisentisi sabah rüzgârıyla yüzünü ıslattı.</span></p>

  <p><span style="font-weight:bold;">Çıplak ayaklı bir kız çocuğu kamp yerinden çıkıp ona doğru yürüdü. Bir ağacın yanında durdu, eteklerini kaldırdı ve çömeldi. İşi bittiğinde. Easter ona seslendi. Kız ona doğru yürüdü.</span></p>

  <p><span style="font-weight:bold;">"Günaydın, bayan," dedi. "Savaş çok yakında başlayacak.” Pembe dilinin ucu koyu kırmızı dudaklarına dokundu. Omzuna deriyle bağlı bir karga kanadı ve boynundaki zincirde bir karga</span></p>

  <div><img alt="" src="../Images/main-41.jpg" /></div>

  <p><span style="font-weight:bold;">ayağı vardı. Kollarına çizgiler, desenler ve karmakarışık düğümlerle mavi dövmeler yapılmıştı.</span></p>

  <p><span style="font-weight:bold;">"Nereden biliyorsun?"</span></p>

  <p><span style="font-weight:bold;">Kız sırıttı. "Ben Morrigan'nın Macha'sıyım. Savaş yaklaştığında onun kokusunu havadan alabilirim. Ben bir savaş tanrıçasıyım ve diyorum ki bugün kan dökülecek."</span></p>

  <p><span style="font-weight:bold;">"Ah," dedi Easter. "Şey. Çok enerjiksin." Gökyüzündeki küçük noktayı onlara doğru bir kaya gibi düşerken izliyordu.</span></p>

  <p><span style="font-weight:bold;">"Onlarla savaşacağız ve onları öldüreceğiz, her birini," dedi kız. "Ödül olarak onların kafalarını alacağız, kargalar da gözlerini ve cesetlerini alacaklar." Nokta bir kuşa dönüştü, kanatları açılmış, sabah rüzgârlarında üzerlerinde süzülüyordu.</span></p>

  <p><span style="font-weight:bold;">Easter başını yana eğdi. "Bu bir savaş tanrıçasına ait olan gizli bir bilgi mi?" diye sordu. "Sonundan kimin kazanacağı? Kimin, kimin kafasını alacağı?"</span></p>

  <p><span style="font-weight:bold;">"Hayır," dedi kız. "Ben savaşın kokusunu alabilirim ama hepsi o kadar. Ama biz kazanacağız. Değil mi? Kazanmamız</span> <span style="font-weight:bold;font-style:italic;">gerekiyor.</span> <span style="font-weight:bold;">Herkesin Babası'na ne yaptıklarını gördüm. Ya onlar ya biz."</span></p>

  <p><span style="font-weight:bold;">"Evet," dedi Easter. "Sanırım öyle."</span></p>

  <p><span style="font-weight:bold;">Kız tekrar gülümsedi ve yarı karanlıkta kamp yerine döndü. Easter elini yere koydu ve topraktan bir bıçak gibi çıkan yeşil bir filize dokundu. Onun dokunmasıyla filiz büyüdü, açıldı, kıvrıldı ve Easter elini yeşil bir lalenin üstüne koyana kadar değişmeye devam etti. Güneş yükseldiğinde çiçek açacaktı.</span></p>

  <p><span style="font-weight:bold;">Easter, atmacaya baktı. "Yardımcı olabilir miyim?" diye sordu.</span></p>

  <p><span style="font-weight:bold;">Atmaca Easter'in beş metre kadar üstünde yavaşça daire çizdi, sonra ona doğru süzüldü ve yanında yere kondu. Deli gözlerle ona baktı.</span></p>

  <p><span style="font-weight:bold;">"Selam, şirin şey," dedi Easter. "Şimdi, bakalım gerçekten neye benziyorsun?"</span></p>

  <p><span style="font-weight:bold;">Atmaca kuşkuyla ona doğru sıçradı ve sonra artık bir atmaca değil genç bir adamdı. Ona baktı ve sonra otlar baktı. "Sen?" dedi. Bakışları otlara, gökyüzüne, çalılara gidiyordu. Ama Easter’e değil.</span></p>

  <p><span style="font-weight:bold;">"Ben," dedi. "Bana ne olmuş?"</span></p>

  <p><span style="font-weight:bold;">"Sen." Durdu. Düşüncelerinin toplamaya çalışıyormuş gibi göründü; yüzündeki tuhaf ifadeler sürekli değişiyordu.</span> <span style="font-weight:bold;font-style:italic;">Bir kuş olarak çok uzun zaman geçirmiş,</span> <span style="font-weight:bold;">diye düşündü Easter.</span> <span style="font-weight:bold;font-style:italic;">İnsan olmayı unutmuş.</span> <span style="font-weight:bold;">Sabırla bekledi. En sonunda dedi ki, "Benimle gelecek misin?"</span></p>

  <p><span style="font-weight:bold;">"Belki. Nereye gitmemi istiyorsun?"</span></p>

  <p><span style="font-weight:bold;">"Ağaçtaki adama. Sana ihtiyacı var. Böğrünü bir hayalet yaraladı. Kan aktı, sonra durdu. Sanırım öldü."</span></p>

  <p><span style="font-weight:bold;">"Şu anda bir savaş var. Buradan öylesine kaçıp gidemem."</span></p>

  <p><span style="font-weight:bold;">Çıplak adam hiçbir şey söylemedi. Sadece ağırlığından emin olmayan, toprakta değil de havada ya da sallanan bir dalın üstünde duruyormuş gibi bir ayağından diğerinin üstüne bastı. Sonra dedi ki, "Eğer o tamamen ölürse, her şey bitecek."</span></p>

  <p><span style="font-weight:bold;">"Ama savaş -"</span></p>

  <p><span style="font-weight:bold;">"Eğer o yitirilirse, kimin kazandığı önemli olmayacak." Bir battaniye, bir bardak tatlı kahveye ve onu aklı başına gelen kadar titreyip, zırvalayacağı bir yer götürecek birine ihtiyacı varmış gibi göründü. Kollarını kaskatı iki yanında uzattı.</span></p>

  <p><span style="font-weight:bold;">"Bu yer nerede? Yakında mı?"</span></p>

  <p><span style="font-weight:bold;">Adam gözlerini laleye dikti ve başını olumsuzca salladı. "Uzakta."</span></p>

  <p><span style="font-weight:bold;">"Şey," dedi Easter, "bana burada ihtiyaç var. Öylesine çıkıp gidemem. Oraya nasıl gitmemi bekliyorsun? Biliyorsun ki senin gibi uçamam."</span></p>

  <p><span style="font-weight:bold;">"Hayır," dedi Horus. "Uçamazsın." Sonra kafasını kaldırdı, ciddice ve onların üstünde daireler çizen, kararan bulutlardan aşağı düşerken ölçüleri büyüyen diğer noktayı gösterdi. "O uçabilir."</span></p>

  <p><span style="font-weight:bold;">Anlamsız yere birkaç saat daha araba kullandıktan sonra Kasaba, dünya çapında yer belli eden sisteminden, en az Gölge’den ettiği kadar çok nefret ediyordu. Ama bu nefrette hırs yoktu. Çiftliğe, büyük gümüşi Dişbudak ağacına giden yolu bulmanın zor olduğunu düşünmüştü; çiftlikten</span> <span style="font-weight:bold;font-style:italic;">giden</span> <span style="font-weight:bold;">yolu bulmak daha da zordu. Hangi yoldan, hangi yönde giderse gitsin dar köy yollarından çıkamıyordu - geyik patikası ya da sığır yolu olarak başlamış olduğundan emin olduğu kıvrıla kıvırla giden Virginia'nın köy yollan - en sonunda kendini bir kez daha çiftlikten ve elle yazılmış DİŞBUDAK AĞACI tabelasından geçer buldu.</span></p>

  <p><span style="font-weight:bold;">Bu saçma sapan bir şeydi, değil mi? Geldiği yoldan aynen geri dönmesi gerekiyordu, buraya gelirken her bir sağda bir sola dönmüştü, her solda bir sağa dönecekti.</span></p>

  <p><span style="font-weight:bold;">Ama son kez yaptığı buydu ve şimdi tekrar çiftlikteydi. Yaklaşan kocaman fırtına bulutları vardı, hava kararıyordu, sabah değil de gece gibiydi ve önünde uzun bir yol vardı: bu gidişle Chatta-nooga'ya ikindiden önce asla ulaşamayacaktı.</span></p>

  <p><span style="font-weight:bold;">Cep telefonu ona sadece</span> <span style="font-weight:bold;font-style:italic;">Kapsama Alanı Dışında</span> <span style="font-weight:bold;">mesajları veriyordu. Torpido gözündeki katlanmış harita ana yolları, eyalet-lerarası yolları ve gerçek otobanları gösteriyordu ama başka hiçbir şey yoktu.</span></p>

  <p><span style="font-weight:bold;">Ne de etrafta sorabileceği birisi vardı. Evler yollardan uzağa kurulmuştu; sevindirici ışıkları yoktu. Artık yakıt göstergesi boşa değiyordu. Uzaktan gelen bir gök gürültüsü duydu ve tek bir yağmur damlası hızla öncama düştü.</span></p>

  <p><span style="font-weight:bold;">Böylece Kasaba, yolun yanında yürüyen kadını gördüğünde farkında olmadan gülümsediğini fark etti. "Tanrı’ya şükür," dedi yüksek sesle ve arabayı onun yanına çekti. Düğmeye basarak kadının tarafındaki pencereyi açtı. "Hanfendi? Özür dilerim. Sanırım kayboldum. Buradan 81. Otobana nasıl çıkacağımı söyleyebilir misiniz?"</span></p>

  <p><span style="font-weight:bold;">Kadın yan pencereden ona baktı. "Biliyor musun," dedi. "Açıklayabileceğimi sanmıyorum. Ama eğer isterseniz size gösterebilirim." Yüzü soluk, ıslak saçları uzun ve siyahtı.</span></p>

  <p><span style="font-weight:bold;">"Atla," dedi Kasaba. Tereddüt bile etmedi. "İlk iş benzin almamız gerek."</span></p>

  <p><span style="font-weight:bold;">"Teşekkürler," dedi. "Benim de bir araca ihtiyacım vardı." Gözleri şaşırtıcı seviyede maviydi. "Bu koltukta bir sopa var," dedi şaşkınca.</span></p>

  <p><span style="font-weight:bold;">"Onu arkaya at. Nereye gidiyorsun?" diye sordu. "Eğer beni benzin istasyonuna ve ana yola çıkarırsan seni kendi evinin önka-pısına kadar bırakacağım."</span></p>

  <p><span style="font-weight:bold;">"Teşekkür ederim," dedi. "Ama ben sizden daha uzağa gidiyorum. Beni ana yola çıkartmanız yeter. Belki bir TIR şoförü beni</span></p>

  <p><span style="font-weight:bold;">alır." Kadın sahte, kararlı bir ifadeyle gülümsedi. İşte işi bitiren bu gülümseme oldu.</span></p>

  <p><span style="font-weight:bold;">"Hanfendi," dedi. "Ben size gideceğiniz yere bütün TIR şoförlerinden daha iyi götürürüm." Kadının parfümünün kokusunu alabiliyordu. Manolya ya da leylak gibi baş döndürücü, ağır, bayıltıcı bir kokuydu ama umursamadı.</span></p>

  <p><span style="font-weight:bold;">"Ben Georgia'ya gidiyorum," dedi. "Yolum uzun."</span></p>

  <p><span style="font-weight:bold;">"Ben Chattanooga'ya gidiyorum. Sizi gideceğim yere kadar götürebilirim."</span></p>

  <p><span style="font-weight:bold;">"Mmm," dedi. "İsmin ne?"</span></p>

  <p><span style="font-weight:bold;">"Bana Mack derler," dedi Bay Kasaba. Barlarda kadınlarla konuşurken bununla sürdürürdü "Ve beni yakından tanıyanlar Büyük Mack derler." Bu bekleyebilirdi. Önlerinde uzun bir yolculuk vardı, birbirlerini tanımak için saatlerce arkadaşlık edeceklerdi. "Seninki?"</span></p>

  <p><span style="font-weight:bold;">"Laura," dedi ona.</span></p>

  <p><span style="font-weight:bold;">"Peki Laura," dedi. "Çok iyi arkadaş olacağımızdan eminim."</span></p>

  <p><span style="font-weight:bold;">Şişko velet, Bay Dünya’yı Gökkuşağı Salonunda buldu - bu patikanın duvarlarla kaplı bir bölümüydü, burasının pencere camları ince şeffaf kırmızı, sarı ve yeşil bir plastikle kaplıydı. Pencereden pencereye sabırsızca yürüyor, sırayla altın rengi bir dünyaya, kırmız bir dünyaya, yeşil bir dünyaya bakıyordu. Saçları kırmızımı turuncuydu ve kafatasına göre kısa kesilmişti. Burberry bir yağmurluk giyiyordu.</span></p>

  <p><span style="font-weight:bold;">Şişko velet öksürdü. Bay Dünya kafasını kaldırdı.</span></p>

  <p><span style="font-weight:bold;">"Özür dilerim? Bay Dünya?"</span></p>

  <p><span style="font-weight:bold;">"Evet? Her şey programa uygun mu gidiyor?"</span></p>

  <p><span style="font-weight:bold;">Şişko veledin ağzı kurudu. Dudaklarını yaladı. "Her şeyi yerli yerine koydum. Helikopterler konusunda onay almadım."</span></p>

  <p><span style="font-weight:bold;">"Onlara ihtiyacımız olduğunda helikopterler burada olacaklar."</span></p>

  <p><span style="font-weight:bold;">"İyi," dedi şişko velet. "İyi." Uzaklaşmadan, hiçbir şey söylemeden öylesine orada durdu. Alnında bir çürük vardı.</span></p>

  <p><span style="font-weight:bold;">Bir süre sonra Bay Dünya dedi ki, "Senin için yapabileceğim başka bir şey var mı?"</span></p>

  <p><span style="font-weight:bold;">Bir ara. Çocuk yutkundu ve başını salladı. "Başka bir şey," dedi. "Evet."</span></p>

  <p><span style="font-weight:bold;">"Onu baş başa konuşursak daha rahat olabilecek misin?"</span></p>

  <p><span style="font-weight:bold;">Çocuk tekrar başını !&gt;alladı.</span></p>

  <p><span style="font-weight:bold;">Bay Dünya, veletle beraber harekat merkezine döndü: İçinde, bir imbikle ay ışığı yapan sarhoş pixilerden bir maket bulunan rutubetli bir mağara. Dışarıdaki bir tabela turistleri onarım sırasında içeri girmemeleri için uyarıyordu. İki adam plastik iskemlelere oturdular.</span></p>

  <p><span style="font-weight:bold;">"Sana nasıl yardım edebilirim?" diye sordu Bay Dünya.</span></p>

  <p><span style="font-weight:bold;">"Evet. Tamam. İki şey. Tamam. Bir. Ne bekliyoruz? Ve iki. İkincisi daha zor. Bak. Bizim silahlarımız var. Bizim ateş gücümüz var. Onlarda. Onlarda amma koduğumun kılıçları, bıçakları, balyozları ve taş baltaları var. Krikolar gibi. Bizim</span> <span style="font-weight:bold;font-style:italic;">akıllı</span> <span style="font-weight:bold;">bombalarımız var."</span></p>

  <p><span style="font-weight:bold;">"Kullanmayacağımız," diye belirtti diğer adam.</span></p>

  <p><span style="font-weight:bold;">"Bunu biliyorum. Önceden söylemiştin. Bunu biliyorum. Ve bu yapılabilir. Ama bak, LA'deki orospu işini gördüğümden beri..." Durdu, yüzünü astı, devam etmeye istekli görünmedi.</span></p>

  <p><span style="font-weight:bold;">"Derdin mi var?"</span></p>

  <p><span style="font-weight:bold;">"Evet. İyi bir kelime.</span> <span style="font-weight:bold;font-style:italic;">Dertli.</span> <span style="font-weight:bold;">Evet. Aynı sorunlu gençler evi gibi. Komik. Evet."</span></p>

  <p><span style="font-weight:bold;">"Peki tam olarak sorunun ne?"</span></p>

  <p><span style="font-weight:bold;">"Şey, savaşıyoruz, kazanıyonız."</span></p>

  <p><span style="font-weight:bold;">"Sorunun kaynağı bu mu? Ben, kendim buna bir zafer ya da zevk meselesi olarak bakıyorum."</span></p>

  <p><span style="font-weight:bold;">"Ama. Her durumda ölecekler. Onlar posta güvercinleri ve</span> <span style="font-weight:bold;font-style:italic;">thylacineler.</span> <span style="font-weight:bold;">Değil mi? Kimin umurunda ki? Böyle olursa, ortalık bir kan gölü olacak."</span></p>

  <p><span style="font-weight:bold;">"Ah." Bay Dünya başını salladı.</span></p>

  <p><span style="font-weight:bold;">Anlıyordu. Bu iyiydi. Şişko velet dedi ki, "Bak, böyle hisseden bir tek ben değilim. Radyo Modern Takımı’na baktım ve hepsi bu işi barış yoluyla çözmek taraftan; cisimsizler bu işi daha çok pazar güçlerine bırakma yanlısı. Ben. Biliyorsun. Burada mantığın sesiyim."</span></p>

  <p><span style="font-weight:bold;">"Kesinlikle öylesin. Ne yazık ki, senin sahip olmadığın bilgiler var." Bunu takip eden gülümseme çarpık ve yaralıydı.</span></p>

  <p><span style="font-weight:bold;">Çocuk göz kırpıştırdı. "Bay Dünya?" dedi. "Dudaklarınıza ne oldu?</span></p>

  <p><span style="font-weight:bold;">Dünya iç çekti. "İşin gerçeği," dedi, "bir zamanlar biri onu birbirine dikti. Çok uzun zaman önce."</span></p>

  <p><span style="font-weight:bold;">"Yuh," dedi şişko velet. "Ciddi bir</span> <span style="font-weight:bold;font-style:italic;">Omertat)</span> <span style="font-weight:bold;">boku."</span></p>

  <p><span style="font-weight:bold;">"Evet. Ne beklediğimizi bilmek istiyor musun? Niçin dün akşam saldırmadığımızı?"</span></p>

  <p><span style="font-weight:bold;">Şişko velet başını salladı. Terliyordu ama bu soğuk bir terlemeydi.</span></p>

  <p><span style="font-weight:bold;">"Dün saldırmadık, çünkü bir sopa bekliyorum."</span></p>

  <p><span style="font-weight:bold;">"Bir sopa mı?"</span></p>

  <p><span style="font-weight:bold;">"Doğru. Bir sopa. Ve o sopayla ne yapacağımı biliyor musun?"</span></p>

  <p><span style="font-weight:bold;">Bir kafa olumsuzca sallandı. "Tamam. Yemi yuttum. Ne?"</span></p>

  <p><span style="font-weight:bold;">"Sana söyleyebilirim," dedi Bay Dünya, sade bir şekilde. "Ama sonra seni öldürmem gerekir." Göz kırptı ve odadaki gerilim yok oldu.</span></p>

  <p><span style="font-weight:bold;">Şişko velet alçak sesli, boğaz ve genzinden gelen, burun çeker gibi bir gülmeyle kıkırdamaya başladı. "Tamam," dedi.</span> <span style="font-weight:bold;font-style:italic;">"He. He.</span> <span style="font-weight:bold;">Tamam. He. Anladım. Mesaj Planet Technical’dan alındı. Net ve yüksek sesli. Başka soru sorma."</span></p>

  <p><span style="font-weight:bold;">Bay Dünya başını olumsuzca salladı. Bir elini şişko veledin omzuna koydu. "Hey," dedi. "Gerçekten bilmek istiyor musun?"</span></p>

  <p><span style="font-weight:bold;">"Tabii."</span></p>

  <p><span style="font-weight:bold;">"Peki," dedi Bay Dünya, "burada arkadaş olduğumuza göre işte cevap: O sopayı alacağım ve ordular bir araya geldiklerinde onu üzerlerine atacağım. Onu attığımda o bir mızrağa dönüşecek. Ve sonra mızrak savaşın üzerinde yukarı doğru yükselirken "Bu savaşı Odin'e adıyorum" diye bağıracağım."</span></p>

  <p><span style="font-weight:bold;">"Hı?" dedi şişko velet. "Niçin?"</span></p>

  <p><span style="font-weight:bold;">"Güç," dedi Bay Dünya. Çenesini kaşıdı. "Ve yiyecek. İkisinin bir bileşimi. Gördüğün gibi, savaşın sonucu önemli değil. Önemli olan kaos ve katliam."</span></p>

  <p><span style="font-weight:bold;">"Anlamadım."</span></p>

  <p><span style="font-weight:bold;">"Bak sana göstereyim. Aynı böyle olacak," dedi Bay Dünya.,</span></p>

  <p>(') Omerta: Mafya dilinde, “Ya sus, ya ölürsün" (ç.n) <span style="font-weight:bold;">"İzle! Burberrysinin cebinden tahta saplı Öir avcı bıçağı çıkardı ve akıcı bir hareketle şişko veledin çenesinin altındaki yumuşak ete batırıp, beynine kadar yukarı sapladı. "Bu ölümü Odin'e adıyorum," dedi, bıçak içeri doğru girerken.</span></p>

  <p><span style="font-weight:bold;">Elinin üstünde kan olmayan bir sızıntı ve şişko veledin gözlerinin arkasında guruldayan, kıvılcımlar çıkaran bir ses vardı. Havada yanan izole tel kokusu duyuluyordu.</span></p>

  <p><span style="font-weight:bold;">Şişko veledin eli kasılarak kıvrıldı ve sonra yere yıkıldı. Yüzünde şaşkınlık ve ıstırap ifadesi vardı. "Şuna bak," dedi Bay Dünya, sohbet edercesine boşluğa. "Sanki biraz önce, birler ve sıfırlardan bir sıranın bir sürü parlak renkli kuşlara dönüştükt n sonra uçup gittiğini görmüş gibi bakıyor."</span></p>

  <p><span style="font-weight:bold;">Boş kayalık koridordan karşılık gelmedi.</span></p>

  <p><span style="font-weight:bold;">Bay Dünya çok hafifmiş gibi cesedi omzuna aldı. Pixi modelini açıp cesedi imbiğin yanına attı ve uzun siyah yağmurluğuyla onu örttü. O akşam onu atacağına karar verdi ve yaralı ağzıyla sırıttı: Bir cesedi savaş meydanında saklamak çok kolay ola* aktı. Hiç kimse fark etmeyecekti bile. Hiç kimsenin umurunda olmayacaktı.</span></p>

  <p><span style="font-weight:bold;">İçerisi bir süre sessiz kaldı. Sonra Bay Dünya’nın olmayan, boğuk bir ses gölgeler içinden öksürerek boğazını temizi edi ve dedi ki, "İyi bir başlangıç."</span></p>
</body>
</html>
