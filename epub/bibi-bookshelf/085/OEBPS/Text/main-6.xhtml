<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h4 class="sigil_not_in_toc"><a id="bookmark0"></a><span style="font-weight:bold;">AMERİKA'YA GELİŞ 1778</span></h4>

  <p><span style="font-style:italic;">Bir zamanlar kız vardı ve amcası onu sattı</span><span style="font-weight:bold;font-style:italic;">,</span> <span style="font-weight:bold;">diye mükemmel düzgünlükteki el yazısıyla yazdı Bay Ibis.</span></p>

  <p><span style="font-weight:bold;">Öykü buydu; geri kalanı detay.</span></p>

  <p><span style="font-weight:bold;">Eğer kalplerimizi onlara açarsak bizi derinden yaralayacak hikayeler vardır. Bakın - burada iyi bir adam var, kendi açısı ve arkadaşlarının açısına göre iyi: Karısına karşı sadık ve samimi, küçük çocuklarına tapar ve onlara karşı cömerttir, ülkesini sever, işini elinden geldiği kadar titiz yapar. Bu nedenle, hızlı ve verimli, iyi bir tavırla Yahudilerin kökünü kazır: Onları yatıştırmak için geri planda çalan müziğin değerini bilir; Yahudilere duşlara girerken kimlik numaralarını unutmamalarını tavsiye eder - onlara duştan çıktıklarında birçok kişinin numaralarını unuttuğunu ve yanlış elbiseler aldığını söyler. Bu Yahudileri sakinleştirir. Duşlardan sonra yaşayacakları konusunda kendilerini temin ederler. Adamımız, cesetlerin fırınlara atılmasını detaylı bir şekilde kontrol eder; onun kendini kötü hissetmesini sağlayan bir şey varsa o da iğrenç yaratıkları gazla zehirlemenin hâlâ onu etkilemesine izin vermesidir. Eğer gerçekten iyi bir insan olsaydı, dünyanın musibetlerden temizlenmesinden dolayı neşeden başka bir şey hissetmeyecekti.</span></p>

  <p><span style="font-style:italic;">Bir zamanlar bir kız vardı ve amcası onu sattı.</span> <span style="font-weight:bold;">Onu böyle ifade etmek onu çok basit gibi gösteriyordu.</span></p>

  <p><span style="font-style:italic;">Hiç kimse</span><span style="font-weight:bold;font-style:italic;">,</span> <span style="font-weight:bold;">diye açıkladı Donne,</span> <span style="font-style:italic;">bir Ada değildir</span> <span style="font-weight:bold;">ve hatalıydı. Eğer ada olmasaydık, birbirimizin trajedilerinde boğulup kaybolurduk. Ada doğamızdan, öykülerin basmakalıp şekil ve biçimlerinden dolayı, diğerlerinin trajedilerinden yalıtıldık (unutmayın ki bu tam olarak</span> <span style="font-style:italic;">bir ada için yapılmış</span> <span style="font-weight:bold;">bir kelimedir). Şekil değişmez: Doğan, yaşayan ve şu ya da bu nedenden ölen bir insan oğlu vardır. Detayları kendi deneyimlerinize göre doldurabilirsiniz. Herhangi bir başka öykü kadar sıradan, herhangi bir yaşam gibi tek. Yaşamlar kar taneleridir: Aynı tastaki bezelyeler gibi (hiç tas-</span></p>

  <p>taki bezelyelere baktınız mı? Gerçekten onlara baktınız mı? Bir dakikalık yakın incelemeden sonra birini diğerine karıştırma şansınız yoktur) birbirine benzer, daha önce gördüğümüz desenler oluşturyrlar ama yine de biriciktirler.</p>

  <p>Bireyler olmadan sadece rakamları görürüz: Bin ölü, yüz bin ölü, "kayıplar milyona kadar çıkabilir". İstatistikler özel hikayelerde insana dönüşürler - ama bu bile bir yalandır, çünkü uyuşmuş ve amaçsız bir yığın insan acı çekmeye devam eder. <span style="font-style:italic;">Bakın,</span> çocuğun şişmiş karnını gözlerini kenarlarına uçuşan sinekleri ve iske-letimsi kol ve bacaklarını görün: Bu onun ismini, yaşını, rüyalarını, korkularını bilmenizi kolaylaştıracak mı? Onu içeriden görmek? Ve eğer kolaylaştırıyorsa, yanında, kurumuş tozların içinde yatan bir insan çocuğunun, çarpık, şişmiş karikatürü olan kız kardeşine bir kötülük yapıyor muyuz? Ve eğer onları anlayabiliyorsak, onlar artık bizim için aynı kıtlıktan etkilenen diğer bin çocuktan, sineklerin etrafta kaynayan milyonlarca yavrusuna kısa bir süre sonra yiyecek olacak diğer bin genç hayattan daha önemli olmuyorlar mı?</p>

  <p>Bu acı anlarının etrafına kendi sınırlarımızı çizeriz, kendi adalarımızda kalırız ve bizleri yaralamazlar. Onlar gerçek bir acı olmadan, ruhlarımızdan bir inci gibi akıp gitmelerini sağlayan pürüzsüz, güvenli, sedef tabakayla kaplıdırlar.</p>

  <p>Kurgu eserler, bizim bu diğer kafalara, diğer yerlere sessizce girmemize ve onların gözlerinden dışarı bakmamıza izin verir. Sonra, öykünün içinde ölmeden önce dururuz ya da başkası adına ve zarar görmeden ölürüz. Öykünün ötesindeki dünyada sayfayı çevirir ya da kitabı kapatırız ve kendi hayatlarımıza geri döneriz.</p>

  <p>Bir diğeri gibi olan, diğerine benzemeyen bir yaşam.</p>

  <p>Ve basit gerçek şudur: <span style="font-style:italic;">Bir zamanlar kız vardı ve amcası onu sattı.</span></p>

  <p>Kızın geldiği yerde şöyle derlerdi: Bir çocuğun babasının kim olduğundan hiçbir erkek emin olamaz ama ah, annesinden emin olabilirsiniz. Soy ve mülk ana yoluyla geçmiş bir şeydir ama kudret erkeğin elinde kalmıştır: Bir erkek, kız kardeşinin çocuklarının mülkiyetine tamamen sahipmiş.</p>

  <p><span style="font-weight:bold;">Orada bir savaş varmış. Bu savaş, iki rakip köyün erkekleri arasındaki çatışmadan başka bir şey olmayan küçük bir savaşmış. Neredeyse bir tartışmaymış. Bir köy tartışmayı kazanmış, bir köy kaybetmiş.</span></p>

  <p><span style="font-weight:bold;">Yaşam bir meta, insanlar mülkiyetlerdir. Kölelik oralarda binlerce yıldır kültürün bir parçasıymış. Batı Afrika ulusları birbirlerini yok ederken Arap köleciler de Doğu Afrika'nın son büyük krallıklarını yok etmişlerdi.</span></p>

  <p><span style="font-weight:bold;">İkizlerin büyülü varlıklar olarak kabul edilmelerine ve amcalarının, onlardan, ruhuna zarar verip onu öldürürlerse diye satılacaklarını onlara söyleyemeyecek kadar korkmasına rağmen, amcalarının ikizleri satmasında sıradışı ya da ters bir şey yoktu. On iki yaşındaydılar. Kızın ismi Wututu, haberci kuştu. Oğlanın ismi ise Agasu, ölü bir kralın ismiydi. Onlar sağlıklı çocuklardı. Erkek ve dişi ikizler oldukları için onlara tanrılar hakkında bir çok şey anlatıldı. İkiz oldukları için onlara anlatılanları dinlediler ve hatırladılar.</span></p>

  <p><span style="font-weight:bold;">Amca, şişman ve tembel bir adamdı. Daha fazla sığırı olsaydı, belki de çocuklar yerine bir sığırdan vazgeçecekti ama yoktu. İkizleri sattı. Ondan bu kadar bahsetmek yeter: Bu öyküye daha fazla katılmayacak. Biz ikizleri takip ediyoruz.</span></p>

  <p><span style="font-weight:bold;">Savaşta esir alınmış ya da satılmış diğer kölelerle yirmi kilometre ötede, yabancılar tarafından kumlan, küçük bir ileri karakola yürütüldüler. Burada satıldılar. İkizler, diğer on üçüyle beraber, onları batıya, denize doğru, sonra da kıyıda millerce yürüten mızraklı ve bıçaklı altı adam tarafından alındılar. Şimdi, hep beraber, elleri serbest, boyunlarından birbirine bağlanmış on beş köleydiler.</span></p>

  <p><span style="font-weight:bold;">Wututu kardeşi Agasu'ya onlara ne olacağını sordu.</span></p>

  <p><span style="font-weight:bold;">"Bilmiyorum," dedi. Agasu sık sık gülümseyen bir çocuktu: dişleri mükemmel ve bembeyazdı. Sırıtınca onları gösterirdi. Mutlu gülümsemesi Wututu'yu da mutlu ederdi. Şimdi gülümsemiyordu. Onun yerine kız kardeşi için cesaretini gösteriyordu. Başı geride, omuzları kabarmış, gururlu, tehditkar ve ense tüyleri dikilmiş bir yavru köpek kadar komikti.</span></p>

  <p><span style="font-weight:bold;">Wututu'nun arkasındaki yanakları yara izli adam dedi ki, "Bizi, suyun karşısındaki evlerine götürecek beyaz şeytanlara satacaklar."</span></p>

  <p><span style="font-weight:bold;">"Peki orada bize ne yapacaklar?" diye sordu Wututu.</span></p>

  <p><span style="font-weight:bold;">Adam hiçbir şey söylemedi.</span></p>

  <p><span style="font-weight:bold;">"Evet?" diye sordu Wututu. Agasu, omzunun üstünden geriye bir göz attı. Yürürlerken ne konuşmalarına, ne de şarkı söylemelerine izin vardı.</span></p>

  <p><span style="font-weight:bold;">"Büyük ihtimalle bizi yiyecekler," dedi adam. "Bana öyle söylendi. Bundan dolayı çok köleye ihtiyaçları var. Çünkü her zaman açlar."</span></p>

  <p><span style="font-weight:bold;">Wututu yürürken ağlamaya başladı. Agasu dedi ki, "Ağlama kardeşim. Seni yemeyecekler. Seni koruyacağım. Tanrılarımız seni koruyacak."</span></p>

  <p><span style="font-weight:bold;">Ama Wututu ağlamaya devam etti, üzgünce yürüdü, sadece bir çocuğun hissedebileceği acı, kızgınlık ve korkuyla: deneyimsiz ve ezici. Agasu’ya endişe etmesinin nedeninin, beyaz şeytanların onu yiyeceğinden dolayı olmadığını söyleyemedi. O hayatta kalacaktı, bundan emindi. Kardeşini yiyeceklerinden korktuğu ve onu koruyabileceğinden emin olmadığı için ağladı.</span></p>

  <p><span style="font-weight:bold;">Yabancılar tarafından kurulan ileri karakola ulaştılar. Orada on gün tutuldular. Onuncu günün sabahında, hapsedildikleri kulübeden çıkarıldılar (orası, son günlerde, uzaklardan kendi köle gruplarını ve dizilerini getiren adamların gelmesiyle çok kalabalıklaş-mıştı). Limana götürüldüler ve Wututu onları götürecek gemiyi gördü.</span></p>

  <p><span style="font-weight:bold;">İlk düşüncesi, geminin ne kadar büyük olduğuydu, ikincisi ise içinin hepsini alamayacak kadar küçük olduğu. Suyun üzerinde hafifmiş gibi duruyordu. Geminin sandalı gidip gelip, bazıları tuğla kırmızısı ya da yanık tenli, hayvan gibi gözükmelerini sağlayan tuhaf, sivri burunlu ve sakallı gemiciler tarafından kelepçelenip, alt güvertelere yerleştirilecek tutsakları taşıyordu. Gemicilerin bir kısmı kendi halkına benziyordu, onları kıyıya yürüten adamlar gibi. Erkekler, kadınlar ve çocuklar köle güvertesinde zorla farklı yerlere ayrıldılar. Geminin rahatça taşıyamayacağı kadar çok köle olduğu için, bir düzine adam, mürettebatın hamaklarını astığı üst güvertenin altındaki yerlere zincirlendi.</span></p>

  <div>
    <p><span style="font-style:italic;">Amerikan Taunları / F 20</span></p>
  </div>

  <div>
    <p><span style="font-style:italic;">Amerikan Tanrıları</span> 305</p>
  </div>

  <p><span style="font-weight:bold;">Wututu, kadınların yanında değil, çocukların yanına konmuştu ve zincirlenmeyip sadece kilitlenmişti. Kardeşi Agasu erkeklerle zincirlenip ringabalığı gibi istiflenmişti. Mürettebat son kargolarından sonra fırçalamış olsa da güvertenin altı pis kokuyordu. Bu tahtaya işlemiş bir kokuydu: korkunun, safranın, ishalin, ölümün, hummanın, deliliğin, nefretin kokusu. Wututu, diğer çocuklarla geminin sıcak ambarında oturuyordu. İki yanındaki çocukların terlediğini hissedebiliyordu. Bir dalgayla beraber, küçük bir oğlan çocuğu sertçe ona doğru düştü. Çocuk, Wututu'nun bilmediği bir dilde özür diledi. Wututu yarı kanalıkta ona gülümsemeye çalıştı.</span></p>

  <p><span style="font-weight:bold;">Gemi yelken açtı. Artık sularda ağır ağır ilerliyordu.</span></p>

  <p><span style="font-weight:bold;">Wututu, beyaz adamların geldiği yeri merak etti (hiçbiri gerçekten beyaz olmasa da: Denizle güneşten yanmışlardı; ve tenleri koyuydu). Yiyecekleri o kadar az mıydı ki yiyecek insanlar yakalamak için ülkelerinde bu kadar uzaklara gelmek zorunda kalmışlardı? Yoksa onun lezzetinde mi bir şey vardı; belki de o kadar çok şey yemişlerdi ki sadece kazanlarındaki siyah derili et ağızlarını sulandırıyordu?</span></p>

  <p><span style="font-weight:bold;">Limandan ayrıldıktan iki gün sonra bir boraya yakalandılar, çok kötü değildi, ama geminin güverteleri yalpaladı ve altüst oldu. Kusmuk kokusu, birbirine karışmış sidik, dışkı ve korku-teri kokularına eklendi. Kovalar dolusu yağmur suyu, köle güvertesinin tavanındaki hava ızgaralarından üzerlerine yağdı.</span></p>

  <p><span style="font-weight:bold;">Yolculuktan bir hafta sonra ve karanın görüntüsünden yeteri kadar uzaklaştıklarından kölelerin zincirlerini çıkartmalarına izin verildi. Herhangi bir itaatsizlik ve sorun karşısında hayal edemeyecekleri kadar cezalandırılacakları söylendi.</span></p>

  <p><span style="font-weight:bold;">Tutsaklar, sabahları fasulye, peksimet ve her biri için dışkılarını kıvıracak kadar sert, bir ağız dolusu sirkeli limon suyuyla beslendiler. Kaşıkla ağızlarına limon suyu verilirken öksürdüler, şikayet ettiler, bazıları inledi ve ağladı. Ama onu tükürmediler: onu tükürürken ya da ağızlarından damlatırken yakalanırlarsa kırbaçlanacak ya da dövüleceklerdi.</span></p>

  <p><span style="font-weight:bold;">Akşamları onlara tuzlu sığır eti verdiler. Et tatsızdı ve etin gri yüzeyinde gökkuşağının parlaklığı vardı. Bu yolculuğun başlangıcıydı. Yolculuk devam ettikçe et daha da kötüleşti.</span></p>

  <p><span style="font-weight:bold;">Yapabildiklerinde Wututu ve Agasu birbirlerine sokulup, annelerinden, evlerinden ve oyun arkadaşlarından konuşuyorlardı. Wututu, Agasu'ya bazen annelerinin onlara anlattığı hikayeleri anlattı. Büyük Mawu'nun dünyadaki gözleri ve kulakları olan, Ma-wu'ya mesaj götürüp Mawu'nun cevaplarını geri getiren, tanrıların en düzenbazı Elegba’nınkiler gibi.</span></p>

  <p><span style="font-weight:bold;">Gemiciler, akşamları yolculuğun sıkıcılığını geçirmek için kölelere şarkı söyletiyor ve yöre dansları yaptırtıyorlardı.</span></p>

  <p><span style="font-weight:bold;">Wututu, çocukların yanına konduğu için şanslıydı. Çocuklar tıka basa doldurulmuşlardı ve onlara aldıran yoktu: Kadınlar her zaman bu kadar şanslı değildiler. Bazı köle gemilerinde mürettebat tarafından sürekli olarak dişi kölelerin ırzına geçilirdi. Yolculuğun konuşulmamış ikramiyesi gibi basitçe. Bu o gemilerden biri değildi, ama bu ırza geçme olmuyor manasına gelmiyordu.</span></p>

  <p><span style="font-weight:bold;">Bu yolculukta yüz adam, kadın, çocuk öldü ve küpeşteden aşağı atıldılar. Bazı tutsaklar küpeşteden atıldıklarında henüz öl-memişlerdi ama okyanusun yeşil serinliği son ateşlerini söndürdü ve çırpınarak dibe battılar, boğuldular, kayboldular.</span></p>

  <p><span style="font-weight:bold;">Wututu ile Agasu, bir Hollanda gemisiyle yolculuk ediyorlardı; ama bunu bilmiyorlardı. İngiliz, Portekiz, İspanyol ya da Fransız da olabilirdi.</span></p>

  <p><span style="font-weight:bold;">Geminin, derisi Wututu'dan daha da kara olan zenci mürettebatı tutsaklara nereye gideceklerini, ne yapacaklarını, ne zaman dans edeceklerini söylüyordu. Bir sabah Wututu, zenci nöbetçilerden birini ona bakarken yakaladı. Yemeğini yerken adam onun yanına gelmiş hiçbir şey söylemeden gözlerini ona dikmişti.</span></p>

  <p><span style="font-weight:bold;">"Bunu niçin yapıyorsun?" diye sordu adama. "Beyaz şeytanlara niçin hizmet ediyorsun?"</span></p>

  <p><span style="font-weight:bold;">Sanki Wututu'nun sorusu hayatında duyduğu en komik şeymiş gibi adam sırıttı. Sonra onun üzerine doğru eğildi, dudakları neredeyse Wututu'nun kulaklarına değiyordu. Adamın, kulağındaki sıcak nefesi birden midesini bulandırdı. "Eğer büyük olsaydın," dedi ona, "sana penisimle mutluluktan çığlıklar attırırdım. Belki de bu akşam bunu yapacağım. Senin ne kadar güzel dans ettiğini gördüm."</span></p>

  <p><span style="font-weight:bold;">Wututu kestene kahverengisi gözleriyle ona baktı ve çekinme-</span></p>

  <div><img alt="" src="../Images/main-23.jpg" /></div>

  <p><span style="font-weight:bold;">den hatta gülümseyerek dedi ki, "Onu benim orama sokarsan oradaki dişlerimle onu ısırıp koparacağım. Ben bir cadıyım ve orada çok keskin dişlerim var." Wututu onun yüzündeki ifadenin değişmesinin keyfini yaşadı. Adam hiçbir şey söylemedi ve yürüyüp uzaklaştı.</span></p>

  <p><span style="font-weight:bold;">Kelimeler Wututu’nun ağzından çıkmıştı ama bunlar onun kelimeleri değildi: Onları ne düşünmüştü ne de uydurmuştu. Hayır, bu kelimelerin düzenbaz Elegba’nın kelimeleri olduğunun farkına vardı. Mawu dünyayı yaratmıştı ve sonra Elegba’nın üçkağıtlarına şükür ki ona ilgisini kaybetmişti. Onun içinden konuşan, bir anlık ona hakim olan kalkmış demir gibi sert aletli, akıllı çözümlerin Elegba'sıydı. Wututu o gece uyumadan önce Elegba’ya teşekkür etti.</span></p>

  <p><span style="font-weight:bold;">Tutsaklardan birkaçı yemek yemeği reddetti. Ağızlarına yemek alıp yutana kadar kırbaçlandılar; ama kırbaçlama o kadar şiddetliydi ki iki adam bu yüzden öldü. Ama gemideki başka hiç kimse kendini kurtarmak için aç kalmayı denemedi. Bir adam ve bir kadın küpeşteden atlayarak kendilerini öldürmeye çalıştılar. Kadın başarılı oldu. Adam kurtarıldı ve geminin direğine bağlanıp günün geri kalan kısmında sırtı kan çanağına dönene kadar kırbaçlandı. Akşam olunca orada bırakıldı. Ona ne yiyecek, ne içecek verdiler, kendi sidiği dışında. Üçüncü gün sayıklamaya başladı. Kafası şişip eski bir kavun gibi yumuşadı. Sayıklamayı kestiğinde onu küpeşteden aşağı attılar. Kaçma girişimini takip eden beş gün boyunca da tutsaklara kelepçeleri ve zincirleri tekrar takıldı.</span></p>

  <p><span style="font-weight:bold;">Bu, uzun ve tutsaklar için de kötü bir yolculuktu. Mürettebat için de hoş değildi ama taş kalpli olmayı öğrenmişlerdi ve kendilerini hayvanlarını pazara götüren çiftçilerden farklı görmüyorlardı.</span></p>

  <p><span style="font-weight:bold;">Hoş, ılık bir günde Barbados, Bridgeport limanına girdiler. Tutsaklar, rıhtımdan yollanan mavnalarla gemiden taşındılar. Kısa sopalardan yedikleri darbelerle, bağırış çağırışlarla sıraya sokuldukları pazar yerine götürüldüler. Bir düdük öttü ve pazar yeri kırmızı yüzlü adamlarla doldu; dürtüklüyor, bağırıyor, kontrol ediyor, sesleniyor, değer biçiyor, şikayet ediyorlardı.</span></p>

  <p><span style="font-weight:bold;">Wututu ve Agasu o zaman ayrıldılar. Bu çok hızlı oldu - iriya-rı bir adam Agasu’nun ağzını zorla açtı, dişlerine baktı, kolundaki adalelerini kontrol eni, başıyla onayladı ve başka iki adam Aga-su’yu çekip götürdüler. Agasu onlara direnmedi. Wututu’ya baktı ve "Cesur ol" diye seslendi. Wututu başıyla onayladı ve sonra görüşü gözyaşlarıyla bulanıp karardı. Ve feryadı bastı. Onlar beraberken ikizlerdi, büyülülerdi, güçlülerdi. Ayrıldıklarında sadece acı içinde olan iki çocuktular.</span></p>

  <p><span style="font-weight:bold;">Wututu bir kere dışında ve hayattayken onu bir daha asla görmedi.</span></p>

  <p><span style="font-weight:bold;">Agasu’nun başına şunlar geldi. Önce onu bir baharat çiftliğine götürdüler. Orada her gün, yaptığı ya da yapmadığı şeyler için dövdüler, çat pat İngilizce öğrettiler ve derisinin koyuluğundan dolayı ona Mürekkep Jack ismini verdiler. Kaçtığında onu köpeklerle yakaladılar ve geri getirdiler. Ona unutamayacağı bir ders vermek için keskiyle bir ayak parmağını kestiler. Ölmek için açlık grevine başlayacaktı ama yemek yemeği reddettiğinde ön dişlerini kırdılar ve yutmak veya boğulmaktan başka tercihi kalmayacak şekilde ağzına zorla koyu bulamaç soktular.</span></p>

  <p><span style="font-weight:bold;">O zamanlarda bile, tutsak doğan köleleri Afrika’dan gelenlere tercih ediyorlardı. Özgür doğan köleler ya kaçmaya çalışıyorlardı ya da ölmeyi deniyorlardı. Her iki türlü de kazanç uçup gidiyordu.</span></p>

  <p><span style="font-weight:bold;">Mürekkep Jack on altı yaşındayken, birkaç başka köleyle beraber St Domingue'deki bir şekerkamışı çiftliğine satıldı. Ona Hyacinth ismini taktılar; iri, kırık dişli köle. O çiftlikte kendi köyünden yaşlı bir kadınla karşılaştı - kadın parmakları çarpılıp, kireçlenmeden önce ev kölesiydi. Kadın ona beyazların aynı köy, kasabadan ya da bölgeden gelen köleleri ayaklanma ve isyanları engellemek için kasıtlı olarak ayırdıklarını söyledi. Kölelerin kendi dillerinde birbirleriyle konuşmalarından hoşlanmıyorlardı.</span></p>

  <p><span style="font-weight:bold;">Hyacinth biraz Fransızca öğrendi. Katolik Kilisesi’nin öğretilerinden bazıları ona öğretildi. Her gün güneş doğmadan başlayıp güneş batana kadar kaynaktan şekerkamışı kesti.</span></p>

  <p><span style="font-weight:bold;">Birçok çocuğu oldu. Gece yarısından sonra, yasak olmasına rağmen, diğer kölelerle beraber Calinda dansı yapmaya, siyah bir</span></p>

  <div><img alt="" src="../Images/main-24.jpg" /></div>

  <p><span style="font-weight:bold;">yılan gibi görünen, yılan tanrı Damballa-Wedo’ya şarkı söylemeye ormana gitti. Elegba’ya, Ogu’ya, Shango’ya, Zaka’ya ve diğerlerine, tutsakların adaya yanlarında, beyinlerinde ve gizemli yüreklerinde getirdikleri bütün tanrılara şarkılar söyledi.</span></p>

  <p><span style="font-weight:bold;">St Domingue şekerkamışı çiftliklerindeki köleler nadiren on yıldan fazla yaşarlardı. Onlara verilen boş zamanlar - öğlen sıcağında iki saat ve hava karardıktan sonra beş saat (on birden dörde kadar) - yiyeceklerini yetiştirip bakmaları gereken zamandı (çünkü efendileri onları beslemiyordu, arazinin bazı küçük parçaları yiyeceklerini ekmeleri için onlara verilmişti). Bu aynı zamanda uyuyacakları ve rüya görecekleri zamandı. Böyle olmasına rağmen, zamanı iyi kullandılar, toplanıp dans ettiler, şarkılar söylediler ve tapındılar. St Domingue’nin toprağı bereketliydi ve Dahomey, Kongo ve Nijer'in tanrıları oraya derin, güçlü, sağlam kökler saldılar. Geceleri ormanın içindeki açıklıklarda onlara tapanlara özgürlük vaat ettiler.</span></p>

  <p><span style="font-weight:bold;">Bir örümcek sağ elinin üstünü ısırdığında, Hyacinth yirmi beş yaşındaydı. Isırık mikrop kaptı ve elinin üstündeki et kangren oldu: Kısa sürede bütün kolu morarıp şişti ve eli pis pis kokmaya başladı. Zonkluyor ve yanıyordu.</span></p>

  <p><span style="font-weight:bold;">Ona içmesi için ham rom verdiler. Bir macheteyi ateşte kırmı-zı-beyaz parlayana kadar kızdırdılar. Bir testereyle kolunu omzundan kestiler ve kızgın bıçakla dağladılar. Bir hafta ateşler içinde yattı. Sonra tekrar çalışmaya başladı.</span></p>

  <p><span style="font-weight:bold;">Hyacinth ismindeki tek kollu köle, 1791'deki köle isyanında yer aldı.</span></p>

  <p><span style="font-weight:bold;">Elegba ormandaki açıklıkta Hyacinth'ı ele geçirdi, beyaz bir adamın atı kullanması gibi onu kullandı ve onun ağzından konuştu. Söylediklerinin çok azını hatırladı ama yanında olanlar onlara tutsaklıklarından kurtulacaklarına söz verdiğini söylediler. O sadece sopa gibi, acı veren sertleşmesini ve iki elini - sahip olduğunu ve artık onun olmayanı - aya doğru kaldırdığını hatırladı.</span></p>

  <p><span style="font-weight:bold;">Bir domuz öldürüldü. Çiftliğin kadın ve erkekleri domuzun sıcak kanını içerek birlik olmaya yemin ettiler. Bir özgürlük ordusu olduklarına yemin ettiler; yağmalanarak alınıp getirildikleri toprakların tanrılarına bağlılıklarını bir kez daha yenilediler.</span></p>

  <p><span style="font-weight:bold;">"Beyazlarla savaşta ölürsek," dediler birbirlerine, "Afrika’da, evlerimizde, kabilelerimizde yeniden doğacağız."</span></p>

  <p><span style="font-weight:bold;">Ayaklanmada bir tane Hyacinth daha vardı, bu yüzden artık Agasu’ya Büyük Tek Kol ismini taktılar. Savaştı, tapındı, kurban verdi, planlar kurdu. Arkadaşlarının, sevgililerin öldürüldüğünü gördü ve savaşmaya devam etti.</span></p>

  <p><span style="font-weight:bold;">Çiftlik sahipleriyle, onların Fransa’dan getirdikleri birlikleriyle on iki yıl savaştılar; bu çıldırtıcı, kanlı bir mücadeleydi. Savaştılar, savaşmaya devam ettiler ve bu inanılmaz bir şeydi; ama kazandılar.</span></p>

  <p><span style="font-weight:bold;">1804 Ocağının birinde, St Domingue’in, dünya orayı kısa bir süre sonra Haiti Cumhuriyet’i olarak tanıyacaktı, bağımsızlığı ilan edildi. Büyük Tek Kol onu görecek kadar yaşamadı. 1802'nin Ağustos’unda bir Fransız Askeri tarafından süngülenerek öldürüldü.</span></p>

  <p><span style="font-weight:bold;">Büyük Tek Kol’un tam ölüm anında, (bir zamanların Hya-cinth’i, ondan öncenin Mürekkep Jack’ı ve sonsuza kadar kalben Agasu’su) Carolian’daki ilk çiftliğinde Mary denen, ev kölesi olduğunda Papatya, nehrin aşağısındaki New Orleans’da Lavere ailesine satıldığında Sukey olan, Wututu olarak bildiği kız kardeşi, kaburgalarının arasına soğuk bir süngünün girdiğini hissetti, çığlıklar atmaya ve kontrolden çıkmış bir şekilde ağlamaya başladı. İkiz kızları uyandı ve bağırmaya başladı. Onlar sütlü kahve rengindey-di, yeni çocukları çiftlikte doğurduğu gibi siyah değillerdi. Onlardan uzağa satıldığında ortanca kızı öleli bir yıl olmuştu.</span></p>

  <p><span style="font-weight:bold;">Sukey kıyıya çıktığından beri birçok kez kırbaçlanmıştı - bir keresinde yaralarına tuz basıldı, bir başkasında o kadar uzun süre ve o kadar sert kırbaçlandı ki birkaç gün oturamadı ya da arkasına bir şey dokunmasına izin vermedi. Gençken bir çok kez ırzına geçildi: Tahta prangasını paylaşması emredilen zenciler ve beyazlar tarafından. Zincirlendi. Ama o zaman ağlamadı. Kardeşinden ayrıldığından beri bir kez ağlamıştı. Bu Kuzey Carolina’da, köle çocukların ve köpeklerin yemeğinin aynı yalağa döküldüğünü gördüğündeydi. Küçük çocuklarının köpeklerle yemek artıklarını eşelediğini gördü. Bir gün bunun olduğunu gördü - bunu</span></p>

  <div><img alt="" src="../Images/main-25.jpg" /></div>

  <p>daha önce bu çiftlikte de her gün görmüştü ve ayrılmadan önce birçok kez daha görecekti - onu tek bir gün görmüştü ve bu onun kalbini kırmıştı.</p>

  <p>Wututu bir süre için güzel bir kızdı. Sonra acı yıllar bedelini aldı. Artık güzel değildi. Yüzü kırıştı. O kahverengi gözlerde çok fazla ıstırap vardı.</p>

  <p>On bir yıl önce, yirmi beş yaşındayken sağ kolu kurudu. Beyaz insanların hiçbiri ne yapacağını bilemedi. Kemiklerin üzerindeki et erimiş gibiydi. Artık sağ kolu, deriyle kaplı bir kemikten biraz daha kalın, yanında neredeyse kıpırtısız sallanıyordu. Bundan sonra bir ev kölesi oldu.</p>

  <p>Çiftliğin sahibi Casterton ailesi yemek pişirmesine ve ev işlerine hayrandı ama kurumuş kolu Bayan Casterton'u rahatsız etti. Böylece Louisiana'dan bir yıl için ayrılan Lavere ailesine satıldı: M. Lavere şişman, neşeli bir adamdı; bütün işlerini yapacak bir aşçıyla hizmetçiye ihtiyacı vardı ve köle Papatya'nın kurumuş kolundan hiç rahatsızlık duymadı. Bir yıl sonra Louisiana’ya döndüklerinde Sukey de onlarla gitti.</p>

  <p>New Orleans'da erkekler de, kadınlar da, ilaçlar, aşk büyüleri, küçük muskalar için ona gelirlerdi. Evet, hem siyahlar hem de beyazlar gelirdi. Lavere ailesi bunu görmezlikten geldi. Belki de korkulan ve saygı duyulan bir köleye sahip olmanın prestijinden hoşlandılar. Bununla beraber ona özgürlüğünü satmadılar.</p>

  <p>Sukey gece geç vakitler Bayou’ya gidip Calinda ve Bambula için dans etti. St Domingue dansçıları ve kendi vatanının dansçıları gibi Bayou’daki dansçıların da <span style="font-style:italic;">voudon</span> olarak siyah bir yılanları vardı; anavatanı ve diğer Afrika uluslarının tanrıları erkek kardeşiyle St Domingue halkını etkisi altına aldığı gibi Sukey'in halkını etkisine almadı. Ama hâlâ lütuflar istemek için onlara yakarıyor, adlarını anıyordu.</p>

  <p>Beyazlar, St Domingo’daki (onların verdiği isim buydu) ayaklanmayı ve onun nasıl başarısızlığa mahkum olduğunu konuşurlarken onları dinledi - şunu bir düşün! Yamyam bir ülke! - sonra da artık bundan hiç konuşulmadığını gözlemledi.</p>

  <p>Kısa bir süre sonra, Sukey'e, sanki St Domingue diye bir yer asla var olmamış gibi davranarak o kelimeyi bir daha kullanmı-<span style="font-weight:bold;">yorlarmış gibi gözüktü. Haiti kelimesi ise asla geçmiyordu. Sanki bütün Amerika halkı, bir inanç çabasıyla sadece öyle olmasını isteyerek, koca Karayip adasına yok olmasını emredebileceğine karar vermişti.</span></p>

  <p><span style="font-weight:bold;">Lavere çocuklarından bir nesil, Sukey’in dikkatli gözleri altında büyüdü. En küçükleri, çocukken Sukey diyemediğinden ona Zouzou Ana dedi ve bu isim kaldı. Yıl 1821 ’di ve Sukey ellilerinin ortasındaydı. Çok daha yaşlı görünüyordu.</span></p>

  <p><span style="font-weight:bold;">Cabildo’nun önünde şekerleme satan yaşlı Sanite Dede'den ve kendine voodoo kraliçesi diyen Marie Saloppe'den çok daha fazla sır biliyordu: İkisi de kara derili özgür kadınlarken, Zouzou Ana hâlâ bir köleydi ve bir köle olarak ölecekti ya da efendisi öyle söylemişti.</span></p>

  <p><span style="font-weight:bold;">Ona kocasına ne olduğunu bulmak için gelen genç kadın kendisine Dul Paris adını takmıştı. Büyük göğüslü, genç ve gururluydu. Damarlarında Afrikalı, Avrupalı ve Kızılderili kanı vardı. Teni kırmızımsı ve saçları pırıl pırıl siyahtı. Gözleri siyah ve kibirliydi. Kocası Jacques Paris belki ölmüştü. Bu tür hesaplamalara göre dörtte üç beyazdı, bir zamanların şerefli ailelerinden birinin piçiydi. St Domingo’dan kaçan birçok göçmenden biriydi ve göz alıcı genç karısı gibi özgür doğmuştu.</span></p>

  <p><span style="font-weight:bold;">"Bay Jaques. Ölü mü?" diye sordu Dul Paris. Evden eve giden bir kuafördü. New Orleans'ın zarif bayanlarının itina gerektiren sosyal randevularından önce saçlarını yapıyordu.</span></p>

  <p><span style="font-weight:bold;">Zouzou Ana kemiklere danıştı sonra olumsuzca başını salladı. "Bir beyaz kadınla beraber, buranın kuzeyinde," dedi. "Altın rengi saçları olan beyaz bir kadın. Yaşıyor."</span></p>

  <p><span style="font-weight:bold;">Bu büyü değildi. Jacques Paris'in kiminle kaçtığı ve kadının saç rengi New Orleans’da herkesin bildiği bir şeydi.</span></p>

  <p><span style="font-weight:bold;">Zouzou Ana, Dul Paris'in, Jacques'ının çeyrek zenci küçük</span> <span style="font-style:italic;">pipisini</span> <span style="font-weight:bold;">Colfax'daki pembe derili bir kıza soktuğunu bilmediğini fark edince şaşırdı. Şey, onu işemenin dışında daha insani bir işte kullanabileceği çok sarhoş olmadığı akşamlar. Kadın belki de biliyordu. Belki de gelmesinin başka bir nedeni vardı.</span></p>

  <p><span style="font-weight:bold;">Dul Paris, yaşlı köle kadını haftada bir, iki kez görmeye geldi. Bir ay sonra yaşlı kadına hediyeler getirdi: saç kurdeleleri, tatlı çö-</span></p>

  <p><span style="font-weight:bold;">rekler ve siyah bir horoz.</span></p>

  <p><span style="font-weight:bold;">"Zouzou Ana," dedi kız, "bildiklerini bana öğretme zamanın geldi."</span></p>

  <p><span style="font-weight:bold;">"Evet," dedi rüzgârın nereden estiğini bilen Zouzou Ana. Zaten Dul Paris, ayak parmakları bitişik doğduğunu itiraf etmişti. Bu onun ikiz olduğu ve ikizinin rahimde öldürdüğü manasına geliyordu. Zouzou Ana’nun başka ne seçeneği kalmıştı ki?</span></p>

  <p><span style="font-weight:bold;">Kıza ip kopana kadar boyundaki bir ipe asılmış iki küçük hin-distancevizinin kalbin sıkıntılı fısıltılarını tedavi edeceğini, hiç uçmamış bir güvercinin kesilip hastanın başına konduğunda ateşi düşüreceğini öğretti. İçinde on üç sent, dokuz pamuk tohumu ve siyah domuz kılları olan küçük bir deri keseden, nasıl dilek torbası yapılacağını ve dileklerin gerçekleşmesi için torbayı nasıl ovacağını öğretti.</span></p>

  <p><span style="font-weight:bold;">Dul Paris, Zouzou Ana’nun ona söylediği her şeyi öğrendi. Ama onun tanrılarla hiçbir ilgisi yoktu. Hem de hiç. Onun ilgisi işe yararlı olup olmadığındaydı. Eğer canlı bir kurbağayı bala bulayıp bir karınca yuvasına koyarsanız, kemikler temizlenip beyazlandığında, onu dikkatle inceledikten sonra ortaya düz, kalp şeklinde bir kemikle, üzerinde kanca olan bir diğer kemiğin çıkacağını öğrenmekten zevk aldı: Üzerinde kanca olan kemik, sizi sevmesini dilediğiniz birinin giysisine takılmalıydı, bu arada kalp şeklindeki kemik de bir yerde güvenlice saklanmalıydı (çünkü eğer o kaybolursa, sevdiğiniz kişi size aniden, kızgın bir köpek gibi saldırabilirdi.) Eğer bunu yaparsanız, o kesin bir şekilde sizin olacaktı.</span></p>

  <p><span style="font-weight:bold;">Bir düşmanının yüz pudrasına eklenmiş, kumtulmuş yılan tozunun körlüğe neden olacağını ve iç çamaşırlarından alınan bir parça, ters yüz edildikten sonra gece yarısı bir tuğla altına gömüldüğünde düşmanın kendi kendine suda boğulabileceğini öğrendi.</span></p>

  <p><span style="font-weight:bold;">Zouzou Ana, Dul Paris’e Dünya'nın Mucize Kökünü, John the Conqueror'in büyük ve küçük köklerini gösterdi; ona Ejderha'nın Kanı'nı, kediotunu ve Beşparmakotunu gösterdi. Ona eriyip bitme çayını yapmasını, beni takip et suyunu ve faire-Shiingo suyunu gösterdi.</span></p>

  <p>314 <span style="font-style:italic;">Amerikan Tanrıları</span></p>

  <p><span style="font-weight:bold;">Zouzou Ana, Dul Paris’e bütün bunları ve daha da fazlasını gösterdi. Ama yaşlı kadın hâlâ hayal kırıklığı yaşıyordu. Saklı gerçekleri, karmaşık bilgileri ona öğretmek, ona Papa ‘Legba’yı, Ma-wu’yu, yılan voudon Aido-Hwendo’yu ve diğerlerini anlatmak için elinden geleni yaptı; ama Dul Paris'in (şimdi size onun doğduğu ve sonradan meşhur olduğu ismi söyleyeceğim: Marie Lave-au. Bu, duymuş olacağınız büyük Marie Laveau değildi, bu onun annesiydi, sonraları Dul Glaion olan) uzak ülkenin tanrılarıyla hiçbir ilgisi olmadı. St. Domingo Afrika tanrıları için verimli siyah bir toprakken, bu ülke mısırları, kavunları, kerevitleri, pamuğuyla çorak ve verimsizdi.</span></p>

  <p><span style="font-weight:bold;">"Bilmek istemiyor," diye sırdaşı, bölgedeki birçok evin perdelerini ve örtülerini yıkayan Clementine’a şikayet ediyor Zouzou Ana. Clementine’ın yanaklarında yanık izleri vardı ve bir bakır kazan devrildiğinde çocuklarından biri ölesiye haşlanmıştı.</span></p>

  <p><span style="font-weight:bold;">"O zaman ona öğretme," diyor Clementien.</span></p>

  <p><span style="font-weight:bold;">"Ona öğretiyorum ama onun kıymetini anlamak istemiyor -bütün anladığı, onunla neler yapabileceği. Ona elmaslar veriyo-mm; ama o cici camlarla ilgileniyor. Ona en iyi kırmızı şaraptan yarım şişe veriyomm ve o nehir suyu içiyor. Ona bıldırcın veriyorum ve o sadece sıçan yemek istiyor."</span></p>

  <p><span style="font-weight:bold;">"O zaman niçin ısrar ediyorsun?" diye soruyor elementine.</span></p>

  <p><span style="font-weight:bold;">Zouzou Ana omuzlarını silkince kurumuş kolu titriyor.</span></p>

  <p><span style="font-weight:bold;">Cevap veremiyor. Hayatta kaldığı için minnettar olduğundan öğretiyor diyebilirdi ve zaten de öyle: Ölen çok kişi gördü. Bir gün köleler ayaklanacak, aynı LaPlace’de ayaklandıkları (ve yenildiler) gibi diyebilir ama Afrika tanrılarının yardım olmadan, ‘Leg-ba ve Mawu’nun desteği olmadan onları tutsak edenleri asla yenemeyeceklerini, ana vatanlarına asla dönemeyeceklerini ta içinde biliyor.</span></p>

  <p><span style="font-weight:bold;">Neredeyse yirmi yıl önce o berbat gecede uyandığında, soğuk çeliği kaburgalarının arasında hissettiğinde, Zouzou Ana’nın hayatı sona ermişti. Şimdi o yaşamayan, sadece nefret eden bir kişi. Eğer ona nefretin ne olduğunu sorarsanız, iğrenç kokan bir gemideki on iki yaşındaki bir kızı size anlatamayacaktı: Bu zihninde kabuk tutmuştu - birçok kez kırbaçlanma ve dövülme, kelepçelerle geçen birçok gece, birçok ayrılış, çok fazla acı. Size oğlunu anlatabilirdi; efendisi oğlunun okuma yazma bildiğini öğrendiğinde başparmağının nasıl kesildiğini. Size on iki yaşında ve ırgat başı tarafından hamile bırakılmış kızını anlatabilirdi; kırmızı toprakta hamile kızının karnı için nasıl bir çukur kazdıklarını; sonra sırtı kanayana kadar onu nasıl kırbaçladıklarını. Dikkatli kazılan çukura rağmen, kızı bebeğini ve kendi hayatını o pazar sabahı kaybetmişti, beyazların hepsi kilisedeyken . . .</span></p>

  <p><span style="font-weight:bold;">Çok fazla acı.</span></p>

  <p><span style="font-weight:bold;">"Onlara tapın," dedi Bayou’da genç Dul Paris’e Zouzou Ana, gece yarısından bir saat sonra. İkisi de bellerine kadar çıplak, nemli gecede terliyorlardı; derileri beyaz ay ışığında parıldıyordu.</span></p>

  <p><span style="font-weight:bold;">Dul Paris’in kocası Jacques (üç yıl sonraki ölümü sözü edilmeye değer birçok özellik taşıyacak olan) Marie’ye St Domingo’nun tanrılarını biraz anlatmıştı ama o umursamadı. Güç tanrılardan değil törenlerden geliyordu.</span></p>

  <p><span style="font-weight:bold;">Zouzou Ana ve Dul Paris, bataklıkta beraberce şarkılar mırıldandılar, tepindiler ve ağıtlar yaktılar. Siyah yılanlar içinde şarkılar söylüyorlardı; özgür bir zenci kadın ve kurumuş kollu bir köle kadın.</span></p>

  <p><span style="font-weight:bold;">"Burada sadece senin başarın ve düşmanlarının yenilgisinden çok daha fazla şey var,” dedi Zouzou Ana.</span></p>

  <p><span style="font-weight:bold;">Bu tören kelimelerinin çoğu, bir zamanlar onun ve kardeşinin de bildiği kelimler, bu kelimeler hafızasından uçup gitmişti. Tatlı Marie Laveasu’ya kelimelerin değil, ezgi ve ritmin önemli olduğunu söyledi. O bataklıkta, şarkı söyleyip siyah yılanlar içinde tempo tutarlarken tuhaf bir hayal gördü. Şarkıların ritimlerini, Calinda ritmini, Bambula ritmini dinliyordu; bütün ekvatoral Afrika’nın ritimleri bu gece ülkesi boyunca, bütün diyarlarından ayrıldığı eski tanrılarının ritimleriyle titreyip sallanarak yayılıyor. Ve o anda bile, o bataklıkta bunun bile yeterli olmayacağını bir şekilde anlıyor.</span></p>

  <p><span style="font-weight:bold;">Güzel Marie'ye dönüyor ve Marie'nin gözlerinde kendini görüyor; siyah derili yaşlı bir kadın, yüzü kırışmış, kemiğimsi kolu yanında sertçe sallanıyor, gözleri yalakta köpeklerle yiyecek savaşı veren çocuklarını görmüş birinin gözleri. Kendini gördü; sonra</span> ilk kez olarak genç kadının ona karşı olan korku ve tiksintisini öğrendi.</p>

  <p>Sonra güldü, çömeldi, sağlam eline, bir fidan kadar uzun, bir gemi halatı kadar kalın siyah bir yılan aldı.</p>

  <p>"İşte," dedi, "bu senin <span style="font-style:italic;">voudon</span> olacak."</p>

  <p>Huzursuzlaşan yılanı Marie’nin taşıdığı sarı sepete bıraktı.</p>

  <p>Ve sonra, ay ışığının altında, ikinci görüntü son bir kez onu etkisi altına aldı. Kardeşi Agasu’yu gördü. O Bridgeport pazarında son kez gördüğü on iki yaşındaki oğlan çocuğu değil, kel, kırılmış dişleriyle sırıtan, sırtında derin yara izleri olan, iriyarı bir adamdı. Bir elinde machete bıçağı vardı. Sağ kolunun sadece kesik dibi kalmıştı.</p>

  <p>Kendi sağlam sol eliyle uzandı.</p>

  <p>"Kal, kal biraz daha," diye fısıldadı. "Orada olacağım. Yakında seninle olacağım."</p>

  <p>Ve Marie, Paris yaşlı kadının onunla konuştuğunu sandı.</p>

  <div><img alt="" src="../Images/main-26.jpg" /></div>

  <p><span style="font-style:italic;">Amerika, dinini ve ahlakını sağlam gelir getiren menkul kıymetlere yatırdı. O, kutsanmayı bak ettiği için kutsanmış bir ulusun sarsılmaz konumuna kavuştu; ve oğullan da, benimsedikleri ya da yadsıdıktan teolojiler her ne olursa olsun, bu ulusal inanca bütünüyle sahip çıkıyorlar.</span></p>

  <p>-Agnes Repplier, <span style="font-style:italic;">Günümüz ve Eğilimler</span></p>

  <p>Gölge, arabayı batıya sürüp Wisconsin ve Minnesota'yı geçtikten sonra, karlarla kaplı tepelerini uyuyan dev bir bufaloya benzediği Kuzey Dakota'ya girdi. O ve Çarşamba, kilometrelerce yol boyunca, bundan başka hiçbir şey görmediler. Sonra güneye dönüp Güney Dakota'ya girerek rezervasyon bölgesine yollandılar.</p>

  <p>Çarşamba, Gölge'nin kullanmayı sevdiği Lincoln'ü, kullanmaktan hiç hoşlanmadığı, içinde her yere yayılmış, bariz bir erkek kedi kokusu olan, tarihi ve hantal bir Winnebago’yla değiştirmişti.</p>

  <p>İlk Rushmore Dağı tabelasını geçtiklerinde, hâlâ birkaç yüz kilometrelik vardı, Çarşamba homurdandı, "İşte orası," dedi, "kutsal bir yerdir."</p>

  <p>Gölge, Çarşamba'nın uyıduğunu sanıyordu. Dedi ki, "Orasının bir zamanlar Kızılderililerce kutsal bir yer olduğunu biliyorum."</p>

  <p>"Orası kutsal bir yer," dedi Çarşamba. "Bu Amerika tarzı - insanlara gelip tapınmaları için bir neden vermek zorundalar. Bugünlerde insanlar öylesine gidip bir dağa bakmıyorlar. Bu yüzden, orada Bay Gutzon Borglum’un koca başkan yüzleri var. Oyulma bittiğinde izin verildi ve artık insanlar posta kartlarında</p>

  <p>şimdiye kadar binlerce kez gördüklerini canlı görmek için kalabalık gruplar halinde geliyorlar."</p>

  <p>"Bir zamanlar bir adam tanımıştım. Yıllar önce Adale Çiftli-ği’nde ağırlık çalışıyordu. Dakota Kızılderililerinden genç erkeklerin dağa çıktıklarını, sonra zincirin sonundaki adam başkanın burnuna işeyebilsin diye kafalarda ölüme meydan okuyarak insan zinciri oluşturduklarını söyledi."</p>

  <p>Çarşamba kahkahayı patlattı. "Ah, güzel! Çok güzel! Sidikleriyle ıslatmak için özelikle hedef seçtikleri bir başkan var mıydı?</p>

  <p>Gölge omuz silkti. "Hiç öyle bir şeyden bahsetmedi."</p>

  <p>Kilometreler, Winnebago’nun tekerlekleri altında kayboldu. Gölge, Amerika Manzarası saatte yetmiş-seksen kilometre süratle yanlarından geçerken onun kımıldamadan durduğunu hayal etmeye başladı. Bir kış sisi, nesnelerin kenarlarını gizledi.</p>

  <p>Yolculuklarının ikinci günün ortasındaydılar ve neredeyse oraya ulaşmışlardı. Düşüncelere dalmış olan Gölge dedi ki, "Geçen hafta Gölkenarı’nda bir kız kayboldu. Biz San Fransisko’dayken."</p>

  <p>"Mım?" Çarşamba pek ilgilenmiş gibi görünmedi.</p>

  <p>"Çocuğun ismi Alison McGovern. O orada ortadan kaybolan ilk çocuk değil. Başkaları da olmuş. Kışın yok oluyorlar."</p>

  <p>Çarşamba kaşlarını çattı. "Bu bir trajedi, değil mi? Süt kutularının üstündeki ve otoban dinleme yerlerinin duvarlarındaki küçük yüzler - ama en son ne zaman bir süt kutusunda bir çocuk gördüğümü hatırlamıyomm. <span style="font-style:italic;">Beni gördün mü?</span> diye sorarlar. Günümüzün en derin varoluşçu sorusu. <span style="font-style:italic;">Beni gördün mü?</span> Bir sonraki çıkıştan sap."</p>

  <p>Gölge üzerlerinden geçen bir helikopter duyduğunu sandı ama bulutlar hiçbir şey göremeyecek kadar alçaktı.</p>

  <p>"Gölkenarı'nı niçin seçtin?" diye sordu Gölge.</p>

  <p>"Sana söyledim. Orası seni saklayabileceğim sakin, güzel bir yer. Orada radar alanı dışındasın."</p>

  <p><span style="font-style:italic;">"Niye?"</span></p>

  <p>"Öyle de ondan. Şimdi sola dön," dedi Çarşamba.</p>

  <p>Gölge sola döndü.</p>

  <p>"Yanlış olan bir şeyler var," dedi Çarşamba. "Siktir. Yavaşla ama durma."</p>

  <div><img alt="" src="../Images/main-27.jpg" /></div>

  <p><span style="font-weight:bold;">"Detaylandırmak ister misin?"</span></p>

  <p><span style="font-weight:bold;">"Bela. Herhangi bir başka yol biliyor musun?"</span></p>

  <p><span style="font-weight:bold;">"Hayır. Bu, Güney Dakota’ya ilk gelişim," dedi Gölge. "Ve nereye gittiğimizi bilmiyorum."</span></p>

  <p><span style="font-weight:bold;">Aniden tepenin öbür tarafında, sislerin içinde kırmızı bir şey parıldadı.</span></p>

  <p><span style="font-weight:bold;">"Yolu kesmişler," dedi Çarşamba. Ellerini takım elbisesinin ceplerine sokmaya başladı, bir şey arıyordu.</span></p>

  <p><span style="font-weight:bold;">"Durup geriye dönebilirim."</span></p>

  <p><span style="font-weight:bold;">"Dönemeyiz. Arkamızdan da geliyorlar," dedi Çarşamba. "Hızını saatte on beş, yirmi kilometreye düşür."</span></p>

  <p><span style="font-weight:bold;">Gölge aynadan geriye bir göz attı. Arkalarında, bir buçuk kilometre geride farlar vardı. "Bundan emin misin?" diye sordu.</span></p>

  <p><span style="font-weight:bold;">Çarşamba hırıldadı. "Yumurta yumurtadır," dedi. "Hindi çiftçisinin ilk kaplumbağası yumurtadan çıkarken söylediği gibi. Ah, başardım!" ve cebinin dibinden küçük bir parça beyaz tebeşir çıkardı.</span></p>

  <p><span style="font-weight:bold;">Arabanın gösterge tablosunun üzerine tebeşirle çiziktirmeye başladı, bir cebir problemi çözüyormuş gibi işaretler yapıyordu -ya da belki de diye düşündü Gölge; bir hoboymuş gibi diğer hobolara hobo şifresinde uzun mesajlar çiziktiriyordu -</span> <span style="font-style:italic;">burada belalı köpek var, tehlikeli kasaba, güzel kadın, akşamı geçirebilecek rahat hapishane</span> . . .</p>

  <p><span style="font-weight:bold;">"Tamam," dedi Çarşamba. "Şimdi hızını otuza çıkar. Ve yavaşlama."</span></p>

  <p><span style="font-weight:bold;">Arkalarındaki arabalardan biri ışıklarını ve sirenlerini çalıştırıp onlara doğru hızlandı. "Yavaşlama," diye tekrar etti Çarşamba. "Asıl istedikleri, barikata gelmeden yavaşlamamız."</span> <span style="font-style:italic;">Gıcır. Gıcır. Gıcır.</span></p>

  <p><span style="font-weight:bold;">Tepeyi çıktılar. Barikata elli kilometreden az vardı. Yol boyunca dizilmiş on iki araba duruyordu. Yolun kenarında polis arabaları ve birkaç büyük SUV dizilmişti.</span></p>

  <p><span style="font-weight:bold;">"İşte," dedi Çarşamba ve tebeşiri ortadan kaldırdı. Winneba-go'nun gösterge tablosu şimdi rune benzeri çizgilerle dolmuştu.</span></p>

  <p><span style="font-weight:bold;">Sirenleri çalan araba tam arkalarındaydı. Onların hızına düşmüştü ve hoparlörden bağırıyordu, "Kenara çekin!" Gölge, Çar-</span></p>

  <p><span style="font-weight:bold;">şamba’ya baktı.</span></p>

  <p><span style="font-weight:bold;">"Sağa dön," dedi Çarşamba. "yoldan çık."</span></p>

  <p><span style="font-weight:bold;">"Bu şeyi yoldan çıkaramam. Tepetaklak oluruz."</span></p>

  <p><span style="font-weight:bold;">"Sorun yok, sağa dön. Şimdi!"</span></p>

  <p><span style="font-weight:bold;">Gölge, sağ eliyle direksiyonu kırdı. Winnebago sendeledi ve sarsıldı. Bir an için haklı olduğunu, arabanın tepetaklak olacağını sandı, sonra ön camdan gözüken dünya, tıpkı rüzgarın pırıl pırıl bir havuzda yüzeyi yaladığında oluşan yansıma gibi dalgalandı ve titrekçe parıldadı.</span></p>

  <p><span style="font-weight:bold;">Bulutlar, sis, kar ve gündüz yok oldu.</span></p>

  <p><span style="font-weight:bold;">Artık üzerlerinde yıldızlar vardı, karanlık gökyüzüne saplanan donmuş ışık mızrakları gibi orada asılı duruyorlardı.</span></p>

  <p><span style="font-weight:bold;">"Burada park et," dedi Çarşamba. "Yolun geri kalanını yürüyebiliriz."</span></p>

  <p><span style="font-weight:bold;">Gölge kontağı kapattı. Winnebago’nun arkasına geçip paltosunu, botlarını ve eldivenlerini çıkardı. Sonra araçtan indi ve dedi ki, "Tamam. Hadi gidelim."</span></p>

  <p><span style="font-weight:bold;">Çarşamba eğlenerek ve başka bir şekilde - belki kızarak - ona baktı. Ya da gururla. "Niçin tartışmıyorsun?" diye sordu Çarşamba. "Niçin bütün bunlar imkansız diye bağırmıyorsun? Niçin söylediğimi hiçbir bok yemeden aynen yapıyorsun ve amma koduğu-mun her şeyini bu kadar sakince karşılıyorsun?"</span></p>

  <p><span style="font-weight:bold;">"Çünkü bana soru sormam için para ödemiyorsun," dedi Gölg<sup>e</sup>.</span></p>

  <p><span style="font-weight:bold;">Ve sonra dedi ki, ağzından kelimeler dökülürken gerçeği fark ederek. "Her neyse, Laura’dan beri hiçbir şey beni gerçekten şa-şırtamaz."</span></p>

  <p><span style="font-weight:bold;">"Ölümden geri geldiğinden beri mi?"</span></p>

  <p><span style="font-weight:bold;">"Robie’yle düzüştüğünü öğrendiğimden beri. Bu beni kırdı. Diğer her şey bunun yanında yüzeysel kalıyor. Şimdi nereye gidiyoruz?"</span></p>

  <p><span style="font-weight:bold;">Çarşamba eliyle gösterdi ve yürümeye başladılar. Ayaklarının altındaki zemin bir tür parlak, kaygan, volkanik ve arada sırada camımsı kayadandı. Hava serindi ama kış soğuğu yoktu. Bir tepeden aşağı beceriksizce yan yan indiler. Önlerine engebeli bir patika çıktı ve onu takip ettiler. Gölge, aşağı, tepenin eteğine baktı.</span></p>

  <p><span style="font-weight:bold;">"Bu da ne iş?" diye sordu Gölge, ama Çarşamba parmağını dudağına götürüp kafasını sertçe salladı. Sessizlik.</span></p>

  <p><span style="font-weight:bold;">Bu, mavi metalden yapılmış, parıldayan LED ışıkları olan mekanik bir örümceğe benziyordu ve bir traktör büyüklüğündeydi. Tepenin eteğinde çökmüş duruyordu. Onun ötesinde, her birinin yanında titreyerek yanan mum alevinden biraz daha büyük alevler olan cins cins kemikler vardı.</span></p>

  <p><span style="font-weight:bold;">Çarşamba, Gölge’ye o şeylerden uzak durmasını elleriyle işaret etti. Gölge yana doğru fazladan bir adım attı. Bu camımsı patikada yapılan bir hataydı, ayak bileği burkuldu ve yokuştan aşağı, yuvarlanarak, sekerek, kayarak düştü. Geçerken bir kayayı yakaladı ve obsidiyen bir dal, deri eldivenini sanki kağıtmış gibi yırttı.</span></p>

  <p><span style="font-weight:bold;">Tepenin eteğindeki mekanik örümcekle kemiklerin arasına geldi.</span></p>

  <p><span style="font-weight:bold;">Ayağa kalkmak için bir elini yere koydu. Kendini avuç içiyle bir uyluk kemiği gibi gözüken bir şeye dokunur buldu ve o ...</span></p>

  <p><span style="font-weight:bold;">. . . gün ışığında sigara içerek ve saatine bakarak duruyordu. Etrafında bazıları boş, bazıları dolu arabalar vardı. Son bardak kahveyi içmemiş olmayı diliyordu, çünkü delicesine işeme ihtiyacı duyuyor ve bu rahatsızlık verici olmaya başlıyordu.</span></p>

  <p><span style="font-weight:bold;">Yerel kanun adamlarından biri ona geldi, mors bıyıklarında buzlar olan iriyarı bir adam. Adamın ismini unutmuştu bile.</span></p>

  <p><span style="font-weight:bold;">"Onları nasıl kaybettiğimizi bilmiyorum," diyor Yerel Kanun Adamı, mahcup ve şaşkın.</span></p>

  <p><span style="font-weight:bold;">"Bu bir göz yanılsaması," diye cevaplıyor. "Anormal hava koşullarında başınıza böyle şeyler gelir. Sis. Bir seraptı. Onlar başka bir yoldan gidiyorlardı. Biz bunda olduklarını sandık."</span></p>

  <p><span style="font-weight:bold;">Yerel Kanun Adamı, hayal kırıklığına uğramış gibi görünüyor. "Ah. Ben bunun X-Files türünden bir şey olduğunu sanmıştım," diyor.</span></p>

  <p><span style="font-weight:bold;">"Korkarım, o kadar heyecanlı bir şey yok." Ara sıra ortaya çıkan basur sorunu var ve şimdi kıçı dışarı doğru taşmanın yolda olduğunun sinyalini veren şekilde kaşınmaya başladı. Boş otobanda olmak istiyor. Arkasına gidip durabileceği bir ağaç olmasını diliyor: İşeme dürtüsü daha da kötüleşiyor. Sigarayı atıyor ve üzerine basıyor.</span></p>

  <p><span style="font-weight:bold;">Yerel Kanun Adamı, polis arabalarından birine gidiyor ve şoföre bir şeyler söylüyor. İkisi el sıkışıyorlar.</span></p>

  <p><span style="font-weight:bold;">Telefonu çıkarıyor, mönüye dokunuyor, sayfada aşağı iniyor ve yazdığında onu çok eğlendiren</span> <span style="font-style:italic;">“Çamaşırhane"</span> <span style="font-weight:bold;">yazılı adresi buluyor -</span> <span style="font-style:italic;">The Man from</span> <span style="font-weight:bold;">UN.C.LE.’dan bir alıntı ve son bunun tamamen ondan olmadığını fark ediyor, bu</span> <span style="font-style:italic;">öykü anlatan</span> <span style="font-weight:bold;">biri,</span> <span style="font-style:italic;">Get Smarfı</span> <span style="font-weight:bold;">düşünüyor; çocukken bir komedi olduğunu anlamadığı için bu kadar yıl sonra bile kendini hâlâ tuhaf hissediyor ve biraz utanıyor. Ve birden bir ayakkabıtelefon istiyor . . .</span></p>

  <p><span style="font-weight:bold;">Telefonda bir kadın sesi. "Evet?"</span></p>

  <p><span style="font-weight:bold;">"Ben Bay Kasaba, Bay Dünya’yı arıyomm."</span></p>

  <p><span style="font-weight:bold;">"Bekleyin lütfen. Bakayım müsait mi?"</span></p>

  <p><span style="font-weight:bold;">Sessizlik var. Kasaba bacak bacak üstüne atıyor, kemerini göbeğinin üstüne - bu son beş kiloyu vermesi</span> <span style="font-style:italic;">lazım</span> <span style="font-weight:bold;font-style:italic;">-</span> <span style="font-weight:bold;">sidik torbasından uzağa çekiyor. Sonra şehirli bir ses diyor ki, "Selam Bay Kasaba."</span></p>

  <p><span style="font-weight:bold;">"Onları kaybettik," diyor Kasaba. Bağırsaklarında bir rahatsızlık hissediyor: Bunlar piç herifler, Oduncuk ve Taşı öldüren rezil orospu çocukları, Tanrı aşkına. İyi adamlar. İyi adamlar. Bayan Odun’u acayip sikmek istiyor ama Odun’un ölümünden sonra harekete geçmek için çok erken olduğunu biliyor. Bu yüzden her birkaç haftada bir onu yemeğe çıkarıyor, gelecek için bir yatırım, kadın onun ilgisine çok minnettar . . .</span></p>

  <p><span style="font-weight:bold;">"Nasıl?"</span></p>

  <p><span style="font-weight:bold;">"Bilmiyorum. Bir barikat kurduk, gidebilecekleri başka bir yer yoktu ve yine de oraya gittiler."</span></p>

  <p><span style="font-weight:bold;">"Şu hayatın sırlarından bir tanesi daha demek. Merak etme. Yerel adamları sakinleştirdin mi?"</span></p>

  <p><span style="font-weight:bold;">"Onlara bunun bir göz yanılsaması olduğunu söyledim."</span></p>

  <p><span style="font-weight:bold;">"Yediler mi?"</span></p>

  <p><span style="font-weight:bold;">"Büyük ihtimalle."</span></p>

  <p><span style="font-style:italic;">Bay Dünya’nın sesinde çok tanıdık bir tını vardı</span> <span style="font-weight:bold;font-style:italic;">-</span> <span style="font-weight:bold;">bu düşünmesi tuhaf bir şeydi, şu ana kadar iki yıldır onun için çalışıyordu, onunla her gün konuşmuştu,</span> <span style="font-style:italic;">tabii ki</span> <span style="font-weight:bold;">sesinde tanıdık bir hava olacaktı.</span></p>

  <p><span style="font-weight:bold;">"Şimdiye kadar çoktan uzaklaşmışlardır."</span></p>

  <p>"Onların yolunu kesmek içine reze adam yollamalı mıyım?"</p>

  <p>"İşleri kızıştırmaya değmez. Çok fazla yasal yetki dağıtıldı ve etrafta bir sabahta çekemeyeceğim kadar çok ip var. Zamanımız çok. Sen doğru buraya gel. Burada işler, organize etmeye çalıştığım harekât toplantısından dolayı başımdan aşkın."</p>

  <p>"Sorun mu var?</p>

  <p>"Sidik yarışı. Burada yapalım diye teklif ettim. Teknisyenler Austin ya da Sen Jose’de, oyuncular Hollywood’da, cisimsizler Wall Street'te olsun istiyorlar. Herkes onun kendi arka bahçesinde yapılmasını istiyor. Hiç kimse esnemeyecek."</p>

  <p>"Herhangi bir şey için bana ihtiyacınız var mı?"</p>

  <p>"Henüz değil. Bazılarına hırıldayacağım, diğerlerine vuracağım. Alışılagelenleri biliyorsun."</p>

  <p>"Evet, efendim."</p>

  <p>"Devam et, Kasaba."</p>

  <p>Bağlantı kesildi.</p>

  <p>Kasaba, amma koyduğumun Winnebago’sunu avlamak için bir S.W.A.T. timi getirmeliydim ya da yola mayın döşemeliydim, diye düşünüyor. Ya da bu piçlere bizim ciddi olduğumuzu gösterecek soktuğumun bir taktiksel nükleer silahını. Bay Dünya'nın •bir zamanlar ona söylediği gibi, <span style="font-style:italic;">Ateşten Harflerle geleceği yazıyoruz.</span> Bay Kasaba eğer şimdi işemezse bir böbreğini kaybedeceğini düşünüyor. Bom diye patlayacak. Aynı Kasaba, henüz çocukken eyaletlerarası yoldaki uzun yolculuklarda, babasının dediği gibiydi. Babası her zaman derdi ki, "Arka dişlerim su içinde yüzüyor." Bay Kasaba o sesi şimdi bile duyabiliyor, o keskin Yankee aksanıyla söylediğini, "Yakında gidip su dökeceğim. Arka dişlerim su içinde yüzüyor" . . .</p>

  <p>... ve işte o an Gölge bir elin kendi elini açtığını hissetti, uyluk kemiğini sıkı sıkı tutan parmakları birer birer zorla açıyordu. Artık işeme ihtiyacı duymuyordu; o başka birisiydi. Camımsı kayalık bir ovada yıldızların altında duruyordu.</p>

  <p>Çarşamba tekrar sessiz olması için işaret etti. Sonra yürümeye başladı ve Gölge de takip etti.</p>

  <p>Mekanik örümcekten bir gıcırtı geldi ve Çarşamba donup kaldı. Gölge durdu ve onu bekledi. Yeşil ışıklar titreştiler, üstünde ve</p>

  <p><span style="font-weight:bold;">yanlarında kümeler halinde dolaştılar. Gölge yüksek sesle nefes almamaya çalıştı.</span></p>

  <p><span style="font-weight:bold;">Biraz önce olanları düşündü. Bu başka birinin zihnindeki bir pencereden bakmak gibi bir şeydi. Sonra Bay Dünya'yı düşündü.</span> <span style="font-style:italic;">Onun sesinin tanıdıkgeldiğini düşünen bendim. O benim düşün-cemdi Kasaba'nınki değil. Buyüzden tuhafgöründü.</span> <span style="font-weight:bold;">Bu sesi zihninde tanımlamaya, ait olduğu gruba koymaya çalıştı ama ses ondan kurulup kaçtı.</span></p>

  <p><span style="font-style:italic;">Aklıma gelecek, diye düşündü Gölge. Erya da geç aklıma gelecek.</span></p>

  <p><span style="font-weight:bold;">Yeşil ışıklar maviye, sonra kırmızıya, daha sonra da donuk kırmızıya dönüştüler ve örümcek metalik kıçının üstüne çöktü. Çarşamba ileri doğru yürümeye başladı, geniş kenarlı şapkasıyla yıldızlar altında yalnız bir şahsiyet. Yıpranmış koyu renk pelerini hiçbir yerden esmeyen rüzgârla rasgele kabarıyor, asası camımsı kayalık zemine tık tık vuruyor.</span></p>

  <p><span style="font-weight:bold;">Metalik örümcek, gerideki ovada, yıldızların ışığı altında uzak bir parıltı olarak kaldığında Çarşamba dedi ki, "Artık konuşacak kadar güvendeyiz."</span></p>

  <p><span style="font-weight:bold;">"Neredeyiz?"</span></p>

  <p><span style="font-weight:bold;">"Kuliste," dedi Çarşamba.</span></p>

  <p><span style="font-weight:bold;">"Anlamadım?"</span></p>

  <p><span style="font-weight:bold;">"Bunu sahnenin arkasındaymışız gibi düşün. Bir tiyatro gibi bir yerde. Ben biraz önce bizi seyircilerden uzaklaştırdım ve şimdi kuliste yürüyoruz. Bu bir kestirme yol."</span></p>

  <p><span style="font-weight:bold;">"O kemiğe dokunduğumda, Kasaba adındaki bir adamın zih-nindeydim. Hayalet şovuyla beraber çalışıyor. Bizden nefret ediyor."</span></p>

  <p><span style="font-weight:bold;">"Evet."</span></p>

  <p><span style="font-weight:bold;">"Bay Dünya adında bir patronu var. Bana birisini hatırlattı ama kim olduğunu bilmiyorum. Kasaba'nın kafasının içine bakıyordum - ya da belki de kafasının içindeydim. Emin değilim."</span></p>

  <p><span style="font-weight:bold;">"Nereye gittiğimizi biliyorlar mı?"</span></p>

  <p><span style="font-weight:bold;">"Sanırım artık avı iptal ediyorlar. Bizi rezervasyona kadar takip etmek istemiyorlar. Bir rezervasyona mı gidiyoruz?"</span></p>

  <p><span style="font-weight:bold;">"Belki." Çarşamba bir an için asasının üstüne eğildi, sonra yürümeye devam etti.</span></p>

  <p><span style="font-weight:bold;">"O örümcek şey neydi?"</span></p>

  <p><span style="font-weight:bold;">"Bir desen gösterici. Bir arama makinesi."</span></p>

  <p><span style="font-weight:bold;">"Tehlikeliler mi?"</span></p>

  <p><span style="font-weight:bold;">"Benim yaşıma gelmek istiyorsan en kötüsü için hazır olman lazım."</span></p>

  <p><span style="font-weight:bold;">Gölge gülümsedi. "Bu ne kadar yaşlı oluyor?"</span></p>

  <p><span style="font-weight:bold;">"Dilim yaşında," dedi Çarşamba. "Ve dişlerimden birkaç ay daha yaşlı."</span></p>

  <p><span style="font-weight:bold;">"Kağıtlarını göğsüne çok yakın oynuyorsun," dedi Gölge. "Böyle olunca onların gerçek kağıtlar olduğundan bile emin olamıyorum."</span></p>

  <p><span style="font-weight:bold;">Çarşamba sadece homurdandı.</span></p>

  <p><span style="font-weight:bold;">Geldikleri her tepeye tırmanmak bir öncekinden daha zor oluyordu.</span></p>

  <p><span style="font-weight:bold;">Gölge başının ağrıdığını hissetmeye başladı. Yıldız ışığında kalbini küt küt attıran bir özellik vardı; şakaklarındaki ve göğsündeki nabız atışıyla çınlayan bir şey. Bir sonraki tepenin eteğinde tökezlendi, bir şey söylemek için ağzını açtı ve hiçbir uyarı olmadan kustu.</span></p>

  <p><span style="font-weight:bold;">Çarşamba elini iç cebine soktu ve küçük bir cep şişesi çıkardı. "Bundan bir yudum al," dedi. "Sadece bir yudum."</span></p>

  <p><span style="font-weight:bold;">Sıvı sertti. İyi bir brendiymiş gibi ağzından uçup gitti, bununla beraber alkollü gibi bir tadı yoktu. Çarşamba şişeyi aldı ve cebine koydu. "İzleyicilerin kendilerini kuliste yürürken bulmaları iyi bir şey değildir. Bundan dolayı miden bulandı. Seni buradan çıkarmamız için acele etmemiz gerekiyor."</span></p>

  <p><span style="font-weight:bold;">Daha hızlı yürüdüler. Çarşamba, kesintisiz uzun adımlarla ilerliyor, Gölge zaman zaman tökezliyordu; ama ağzında portakal kabuğu, biberiye yağı, nane ve karanfil tadı bırakan içkiden sonra kendini daha iyi hissediyordu.</span></p>

  <p><span style="font-weight:bold;">Çarşamba kolunu kaldırdı. "İşte," dedi, sollarındaki birbirinin aynı, ikiz, donmuş kaya-cam tepeciği göstererek. "O iki tümseğin arasından yürü. Yanımdan yürü."</span></p>

  <p><span style="font-weight:bold;">Yürüdüler. Soğuk hava ve parlak gün ışığı aynı anda Göl-ge’nin yüzüne çarptı . . .</span></p>

  <p><span style="font-weight:bold;">Hafif bir tepenin yarı yolundaydılar. Sis kaybolmuştu. Hava güneşli ve soğuk, gökyüzü masmaviydi. Tepenin eşiğinde çakıl bir yol vardı ve kırmızı bir steyşın vagon oyuncak bir çocuk arabasıymış gibi yolun üzerinde zıplıyordu. Yandaki binadan aniden bir odun dumanı esintisi geldi. Birisi otuz yıl önce seyyar bir ev bulmuş ve tepenin yanından bırakmış gibi görünüyordu. Bu, çok tamir görmüş, yamanmış, parçalar eklenmiş bir evdi.</span></p>

  <p><span style="font-weight:bold;">Oraya geldiklerinde kapı açıldı. Keskin gözlü, bıçak yarası gibi bir ağzı olan, orta yaşlı bir adam onlara baktı ve dedi ki, "Eyah, beni görmeye gelen iki beyaz adam olduğunu duydum. Bir Win-nebago’da iki beyaz. Tabelalarını her yere koymazlarsa kaybolan beyaz adamlar gibi kaybolduklarını duydum. Şimdi kapıdaki şu iki acınacak hayvana bak. Lakota ülkesinde olduğunuzu biliyor musunuz?" Kır saçları uzundu.</span></p>

  <p><span style="font-weight:bold;">"Sen ne zaman Lakota oldun, yaşlı sahtekar?" dedi Çarşamba. Bir palto ve kulaklarını örten bir şapka giyiyordu. Birkaç saniye önce yıldızların altındayken geniş kenarlı bir şapka ve eski püskü bir pelerin giyiyor olması artık Gölge’ye olanaksız görünüyordu. "Evet, Viski Jack. Ben açlıktan ölüyQrum ve buradaki dostum kahvaltısını yeni kustu. Bizi içeri davet ediyor musun?"</span></p>

  <p><span style="font-weight:bold;">Viski Jack, koltukaltını kaşıdı. Üstünde kot ve gömleğinin altında kırlaşmış kılları vardı. Ayağına makosenler giymişti ve soğuğu fark etmiyormuş gibi görünüyordu. Sonra dedi ki, "Ben burayı seviyorum. Winnebagolarını kaybeden beyaz adamlar, içeri girin."</span></p>

  <p><span style="font-weight:bold;">Odun dumanı karavanın içinde daha da çoktu ve içerideki masada oturan bir adam vardı. Adam, lekeli bir güderi giyiyordu ve ayakları çıplaktı. Derisi ağaç kabuğu rengindeydi.</span></p>

  <p><span style="font-weight:bold;">Çarşamba sevinmiş gibi göründü. "Evet," dedi, "Gecikmemiz tesadüf gibi görünüyor. Viski Jack ve Elma Johnny. Bir taşta iki kuş."</span></p>

  <p><span style="font-weight:bold;">Masadaki adam, Elma Johnny gözlerini Çarşamba’ya dikti, sonra bir elini apış arasına uzattı, orayı avuçladı ve dedi ki, "Yanıldın yine. Şimdi kontrol ettim ve taşlarım olması gereken yerde duruyorlar." Kafasını kaldırıp Gölge'ye baktı ve avucu açık elini uzattı. "Ben John Chapman. Patronun bana ne dediğine bakma.</span></p>

  <div><img alt="" src="../Images/main-28.jpg" /></div>

  <p>O bir göttür. Her zaman göttü. Her zaman göt olacak. Bazıları sadece göttürler ve hepsi bu kadar."</p>

  <p>"Mike Ainsel," dedi Gölge.</p>

  <p>Cahpman hafif sakalı uzamış çenesini ovuşturdu. "Ainsel," dedi. "Bu bir isim değil. Ama gerekiyorsa olur. Sana ne derler?"</p>

  <p>"Gölge."</p>

  <p>"O zaman sana Gölge diyeceğim. Hey Viski Jack," - ama Gölge, söylediğinin <span style="font-style:italic;">Viski Jack</span> olmadığını fark etti. Çok fazla hece. "Yemek nasıl gidiyor?"</p>

  <p>Viski Jack, tahta bir kaşık aldı ve odun yanan ocağın üstünde fokurdayan siyah demir tencerenin kapağını kaldırdı. "Yenmeye hazır," dedi.</p>

  <p>Dört plastik çanak aldı ve tencerenin içindekileri çanaklara koyduktan sonra masanın üstüne yerleştirdi. Sonra kapıyı açıp karın üstüne çıktı ve kar yığınının içinden plastik bir litrelik testi çekti. Onu içeri getirdi ve dört büyük bardağa sarı-kahverengi bulanık bir sıvı döküp onları da her çanağın yanına yerleştirdi. En son olarak, dört kaşık buldu. Diğer adamlarla beraber masaya oturdu.</p>

  <p>Çarşamba kuşkuyla bardağı kaldırdı. "Sidiğe benziyor," dedi.</p>

  <p>"Hâlâ o zımbırtıyı mı içiyorsun?" diye sordu Viski Jack. "Beyaz adamlar deli. Bu daha iyi." Sonra Gölge’ye döndü. "Yahninin çoğu yaban hindisi. John elma konyağını getirdi."</p>

  <p>"Hafif bir elma şarabı," dedi John Chapman. "Sert içkileri hiç sevmedim. İnsanı çıldırtıyor."</p>

  <p>Yahni çok lezizdi. Elma şarabı da çok iyiydi. Gölge, yemeği yutmadan çiğneyerek yemek için kendini yavaşlamaya zorladı ;ama inanabileceğinden çok daha fazla açtı. Kendine ikinci bir tabak yahni ve ikinci bir bardak şarap koydu.</p>

  <p>"Bayan Dedikodu, her tür kişiyle konuştuğunu, onlara her tür şey teklif ettiğini söylüyor. Eski ahaliyi savaş yoluna çektiğini söylüyor," dedi John Chapman. Gölge ve Viski Jack, artan yahniyi plastik kapalı kaplara koyup bulaşığı yıkıyorlardı. Viski Jack, kaseleri kapının dışındaki kar yığınlarına yerleştirdi ve onları tekrar bulabilmek için onları bıraktığı yerin tepesine bir süt kasası koydu.</p>

  <p>"Sanırım, bu olayların dürüst ve sağgörülü bir özeti," dedi Çarşamba.</p>

  <p>"Onlar kazanacaklar," dedi Viski Jack, kesin bir şekilde. "Onlar zaten kazandılar. Sen zaten kaybettin. Beyaz adam ve benim halkım gibi. Çoğunlukla onlar kazandı. Ve kaybettiklerinde anlaşma yaptılar. Sonra anlaşmaları bozdular. Böylece tekrar kazandılar. Ben baştan kaybedilmiş bir dava daha için savaşmıyonım."</p>

  <p>"Ve bana bakmanın da bir anlamı yok," dedi John Chapman, "çünkü senin için savaşsam dahi - ki savaşmayacağım - senin işine yaramam. Uyuz sıçan kuynıklu piçler beni avladılar ve beni defterden silip unuttular." Durdu. Sonra dedi ki, <span style="font-style:italic;">"Paul Bunyan."</span> Başını yavaşça salladı ve onu tekrar dedi. "Paul Bunyan." Gölge, daha önce böyle iki zararsız kelimenin bu kadar zıt bir izlenim yarattığını duymamıştı.</p>

  <p>"Paul Bunyan mı?" dedi Gölge. "O daha önce ne yaptı ki?"</p>

  <p>"Başı çekti," dedi Viski Jack. Çarşamba'dan bir sigara dilendi ve iki adam otunıp sigaralarını içtiler.</p>

  <p>"Sinekkuşlarının kilo, diş çürümesi ya da benzeri saçmalıklar konusunda endişe ettiklerini sanan salaklar gibi, belki sadece si-nekkuşlarını şekerin kötülüklerinden kurtarmak istiyorlar," diye açıkladı Çarşamba. "Bu yüzden sinekkuşlarının yemliklerini amı-na koyduğumun NutraSweet'iyle dolduruyorlar. Yemliklere gelen kuşlar onu içiyorlar. Sonra o minik mideleri dolu olsa bile yiyeceklerinde kalori olmadığı için ölüyorlar. İşte senin için Paul Bunyan bu. Daha önce hiç kimse Paul Bunyan öyküleri anlatmadı. Hiç kimse Paul Bunyan'a inanmadı. 1910'da New York'da bir reklam şirketinden akılları durdurarak ortaya çıtı ve ulusun mit midesini boş kalorilerle doldurdu."</p>

  <p>"Ben Paul Bunyan'ı severim," dedi Viski Jack. "Birkaç yıl önce Mali of Amerika’da onun dönme dolabına bindimdi. Sen baş aşağı düşerken yaşlı, koca Paul Bunyan zirvedeydi. Şapırt. Bence iyi biri. Onun hiç var olmamış olması umunımda değil, önemli olan, asla ağaç kesmemiş olması. Tabii ki ağaç dikmek kadar iyi değil. Ağaç dikmek daha iyidir."</p>

  <p>"Çok önemli bir şey söyledin," dedi John Chapman.</p>

  <p>Çarşamba, ağzından bir halka duman çıkardı. Havada öylesi-</p>

  <p>ne kaldı, yavaş yavaş kıvrılıp dağıldı. "Kahretsin, Viski Jack, konu bu değil ve sen bunu biliyorsun."</p>

  <p>"Sana yardım etmeyeceğim," dedi Viski Jack. "Kıçına tekmeyi yediğinde buraya gelebilirsin ve ben hâlâ buradaysam senin karnını tekrar doyuracağım. En iyi yemeği sonbaharda yersin."</p>

  <p>Çarşamba dedi ki, "Diğer bütün seçenekler daha kötü."</p>

  <p>"Diğer seçenekler konusunda hiç bir fikrin yok," dedi Viski Jack. Sonra Gölge’ye baktı. "Sen bir şey peşindesin," dedi. Sesi odun dumanı ve sigaradan kalınlaşmıştı.</p>

  <p>"Ben çalışıyorum," dedi Gölge.</p>

  <p>Viski Jack başını olumsuzca salladı. "Aynı zamanda bir şey peşindesin," dedi. "Geri ödemek istediğin bir borç var."</p>

  <p>Gölge, Laura’nın mavi dudaklarını, ellerindeki kanları düşündü ve başıyla onayladı.</p>

  <p>"Dinle. Buraya ilk gelen tilkiydi ve kardeşi kurttu. Tilki herkesin sonsuza kadar yaşayacağını söyledi. Eğer ölürlerse uzun süre ölü kalmayacaklardı. Kurt hayır dedi, herkes ölecek, insanlar ölmeli, yaşayan her şey ölmeli; yoksa yayılıp bütün dünyayı sararlar, bütün somonları, karibuları, bufaloları, kabakları ve bütün mısırları yerler. Bir gün kurt öldü ve tilkiye dedi ki çabuk beni yaşama geri döndür. Ve tilki dedi ki, Hayır, ölüler ölü kalmalı. Beni ikna ettin. Ve bunu söylerken ağladı. Ama bunu söyledi ve bu sondu. Şimdi kurt ölüler dünyasını yönetiyor ve tilki her zaman güneşle ayın altında yaşıyor. Ve hâlâ kardeşinin ölümünün yasını tutuyor."</p>

  <p>Çarşamba dedi ki, "Eğer oynamıyorsan oynamıyorsun. Biz gidiyoruz."</p>

  <p>Viski Jack'ın yüz ifadesi kayıtsızdı. "Ben bu genç adamla konuşuyorum," dedi. "Sen yardım sınırlarının ötesindesin. O değil." Tekrar Gölge’ye döndü. "Bana rüyanı anlat," dedi Viski Jack.</p>

  <p>Gölge dedi ki, "Kafataslarından bir kuleye tırmanıyordum. Etrafında uçan dev gibi kuşlar vardı. Kanatlarında şimşekler çakıyordu. Bana saldırıyorlardı. Kule yıkıldı."</p>

  <p>"Herkes rüya görür," dedi Çarşamba. "Yola çıkabilir miyiz?"</p>

  <p>"Hayır herkes <span style="font-style:italic;">Wakinyau,</span> thunderbird görmez," dedi Viski Jack. "Onun yankılarını buradan hissettik."</p>

  <p>"Sana <span style="font-style:italic;">söyledim"</span> dedi Çarşamba. "Tanrım."</p>

  <p>"Batı Viginia’da kuluçkadan çıkan thunderbirdler var," dedi Chapman, aylakça. "Birkaç dişi ve bir de erkek. Yaşlı Ben’in asla çalışmadığı, Kantucky ve Tennessee arasındaki bir zamanlar Franklin eyaleti denen bölgede yavru yapan bir çift var. Tabii ki en iyi zamanlarda bile sayılan asla fazla artmadı."</p>

  <p>Viski Jack, kırmızı kil rengi elini uzattı ve Gölge'nin yüzüne nazikçe dokundu. "Eyvah," dedi. "Doğru. Eğer thunderbird avlarsan kadınını geri getirebilirsin. Ama o, ölü topraklarda, yürümeyenler ülkesindeki kurda ait."</p>

  <p><span style="font-style:italic;">”Nereden</span> biliyorsun?" diye sordu Gölge.</p>

  <p>Viski Jack’ın dudakları oynamadı. "Bufalo sana ne dedi?"</p>

  <p>"İnanmamı."</p>

  <p>"İyi bir öğüt. O öğüdü dinleyecek misin?"</p>

  <p>"Bir bakıma. Sanırım." Kelimesiz, ağızsız ve ses çıkarmadan konuşuyorlardı. Gölge, odadaki diğer iki kişiyi merak etti; hiç kımıldamadan duruyorlardı, ne bir kalp atışı vardı, ne de bir kalp atışının küçük bir parçası.</p>

  <p>"Kabileni bulduğun zaman gel ve beni gör," dedi Viski Jack. "Yardım edebilirim."</p>

  <p>"Geleceğim."</p>

  <p>Viski Jack kafasını eğdi. Sonra Çarşamba'ya döndü. "Ho Chunk'unu mu almaya gidiyorsun?"</p>

  <p>"Neyi mi?"</p>

  <p><span style="font-style:italic;">"Ho Chunk.</span> Winnebagolar kendilerine öyle derler."</p>

  <p>Çarşamba başını olumsuzca salladı. "Çok riskli. Onu geri almak sorun çıkarabilir. Onu arıyor olmalılar."</p>

  <p>"Çalıntı mı?"</p>

  <p>Çarşamba gücenmiş göründü. "Bir parçası bile değil. Kağıtları torpido gözünde."</p>

  <p>"Ya anahtarlar?"</p>

  <p>"Onlar bende," dedi Gölge.</p>

  <p>"Yeğenim, Harry Mavialakarga’nın bir 81 Buick’i var. Niçin senin arabanın anahtarlarını bana vermiyorsun? Sen de onun arabasını alabilirsin."</p>

  <p>Çarşamba'nın tüyleri dikildi. "Bu ne biçim bir değiş tokuş ki?"</p>

  <p><span style="font-weight:bold;">Viski Jack omuz silkti. "Onu bıraktığın yerden geri getirmenin ne kadar zor olacağını biliyorsun, değil mi? Sana bir iyilik yapıyo-nım. İster kabul et, ister kabul etme. Umurumda değil." Bıçak yarası ağzını kapadı.</span></p>

  <p><span style="font-weight:bold;">Çarşamba kızgın göründü ve sonra kızgınlığı pişmanlığa döndü ve dedi ki, "Gölge, bu adama Winnebago’nun anahtarların, ver." Gölge anahtarları Viski Jack’e verdi.</span></p>

  <p><span style="font-weight:bold;">"Johnny," dedi Viski Jack, "bu adamları Harry Mavialakarga’ya götürür müsün? Onlara arabasını vermesini söylediğimi ona söyle."</span></p>

  <p><span style="font-weight:bold;">"Zevkle," dedi John Chapman.</span></p>

  <p><span style="font-weight:bold;">Ayağa kalktı ve kapıya yürüdü, yanında duran küçük kendir torbayı aldı, kapıyı açtı ve dışarı çıktı. Gölge’yle Çarşamba onu takip ettiler. Viski Jack kapıda bekledi. "Hey," dedi Çarşamba’ya. "Sen buraya bir daha gelme. Burada istenmiyorsun."</span></p>

  <p><span style="font-weight:bold;">Çarşamba parmağını göğe doğru kaldırdı. "Bunun üzerinde dön" dedi nazikçe.</span></p>

  <p><span style="font-weight:bold;">Karlar içinde tepeden aşağı yürüdüler, kar yığınlarının içinden yollarını açtılar. Chapman önden yürüdü, çıplak ayakları, üstü kabuk gibi olan karların üstünde kırmızı bir tezat yaratıyordu. "Üşümüyor musun?" dedi Gölge.</span></p>

  <p><span style="font-weight:bold;">"Karım Choctawdı," dedi Chapman."</span></p>

  <p><span style="font-weight:bold;">"Ve sana soğuktan korunmanın gizemli yollarını mı öğretti?"</span></p>

  <p><span style="font-weight:bold;">"Hayır. Benim deli olduğumu düşündü," dedi Chapman. "Bana eskiden Johny niçin botlarını giymiyorsun derdi?" Tepenin eğimi dikleşti ve konuşmayı kesmek zorunda kaldılar. Üç adam, karın üzerinde tökezlenip kayarken kendilerini sağlama almak ve düşmekten kurtulmak için tepenin kenarındaki kayınağaçlarını kullanıyorlardı. Zemin daha düzelince Chapman dedi ki, "Artık ölü tabii ki. O öldüğünde sanırım biraz çıldırdım. Bu herkesin başına gelebilir. Senin de başına gelebilir." Gölge’nin koluna vurdu. "İsa ve Jehosophat adına sen kocaman bir adamsın."</span></p>

  <p><span style="font-weight:bold;">"Öyle diyorlar," dedi Gölge.</span></p>

  <p><span style="font-weight:bold;">Tepenin eteğini dönen çakıl yola ulaşana kadar yarım saat daha yokuş aşağı ağır adımlarla yürüdüler. Üç adam onun yanından, tepenin üstünden gördükleri bina kümesine doğru yürüdüler.</span></p>

  <p><span style="font-weight:bold;">Bir araba yavaşladı ve durdu. Kullanan kadın uzanıp yolcu penceresini açtı ve dedi ki, "Siz avanaklar yolculuk yapmak ister misiniz?"</span></p>

  <p><span style="font-weight:bold;">"Çok naziksiniz, hanımefendi," dedi Çarşamba. "Biz Bay Harry Mavialakarga’yı arıyoruz?"</span></p>

  <p><span style="font-weight:bold;">"Aşağıda resepsiyon salonunda olmalı," dedi kadın. Gölge kadının kırklarında olduğunu tahmin etti. "Binin."</span></p>

  <p><span style="font-weight:bold;">Arabaya bindiler. Çarşamba öne oturdu, Gölge ve John Chapman arkaya geçtiler. Gölge’nin bacakları arkada rahatça oturmayacak kadar uzundu ama elinden geleni yaptı. Araba çakıllı yoldan aşağı sarsılarak hareket etti.</span></p>

  <p><span style="font-weight:bold;">"Siz üçünüz nereden geliyorsunuz?" diye sordu şoför.</span></p>

  <p><span style="font-weight:bold;">"Bir arkadaşımızı ziyaretten," dedi Çarşamba.</span></p>

  <p><span style="font-weight:bold;">"Arkadaki tepede yaşıyor," dedi Gölge.</span></p>

  <p><span style="font-weight:bold;">"Ne tepesi?" diye sordu.</span></p>

  <p><span style="font-weight:bold;">Gölge, tozlu arka pencereden arkadaki tepeye bakmak için geriye baktı. Ama arkada yüksek bir tepe yoktu: Ovaların üzerinde bulutlardan başka hiçbir şey yoktu.</span></p>

  <p><span style="font-weight:bold;">"Viski Jack," dedi.</span></p>

  <p><span style="font-weight:bold;">"Ah," dedi kadın. "Biz ona burada Inktomi deriz. Sanırım aynı adam. Büyükbabam onunla ilgili bazı çok güzel hikayeler anlatırdı. Tabii ki en iyileri belden aşağıydı." Yolda bir kasise çarptılar ve kadın küfretti. "Arkadakiler, iyi misiniz?"</span></p>

  <p><span style="font-weight:bold;">"Evet, hanfendi," dedi John Chapman. Arka koltuğa iki eliyle birden yapışmıştı.</span></p>

  <p><span style="font-weight:bold;">"Rez yolları," dedi. "Zamanla onlara alışıyorsunuz."</span></p>

  <p><span style="font-weight:bold;">"Hepsi böyle mi?" diye sordu Gölge.</span></p>

  <p><span style="font-weight:bold;">"Aşağı yukarı," dedi kadın. "Bu civardakilerin hepsi. Ve sakın casinolardan gelen parayı sormayın, çünkü hangi aklı başında insan casinoya gitmek için buraya gelir ki? Biz burada paranın yüzünü görmüyoruz."</span></p>

  <p><span style="font-weight:bold;">"Üzgünüm."</span></p>

  <p><span style="font-weight:bold;">"Üzülme." Bir çatırtı ve iniltiyle vitesi değiştirdi. "Etraftaki beyaz nüfusunun azaldığını biliyor musunuz? Oralara gittiğinizde hayalet kasabalarla karşılaşacaksınız. Televizyon ekranlarında gördüklerinden sonra onları nasıl çiftliklerinde tutacaksınız ki? Za-</span></p>

  <p>ten Kötü Topraklar’da çiftçilik yapmaya değmez. Topraklarımızı aldılar, buralara yerleştiler, şimdi de gidiyorlar. Güneye gidiyorlar. Batıya gidiyorlar. Belki onlar New York, Miami ve LA’e gidene kadar beklersek bütün ortayı savaşmadan geri alabiliriz."</p>

  <p>"Bol şanslar," dedi Gölge.</p>

  <p>Harry Mavialakarga’yı resepsiyon salonundaki bilardo masasında bir grup kızı etkilemek için zor vuruşlar yaparken buldular. Sağ elinin üstünde bir mavialakarga dövmesi ve sağ kulağında çeşitli piercingler vardı.</p>

  <p>"Ho hoka, Harry Mavialakarga," dedi John Chapman.</p>

  <p>"Siktir ol git, manyak, çıplak ayaklı, beyaz hayalet," dedi Harry Mavialakarga, sohbet edercesine. "Tüylerimi ürpertiyorsun."</p>

  <p>Salonun diğer ucunda bazıları kağıt oynayan, bazıları konuşan daha yaşlı adamlar vardı. Harry Mavialakarga’ın yaşından daha genç adamlar bilardo masasındaki sıralarını bekliyorlardı. Bu büyük boy bir bilardo masasıydı. Yeşil çuhanın kenarındaki yırtık gümüşü-gri bir boru bandıyla yamanmıştı.</p>

  <p>"Amcandan bir'mesajım var," dedi Chapman, hiç şaşırmadan. "Arabanı bu ikisine vermeni istiyor."</p>

  <p>Salonda otuz, belki de kırk kişi vardı ve şimdi hepsi dikkatlice ya oyun kartlarına, ya ayaklarına, ya da tırnaklarına bakıp ellerinden geldiği kadar dinlemiyormuş gibi görünüyorlardı.</p>

  <p>"O benim amcam değil."</p>

  <p>Salonun üstü boğucu bir sigara dumanıyla kaplıydı. Chapman, Gölge’nin bir insan ağzında gördüğü en kötü dişleri göstererek ağzı kulaklarına varırcasına gülümsedi. "Bunu amcana söylemek ister misin? O Lakotalar arasında kalmasının tek nedeninin sen olduğunu söylüyor."</p>

  <p>"Viski Jack çok şey söyler," dedi Harry Mavialakarga, huysuzca. Ama o da Viski Jack demedi. Gölge’nin kulağına aynıymış gibi geldi ama tam değil: <span style="font-style:italic;">Wüakedjak,</span> diye düşündü. Söyledikleri buydu. Hiç de Viski Jack değil.</p>

  <p>Gölge dedi ki, "Evet. Ve söylediklerinden biri, bizim Winneba-go’yla senin Buick'ı değiş tokuş ettiğimiz idi."</p>

  <p>"Ben ortada herhangi bir Winnebago görmüyorum."</p>

  <p>"Winnebago’yu o getirecek," dedi John Chapman. "Getireceğini biliyorsun."</p>

  <p>Harıy Mavialakarga zor bir vuruş yapmaya kalktı ve ıskaladı. Eli yeteri kadar rahat değildi. "Ben yaşlı tilkinin yeğeni değilim," dedi Harıy Mavialakarga. "Keşke insanlara bunu söylemese."</p>

  <p>"Ölü bir kurt olmaktansa canlı bir tilki olmak daha iyidir," dedi Çarşamba, neredeyse homurdanmaya benzer kalın bir sesle. "Şimdi, bize arabanı satıyor musun?"</p>

  <p>Harry Mavialakarga, görünür şekilde ve zangır zangır titredi. "Elbette," dedi. "Elbette. Ben sadece şaka yapıyordum. Ben çok şaka yaparım, ben." Istakayı masaya koydu, kapının yanındaki askıda asılı bir grup birbirinin benzeri montun arasından kalın bir montu çekip aldı. "Bırakın da önce arabadaki pisliklerimi alayım," dedi.</p>

  <p>Sanki yaşlı adamın patlayacağından endişe ediyormuş gibi Çarşamba’ya bakışlar atıp duruyordu.</p>

  <p>Harıy Mavialakarga'nın arabası yüz metre uzağa park edilmişti. Ona doğru yürürlerken küçük, badanalanmış bir Katolik kilisesinin yanından geçtiler. Rahip yakası takan bir adam, geçerlerken kapı eşiğinden onlara dik dik baktı. Sigara içmeyi sevmiyormuş gibi, bir sigarayı emiyordu.</p>

  <p>"İyi günler, peder!" diye seslendi John Chapman ama rahip yakalı adam karşılık vermedi. Sigarasını topuğu altında ezdi, izmariti aldı ve kapının yanındaki çöp tenekesine atıp içeri girdi.</p>

  <p>Harıy Mavialakarga’nın arabasının dikiz aynaları yoktu ve lastikleri Gölge'nin gördüğü en kabak lastiklerdi: Ayna gibi düz siyah kauçuk. Harıy Mavialakarga, onlara arabanın yağ kaçırdığını ama içine yağ koyduğunuz ve durmadığınız sürece sonsuza kadar gideceğini söyledi.</p>

  <p>Harry Mavialakarga, arabadaki pisliklerini siyah bir çöp torbasına doldurdu (söylediği pisliklerde çevir aç kapaklı, birkaç ucuz bira; kül tablasına kötüce saklanmış, gümüşü bir folyaya sarılı bitmemiş, küçük bir paket hint keneviri macunu; bir kokarca kuyruğu, bir düzine Amerikan country-western kaseti ve sararıp eskimiş bir <span style="font-style:italic;">Yabancı Bir Ülkedeki Yabancı</span> kitabı vardı). "Sizi daha önce rahatsız ettiğim için özür dilerim," dedi Harry Mavialakarga Çarşamba'ya, anahtarları verirken. "Winnebago’yu ne zaman alacağımı biliyor musunuz?"</p>

  <p>"Amcana sor. Anıına koduğumun araba satıcılığını yapan o," diye homurdandı Çarşamba.</p>

  <p>"Wisakedjak benim amcam <span style="font-style:italic;">değil,"</span> dedi Harry Mavialakarga. Siyah çöp torbasını aldı ve en yakın eve gidip kapıyı arkasından kapattı.</p>

  <p>John Chapman’ı Sioux Şelalesinde, sadece yiyecek satılan bir dükkanın önünde bıraktılar.</p>

  <p>Çarşamba giderlerken hiçbir şey söylemedi. Viski Jack’ın yerinden ayrıldıklarından beri somurtuyordu.</p>

  <p>St Paul'un tam dışındaki bir aile lokantasında Gölge, birisinin bıraktığı bir gazeteyi aldı. Bir kere baktı, sonra bir kez daha ve sonra Çarşamba'ya gösterdi.</p>

  <p>"Şuna bak," dedi Gölge.</p>

  <p>Çarşamba iç çekti ve gazeteye baktı. "Havadan trafik kontrolü yapanların tartışmasının endüstriyel bir harekete neden olmadan çözüldüğüne sevindim," dedi.</p>

  <p>"O değil," dedi Gölge. "Bak. Şubatın on dördü yazıyor."</p>

  <p>"Sevgililer Günün kutlu olsun."</p>

  <p>"Biz Ocağın yirmisi miydi, yirmi biri miydi yola çıktık. Ben günleri takip etmiyordum ama Ocağın üçüncü haftasındaydık. Şu-bat'ın on dördü nasıl oluyor?"</p>

  <p>"Çünkü biz neredeyse bir ay yürüdük," dedi Çarşamba. "Çorak Bölge'de. Kulis'de."</p>

  <p>"Ne boktan kestirmeymiş," dedi Gölge.</p>

  <p>Çarşamba gazeteyi itti. "Amına koduğumun Johnny Elmaçekir-deği her zaman Paul Bunyan hakkında konuşup duruyor. Gerçek hayatta Chapman’ın on dört elma bahçesi var. Binlerce dönümünü çiftlik yaptı. Evet, batı sınırına ayak uydurdu; ama onunla ilgili öykülerin bir kelimesi bile doğru değil, bir keresinde çıldırdığını saymazsak. Ama bu önemli değil. Gazetelerin söylediği gibi, eğer gerçek yeteri kadar büyük değilse, bir efsane basarsın. Bu ülkenin kendi efsanelerine ihtiyacı var. Ve artık efsaneler bile ona inanmıyorlar."</p>

  <p>"Ama sen onu görüyorsun."</p>

  <p>"Ben eski önemi kalmamış bir kişiyim. Beni kim sikler ki?"</p>

  <p><span style="font-weight:bold;">Gölge yavaşça dedi ki, "Sen bir tanrısın."</span></p>

  <p><span style="font-weight:bold;">Çarşamba ona sertçe baktı. Bir şey söylemek üzereymiş gibiydi ama sonra koltuğuna geri yığıldı ve mönüye bakıp dedi ki, "Ne olmuş?"</span></p>

  <p><span style="font-weight:bold;">"Tanrı olmak güzel bir şey," dedi Gölge.</span></p>

  <p><span style="font-weight:bold;">"Öyle mi?" diye sordu Çarşamba ve bu kez Gölge bakışlarını çevirdi.</span></p>

  <p><span style="font-weight:bold;">Gölkenarı'nın kırk kilometre dışındaki bir benzincinin tuvaletlerin yanındaki duvarda, Gölge el yapımı bir fotokopi ilan gördü: Alison McGovern'ın siyah, beyaz bir fotoğrafı ve üzerinde elle yazılmış</span> <span style="font-style:italic;">Beni Gördünüz Mü?</span> <span style="font-weight:bold;">sorusu. Aynı yıllık fotoğrafı: kendine güvenen gülümsemesiyle büyüdüğünde hayvanlarla ilgili bir iş yapmak isteyen üst dişlerinde plastik bir tel olan bir kız.</span></p>

  <p><span style="font-style:italic;">Beni gördünüz mü?</span></p>

  <p><span style="font-weight:bold;">Gölge, bir Snickers, bir şişe su ve bir tane</span> <span style="font-style:italic;">Gölkenan Haberleri</span> <span style="font-weight:bold;">aldı. Manşet haberde, Gölkenarı muhabirimiz Marguerite 01-sen'in yazdığı, bir erkek çocukla yaşlı bir adamı, donmuş gölün üstünde, bahçe tuvaleti gibi bir buzda balık tutma kulübesinin dışına ve ellerinde kocaman bir balık tutarken gösteren bir fotoğraf vardı. Gülümsüyorlardı.</span> <span style="font-style:italic;">Baba ve Oğul Yerel Kuzey Turna Balığı Rekorunu Kırdılar. Hikayenin tamamı iç sayfada.</span></p>

  <p><span style="font-weight:bold;">Arabayı Çarşamba kullanıyordu. Dedi ki, "O gazetede sana ilginç gelen her hangi bir şeyi oku."</span></p>

  <p><span style="font-weight:bold;">Gölge dikkatlice baktı ve sayfaları yavaşça çevirdi ama hiçbir şey bulamadı.</span></p>

  <p><span style="font-weight:bold;">Çarşamba onu apartmanın dışındaki garaj girişinde bıraktı. Duman rengi bir kedi girişten ona baktı, sonrasında Gölge sevmek için eğildiğinde kaçtı.</span></p>

  <p><span style="font-weight:bold;">Gölge, dairesinin dışındaki tahta iskelede durdu ve göle baktı. Buzun üstünde, orada burada kahverengi ve yeşil balıkçı kulübeleri vardı. Çoğunun yanında arabalar park etmişti. Köprünün yanındaki buzun üstünde eski yeşil klunker, aynı gazetedeki gibi duruyordu. "23 Mart," dedi Gölge, cesaretlendirircesine. "Sabah 9:15 civarı. Bunu becerebilirsin."</span></p>

  <p><span style="font-weight:bold;">"En ufak bir şansın bile yok," dedi bir kadın sesi. "6 Nisan. Akşam altı. Güneş buzu o şekilde ısıtıyor." Gölge gülümsedi. Margu-</span></p>

  <div><img alt="" src="../Images/main-29.jpg" /></div>

  <p><span style="font-weight:bold;">erite Olsen bir kayak elbisesi giyiyordu. İskelenin diğer ucunda kuş yemliğini dolduruyordu.</span></p>

  <p><span style="font-style:italic;">"Gölkenan Haberleri</span><span style="font-weight:bold;">’nde Kuzey Turna Balığı Kasaba Rekoru yazını okudum."</span></p>

  <p><span style="font-weight:bold;">"İlginç miydi, hı?"</span></p>

  <p><span style="font-weight:bold;">"Şey, eğitici belki."</span></p>

  <p><span style="font-weight:bold;">"Bize geri dönmeyeceğini düşündüm," dedi. "Uzun süredir yoktun, hı?"</span></p>

  <p><span style="font-weight:bold;">"Amcamın bana ihtiyacı vardı," dedi Gölge. "Zamanın nasıl geçtiğini bilemedik."</span></p>

  <p><span style="font-weight:bold;">Son içyağı kalıbını da yerine koydu ve bir file çorabı plastik bir süt şişesinden devedikeni tohumlarıyla doldurmaya başladı. Kış tüyleri zeytin rengine dönmüş birkaç saka, yakındaki bir köknar ağacında sabırsızca cıvıldadılar.</span></p>

  <p><span style="font-weight:bold;">"Gazetede Alison McGovern’la ilgili hiçbir şey görmedim."</span></p>

  <p><span style="font-weight:bold;">"Verilecek hiçbir haber yoktu. Hâlâ kayıp. Birisinin onu Detro-it'te gördüğüne dair bir söylenti vardı; ama sonuçta yanlış alarm çıktı."</span></p>

  <p><span style="font-weight:bold;">"Zavallı çocuk."</span></p>

  <p><span style="font-weight:bold;">Marguerite Olsen süt şişesinin kapağını kapattı. "Umarım ölmüştür," dedi, gerçekçi bir tonla.</span></p>

  <p><span style="font-weight:bold;">Gölge şok olmuştu. "Niçin?"</span></p>

  <p><span style="font-weight:bold;">"Çünkü diğer seçenekler daha kötü."</span></p>

  <p><span style="font-weight:bold;">Sakalar köknarağacında daldan dala çılgınca zıplıyorlardı, insanların gitmesi için sabırsızlanmışlardı.</span></p>

  <p><span style="font-style:italic;">Sen Alison ’u düşünmüyorsun</span><span style="font-weight:bold;font-style:italic;">,</span> <span style="font-weight:bold;">diye düşündü</span> <span style="font-style:italic;">Gölge. Sen kendi oğlunu düşünüyorsun. Sen Sandy’i düşünüyorsun.</span></p>

  <p><span style="font-weight:bold;">Birisinin</span> <span style="font-style:italic;">Sandy’i özledim</span> <span style="font-weight:bold;">deyişini hatırladı. Kimdi o?</span></p>

  <p><span style="font-weight:bold;">"Seninle konuşmak güzeldi," dedi Gölge.</span></p>

  <p><span style="font-weight:bold;">"Evet," dedi. "Seninle de."</span></p>

  <p><span style="font-weight:bold;">Şubat, kısa, kapalı günler dizisi halinde geçti. Kar bazı günler yağdı ama çoğunda değil. Hava ısındı ve iyi günlerde donma derecesinin üstüne çıktı. Gölge kendini hapishane hücresinde hissetmeye başlayana kadar dairesinde kaldı. Sonra Çarşamba'nın ona</span></p>

  <p><span style="font-weight:bold;">seyahatte ihtiyacı olmadığı günler yürümeye başladı.</span></p>

  <p><span style="font-weight:bold;">Günün çoğunda, kasabanın dışında uzun yorucu yürüyüşler yapıyordu. Kuzey ve batıdaki ulusal ormana kadar, güneydeki mısır tarlalarıyla sığır otlaklarına kadar tek başına yürüdü. Lumber İlçesi Orman Patikası'nda yürüdü. Eski tren yollarında yürüdü. Arka yollarda yürüdü. Birkaç kez gölün kenarında kuzeyden güneye yürüdü. Bazen yörenin insanlarına, ya da kış turistlerine, koşuya çıkanlara rastladı ve el sallayıp selam verdi. Çoğunlukla hiç kimse görmedi. Sadece kargalar ve sakalar gördü. Birkaç kez de yolda ezilmiş keseli sıçan ve rakunla kendine ziyafet çeken bir atmaca fark etti. Anılmaya değer bir günde kenarları donmuş, ortası hâlâ hızlı akan White Pine Nehri'nin ortasından beyaz bir balık kapan bir kartalı izledi. Balık, öğle güneşinde kartalın pençelerinde parıldayarak kıpır kıpır oynuyor ve silkeleniyordu. Gölge balığın kendini kurtarmasını ve gökyüzünde yüzerek uzaklaşmasını hayal edip neşesizce gülümsedi.</span></p>

  <p><span style="font-weight:bold;">Yürüdüğünde düşünmesi gerekmediğini keşfetti. İşte istediği de buydu. Düşündüğünde aklı kontrol edemediği, onu rahatsız eden yerlere gidiyordu. Yorgunluktan bitip tükenmek en iyi şeydi. Yorulduğunda düşünceleri ne Laura'yla, ne tuhaf rüyalarla, ne de olmayan ve olamayacak şeylerle aklını karıştırmadı. Yürüyüşten eve dönüyor ve sorunsuzca, rüya görmeden uyuyordu.</span></p>

  <p><span style="font-weight:bold;">Kasaba meydanındaki George'un Berber Dükkanı'nda Polis Şefi Chad Mulligan'la karşılaştı. Gölge'nin her zaman saç kesimiyle ilgili büyük umutları vardı ama asla umduğu kadar iyi olmadılar. Her saç kesiminden sonra, her zaman aşağı yukarı aynıydı, sadece saçı daha kısa görünüyordu. Gölge’nin yanındaki berber koltuğuna oturan Chad, şaşırtıcı derecede kendi görünüşüyle ilgileniyormuş gibi göründü. Saç kesimi bittiğinde aynadaki görüntüsüne, sanki hızdan dolayı ceza kesmeye hazırlanıyormuş gibi ciddice göz attı.</span></p>

  <p><span style="font-weight:bold;">"İyi görünüyor," dedi ona Gölge.</span></p>

  <p><span style="font-weight:bold;">"Eğer bir kadın olsaydın sana güzel gelir miydi?"</span></p>

  <p><span style="font-weight:bold;">"Sanırım."</span></p>

  <p><span style="font-weight:bold;">Meydandan Mabel’inin yerine geçitler ve beraberce birer fincan sıcak çikolata siparişi verdiler. Chad dedi ki, "Hey Mike. Hiç</span></p>

  <p><span style="font-weight:bold;">kendine kanun güçlerinde bir iş düşündün mü?"</span></p>

  <p><span style="font-weight:bold;">Gölge omuz silkti. "Düşündüğümü söyleyemem," dedi. "Bilmen gereken birçok şey varmış gibi görünüyor."</span></p>

  <p><span style="font-weight:bold;">Chad başını olumsuzca salladı. "Biliyor musun, polis olmanın esas bölümü, şöyle bir şey? Sadece serinkanlı olmak. Bir şey olur, birisi sana bağırıyor, avazı çıktığı kadar katil var diye, tek söylemen gereken şey bütün bunların bir yanlışlık olduğundan emin olduğun. Ve eğer sakince dışarı çıkarlarsa her şeyi halletmişsin demektir. Sözünün arkasında durabilmen gerekiyor."</span></p>

  <p><span style="font-weight:bold;">"Ve sonra olayı çözüyorsun?"</span></p>

  <p><span style="font-weight:bold;">"Çoğunlukla, işte o zaman onlara kelepçeleri takarsın. Ama evet, çözmek için elinden geleni yaparsın. Eğer iş ararsan bana haber ver. Sen bizim istediğimiz türden bir adamsın."</span></p>

  <p><span style="font-weight:bold;">"Eğer amcamla işim kötüye giderse bunu aklımda tutacağım."</span></p>

  <p><span style="font-weight:bold;">Sıcak çikolatalarını yudumladılar. Mulligan dedi ki, "Söyle Mike, bir kuzenin olsa ne yapardın? Dul bir kadın. Ve seni aramaya başlarsa?"</span></p>

  <p><span style="font-weight:bold;">"Nasıl arıyor?"</span></p>

  <p><span style="font-weight:bold;">"Telefonda. Şehirlerarası. Bu eyaletin dışında yaşıyor." Yanakları kızardı. "Onu geçen sene bir aile düğününde gördüm. Ama o zamanlar evliydi, yani kocası hâlâ yaşıyordu. Ve o aileden. Yakın değil, oldukça uzak bir kuzen."</span></p>

  <p><span style="font-weight:bold;">"Ona karşı bir şey hissediyor musun?"</span></p>

  <p><span style="font-weight:bold;">Kızarma. "Bunu bilmiyorum."</span></p>

  <p><span style="font-weight:bold;">"Şey o zaman bunu başka şekilde söyleyelim. Senden hoşlanıyor mu?"</span></p>

  <p><span style="font-weight:bold;">"Şey telefonda birkaç şey söyledi. Güzel görünüşlü bir kadın."</span></p>

  <p><span style="font-weight:bold;">"Peki. . . bu konuda ne yapacaksın?"</span></p>

  <p><span style="font-weight:bold;">"Ona buraya gelmesini söyleyebilirim. Bunu yapabilirim, değil mi? Bir şekilde, buraya gelmek istediğinden bahsetti."</span></p>

  <p><span style="font-weight:bold;">"İkiniz de yetişkinsiniz. Ben durma derim."</span></p>

  <p><span style="font-weight:bold;">Chad başıyla onayladı, kızardı ve tekrar başıyla onayladı.</span></p>

  <p><span style="font-weight:bold;">Gölge’nin dairesindeki telefon kesikti. Bağlatmayı düşündü ama aklına aramak isteyeceği hiç kimseyi getiremedi. Bir gece geç saatlerde ahizeyi aldı ve dinledi. Uzaktan gelen, doğru dürüst çıkaramadığı seslerle konuşan bir grup insan arasındaki sohbeti ve rüzgarın esişini duyabildiğine inandı. Dedi ki, "Alo?" ve "Kiminle konuşuyorum?" ama cevap gelmedi, sadece aniden çöken sessizlik ve sonra uzaktan gelen bir kahkaha sesi, o kadar hafifti ki hayal edip etmediğinden emin olamadı.</span></p>

  <p><span style="font-weight:bold;">Gölge, sonraki haftalarda Çarşamba'yla başka yolculuklar yaptı.</span></p>

  <p><span style="font-weight:bold;">Rhode Adası'nda bir kulübenin mutfağında bekledi ve Çarşamba’nın karanlık bir odada yataktan çıkamayan, ne Çarşamba'nın, ne de Gölge'nin yüzüne bakmasına izin vermeyen bir kadınla tartışmasını dinledi. Buzdolabında biri çekirgelerle, diğeri de ölü fare yavrularıyla dolu iki plastik torba vardı.</span></p>

  <p><span style="font-weight:bold;">Seatle’daki bir rock klübünde Çarşamba'nın, grubun gürültüsü arasında, kısa kızıl saçlı ve sarmal, mavi bir dövmesi olan genç bir kadına bağırarak selam vermesini seyretti. Konuşma iyi gitmiş olmalıydı, çünkü Çarşamba zevkle sırıtarak dışarı çıktı.</span></p>

  <p><span style="font-weight:bold;">Beş gün sonra, Çarşamba, Dallas'daki bir ofisin lobisinden, kaşlarını çatarak çıkarken Gölge kiralık arabada bekliyordu. Çarşamba içeri girdiğinde arabanın kapısını vurarak çekti. Orada sessizce oturdu. Yüzü öfkeden kıpkırmızıydı. Dedi ki, "Sür." Sonra dedi ki, "Amma koduğumun Arnavutları. Sanki insanın umurun-dalar."</span></p>

  <p><span style="font-weight:bold;">Üç gün sonra, beş genç Japon kadınıyla hoş bir öğle yemeği yedikleri Boulder'e uçtular. Bu, esprilerle dolu bir nezaket yemeğiydi. Gölge herhangi bir şeyin onaylandığına ya da karar verildiğine emin olmadan oradan uzaklaştı. Ama Çarşamba yeteri kadar mutlu görünüyordu.</span></p>

  <p><span style="font-weight:bold;">Gölge, Gölkenarı’na geri dönmek için sabırsızlanmaya başlamıştı. Orada huzur ve kıymetini bildiği bir içten karşılanış vardı.</span></p>

  <p><span style="font-weight:bold;">Yolculuğa çıkmadığı her sabah arabasını köprüden geçirip kasaba meydanına sürüyordu. Mabel’den iki pasty alıyor; bir pastyi orada yiyip bir kahve içiyordu. Eğer birisi gazete bırakmışsa alıp okuyordu ama haberlerle asla kendisi gazete alacak kadar ilgilenmemişti.</span></p>

  <p><span style="font-weight:bold;">İkinci pastyi kağıt torbasına sardırıyor ve öğlen yemeğinde yiyordu.</span></p>

  <p>Bir sabah <span style="font-style:italic;">USA Today</span> okurken Mabel dedi ki, "Hey, Mike . Bugün nereye gidiyorsun?"</p>

  <p>Gökyüzü soluk maviydi. Sabah sisi ağaçların üstünden kalkarken onları kırağıyla örtmüştü. "Bilmiyorum," dedi Gölge. "Belki yine orman patikasında yürürüm."</p>

  <p>Mabel, Gölge’nin kahvesini yeniden doldurdu. "Bölge Q’nun doğusuna hiç gittin mi? Yirminci Sokaktaki halıcının karşısında başlayan küçük yol."</p>

  <p>"Hayır. Hiç gitmedim."</p>

  <p>"Şey," dedi, "oldukça hoş bir yerdir."</p>

  <p>Aşırı hoş bir yerdi. Gölge, arabasını kasabanın kenarına park etti ve yol boyunca yürüdü. Burası kasabanın doğusunda tepelerine etrafında kıvrılarak dolaşan, dolambaçlı bir kır yoluydu. Bütün tepeler yapraksız akçaağaçlar, kemik beyazı kayın ağaçları, koyu renk köknarlar ve çamlarla kaplıydı.</p>

  <p>Bir ara küçük koyu renk bir kedi yolun kenarında ona ayak uydurdu. Ön patileri, beyaz gerisi toprak rengindeydi. Gölge ona doğru yürüdü. Kedi kaçmadı.</p>

  <p>"Hey kedi," dedi Gölge, farkında olmadan.</p>

  <p>Kedi kafasını çevirip zümrüt yeşili gözlerle ona baktı. Sonra tısladı - ona değil ama Gölge’nin göremediği yolun kenarındaki başka bir şeye.</p>

  <p>"Sakin ol," dedi Gölge. Kedi gururlu dik adımlarla yolun karşısına geçti ve hasadı toplanmamış bir mısır tarlasında gözden kayboldu.</p>

  <p>Yolun bir sonraki virajında, Gölge minnacık bir mezarlıkla karşılaştı. Mezar taşlan havanın etkisiyle yıpranmıştı ama bazılarına taze çiçekler konmuştu. Mezarlığın etrafında ne duvar, ne de çit vardı, Sadece kenarlara yaşlılıktan ve buzlardan eğilmiş bodur dut ağaçları dikilmişti. Gölge bir buz yığının üstüne bastı ve yolun kenarına sulu kar fışkırttı. İki kapı direği taşı mezarlığın girişi yerini gösteriyordu ama aralarında kapı yoktu. Gölge iki kazığına arasından mezarlığa girdi.</p>

  <p>Mezar taşlarına bakarak mezarlığı dolaştı. 1969’dan sonrasına ait yazı yoktu. Sağlam görünüşlü granit bir meleğin karlarını temizledi ve ona dayandı.</p>

  <p><span style="font-weight:bold;">Cebindeki kağıt paketi aldı ve içindeki pastyyi çıkardı. Tepesini kırdı: Kış havasına karışına hafif buharı içine çekti. Gerçekten çok güzel de kokuyordu. Pastyi ısırdı.</span></p>

  <p><span style="font-weight:bold;">Arkasında bir şey hışırdadı. Bir an için onun o kedi olduğunu sandı ama sonra burnuna parfüm kokusu geldi ve parfümün arkasında çüfüyen bir şeyin kokusu.</span></p>

  <p><span style="font-weight:bold;">"Lütfen bana bakma," dedi arkasından.</span></p>

  <p><span style="font-weight:bold;">"Selam, Laura," dedi Gölge.</span></p>

  <p><span style="font-weight:bold;">Laura'nın sesinin tereddütlü, belki de biraz korkak olduğunu düşündü Gölge. Laura dedi ki, "Selam köpek yavrusu.</span></p>

  <p><span style="font-weight:bold;">Gölge biraz pasty kopardı. "Biraz ister misin?" diye sordu.</span></p>

  <p><span style="font-weight:bold;">Şimdi tam arkasında duruyordu. "Hayır," dedi. "Sen ye. Artık yemek yemiyorum."</span></p>

  <p><span style="font-weight:bold;">Gölge pastysini yedi. İyiydi. "Sana bakmak istiyorum," dedi.</span></p>

  <p><span style="font-weight:bold;">"Hoşuna gitmeyecek," dedi ona Laura.</span></p>

  <p><span style="font-weight:bold;">"Lütfen?"</span></p>

  <p><span style="font-weight:bold;">Laura taş meleğin arkasından dolaştı. Gölge ona gün ışığında baktı. Bazı şeyler farklı, bazı şeyler aynıydı. Ne gözleri değişmişti, ne de gülüşündeki çarpık umut. Ve çok aleni bir şekilde çok ölüydü. Gölge pastysini bitirdi. Ayağa kalktı ve kırıntıları torbadan yere döktü, sonra onu katlayıp cebine geri koydu.</span></p>

  <p><span style="font-weight:bold;">Kahire'deki cenaze evinde geçirdiği zaman bir şekilde Laura'nın önünde durmasını kolaylaştırmıştı. Ona ne diyeceğini bilemedi.</span></p>

  <p><span style="font-weight:bold;">Laura'nın soğuk eli Gölge’ninkini aradı. Gölge onu hafifçe sıktı. Göğsünde kalbinin attığını hissediyordu. Korkmuştu ve onu korkutan, o anın normal olmasıydı. Laura'nın yanında olmasından çok rahatsızlık duydu, çünkü orada sonsuza kadar durmak isteyebilirdi.</span></p>

  <p><span style="font-weight:bold;">"Seni özledim," diye kabul etti.</span></p>

  <p><span style="font-weight:bold;">"Ben buradayım," dedi.</span></p>

  <p><span style="font-weight:bold;">"İşte seni en çok o zaman özlüyorum. Burada olduğun zaman. Burada olmadığın zaman, geçmişten bir hayalet olduğun zaman ya da başka bir yaşamdan bir rüya olduğunda, o zaman daha kolay."</span></p>

  <p><span style="font-weight:bold;">Laura, Gölge'nin parmaklarını sıktı.</span></p>

  <p>"Evet," dedi Gölge. "Ölüm nasıl gidiyor?"</p>

  <p>"Zor," dedi. "Öylesine gidiyor işte."</p>

  <p>Laura başını Gölge'nin omzuna koydu ve bu Gölge'yi neredeyse mahvetti. Dedi ki, "Biraz yürümek ister misin?"</p>

  <p>"Tabii." Laura ona gülümsedi: Ölü bir yüzdeki gergin, çarpık gülümseme.</p>

  <p>Küçük mezarlıktan yürüyerek çıktılar ve el ele kasabaya doğru ilerlediler. "Nerelerdeydin?" diye sordu Laura.</p>

  <p>"Burada," dedi. "Çoğunlukla."</p>

  <p>"Noel'den beri," dedi, "bir şekilde seni kaybettim. Bazen birkaç saat, birkaç gün için nerede olduğunu biliyordum. Her yerdeydin. Sonra tekrar yok oluyordun."</p>

  <p>"Bu kasabaydım," dedi. "Gölkenarı. Burası küçük, hoş bir kasaba."</p>

  <p>"Ah," dedi.</p>

  <p>Artık gömüldüğü mavi takım elbiseyi giymiyordu. Şimdi üzerinde birkaç kazak, uzun koyu renk bir etek ve yüksek, burgundy botlar vardı. Gölge onlar hakkındaki fikrini söyledi.</p>

  <p>Laura kafasını eğdi. Gülümsedi. "Harika botlar, değil mi? Onları Chicago'daki şu büyük ayakkabı mağazasında buldum."</p>

  <p>"Chicago'dan ayrılmana neden olan şey ne?"</p>

  <p>"Ah, Chicago'da hiç kalmadım, köpek yavrusu. Güneye gidiyordum. Soğuk canımı sıkıyor. Onu memnuniyetle kabul edeceğimi sanıyorsun. Ama bu sanırım ölü olmakla ilgili bir şey. Onu soğuk olarak hissetmiyorsun. Onu bir tür hiçbir şey olarak hissediyorsun ve ölü olduğunda seni korkutan tek şey <span style="font-style:italic;">hiçbir</span> şeydir. Texas'a gidiyordum. Kışı Galveston'da geçirmeyi planladımdı. Sanırım çocukken kışı Galveston'da geçirirdim."</p>

  <p>"Öyle yaptığını sanmıyorum," dedi Gölge. "Daha önce bundan hiç bahsetmedin."</p>

  <p>"Bahsetmedim mi? O zaman başka biri olmalı. Bilmiyorum. Martıları hatırlıyorum - havaya martılar için ekmek atıyorum, yüz-lercesi, kanatlarını çırpıp havadaki ekmekleri kaparlarken bütün gökyüzü martılarla kaplanıyor," durdu. "Eğer bunu görmeseydim, sanırım başka birisi gördü."</p>

  <p>Köşeden bir araba çıktı. Şoför onlara el salladı. Gölge de ona</p>

  <p>el salladı. Karısıyla yürümek tamamen normal gibi geldi ona.</p>

  <p>"Bu güzel bir his," dedi Laura, sanki zihnini okuyormuşçasına.</p>

  <p>"Evet," dedi Gölge.</p>

  <p>"Çağrı geldiğinde hızla geri gelmem gerekti. Neredeyse Te-xas'a gelmiştim."</p>

  <p>"Çağrı mı?"</p>

  <p>Laura ona baktı. Boynundaki altın para parıldadı. "Ben bir çağrı gibi hissettim," dedi. "Seni düşünmeye başladım. Seni görmeye ne kadar çok ihtiyacım olduğunu. Bu açlık gibi bir şey."</p>

  <p>"O zaman <span style="font-style:italic;">burada</span> olduğumu biliyordun?"</p>

  <p>"Evet." Durdu. Kaşlarını çattı ve üst dişlerini mavi alt dudağına bastırıp onu hafifçe ısırdı. Kafasını bir yana eğdi ve dedi ki, "Biliyordum. Kesinlikle biliyordum. Ben çağırdığını düşündüm ama o sen değildin, değil mi?"</p>

  <p>"Evet."</p>

  <p>"Beni görmek istemedin."</p>

  <p>"Öyle değil." Tereddüt etti. "Evet. Seni görmek istemedim. Bu beni çok kötü yaralıyor."</p>

  <p>Karlar ayaklarının altında çatırdadı ve güneş ışığının onlara gelmesiyle elmaslar gibi parıldadılar.</p>

  <p>"Zor olmalı," dedi Laura, "canlı olmamak."</p>

  <p>"Yani sen senin için ölü olmanın zor olduğunu mu söylemek istiyorsun? Bak, hâlâ seni nasıl geri getireceğimi çözmeye çalışıyorum, uygun şekilde. Sanırım doğru iz üzerindeyim - "</p>

  <p>"Hayır," dedi Laura. "Yani, müteşekkirim. Ve gerçekten yapabilmeni umuyorum. Birçok kötü şey yaptım . . ." Kafasını olumsuzca salladı. "Ama ben senden bahsediyordum."</p>

  <p>"Ben yaşıyorum," dedi Gölge. "Ben ölü değilim. Hatırladın mı?"</p>

  <p>"Ölü değilsin," dedi. "Ama yaşadığından da emin değilim. Gerçekten değilim."</p>

  <p><span style="font-style:italic;">Bu sohbet böyle gitmez,</span> diye düşündü Gölge. <span style="font-style:italic;">Hiçbir şey böyle gitmez.</span></p>

  <p>"Seni seviyorum," dedi Laura, serinkanlıca. "Sen benim köpek yavrumsun. Ama gerçekten öldüğünde her şeyi daha net görmeye başlıyorsun. Bu, sanki orada hiç kimse yokmuş gibi bir şey. Biliyor musun? Sen dünyanın üstünde büyük, katı, insan şeklinde bir delik gibisin." Kaşlarını çattı. "Biz beraberken bile. Seninle beraber olmayı sevdim. Bana bayılıyordun ve benim için her şeyi yapacaktın. Ama bazen bir odaya giriyordum ve içeride başka biri olduğunu düşmüyordum. Ve ışığı açtığımda ya da kapattığımda, senin orada kitap okumadan, seyretmeden, hiçbir şey yapmadan kendi başına oturur buluyordum."</p>

  <p>Arkasından sanki kelimelerinden canı yanacakmışçasına onu kucakladı Laura ve dedi ki, "Robbie'nin en iyi tarafı onun <span style="font-style:italic;">birisi</span> olmasıydı. Bazen bir <span style="font-style:italic;">hıyardı.</span> Bir şaka olabilirdi. Seviştiğimizde etrafta aynalar olmasını severdi, beni becerirken kendini izleyebilsin diye ama o <span style="font-style:italic;">canlıydı</span>, köpek yavrusu. O bir şeyler <span style="font-style:italic;">istedi.</span> Boşluğu doldurdu." Durup ona baktı ve başını yana eğdi. "Özür dilerim. Bu hislerini incitti mi?"</p>

  <p>Gölge sesinin ona ihanet etmeyeceğine güvenmediği için sadece başını olumsuzca salladı.</p>

  <p>"İyi," dedi Laura. "Bu iyi."</p>

  <p>Gölge'nin arabasını park ettiği yere yaklaşıyorlardı. Gölge bir şey söylemek ihtiyacında olduğunu hissetti: Ya <span style="font-style:italic;">seni seviyorum,</span> ya <span style="font-style:italic;">lütfen gitme</span> ya da <span style="font-style:italic;">üzgünüm.</span> Uyarı gelmeden karanlık noktalara doğru sendeleyen bir sohbeti yamamak için kullanılan türden kelimeler. Onun yerine dedi ki, "Ben ölü değilim."</p>

  <p>"Belki değilsin," dedi Laura. "Ama yaşadığından emin misin?"</p>

  <p>"Bak bana," dedi.</p>

  <p>"Bu bir cevap değil," dedi ölü karısı. "Olduğunda anlayacaksın."</p>

  <p>"Ya şimdi?" dedi Gölge.</p>

  <p>"Şey," dedi, "şimdi seni gördüm. Tekrar güneye gideceğim."</p>

  <p>"Texas'a mı?"</p>

  <p>"Sıcak bir yere. Neresi olduğu umurumda değil."</p>

  <p>"Benim burada beklemem gerekiyor," dedi Gölge. "Patronumun bana ihtiyacı olana kadar."</p>

  <p>"Bu yaşam değil," dedi Laura. İç çekti ve sonra gülümsedi, kaç kez görürse görsün Gölge'nin kalbini çalabilen o gülümsemeyle. Ona her gülümsemesiyle her şey tekrar baştan başlıyordu.</p>

  <p>Ona sarılmak için uzandı ama Laura kafasını olumsuzca salladı ve geri çekildi. Karla kaplı bir piknik yerinin kenarına oturdu ve Gölge’nin arabayla gitmesini izledi.</p>

  <p>346 <span style="font-style:italic;">Amerikan Tanrıları</span></p>
</body>
</html>
