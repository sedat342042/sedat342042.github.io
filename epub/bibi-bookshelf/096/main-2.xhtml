<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h1>CEM YILMAZ</h1>
<p>Hem Salieri’nin kıskandığı hem de “Kara Kaplı Nizami” şarkısındaki ipten çekip alman adam kim?</p>
<p>Zafer Abim 3 yaşından beri aktörlük mesleğini sahnede basılmadık yer bırakmamak kaydıyla zevkle icra etmektedir.</p>
<p>Fazla süsü sevmez, ansiklopedilerce konuşulacak aktörlük meselesini sanatkâr bir kasap, sanatkâr bir manav, sanatkâr bir mobilyacı abimiz kadar net anlamış ve her hareketi ile her değdiğine anlatmıştır.</p>
<p>Biz çocukken, konservatuvar kantininde “Ulan Danimarka kralı gelmiş, bu nasıl çift kaşarlı?” estirmesi yaşatan aktörleri görmeye alışık olduğumuzdan, Zafer Abimlerin&#160;kuşağından birçok “iyi” aktörün süse fazla düşkün olmayışı&#160;içimize su serpmişti.</p>
<p>Hoş böyle diyorum da biz kimiz?</p>
<p>Biz; profesyonel dünyada, aktörlerin bizi pek iyi can-landıramadığını düşünen, bakkalın çırağı, mahallenin fırlama abisi, herkesin âşık olduğu ama utangaç delikanlı, köyün delisi ya da Orta Anadolu ağzıyla konuşan bir şerifiz diyelim. Ya da hadi tamam, Danimarka kralı olsun. Adam&#160;olsun da.</p>
<p>Bize ses soluk vermek zordu o zamanlar. Bu abiler bizim imdadımıza yetişti.</p>
<p>Kâğıtta yazana can katan bu sahici aktörler sayesinde şunu anladık; boş yapma, işini yap!</p>
<p>Eğitimli serserilerin her zaman fark yarattığı “sanat su-nat” işlerinde “alaycılık” işin olmazsa olmazıdır. Kendinle değil, etrafınla ilgileneceksin biraz. Biriktireceksin. Terazine&#160;de iyi bakacaksın. Kendine acımasız, etrafa merhametle bakıp malı toplayacaksın önce.</p>
<p>Zafer Abimin bu yazılarını okurken gerçekten çok güldüm. Mal güzel. Müthiş bir zamanlama ile yazılmış performanslar gibiler.</p>
<p>Bazen bu performanslara canlı tanıklık da ettim, çok şanslıyım. Aman yarabbi tam bir resital...</p>
<p>İki farklı zamanda dinlerseniz hikâyelerde bir iki nüans, ölçü birimi, işte ne bileyim, 5 kişiydiler, bazen 7 olur vesaire -biz bunlara “sanatlama” diyelim- dışında gönyeden bir&#160;kaçış ve kaplama bir süs yoktur.</p>
<p>Hem esnek hem beton gibi sağlam öyküler.</p>
<p>Peki hiç düşündünüz mü nedir bunun sebebi?</p>
<p>Ben düşündüm.</p>
<p>İyi şeyleri ancak iyi çocuklar yapar.</p>
<p>Zafer Abim de hiç yaşlanmayan o iyi çocuklardandır. İlk sorunun cevabı, Amadeus ve Yaşar! Haşırt dı bilek</p>
<p>bord!</p><div><img src="main-2.png" alt=""/></div>
</body>
</html>