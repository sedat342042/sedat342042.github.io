<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h1>UASIRT THE BLACKBOARD AT THE SEASİDE</h1>
<p>(DENİZ KENARINDA UZUN ATLAMA)</p><div><img src="main-4.png" alt=""/>
<p>ÖZTÖRK SEREMCİL</p></div>
<p>• •</p>
<p>Oztürk Serengil ile 1986 senesinde Çeşme’de tanıştık. O zamanlar 8 kişilik bir grubumuz var. Çeşme Altınyunus’un su sporları, eğlence, animasyon, halkla ilişkiler ve amfi tiyatro etkinliklerini yapıyoruz.</p>
<p>Otelde sabahtan başlanıyor, geceye kadar sürekli aktivite var. Amfi tiyatro akşamlan harbiden yıkılıyor. Otel yönetimi&#160;dışandan da talep geldiğini görünce kapıda bilet kesmeye başladı. Herkes durumdan memnun, binlerce misafir hep otelin&#160;içinde kalıyor; hiç kimse otelin giriş yoluna dizilmiş sağlı sollu&#160;kafelere, barlara gitmiyor, üstelik daha ucuz olmasına rağmen.</p>
<p>Bir gün resepsiyondan dediler ki, “öztürk Serengil, ekibin sorumlusu kimse onunla görüşmek istiyor.” Şefimiz&#160;Levent Çelmen konuştu ve akşamüstü için randevulaştılar.&#160;Hep birlikte üstadı karşıladık.</p>
<p>Keten, krem rengi bir pantolon, beyaz gömlek, beyaz kruvaze ceket, yakada açık mavi mendil, kahve-turuncu karışımı bir gözlükle kıl pranga geldi. Soluk almadan yaklaşık&#160;1 saatlik stand-up tadında bir gösteri yaptı. Herkesi kırdı&#160;geçirdi. Bir büyücü gibi avucunun içine aldı hepimizi. Nihayetinde otel dışında bir mekân açmış.</p>
<p>Biz otelde 20 saat non-stop etkinlik yaptığımız için yöredeki esnaf kapının önüne sandalye atmış durumda.</p>
<p>“Milletin götü açlıktan örümcek bağladı yevvrummm, arada bir repo yapın. Şu güvercinleri biraz da biz uçuralım...&#160;Tersolara geldik bilakis...”</p>
<p>Yeri gelmişken onu da hatırlatalım, öztürk Ahi’nin mekânının adı da kendi gibi enteresan: ÖZTÜRKAJJ KELAJJ. Bunu da Grek harfleriyle (OZTOYPKATZ KEAATZTZ)&#160;yazdırmıştı. Akşamları güneş batarken tam pistin ortasına koyulmuş masada bir kadeh kırmızı şarap, bir vazoda kırmızı gül,&#160;fonda Frank Sinatra, sandalyede öztürk Serengil... Tek bir takip spotuyla yerini alır, caddeye doğru, gelene geçene bakardı.</p>
<p>Bir dönemin en çok kazanan ve en çok aranan aktörü... Bir günde 3 filme koşturan, arada kumara, zamparalığa zaman bulan... 300’e yakın filme imza atmış, dünyada dublajın üzerine komedi karakteri oturtmuş tek aktör... O devirde&#160;herkes kendini konuşamıyor tabii. Daha çok tiyatro kökenli&#160;olanlar dublaj yapıyor. Sadri Baba, Münir özkul, Şener Şen,&#160;Adile Naşit gibi isimler kendilerini gidip seslendiriyorlar.</p>
<p>Üstadımız Mücap Ofluoğlu da iyi dublajcı, öztürk Ahi’nin tipine bakıyor; enteresan, zargana gibi bir adam; kel&#160;kafa, tuhaf bir bıyık modeli, kaşı gözü oynuyor. Ona uygun&#160;olsun diye sesini deforme ediyor, eğiyor, büküyor. Ortaya&#160;“Temem... Yeşşee... Bilakis... öpaj, kelajj...” diyen bir adam&#160;çıkıyor. En nihayet öztürk Abi, Mücap Ofluoğlu’nun dublajıyla kendi karakterini oluşturuyor ve Adanalı Tayfur’la&#160;başlayan süreç “Abidik Gubidik Twist”le zirve yapıyor.</p><div><img src="main-5.png" alt=""/></div>
<p>Yanı başımızda bir tarih duruyor. Boş bırakır mıyız? Ya biz gidiyoruz... Ya da onu davet ediyoruz. Anlattıkça anlatıyor. Biz yıkılıyoruz, tamam da... Yan masalarda oturan&#160;İsveçli, DanimarkalI, Norveçli turistlere ne oluyor? Dilini&#160;hiç bilmedikleri bu adama geberiyorlar gülmekten. Bir gün&#160;yine formunun zirvesindeyken dedi ki: “Yevrumm ben size&#160;HAŞIRT THE BLACKBOARD AT THE SEASIDE’ı anlattım mı?”</p>
<p>“Yok abi anlatmadın. O ne demek?” dedik.</p>
<p>“Deniz kenarında lüks bir restaurantta uzun atlama demek, cayır cayır kazıklanmak demek... Cilasız böbreküstü-bezine kadar kese olmak demek...”</p>
<p>İzmir Alsancak’ta genç bir yatırımcı deniz kenarında lüks bir Fransız restaurantı açıyor. Açılıştan aylar önce öztürk Abi’yi nerede görse yapışıyor.</p>
<p>“Abim, açılışı sen yapacaksın... Şeref verirsin abi... Gurur duyarım abi... Onurdur benim için abimm... Sensiz hayatta açmam... Ölümü gör abim...”</p>
<p>Bir aksilik oluyor. Programı uymuyor öztürk Abimin, açılışa gidemiyor. Aradan aylar geçiyor ama mekân sahibi çocuk çetin ceviz, yılmıyor... İzmir’de gördüğü yerde yapışıyor.</p>
<p>“Abimm, bari misafirim ol, ne olur... Açılışa gelemedin, hiç olmazsa mekânımı şereflendir...”</p>
<p>Aylar sonra Öztürk Abimin İzmir’e misafirleri geliyor. “Yahu nereye gidelim,” diye düşünürken birden akima geliyor.</p>
<p>“Yevrucuum gelin sizi Alsancak’ta bir kardeşimin Fransız restaurantına götüreyim. Hem başka bir mutfak yeriz hem de mekân sahibine mahcubuz. Aylardır davetine gidemedik, bari gönlü olsun.”</p>
<p>Öztürk Abim tropikal kokteylden bir derin yudum alıyor ve anlatmaya devam ediyor:</p>
<p>“Bir cuma gecesi mekâna girdik. Fonda Fransızca çalıyor bittabi... Ambiyans şahane, manzara öpajj... Ama gelgeldim&#160;dükkânda kimse yok. Dedim, ya mekâna haciz gelmiş ya da&#160;cenaze var. ‘Kimse yok mu yevrum?’ diye seslendim. Birden&#160;Muzaffer Tema’ya benzeyen karizma bir şef abi geldi. Full&#160;papyon, önünü ilikledi, gözünün çapağını sildi. Baba belli ki&#160;vestiyerde yanlamış, osura osura uyuyordu. Uyandırmış olduk&#160;Muzaffer Abi’yi. Bir topuk selamı çakıp içeri doğru buyur etti.</p>
<p>‘Buyurun efendim, nerede oturmak istersiniz?’</p>
<p>‘Ulen zaten her yer bizim, kimse yok.’</p>
<p>Geçtik aynalı bir masaya oturduk. Komiler, garsonlar bir yerlerden yıldırım gibi yetişti. Mekân sahibi gence de haber salınmış. O da geldi tabii...</p>
<p>‘Canınım abimm, nihayet şeref verdin, onur duydum... Emret abimm...’</p>
<p>Çocuk neredeyse boynuma sarılıp ağlıycek, o derece yani... Masayı ufak ufak donatmaya başladılar. Henüz ortada yemek falan yok, ama masa kılıç kalkan ekibi gibi... İç&#160;içe tabaklar, bardaklar, çatallar, bıçaklar, kaşıklar, peçeteler... Her şey full aksesuvar, mönüye bakıyoruz ama hiçbir&#160;şey anlamıyoruz, her şey Fransızca... Biz dersen, zaten mev-zuya Fransızız. Mekân sahibi çocuk yardımcı oluyor. Canla&#160;başla direktifler yağdırıyor sağa sola...</p>
<p>‘Getir oğlum, götür oğlum, hadi çabuk oğlum, al servisi oğlum, yap servisi oğlum...’</p>
<p>Allah o Fransız mutfağı diye deli olanları davul etsin... Tepsi gibi kocaman bir tabak geliyor. Ortasında güvercin&#160;boku kadar bir şey... Yemeğin adı kendinden daha büyük...&#160;Çocuklar mal mal yüzüme bakıyor.</p>
<p>‘öztürk Abi biz bunları hangi çatalla, hangi bıçakla yiyeceğiz?’</p>
<p>‘Yevrum paniğe gerek yok, dışardan içeriye doğru gelin, her boş tabağa çatalı, bıçağı bırakın. Sıradakiyle devam edin...’</p>
<p>Arada mekân sahibi çocuk yemeklerle ilgili brifing veriyor sağ olsun. Düşüncelerimi soruyor. Biz istemeden şaraplar tazeleniyor, ikramlar yağıyor; meyveler, tathlar, kahveler, konyaklar gelip gidiyor... Zaman zaman mekân sahibi çocukla göz göze geliyoruz. Çok mutlu, neredeyse ağlayacak; minnetle elini kalbine koyuyor, derviş gibi boynunu deviriyor.</p>
<p>Yemek bini... Kalkıp gideceğiz, işimiz gücümüz, kumarımız var. Davetli bile olsak nezaketen hesap istemek lazım. Sağ elimi kaldırıp kasaya doğru döndüm. Aaa bir baktım&#160;mekân sahibi çocuk yok. Şef garson Muzaffer Ahi’yle göz&#160;göze geldik. Delikanlılıkta hesap için elini kaldırdıysan ya hareketi tamamhycan... Ya da o elini kıçına sokuceksin çocuum.</p>
<p>‘Garsooon hesap!..’</p>
<p>Muzaffer Abi taak diye topuk selamını koydu. Ardından Meydan Laurusse gibi koca bir kitabın içinde geldi hesap. Kapağını kaldırıp yukardan bir dikiz yaptım.</p>
<p>‘Hiii Anneemm!!!’”</p>
<p>Burada dayanamayıp sordum: “Kazık mı öztürk Abi?”</p>
<p>“Kazık bunun yanında kürdan kalır Zaferim... Bildiğin Roma mızrağı... Haşırt the blackboard at the seaside... Deniz kenarında uzun atladılar... Cilasız kaydılar evladım bize.&#160;Elimi pantolon cebime attım. Kumar için ayırdığım kedi&#160;kafası gibi lastikli balyadan paraları çekip tak tak tak diye&#160;deftere gömdüm... Muzaffer Tema Abime benzeyen şefe de&#160;sağlam bir sakal. Nasıl olsa hasancık kemiğine kadar geçirmişler, olan olmuş. Babayı üzmeye de gerek yok, neticede&#160;arkadaşlar bize böbreküstübezine kadar keseyi yaptıktan&#160;sonra... Ortadan kaybolan mekân sahibi duygulu çocuk çıkageldi...</p>
<p>‘Abiciğim şeref verdin, onur duydum, gururla doldum. Burası senin mekânın, her zaman beklerim.’</p>
<p>Hani neredeyse ağlayacak mutluluktan çocuk...</p>
<p>Dedim, ‘Yevrum, bütün personeli topla hepsine teşekkür edeceğim...’</p>
<p>Aşçı, garson, komi, bulaşıkçı, kim varsa hepsi geldi, manga gibi yan yana dizildiler. En baştan sarılıp, kucaklaşıp merasime başladım. ‘Yevrumm her şey için teşekkürler,&#160;hakkınızı helal edin.’ öpajj, öpajj... ‘Hakkınızı helal edin.’&#160;Öpajj, öpajj... Tam üçüncü personele de çift yanak dalarken, öpajj öpajj diye... Mekân sahibi çocuk atıldı hemen.</p>
<p>‘O nasıl söz abimm, Allah geçinden versin, ömrün uzun olsun... Daha çoook göreşeceğiz...’</p>
<p>Dedim, ‘Sanmıyorum çocuğum, öztürk Abinizi bu dünyada ziyadesiyle siktiniz. Bundan sonra ancak ahirette&#160;görüşürüz. Alayınıza öpajj... Hakkınızı helal edin.’”</p><div>
<p>SAYCILAR BİZDEN</p></div><div><div><img src="main-6.png" alt=""/>
<p>KEMAL SUNAL</p></div></div><div><img src="main-7.png" alt=""/></div>
<p>Uayatım boyunca defalarca tiyatro sahnesine çıktım. Ama kamera önünde oynamak diye bir tecrübeyi hiç yaşamamıştım 1992 yılına kadar. Devlet Tiyatrolarında çocukluğumdan beri sahnede oynamıştım, ama bu defa tiyatro sekreterliği oynanacak bir rol için aramamıştı.</p>
<p>“Yapımcı Umur Bugay size ulaşmaya çalışıyor, telefonunuzu bekliyorlar...”</p>
<p>Vaay dedim, Bizimkiler efsanesinin ve önemli filmlerin senaristi benimle görüşmek istiyor, acep ne ola? Ertesi gün&#160;ofisinde buluştuk. Umur Bugay yapacağı projeyi anlattı.</p>
<p>“Saygılar Bizden diye bir dizi yapacağım, senin de orada oynamanı istediğim bir rol var. Aramızda olursan mutlu olurum evladım,” dedi.</p>
<p>Kadroyu bir saymaya başladı, heyecandan çişim geldi. Zeki ökten yönetmen, başrolde Kemal Sunal... Kemal Sunal’ın da ilk TV dizisi... Benim de öyle, ama aramızda&#160;büyük uçurum var. Ben ilk defa kameralar karşısında şampiyonlar ligine çıkacağım. Kemal Abi adliyedeki mübaşiri&#160;oynuyor, ben de düz bir fırlama memurum...</p>
<p>Ee peki diğer rollerde kimler var diye sormaktansa, kimler yok diye sorulsa daha münasip olacak bir kadro&#160;var... Bizimkiler dizisinin hâkim dedesi Orhan Çağman,&#160;Savaş Dinçel, Savaş Yurttaş, Tuncer Necmioğlu, Yaman&#160;Okay... Say say bitmez. 13 bölüm olarak tasarlanmış dizide&#160;her bölüm konuk oynayanlardan hiç söz etmeyelim... Düşünün o yıllarda Zeki Demirkubuz asistan olarak çalışıyor&#160;adaşı Zeki Ökten’in yanında.</p>
<p>Bu güzel adamların ve bu nefis oyuncuların çoğu toprak oldu. İnsan hatırlayınca damağında acı tatlı bir tat kalıyor. “Ne&#160;şanslıyım, o insanlarla birlikte ilk defa kamera önünde oynama şansım olmuş,” diyorum. Lezzetini hatırlıyorum, ama artık&#160;olmadıkları gerçeği içimi burkuyor. Televizyonda onları kanlı&#160;canlı görünce öldüklerini unutuveriyorum. Ama iş fotoğraflara&#160;bakmaya gelince, artık hayatta olmadıklarını bir kez daha fark&#160;ediyor ve hüzünleniyorum. Hepsinin mekânı cennet olsun...</p>
<p>Çekimler Sultanahmet’te, nüfus müdürlüğü binasında yapılıyor. Orayı adliye binası olarak kullanıyoruz. Bütün o koca bina doğal platomuz olmuş durumda. Heyecandan ölüyorum... Kemal Abi’den destek almak amacıyla ona açılıyorum.</p>
<p>“Abi ben hayatımda ilk defa dizi yapıyorum, tiyatrocuyum ama kendimi biraz sanki tutuk görüyorum... Ne yapabilirim?”</p>
<p>“Oğlum böyle şeyleri bana söyleme... Ben senden daha heyecanlıyım... Ben de ilk defa dizi yapıyorum. Belki de ilk&#160;ve son olacak, inan bilmiyorum,” diyor, gülmekten gözümüzden yaşlar iniyor.</p>
<p>Rahmetli Kemal Sunal bana gerçekten o çekimler boyunca okul gibi oldu. Sadece ondan değil, hepsinden abilik, insanlık, sevgi ve saygı gördüm. Beni aralarına hemen aldılar. İçimi ısıttılar, öğrettiler; herkesi çok seviyorum... Ama biri var&#160;ki, geldiğimden beri nedense beni pek sevmedi. Hâkim dede&#160;Orhan Çağman’la hiç yıldızımız barışmadı. Set aralarında büyüklerim tiyatroyla ilgili bazı bilgileri paylaşıyorlar. Fikrimi&#160;sorunca birisi, ben de bildiğim kadarıyla iki kelam ediyorum.&#160;Orhan Dede hemen filenin üstünden smaçı yapıştırıyor.</p>
<p>“Ulan herkes de oyuncu olmuş be... Başımıza gelenlere bakın, herkes münekkit olmuş maşallah!” diyor.</p>
<p>Ben kıpkırmızı oluyorum, yüzüm ateş gibi yanıyor, herkesin içinde Orhan Dede beni resmen “götaki” ediyor. Ekip gülmekten yarılıyor. “Yahu,” diyorum kendi kendime, “Dedeye bir saygısızlık etmiyorum, neden hep üstüme oynuyor?&#160;Yoksa burada alaylı-mektepli ayrımı mı var acaba?” diye-rekten kuruntular yapıyorum.</p>
<p>Yine günlerden bir gün bana bir smaç daha yapıştırdı. Yerle yeksan oldum. Kemal Sunal benim bozulduğumu görünce ağzındaki çayı püskürterek dışarı kaçtı. Onu öyle&#160;görünce ince bir dümen olduğuna hemen uyandım. Kemal&#160;Abi beni bir köşeye çekti.</p>
<p>“Oğlum sen Orhan Dede’yi ciddiye alma, çünkü o seni galerici sanıyor...”</p>
<p>“Nasıl yani abi?” dedim.</p>
<p>“Seni ilk okuma provasında gördü, bana sordu, ‘Kemal kim bu?’ diye... Ben de dedim ki ‘Dedeciğim bu çocuk çok zengin bir galerici, şöhret olmak istiyor. Zeki ökten’e, ‘Beni bu&#160;dizide oynat, sana sıfır BMW hediye edeceğim,’ demiş. Onun&#160;için burada rolü var dedim. Aman çaktırma sakın mevzuyu...”</p>
<p>Birden bende jeton düştü. Haa, dedim. Dede demek bu yüzden beni yalnız yakaladığında sürekli araba fiyatlarını&#160;soruyordu. O andan itibaren galerici rolünü setin son gününe kadar hakkını vererek aslanlar gibi oynadım. Herkesin bizzat katkı verdiği ve bildiği bu oyunu hiç bozmadan&#160;oynadık. Bazı kalabalık sahnelerde yönetmen Zeki ökten&#160;megafon elinde beni şişiriyor:</p>
<p>“Çocuğun ilk işi ama iddia ediyorum çok büyük bir aktör geliyor. Aferin oğlum Zafer, iyi ki seni oynatmışım.&#160;Arkadaşlar alkışlayalım.”</p>
<p>Sadece Orhan Dede kıl kapıyor. O kendine özgü çatallı sesiyle, “Hassiktirin oradan, yok daha neler...” diyerek muhalefet şerhi koyuyor.</p>
<p>Bir gün işi iyice büyüttük. Yeni bir BMW alan arkadaşımı koltukları naylonlu bir halde arabasıyla sete getirdim. Tezgâhı kurduk. Kemal Abi çaktırmadan Zeki Ökten’in kulağına oyunu okudu. Tam kalabalık bir sahne çekilecek, Orhan Dede’nin duyacağı şekilde, “Hocam arabanız kapının&#160;önünde, bir bakmak ister misiniz?” dedim.</p>
<p>Zeki ökten, “Arkadaşlar ara verelim, arabama bakmam lazım,” dedi ve dışarıya doğru yol aldı. O gider de millet durur mu... Herkes dışarıya çıktı, arabanın etrafını&#160;çevirdik. Kırmızı, üstü açık, koltuklarında hâlâ naylonları&#160;olan BMW’nin direksiyonuna oturdu. Sağım solunu kurcaladı. Ardından bana herkesin içinde bir fırça kaydı:</p>
<p>“Zafer evladım, ben sana ne dedim! Siyah ya da gri metalik olacak demedim mi? Derhal alın götürün bunu gözüm görmesin... Ben kırmızı araba hiç sevmem!”</p>
<p>“Hocam, en az 6 ay ya da 1 yıl sıra beklersiniz. Almanya’dan zor getirtiyoruz zaten,” dedim.</p>
<p>“Benim acelem yok, ben beklerim. Götürün bu arabayı, hadi biz de çekime devam edelim.”</p>
<p>Çaktırmadan Orhan Dede’ye bakıyoruz.</p>
<p>“Yahu bu Zeki deli, adam sana sıfır araba veriyor, hem de bedavaya, rengini sevmedim diyor. Deli bu be!” diye söyleniyor sürekli.</p><div><img src="main-8.png" alt=""/></div>
<p>Öyle bir ekiple çalışıyorum ki herkes fena zeki ve sürekli birbirini kafaya alıyor. Zaman zaman Kemal Abi beni köşeye çekiyor. “Yüzüm sarı mı? Yüzüm gri mi? Kızardım&#160;mı bir bak bakayım,” diyor.</p>
<p>“Yok abi gayet iyisin,” diyorum.</p>
<p>“Tamam sağ ol,” diyor, çekime gidiyor.</p>
<p>Birkaç defa yaşayınca bu durumu işe hemen uyandım. Eğer o gün iş çok uzarsa ve geceye sarkarsa, ekipteki akşam-</p>
<p>cı grup bilinçli olarak onu tribe sokuyor. Evhamlı olduğunu bildikleri için onu inandırırsak, yönetmene “Ben iyi değilim” der, set paydos olur. Biz de buradan Kumkapı’ya gider&#160;masamızı kurarız.</p>
<p>Kemal Sunal bir öğle yemeği arasında, “Gel, tarihi Sultanahmet köftesi yiyelim,” dedi. Köfteciye girdik. Dükkânın önünde yüzlerce insan toplanınca köfteyi yiyemeden arka&#160;kapıdan kaçırmışlardı onu. Beni henüz kimse tanımadığı&#160;için afiyetle yemiştim. Sette doğal olarak bıi köfte meselesi&#160;de işlendi tabii, hiç kaçar mı? Sonrasında köfteci bizi üst&#160;katlara almayı akıl edince bazı aralarda gidip köfte, irmik&#160;helva ziyafeti yapıyoruz.</p>
<p>Orhan Dede liderliğinde oyuncu tayfası Kemal Abi’ye yüklenmeye başladı. “Bize köfte yok mu? Yani illa ki galerici mi olmamız lazım?”</p>
<p>Kemal Abi hiç o topa çıkmıyor, “he he” diyerek geçiştiriyor.</p>
<p>Veee beklenen hamle geldi. Orhan Çağman (Dede) dedi ki: “Kemal, içimizde en zengin aktör sensin. Köfteciye gidelim hesap 1000 TL ve üzerinde gelirse sen ödersin, onun&#160;altında kalırsa ben öderim tamam mı?”</p>
<p>Kemal Abi kısa bir duraklamadan sonra restini gördü Dede’nin... “Tamam ulan, lanet olsun köftenize be... Günlerdir bitirdiniz beni... Tamam gidiyoruz.”</p>
<p>önceleri 8-10 kişiydik. Orhan Dede’nin ısrarıyla olduk 30 kişi. Köftecide masalara doluştuk. 1 porsiyon isteyenlere&#160;Orhan Dede, “Yetmez oğlum 2 porsiyon söyle, sen yemezsen biz yeriz,” diye ayar veriyor.</p>
<p>Zorla tatlılar, salatalar, piyazlar, kolalar, ayranlar doluyor masalara... Patlaymcaya kadar yiyilen köftelerden sonra çaylar, kahveler, falan filan derken... Herkesin bakışları altında Kemal Sunal hesabı istedi. Garson kara kaplıyı&#160;getirdi. Kemal Abim hesabı evirdi, çevirdi. Kutuya koydu,&#160;Orhan Dede’ye uzattı.</p>
<p>“Al bakalım Dedeciğim, bu hesap senin kesene bereket.”</p>
<p>Hepimiz şaşırdık, Orhan Dede doğal olarak daha çok şaşırdı. Nasıl olur yahu derken hesaba baktık. 999 lira...&#160;Dede garsonu tekrar çağırdı.</p>
<p>“Evladım biz dünyaları yedik içtik, bu hesap yanlış. Al bunu düzelt getir.”</p>
<p>Garson gitti geldi. “Efendim hesap makinesiyle iki defa kontrol ettik. İsterseniz buraya getireyim, bir defa da siz&#160;toplayın.”</p>
<p>Dede kıpkırmızı oldu ama çaresizce hesabı ödedi. Biraz fazla gülenlere de fırçayı attı.</p>
<p>“Ulan vicdansızlar bir tane fazladan ayran içseniz hesap Kemal’e kalacaktı. Şu bendeki şansa bak... ”</p>
<p>Güle oynaya sete döndük... Yine çaylar, kahveler eşliğinde günün değerlendirmesi yapıldı tabii.</p>
<p>“Vaaay be Kemal Abi, 1 lira eksik olduğu için hesap Dede’ye kaldı, çok şanslısın vallahi,” dedim.</p>
<p>Kemal Abi güldü, “O şans değil Zaferim, bildiğin tezgâh... Onu da ben kurdum.”</p>
<p>“Nasıl yani abi?” dedim, anlattı.</p>
<p>Kemal Sunal günler öncesinden senaryoyu kurgulamış. Köfteciyle anlaşmışlar.</p>
<p>“Buraya kaç kişi gelirsek gelelim. Ne yersek yiyelim... Hesap 999 lirayı geçmesin, üstünü ben veririm,” demiş.</p>
<p>“Peki, Dede’nin 1000 liralık teklifle geleceğini nereden bildin?” diye sordum.</p>
<p>“Dede’nin üstüne Yaman Okay’ı saldım. Yaman onun aklına soktu,” dedi.</p>
<p>Oyun içinde oyun, kim ciddi kim şaka yapıyor hiç belli olmayan ama aynı anda çok nefis oyunculuklarla dolu şahane bir deneyim... Daha ne isterim, Allah’tan kalanlara selam, gidenlere rahmet. En büyük saygılar bizden olsun.</p><div>
<p></p></div><div>
<p>• -■</p>
<p>■-' ı</p></div><div><div><img src="main-9.png" alt=""/></div></div><div>
<p></p></div><div>
<p></p></div><div>
<p></p></div><div>
<p></p></div>
<p>SAKAYLA KARIŞIK SADRI ALIŞIK</p><div><img src="main-10.png" alt=""/></div>
<p>Burası umutsuzluk çarşısı</p>
<p>Ama her dudakta her sabah bitıbir umut türküsü</p>
<p>Bu yokuşun ölüleri ağlamaz</p>
<p>Ayak sesleri derindedir duyulmaz</p>
<p>Güneşler, günler unutmak kadar uzaklarda</p>
<p>saklanır, görülmez</p>
<p>Bu koskoca gürültü yaşamak mı?</p>
<p>Beklemek mi ölümü yeniden bilinmez. Sevgilerimle karışık</p>
<p>Sadri Alışık</p>
<p>100. yılını çoktan devirmiş Türk sinemasının gelmiş geçmiş en büyük komedyeni. Her rolün adamı. Komedyen&#160;dediysem lütfen yanlış anlaşılmasın, sadece güldüren adam&#160;değil; eski siyah beyaz dönemde oynadığı kötü adam rolleri de var, hepsi birbirinden güzel, inci gibi işlenmiş karakterlerle dolu bir adam... Mehmet Sadrettin Alışık... Rafet&#160;Kaptan’ın oğlu, Attilâ Ilhan’ın eniştesi, Çolpan Hanım’ın&#160;can yoldaşı... Kerem’in babası...</p>
<p>Muhteşem aktörlüğünün yanında, Allah vergisi yeteneklere sahip büyük usta... Şarkı söyleyen, dans edebilen, enstrüman çalan, ressam, şair, şovmen... Üstelik kendi dublajını yapan, bazen zevkine küçük rolleri de oynayan, hatta&#160;mahallenin cadaloz bohçacısına bile sesini değiştirerek hayat veren, oynadığı bütün tiplerin içini rengârenk doldurarak onları “karaktere” dönüştüren büyük büyücü...</p>
<p>Yıllar önce Amerika’da önemli bir karaciğer operasyonu geçirmişti. Biraz kendini toparlayınca arada şehre karışır, hava almaya çıkarmış. Allah’ın sevgili kuluymuşuz, bir gün Beyoğlu’nda şahane sohbetine kenardan dahil olmuştuk&#160;üç tiyatrocu...</p>
<p>Nefis bir hitabet gücü, sevgi, saygı, nezaket; İstanbul beyefendisi de oluyor, İstanbul bitirimi de... Komik, argo,&#160;küfür... Ne söylese ağzına yakışıyor. Sadri Baba oluyor gözümüzde. Bitmesini hiç kimsenin istemediği tek kişilik resital yaptı bize. Hayatımızda hiç duymadığımız argolarla ve&#160;küfürlerle tadına doyulmaz bir gösteri... Biz masasına uzaktık, ama çok sigara içmemiz dikkatini çekmiş olmalı. Bizim&#160;masaya doğru, ama devamında geniş objektifle mekânın tamamına seslendi:</p>
<p>“Evladım ben 15 yaşımda sigaraya ve içkiye başladım. Tam 50 sene boyunca, her gün 2-3 paket sigara içtim. Hayatım boyunca, abartmıyorum, tam 1 tanker dolusu içki&#160;içmişliğim var. Bak şimdi karaciğeri kediye verdik içemiyoruz. 2 kadehten fazla içmeyin, sigarayı da azaltmayın, hemen bırakın evladım.”</p>
<p>Bazen meyhaneden ya da fasıl dolu bir geceden sonra herkesi eve davet edermiş.</p>
<p>“Yürüyün bize gidiyoruz.”</p>
<p>Bunu Beyoğlu’nda onu gördüğümüz mekânda kendisi anlatmıştı.</p>
<p>“Ulan bendeki densizliğe bak... İçmişsiniz, eğlenmişsiniz, evinize gidin zıbarın değil mi? Yoookk... Hayırrr... Dünyada bırakmammm...”</p>
<p>Çocuklar yalvarır...</p>
<p>“Abi çok geç oldu. Çolpan Hanım’a ayıp olur, başka zaman gelsek...”</p>
<p>“‘Olmaazz, bize gideceğiz...’</p>
<p>Çolpanım, zavallı kız uykudan uyanır. O saatte üşenmeden üstünü değiştirir. Güler yüzle herkese hoş geldiniz der. 8 kişilik ziyafet sofrası kurar... Şahane rakı sofrası...&#160;Zeytinyağlısından lakerdasına, salatadan yoğurduna kadar... Sonra da masadakilere, ‘Efendim hepiniz hoş geldiniz,&#160;afiyet olsun... Müsaadenizle ben yatıyorum,’ der ve uyumaya gider. Bazen bu haftada 2-3 gün de olur. Benim Çolpa-nım bir gün olsun surat etmedi... *Aaa, Sadri bokunu çıkardın artık’ bile demedi. Eğer hayatta böyle kahrınızı çeken&#160;biri varsa onu asla bırakmayın... Hep sevin...” diye konuyu&#160;bağladı büyük usta...</p><div><img src="main-11.png" alt=""/></div>
<p>O gittikten sonra onu çok eskiden tanıyan Yeşilçam’da-ki abiler ve arkadaşları, Sadri Baha’yı anlattılar tüm gece...</p>
<p>Çok içermiş, ama sarhoş olmazmış... “Benim masamda bir kişi bile sarhoş olsa, ondan ben sorumluyum. Hep ayık&#160;kalıyorum ulan bu yüzden! Adam gibi içemiyorsunuz, sizin&#160;yüzünüzden sarhoş olamıyorum... Herkes dağıldıktan sonra&#160;akünün fişini çekerim. Can kardeşim Ayhanıma yanarım.&#160;Onun için yıllarca ağladım... Hep ağlarım...” dermiş Sadri&#160;Alışık.</p><div><img src="main-12.png" alt=""/></div>
<p>Kardeşten bile yakın gördüğü kıymetli kadim dostu Ayhan Işık rahmetli olunca, acısını hiç içinden atamamış.&#160;Mekânları cennet olsun...</p>
<p>Sadri Alışık, hiçbir metot oyunculuğuyla bağdaşmayan tek kişilik bir ekol... Ve tek kişilik bir okuldu... İyi adam,&#160;kötü adam, komik, gariban, bitirim, külhanbeyi, züppe, babacan, duygulu, samimi, şövalye ruhlu, sevdiği için aşkından, canından vazgeçen bir cesur yürek.</p>
<p>Yönetmen Ülkü Erakalın, onunla yaşadığı bir film macerasını anlatmıştı.</p>
<p>Sadri Alışık, Erakalm’ın yazdığı senaryoyu sevmiş. Filmin tarihi belli, başrol tabii ki belli; Sadri Baba... Yan roller de belli ama onunla oynayacak kadın oyuncu belli değil. Bazı isimler üzerinde gidip geliyorlar ama Ülkü Erakalın&#160;kimseyi beğenmiyor, çünkü onun gönlünde Ajda Pekkan&#160;var. O yıllarda Ajda Hanım müthiş bir çıkış yapmış. Şarkı&#160;söylüyor... Güzel sahnesi var... Sarışın... Güzel kadın... Ee&#160;daha ne olsun?.. Filmde Sadri Alışık’la beraber muhteşem&#160;olur diye hayaller kuruyor. Hayallerini Sadri Alışık’la paylaşıyor, ama Sadri Baba ciddileşiyor.</p>
<p>“Yahu memlekette oyuncu mu kalmadı, nereden çıktı şimdi Ajda Pekkan!”</p><div>
<p>AJDA tEKKAN</p><img src="main-13.png" alt=""/></div>
<p>Bir türlü ikna edemiyor Ülkü Erakalın. Üstelik günler geçiyor... Sadri Abi yoğun talep gören oyuncu. Senede 1012 film çektiği de oluyor.</p>
<p>“Hadi başlayalım artık, yetiştiremeyiz sonra, benim başka bir filme de sözüm var,” diyerek kestirip atıyor.</p>
<p>Sadri Baba sinirlenip kaçmasın diye hemen onun başka sahneleriyle başlıyorlar filme. Arada soruyor tabii: “Yahu 1&#160;hafta oldu, kimle oynayacağım ben?”</p>
<p>Bir sabah zıınk diye sete Ajda Hanım geliyor. Ülkü Erakalın’ın alı al moru mor oluyor.</p>
<p>“Eee... Sadri Beyciğim rol arkadaşınız Ajda Hanım da teşrif ettiler...”</p>
<p>Sadri Baba hiç beyefendilikten faça vermiyor.</p>
<p>“Hoş geldiniz hanımefendi,” diyor.</p>
<p>“Arkadaşlar, Ajda Hanım’a hazırlanacağı odayı göste</p>
<p>rin lütfen,” diye Ülkü Erakalın sete ince ayar çekiyor.</p>
<p>Ajda Hanım tebessüm ederek hazırlanmak üzere odası</p>
<p>na çekiliyor, özel kuaförü, makyözü, kostümcüsü, yardımcısı ve de kostüm bavullarıyla birlikte tabii...</p>
<p>“Ulan Ülkü beni tufaya düşürdün... Eğer iş yarım kalırsa bak sana neler yapacağım!”</p>
<p>“İnan bana çok yakışacaksınız, muhteşem olacak...” diyerek gaza getirmeye çalışıyor Sadri Baba’yı.</p><div><img src="main-14.png" alt=""/></div>
<p>Film yaklaşık 45 günde bitiyor. Ajda Hanım’la bütün sahneler zamanında ve profesyonelce çekiliyor. Hiçbir sorun yok, ama aslında bir sorun var. Ajda Hanım’ın, daha&#160;o zamanlardan star olduğu için, sette yönetmen dışında&#160;kimseyle selamı sabahı yok. Zamanında sete geliyor. Kendi&#160;ekibiyle odasına çekiliyor, hazırlanıp oynuyor. İş bitiminde&#160;yine ekibiyle, çantalarla, bavullarla ya konsere ya da evine gidiyor. Set aralarında sohbet yok... Şurada birer kahve&#160;içip iki kelamın belini kıralım desen, o da yok. Sadri Baba&#160;içten içe bu işe biraz bozuluyor ve gönül koyuyor, ama hiç&#160;olumsuz bir tavır göstermiyor. Ajda Hanım’ın filmdeki son&#160;sahnesi çekiliyor ve böylece filmi bitiriyor. Yönetmen Ajda&#160;Hanım’a teşekkür ediyor ve onu alkışlarla uğurluyorlar.</p>
<p>Ajda Hanım, yardımcıları ve bavullarıyla toparlanıp setten çıkarken diyor ki: “Ülkü Bey, sizinle bu projede olmak memnuniyet verici. Mutlu oldum. Teşekkürler...” Çıkışa doğru giderken birden Sadri Baha’ya dönüyor: “Sadri Bey, sizinle çalışmaktan çok mutlu oldum. Lütfen eşiniz&#160;Çolpan Hanım’a sevgilerimi iletiniz.”</p>
<p>Sadri Baba eski memur, fırsatı kaçırır mı, oturduğu yerden kafasını çeviriyor...</p>
<p>“KİM DİYEYİM HANIMEFENDİ?” diye ayak içi alt köşeye bırakıyor.</p>
<p>Finalini de Sadri Alışıkça bitirelim.</p>
<p>Heeyy yavrum heeyy!..</p>
<p></p><div><h1>VİVA SANTANA</h1></div><div><div><img src="main-15.png" alt=""/>
<p>CARLOS SANTANA</p></div></div><div><img src="main-16.png" alt=""/></div>
<p>Rolling Stones dergisi tarafından dünyanın en iyi 100 gitar virtüözü listesine girmiş, 10 Grammy ödülü almış, Meksika doğumlu (1947), Latin orkidesi büyük bir sanatçı Carlos&#160;Santana... Tıpkı Jimi Hendrix, Eric Clapton, Mark Knopfler, John McLaughlin, Gary Moore gibi kendine has stiliyle&#160;hemen fark edilen büyük bir sanatçı...</p>
<p>“Smooth”, “Corazon Espinado”, “Mania Mania”,</p>
<p>“Black Magic Woman”, “Sideways” gibi şarkılarına hasta olduğumuz bir büyük üstad-ı muhterem. 6 Temmuz 2009’da&#160;İstanbul’da verdiği konseri meraklıları hatırlayacaktır. Ama&#160;Santana, İstanbul’a ilk defa 1989 yılında gelmişti. Yazımıza&#160;konu olan menkıbe de ilk gelişiyle ilgili...</p>
<p>Carlos Santana, İstanbul’a geliyor; alanda karşılayıp konaklayacağı otele getiriyorlar. İlk gün serbest, akşama&#160;basın toplantısı yapılacak. Dinlenmek yerine, “Çıkalım&#160;İstanbul’u dolaşalım,” diyor Santana. Yanına bir rehber&#160;veriliyor, kendisine bir de araç tahsis ediliyor. Kapalıçarşı,&#160;Sultanahmet, Ayasofya derken Santana güzel bir çay bahçesi görüyor. Hem üstadı dinlendirelim hem de bir Türk&#160;kahvesi içsin diye bahçede bir masaya oturuyorlar. O ana&#160;kadar koca Santana’yı bir Allah’ın kulu tanımıyor. Resimdi,&#160;imzaydı diye taciz eden de yok... Kendi de zaten bu durumdan şikâyetçi değil, çünkü adamın öyle kompleksleri yok...&#160;Rehberle beraber kahveleri höpürdeterek sohbet ediyorlar.&#160;Birden çay bahçesinin önünden geçmekte olan boyacı Roman çocuklar bağırmaya başlıyorlar...</p>
<p>“HEEY!.. HELLO SANTANA! WELCOME İSTANBUL! I LOVE YOU SANTANA!”</p>
<p>Çay bahçesinin garsonları çocukları tersliyor.</p>
<p>“Kesin ulan, bağırmayın, içeri falan da girmeyin, dağı</p>
<p>lın buradan, müşteriyi rahatsız etmeyin!”</p>
<p>Santana diyor ki: “O çocukları buraya çağır, ben içeri</p>
<p>gelmelerini istiyorum.”</p>
<p>Rehber çocuk hemen garsonlara durumu izah ediyor: “Aman ahilerim, adam dünya starı, herkese rezil olu</p>
<p>ruz, boyacıları yanma istiyor, bırakın gelsinler...”</p>
<p>Çaresiz izin veriyorlar. Boyacı Roman çocuklar san</p>
<p>dıklarıyla beraber dalıyorlar çay bahçesine... Rehber söylediklerine tercüman oluyor, başlıyorlar koca Santana’yla sohbete... Diyorlar ki, “Sen dünyanın en büyük gitar ustala-rındansın. Senin çizmelerini boyayalım, kıyağımız olsun, 5&#160;kuruş istemeyiz.”</p>
<p>Santana çok mutlu oluyor, hem de çok şaşırıyor... Çocuklara gazoz, kola ısmarlıyor. Sonra da soruyor tabii:&#160;“Geldiğimden beri beni İstanbul’da kimse tanımadı. Peki bu&#160;çocuklar beni nasıl tanıyabildi?”</p>
<p>Çocuklar anlatıyorlar: “Biz boya yaparken bazı müşteriler gazete okur. Fırça sallarken arada gazetelere de bakıyoruz tabii. Resmini orada gördük. ‘Dünya Yıldızı Santana İstanbul’a Geliyor’ yazıyordu, oradan tanıdık seni.”</p>
<p>Çizmelere boya cila yapılıyor. Santana para vermek istiyor ama çocuklar almıyor. “Peki,” diyor Santana, “yarın akşam konserim var. Beni dinlemek ister misiniz?”</p>
<p>Çocuklar deli oluyor.</p>
<p>“Hem de çok isteriz Santana. Sen delikanlı adamsın...”</p>
<p>Rehberden ikişer kişilik davetiyelerden alıyor, çocuklara veriyor. Kardeşiniz varsa yanınızda getirebilirsiniz diyor. Çocuklar çok mutlu, tabanları kıçlarına vurarak çıkıyorlar,&#160;çay bahçesinden caddeye doğru seğirtip kayboluyorlar.</p>
<p>Ertesi akşam Açıkhava’da müthiş bir izdiham var. Roman çocuklar ellerinde davetiyelerle konsere geliyorlar. Ana kapıdan giremiyorlar, çünkü Santana misafirlerine VIP da-veriye vermiş, çocuklar nereden bilsin. VIP kapısına gelince&#160;kıyamet kopuyor.</p>
<p>“Kimden çaldınız lan bu davetiyeleri?”</p>
<p>Çocuklar, “Biz kimseden çalmadık abey, biz Santana’nın misafirleriyiz, o verdi bunları bize...”</p>
<p>“Hassiktirin ulan!” diyerek ve sille tokat tartaklayarak çocukların ellerinden davetiyeleri alıp kapıdan kovuyorlar,&#160;ama Santana’nın VIP misafirleri pes etmiyor... Sanatçıların&#160;arka giriş kapısını buluyorlar. Orada da aynı muamele tabii...</p>
<p>“Hadi yürüyün lan!”</p>
<p>Çocuklar asla pes etmiyor.</p>
<p>“SANTANAA! SANTANAAA!.. HELP... HELP!..” diye bir ağızdan basıyorlar feryadı. Bir şekilde rehbere haber&#160;gidiyor. O da gidip durumu Santana’ya anlatıyor. Santana&#160;kuliste beklerken çocukların feryatlarını hayranlık ve coşku çığlıkları sanıyor önce, ama bakıyor ki vaziyet hiç öyle&#160;değil... Rehber gidip duruma müdahale ediyor. Çocukları&#160;alıp kulise, Santana’nın yanına getiriyor. Salya sümük, gözyaşları içinde başlarına gelenleri anlatıyorlar. Santana çok&#160;üzülüyor ve sinirleniyor...</p>
<p>“Misafirlerimi alın ve yerlerine oturtun.”</p>
<p>Boyacı Roman çocuklar rehberle beraber sahne kenarından seyircinin arasına iniyorlar. Büyük sorun oluyor... Çocukların yerlerine çoktaaan birileri oturmuş bile.</p>
<p>Vali yardımcısının kızı, damadı... Belediyeden falanca-nın bacanağı, filancanın eltisi, görümcesi...</p>
<p>“Biz protokolüz kardeşim, kalkmıyoruz!” diyorlar.</p>
<p>Görevliler de durumun farkında ama korkudan bir şey yapamıyorlar... Dakikalar geçiyor ama sorun çözülemiyor.&#160;Sonunda merdiven basamaklarına birer minder koyulup&#160;Santana’nm VIP misafirlerini oraya oturtarak olayı bağlıyorlar. Rehber tekrar Santana’nm yanına gidiyor ve olanları&#160;anlatıyor.</p>
<p>Diyor ki, “Git onlara söyle, benim misafirlerime kimse saygısızlık yapamaz... Eğer sahneye çıktığımda çocukları en ön sırada, koltuklarda görmezsem tek bir nota çalmam.&#160;Sahneye çıkarım, olayı anlatır, veda eder giderim. Tazminat&#160;falan da umurumda değil, bedeli ne olursa olsun öderim.”</p>
<p>Konserin başlaması lazım ama bir türlü başlamıyor. Alkışlar, ıslıklar başlıyor. Haydaa, işler karışıyor. VIP bölümde bir kargaşa var... Bu defa görevliler durumun vahametinin&#160;farkında. Çocukların koltuklarına çöken baldız, bacanak,&#160;elti, görümce ve de enişte... Tek tek koltuklardan kaldırılıyorlar. En ön orta protokol koltuklarına Santana’nm VIP&#160;misafirleri Roman çocuklar oturuyorlar.</p>
<p>Arkaya “tamam” diye haber gidiyor. Işıklar açılıyor, sahne aydınlanıyor. Ve Carlos Santana sahneye çıkıyor... Yer&#160;yerinden oynuyor. İlk iş olarak ön tarafa bakıyor, misafirleri yerinde mi diye... Çocukları görüyor, bakıyor ki herkes&#160;mutlu... Başparmağını yukarı doğru çevirip VIP misafirlerine bir OK çekiyor. Sonrasında o sihirli parmaklar gitarının&#160;tellerine gömülüyor. Açıkhava’da sanki gitarından binlerce&#160;beyaz güvercin çıkıyor. Uçuyor, uçuyor, Santana’nın misafirlerinin üstünde sortiler yapıyor... Onun içindir ki Santana gibi sanatçılara virtüöz, muhteşem, büyük star demeden&#160;önce ADAM diyorlar... Gerçekten çok büyüksün...</p>
<p>VİVA SANTANA!</p><div>
<p>AYRANLARI TAZELEYİN!..</p></div><div><div><img src="main-17.png" alt=""/></div></div><div>
<p>A.</p></div>
<p>1402 yılında tarihimizin en önemli savaşlarından biri oldu.</p>
<p>En önemli tarafı, ikisi de Türk... Biri Moğol, diğeri Osmanlı; birbirlerine gider yapıyorlar. Mektuplaşmalarla başlayan süreç, nihayetinde “Ankara Meydan Savaşı”na kadar tırmanıyor. Savaşı Moğol İmparatoru Timur kazanıyor ve&#160;Yıldırım Bayezid yeniliyor. Tarihe meraklı olanlar elbette&#160;bu savaşı hatırlayacaktır. Yıldırım Bayezid hayatının sonuna&#160;kadar Timur’un esiri olarak kalacağını anlayınca, rivayete&#160;göre yüzüğüne sakladığı zehri içiyor ve kendini öldürüyor...</p>
<p>Staj yıllarımızda, tahminen 1986-87 olabilir, Hidayet Sayın’ın yazdığı Yıldtrtm Bayezid oyununu oynuyoruz. Genç ve çaylak olduğumuz yıllar... Dev gibi kadromuz var.&#160;Ekipte kavruk, hafif çekik gözlü, esmer kim varsa hepsi Moğol askeri oldu. Geride kalanlar Osmanlı cephesindeyiz. Timur rolünü, rahmetli Macit Flordun oynuyor (Tardu’nun&#160;babası) ama öyle böyle değil, muhteşem oynuyor... Taraş&#160;Bulba gibi döktürüyor. Bir gün aşırı soğuk algınlığı yüzünden, sahnede oyun sırasında giderek sesi kısıldı. Önce fade-out oldu, devamında neredeyse alt yazıya kadar indi. Perde&#160;kapandı tabii... Seyircinin önüne yetkili biri çıkıp durumu&#160;anlattı. Herkes anlayışla karşıladı ve tiyatro dağıldı. Aldık&#160;Macit Abi’yi gece, doktora götürdük devlet hastanesine.</p><div>
<p>ZAFER ALCÖZ,</p>
<p>YILDIRIM BAYEZİD OYUNUNDA^'</p><img src="main-18.png" alt=""/>
<p>/</p></div>
<p>Doktor, “21 gün rapor verdim, konuşmaması lazım, ses tellerine kan oturmuş,” demez mi!</p>
<p>“Eyvah!” dedik. Arada 1 hafta başka oyun var. Ama öbür hafta oynamamız lazım.</p>
<p>Oyunun tüm biletleri satılmış çünkü...</p>
<p>Tiyatro müdürlüğü, Timur rolünü oynasın diye eski aktörlerden Emin Gümüşkaya’yı görevlendirdi. 1 hafta zamanı var ama öyle böyle değil, Timur’un da çok kaim ezberi var. Konuşuyor da konuşuyor...</p>
<p>Emin Baba görevi ilk devraldığında neşeliydi. Günler geçtikçe suratı sirke satmaya başladı. Panik duygusu daha&#160;da belirginleşti. Sabahtan öbür sabaha kadar sürekli ezber&#160;yapıyor... Oynayacağı oyundan 1 gün önce onun için genel&#160;prova yaptık... Herkes çatır çatır oynuyor tabii... Ama Koca&#160;Timur “Gak... Guk... Ebelek... Gübelek ve de kemküm”&#160;ediyor sürekli. Elbirliğiyle ona yardımcı olmaya çalışıyoruz.&#160;Karşılıklı sahnelerinde “Bunu mu söyleyecektiniz... Bunu&#160;mu emrettiniz hakanım?” diyerek replikleri hatırlatıyoruz.&#160;İte kaka genel provamızı yaptık. Bitiminde kan ter içinde&#160;kalan Koca Timur’u rahatlattık. İkili ve üçlü sahnelerde en&#160;önemli anahtar cümleleri tespit ettik. “Ezber unutursan biz&#160;sana buradan hatırlatacağız merak etme,” dedik.</p>
<p>Fakat oyunun en önemli sahnesinde biz hiçbir şey yapamayız... Savaş bitmiş... Ulu Hakan Timur tahtında bütün haşmetiyle oturuyor. Esir düşen Yıldırım Bayezid ve tayfası&#160;frikik barajı kurmuş gibi karşısındayız. Arada Yıldırım Ba-yezid bir iki hede hödö diyor o kadar...</p>
<p>“Eyvaaah, ne yapıcaz oğlum?” dedi yedek Timur.</p>
<p>Dedim ki, “Babacığım, senin masanın üstü meyveler, şarap bardakları, tepsiler ve testilerle dolu... Onların alana çaktırmadan bütün teksti sakla. Masanın eğimi zaten kâğıtların seyirci&#160;taralından görünmesine engel oluyor. Çok sıkışırsan seni kurtaracak bir yer var. ‘Konuklarımız susamıştır, ayran getirin...’&#160;Bunu ateşle, ayranlar gelirken sen de arada ezbere bakarsın.”</p>
<p>Bu önerim Timur tarafından çok beğenildi. Genel provada başarıyla işledi ve alnımdan öptü Yüce Hakan Timur.</p>
<p>Geldi çattı oyun günü... 1. perde Yüce Hakan Timur ufak tefek hebelek gübelek yapsa da kazasız belasız oynadı. Geldik 2. perdeye, esir düştüğümüz en önemli sahneye...&#160;Önce padişahımız ve hemen arkasında Osmanlı yiğitleri frikik barajı kurar gibi dizildik.</p>
<p>Timur, yani Emin Baba masaya o sahnenin tekstini serpme kahvaltı sofrası gibi yerleştirmiş, ama panikten sayfa numaraları karışmış... Bazıları ters, bazıları düz. Bazıları&#160;üzümlerin ve şarap kupalarının altında kalmış. Sahne başında hede hödö diyerek birkaç cümle etti. Birden ezberde&#160;sıçmca hemen imdat frenine yapıştı ve gürledi:</p>
<p>“KONUKLARIMIZ SUSAMIŞTIR, AYRAN GETİRİN!..”</p>
<p>Biraz erken söyledi, ama olsun... Aksesuvarcı Sanchez Ferit hemen sahnenin yanından içi ayran dolu altın kupaları bir Moğol askerinin eline tutuşturup verdi. Moğol askeri&#160;hepimize tek tek ayranları ikram etti ve yan kulisten çıktı&#160;gitti. O arada Koca Timur masadaki tekste bakarak hatırladı ya da öyle sandı. Üç cümle etti etmedi... Panikten ezberi&#160;de unutunca yeniden gürledi:</p>
<p>“AYRANLARI TAZELEYİN!”</p>
<p>Ulaaan... Az önce gelen ayranlardan daha bir yudum almamışken, “Ayranları tazeleyin!” ne demek oluyor? Birincisi Koca Timur’a yakışıyor mu? İkincisi, burası çiçek ızgara ya da köfteci mi? “Ayranları tazeleyin,” denir mi böyle ortamda?.. Doğal olarak bizim frikik barajında dalgalanmalar&#160;oldu. Moğol askerleri ikinci ayranı getirince inceden herkeste “dalak seğirmesi” oldu. Çaktırmadan birbirimize baktık.&#160;Herkesin elinde çift ayran ve üstelik daha bir yudum bile&#160;içmemiştik. Hani şöyle göz göze bakışsak, baraj tamamen&#160;dağılacak ve rezil olacağız... Neyse ki Koca Hakan Timur ite&#160;kaka teksti bir yerinden yakaladı ve oyun devam etti.</p>
<p>Tren rayına oturdu nihayet... Bu defa asıl söylemesi gereken yerde gürledi:</p>
<p>“KONUKLARIMIZ SUSAMIŞTIR... AYRAN GETİRİN!..”</p>
<p>Biz frikik barajı olarak elimizde çift ayran kupasıyla birbirimize gayet insani bir refleksle sığındık... Aradan değil&#160;top, su bile geçemeyecek derece sokulduk birbirimize. Ve&#160;sahne arkasından aksesuvarcı Sanchez Ferit’in serzenişini&#160;sadece biz duyduk.</p>
<p>“Eee be Emin... Yapamadın şu ezberi... Sikecem ayranını haaa!..”</p>
<p>Ferit Baha’nın cilasız küfrünü duyunca barajda kıkırdama ve dağılma belirtileri baş gösterdi. Allahım ne olur gülmeyelim,&#160;dağılmayalım diye dudaklarımızı ısırıyoruz. Aklımıza cenazeler ve mezarlıklar getiriyoruz ki ciddiyetimizi koruyalım. Biz&#160;bunları kafamızda kurgularken... Koca Timur bir daha gürledi:</p>
<p>“NEREDE KALDI BU AYRANLAR!..” diye indirici darbeyi vurdu.</p>
<p>Sadrazamı oynayan Murat Karasu barajın köşesinden kafasını kaldırdı.</p>
<p>“Ziyade olsun Hakanım, buyruğunuz olursa şayet... İzin verin biz de zindanlarımıza çekilelim,” deyiverdi.</p>
<p>Timur’un “Atın bunları zindana!” cümlesiyle koşarak kaçtık sahneden... İki imparatoru tarihin en büyük hesaplaşması için baş başa bıraktık. Kulis kapılarını sıkıca kapatıp gülmekten ağladık, ağladık, ağladık...</p>
<p>Yıllar önce o gün milli içeceğimizin ayran olduğunu öğrenmiş olduk.</p><div>
<p>DÖNEM DUKASI (AĞIR ROMAN)</p></div><div><div><img src="main-19.png" alt=""/></div></div><div><img src="main-20.png" alt=""/></div>
<p>198O’li yılların ortalarında tiyatroyla bir turneye çıktık.</p>
<p>Balıkesir’de bir kitapçıya girdim, birkaç kitap aldım kendime. Yerde yeni gelmiş, paketi yeni açılmış bir kolinin üstünde duran kitap dikkatimi çekti. Metin Kaçan’ın kaleme aldığı Ağır Roman... Bakalım adı gibi ağır mı diyerek aldım&#160;ve bir solukta bitirdim. Kendi kendime, “Bundan ne güzel&#160;film olur,” diye hayaller kurdum. Hayalimde filmi çektim.&#160;Romanda hepsi birbirinden güzel şahane karakterler var,&#160;ama nedense “Gaftici Fethi” karakterine bayıldım.</p>
<p>Yıllar sonra, “Filmini çekeceğiz, görüşmeye gelir misiniz?” diye aradıklarında, “Hangi rol için acaba?” diye sordum. “Gaftici Fethi” dedikleri anda uçarak gittim tabii...</p>
<p>Muhteşem bir kadro kurmuşlardı... Savaş Dinçel var, Aysel Gürel var, Müjde Ar var... Mustafa Uğurlu, Okan&#160;Bayülgen, Burak Sergen... Kimler var kimler... Filmi doğal&#160;mekânlarda çekiyoruz. Genelde Beyoğlu Karakolu arkalan... Dolapdere, Tarlabaşı, ara sokaklar, eski evler... Gece&#160;gündüz oradayız... Gelgeldim son derece kriminal bir ortam var sokaklarda. Harlem gibi bir bölgede film çekmeye&#160;çalışıyoruz. Kürtler, Lazlar, Romanlar, Sivaslılar, Çorumlular, Afrikalılar... Ne ararsan var. Tıpkı Metin Kaçan’ın Ağır&#160;Roman’da yazdığı gibi hapçılar, torbacılar, çalgıcılar, ispirto içenler, tombalacılar, jiletle kendini doğrayanlar... Hepsi&#160;doğal dekorun içinde... Figürasyona bile gerek yok yani...</p>
<p>Filmi sesli çekiyoruz ama aslında ne çileler çekiyoruz. Setin tam ortasından yarı çıplak, elinde palayla başka bir&#160;mahalleye saldıran adamlar da geçiyor... Saç saça, baş başa&#160;birbirini yolan kadınlar da... Beyoğlu Emniyeti, 4 ekip arabasıyla sürekli çekim yapılan yerlerde güvenliği sağlıyor&#160;güya. Buna rağmen sürekli vukuat oluyor.</p>
<p>Önceleri korkuyor ve yadırgıyorduk, sonra biz de alıştık. Ben set aralarında hep küçük Roman çocuklarla muhabbet halindeyim. Yaşları küçük olduğu için onlara sahip çıkıyorum. Roman analar beni de Roman sanıyorlar. Ben&#160;sete gelirken camlardan tezahürat yapıyorlar.</p>
<p>“FETHİİ1... ANNEN ÖLSÜN EMÎ!.. GURBAN OLURUM SANA FETHİİ!..”</p>
<p>Filmde üstü açık klasik bir spor arabayla mahalleye geldiğim bir sahne var. Elimde megafon, bağırıyorum:</p>
<p>“Ahilerim, ablalarım... Bu kitabı alırı ve okuyun... Oğlunuzu İbne Olmaktan Nasıl Kurtarırsınız?”</p>
<p>Evlerin pencerelerinden sarkan ya da kapı önünde merdivenlerde oturan Roman ablalar, benim repliklerime doğaçlama olarak öyle cevaplar yapıştırıyorlar ki gülmekten geberiyoruz... Sahneyi tekrar tekrar çekiyoruz.</p>
<p>Bir gece geç saatte sokak sahnesi çekeceğiz. Yönetmen Mustafa Altıoklar sağa sola işinin gereği konuşuyor...</p>
<p>“Kameranın kafasını kaldır!.. Işığı biraz sağa çevir!.. Eveeet, sessizlik!..” derken... Üç katlı cumbalı bir evden sardunya ekili büyük bir saksı “KUÜÜTT!..” diye setin ortasına düştü. Korkudan taş kesildi herkes... “Ne oluyor yaaa?”&#160;dememize kalmadı, evin cumbasından beyaz adetli, alkol ve&#160;haptan atmosferin dışına uçmuş bir abi beline kadar sarktı.</p>
<p>“KESİN ULAANNN! SİKERİM SİZİN FİLMİNİZİ!.. ARTİZ MİSİNİZ LAANN!..”</p>
<p>Yönetmen Mustafa Altıoklar ekip başı olarak cevap verdi:</p>
<p>“Kardeşim ayıp olmuyor mu? Ne biçim konuşuyorsun öyle?..”</p>
<p>Abi gaz kesmeden devam etti:</p>
<p>“KONUŞMA ULAN! BURANIN DAYISI SEN MİSİN GÖT! KONUŞ DİYORSUN KONUŞUYORLAR, SUS DİYORSUN SUSUYORLAR! NE AYAKSIN ULAN SEN!..”</p>
<p>Bu son fırçadan sonra bütün oyuncu tayfası güldük tabii... Beyaz adetli, rakılı ve haplı abi bu defa bize sardı.</p>
<p>“NE GÜLÜYONUZ LAN İBNELER, ALAYINIZ TIR-SAK VE YAVŞAKSINIZ... BİRİNİZ ŞU HERİFE ‘KEES ULA-AN!’ DİYEMEDİNİZ. DELİKANLI MISINIZ LAN SİZ!..”</p>
<p>Prodüksiyon bir biçimde abiye kapıyı açtırdı. Yağlamalar, bağlamalar ve nihayetinde gecenin o vaktinde iki büyük rakıyla ahimizin gönlü yapıldı tabii...</p>
<p>Bu defa seti saygıyla cumbadan izlemeler, yukarıdan Mustafa’ya iltifatlar başladı.</p>
<p>“KOÇSUN KOOÇÇ!.. ÜZMEYİN LAN ABİMİ, NE İSTERSE YAPIN, İNDİRMEYİN BENİ AŞAĞIYA!..”</p>
<p>Neyse ki bir süre sonra sesi kesildi. Ya sızdı ya da öldü o kadarını bilmiyorum. Bu defa kamera açısının tam önüne&#160;14-15 yaşlarında bir Roman çocuk geldi. Gir içeri diyorlar...</p>
<p>“Burası benim gapımın önü, ayrıca benim neyim eksik, ben de filmde çıkıcem,” diye tutturdu.</p>
<p>Mustafa, “Tamam yahu sorun yok, dursun,” dedi.</p>
<p>Asistan kızlar, “Olmaz hocam, üstündeki tişört döneme uygun değil,” dediler.</p>
<p>Roman çocuğa “döneme uygun” ne demek zar zor anlatıldı. Çocuk hemen evine girdi. Bu defa üstüne Galatasaray formasını geçirip geldi. Forma sahte ürün ama üstünde döneme uygun olmayan reklam var. Asistanlar tekrar müdahale ettiler.</p>
<p>Roman çocuk, “Galatasaray formasıyla çıkıceemm, çı-karmaaammm!” diye tutturdu.</p>
<p>Kavgayı yatıştırmak için ben daldım mevzuya.</p>
<p>“Bak canım kardeşim, kimsenin formaya laf ettiği yok.</p>
<p>Eski bir forman varsa onu giy ve gel. Bu dönem forması değil...”</p>
<p>Roman çocuk bana yüzyılın cevabını yapıştırdı: “Amaaan be Fethi Abey! Şimdi pantolonu, donu in-</p>
<p>diriceem, çıkarıcem dukayı ortaya, bu dönem dukası değil diyceniz!..”</p><div>
<p></p></div><div>
<p>■ İC--</p></div><div>
<p></p></div><div><div><img src="main-21.png" alt=""/></div></div><div>
<p></p></div><div>
<p></p></div><div>
<p>t</p>
<p>J J</p></div><div><div><img src="main-22.png" alt=""/></div></div><div>
<p>\ ’ '■ ... .--'.î i‘ İ i t-î &#160;&#160;&#160;' ■'&#160;&#160;&#160;&#160;..</p></div><div>
<p></p></div><div><div><img src="main-23.png" alt=""/></div></div><div>
<p></p></div><div>
<p></p></div><div>
<p></p></div><div>
<p></p></div><div><div><img src="main-24.png" alt=""/></div></div>
<p>terbiyeli işkembeci</p><div><div><img src="main-25.png" alt=""/></div></div><div>
<p>• :</p></div><div><div><img src="main-26.png" alt=""/></div></div>
<p>İşkembe çorbası sever misiniz? Aaa hiç ağzıma sürmem diyenlerin olduğunu biliyoruz. Bayılırım diyenlerin tarafın-dayım ben. Sevenleri bilir... Terbiyeli, terbiyesiz, şırdan, kalın beyazı tarafından ya da damardan türlü türlü hazırlanışı olur. Ama yazımızın konusu işkembenin değil, işkembecinin&#160;nasıl terbiye edildiği...</p>
<p>Uzun yıllar önce cereyan eden bu olaya şahsen tamk olduğum için anlatmaya çalışacağım. İşkembeciyi terbiye eden ise, oyun ve dublaj sanatçısı Nur Subaşı... Namı diğer Nur&#160;Bey. Üstadımız, pirimiz... Önce tanımayanlar için Nur Bey’i&#160;biraz anlatmam lazım. Google’a ya da Youtube’a girerseniz onun hakkında biraz fikir sahibi olmanız mümkün. Nur&#160;Bey’de Allah vergisi “bastan da bas” bir ses tonu var. Sesini&#160;duyduğunuz zaman yaptığı dublajları ve hatta TRT yıllarında ramazanlardaki iftar saatini hatırlayacaksınız.</p>
<p>Nur Bey çağdaş bir Diyojen... Paraya pula, mala mülke, şan ve şöhrete pek takılmayan biri...</p>
<p>Hayatta en çok değer verdiği siyam kedisi Siyami Bey’le Kurtuluş’ta mütevazı bir evde oturur. Zaman olur cepte bir&#160;kuruş olmaz. An gelir cebindeki 1000 TL ile herkese yemek&#160;ısmarlar. Sesi ve karizması hayattaki en büyük servetidir. Bu&#160;sayede arabasını çevirip ehliyet, ruhsat, sigorta, taşıt pulu ve&#160;de alkol var mı, diyen genç bir trafik polisini aklını alarak&#160;bloke etmişliği de vardır.</p>
<p>“Memur Bey, teessüf ediyorum; seeen, her gece benim sesimle oruç açıyorsun! Ne biçim soru bu!”</p>
<p>Genç polis, “Anlamadım efendim,” deyince...</p>
<p>“ESİRGEYEN VE BAĞIŞLAYAN!” diyerek o koca bas sesini hatırlatıyor.</p>
<p>“Aaa hatırladım hocam, kusura bakmayın, hayırlı yolculuklar...”</p>
<p>Devamında, “ÜÜÜHH, ÖNEMLİ DEĞİL YAVRUCUĞUM... HAYIRLI VAZİFELEERR...”</p>
<p>İşte yine gecelerden bir gece Nur Bey’de ehliyet yok. Arabada zaten hiçbir resmi evrak yok. Olsa bile gariban&#160;Lada’sı alındığından beri hiç yıkanmamış, kapının önünde&#160;yatıyor. Sol ön kapı ve arkada vuruk var, ama Nur Bey’de&#160;para yok... Bende hiç olmazsa tüm evrakları sağlam Rena-ult 12 var. Üstelik bir kadeh içmeye razı olmuşum. Arabayı&#160;kullanacağım ve üstadımız Nur Bey’in gönüllü şoförüyüm...</p>
<p>Akşam Sarıyer taraflarında, deniz kenarında bir yerdeyiz. Tiyatro ve dublaj dünyasmdan silme insan dolu. Yiyiliyor, içiliyor; eskilerden, yenilerden konuşuluyor. Ben ehliyeti kaptırmayayım diye damlalıkla bir kadeh rakıyı içerken ve şişe bittikten&#160;sonra... O bas sesiyle öyle bir yolluk istedi ki, neredeyse bütün&#160;müşteriler kadehe koyup getirecek kadar sarsıldı.</p>
<p>“ÜÜHH... KİM BAKIYOR EVLADIM BURAYA? BANA HEMMEN ALTINBAŞ YOLLUK!”</p>
<p>Hani bilmeyen olur diye izah edeyim. Yolluk, içkili mekânlarda gecenin sonunda istenen ve asla hesaba yazılmayan tek ile duble arası bir ikram oluyor.</p>
<p>Vakit ilerledikçe önce balıkçı, sonra da masamız seyrelmeye başladı. Nur Bey gelen yolluğu da tarihin derinliklerine gönderdi. Biz de ayaklandık... Nur Bey beklettiği garsonlara kibar bir teşekkür edeyim diye açtı volümü, neredeyse sesin vibrasyonundan mekânın camları titredi.</p>
<p>“ÜÜÜHHH... HERKESE İYİ GECELERR... İ-Yİ... GE-CE-LEEER!” diyerek vedalaştık.</p>
<p>Atladık arabaya, “Hocam, Kurtuluş’a yukarıdan mı gideyim, yoksa sahil yolundan mı devam edelim?” diye sormak gafletinde bulundum, ağzımın payını aldım.</p>
<p>“TABİİ Kİ SAHİLDEN... BOK MU VAR ULAN YUKARIDA!..”</p>
<p>Sahil yolundan sakin sakin gidiyoruz. Gecenin geç vakti, kimseler yok. Hafif yağmur başladı. Hoca anlatıyor,&#160;ben dinliyorum. Bazen öyle deyimler, öyle benzetmeler yapıyor ki gülmekten yarılıyorum. “Allahım inşallah bunları&#160;unutmam, bizim çocuklara da anlatırım yarın...” diyorum&#160;içimden. Sahilden Hisar ve Bebek güzergâhını geçtik. Tam&#160;Arnavutköy’e geldiğimizde, “Gir bakıyım şu Arnavutköy’ün&#160;caddesine, onun sonunda ‘ABC’ diye işkembeci var, orada&#160;çorba içelim,” buyurdu Nur Bey.</p>
<p>“Emrin olur hocam,” dedim ve geldik, işkembecinin önüne yanaştık.</p>
<p>Camda “terbiyeli işkembe” yazıyor. İçeri girerken, “Şimdi bakacaaz Zafer Beyciğim... İşkembe mi terbiyeli, yoksa işkembeci mi?..”</p>
<p>Çorbacıya girdik, içerde hiç müşteri yok, arka tarafta garsonlar çay içip sohbet ediyorlar. Bir masaya çöktük. Nur&#160;Bey gecenin rehavetiyle hafif mayışmış garsonları silkeledi.</p>
<p>“ÜÜÜHH!.. KİM BAKIYOORR YAVRUM BİZE!” diye gürledi.</p>
<p>Garson koştu geldi hemen: “Hoş geldiniz efendim, buyurun, ne alırsınız?”</p>
<p>Nur Bey, “önce misafirime sor evladım...” diyerek garsonu bana doğru pasladı.</p>
<p>Ben bol taneli, kalın kesilmiş tuzlama istedim.</p>
<p>Garson kâğıda yazdı ve Nur Bey’e sordu: “Siz efendim?”</p>
<p>Nur Bey şöyle geriye yaslandı. “ÜÜH EVLADIM BANA 1 BARDAK BOL BUZLU SU, 1 DUBLE SEK ALTINBAŞ&#160;RAKI, KİBRİT KUTUSU KADAR YAĞSIZ BEYAZ PEYNİR VE 21 ADET TUZSUZ LEBLEBİ...”</p>
<p>Garson afalladı, galiba şaka yapıyor olmalı diye düşündü ki, “Anlayamadım efendim?” dedi gülümseyerek.</p>
<p>“EVLADIM BEN BURADA TÜRKÇE KONUŞUYORUM... SEN ŞİMDİ BANA DİKSİYONUN BOZUK MU DEMEK İSTEDİN YOKSA!” diye,inceden fırçayı yedi garson.</p>
<p>Alttan almaya çalıştı.</p>
<p>“Yok yani, tabii ki anladım da... Burası işkembeci efendim, meyhane değil ki...” diyerek talihsiz bir cümle kurdu.</p>
<p>“ÜÜÜHH ANLAŞILDI ÇOCUĞUM, SEN ŞİMDİ ZAFER BEY’İN ÇORBASINI GETİR VE HEMEN ŞEFİNİ BURAYA GÖNDER.”</p>
<p>Zaten bu cümleyi öyle bir yüksek volüm söyledi ki, az kalsın vibrasyondan ciğerlerim dökülecek sandım.</p>
<p>Arka taraflardan biraz daha yaşını başını almış, her haliyle bir şef garson geldi.</p>
<p>“Buyurun efendim, beni emretmişsiniz,” dedi, ince bir topuk selamı çaktı.</p>
<p>“ESTAĞFURULLAH... EMRETMEDİM... BİLAKİS RİCA E'İTlM!” diyerek topu göğsünde yumuşattı. “BEN&#160;GARSON BEYDEN 1 KADEH SEK RAKI, 1 BARDAK&#160;YARISI BUZ DOLU SU, KİBRİT KUTUSU KADAR PEYNİR VE 21 ADET TUZSUZ LEBLEBİ İSTEDİM... SİPARİŞİ GETİRMEK YERİNE BİR DE BANA UKALALIK YAPI-YOOORR!”</p>
<p>Şef garson bir es yaşadı. “Hemen geliyorum,” diyerek kayboldu.</p>
<p>Ahaaa, diyorum kendi kendime... Şimdi içerden aşçı, garsonlar, komiler kim varsa toplanacak. Tavalarla, tencerelerle kafamıza gözümüze ve hatta bıngıldağımıza... Artık&#160;nereye rast gelirse verecekler odunu... Islatacaklar bizi...</p>
<p>“Ulan siz bizimle gece vakti kafa mı buluyorsunuz!” önce benim bol taneli tuzlama geldi. Şahane görünüyor.</p>
<p>Gereken yan ürünleri pul biber, sirke, sarımsak karıştırmaya başladım. Az sonra da Nur Bey’in siparişini alan şef tepsiyle&#160;geldi. Vay canına, bir baktım, 1 bardak yarısı buzla dolu su, 1&#160;duble sek rakı, kibrit kutusu kadar yağsız beyaz peynir ve 21&#160;adet tuzsuz leblebi... Hiç eksik yok. Masaya tık tık zarif bir&#160;biçimde servisi yaptı ve “Afiyet olsun,” diyerek gitti.</p>
<p>Leblebileri tek tek saydım, gerçekten 21 adet.</p>
<p>Nur Bey, “Ulan helal olsun be, işte bu!” dedi ve şefi tekrar çağırdı, “öncelikle zarif servisiniz için teşekkürleerr... İşkembecide rakı içilmeyeceğini ben de biliyorum. Sadece&#160;müşteriye yaklaşım biçiminizi test ettim. Siz gerçek bir profesyonelsiniz. Lütfen bunları alın ve bana da yarım tuzlama getirin. Şef hiç bozulmadı, hepsini tekrar tepsiye koyup&#160;götürdü. Nur Bey’in yarım çorbasını da getirdi. İkimiz de&#160;çorbaları bitirdik.</p>
<p>“ÜÜÜHH HESAP YAVRUCUĞUM!” diye yine baslarla yüklendi üstadımız.</p>
<p>“Hocam izninizle ben ödeyebilir miyim?” dedim.</p>
<p>Gözlerini sahanda çift yumurta gibi belerterek, “Sakın yavrum, sen karışma,” dedi.</p>
<p>Hesap geldi 18 TL bir şey... Cebinden paraları çıkardı ve tabağa atmaya başladı. 20 üstüne 50, onun üstüne 20,&#160;bir başka cepten iki 20’lik, bir 50 TL daha... Son kuruşuna&#160;kadar çok yüklü bir bahşiş bıraktı.</p>
<p>“Bunlar zarif servisiniz ve profesyonel tavrınız için... Çok çok teşekkürler ve herkese iyi geceler...” diye masadan&#160;ayaklandık.</p>
<p>Mekândaki herkes kapıya kadar bizi uğurladı. Arabamızın kapıları açıldı. Trafiğe göz kulak olup krallar gibi uğurladılar bizi. Yola çıktık, Kuruçeşme-Ortaköy devam&#160;edeceğiz. Arabada dedim ki, “Vaay be üstadım... Ne biçim&#160;racon kestin öyle... Sayende işkembeci nasıl terbiye edilir&#160;öğrenmiş oldum.”</p>
<p>Nur Bey bir anda volümlü kullandığı bas sesini göğüs tonuna indirdi.</p>
<p>“Fazla konuşma ulan, sana hava yapacaaaz diye cepteki son 200 lirayı işkembeciye bıraktım. Ya bana taksi parası ver... Ya da beni Kurtuluş’a evime bırak bakayım...”</p>
<p>ALÇAK TÜRKO VURDUN BENİ!..</p><div><img src="main-27.png" alt=""/></div>
<p>Bir 11 Eylül günü, Bursa’nın düşman işgalinden kurtuluşu münasebetiyle temsili bir canlandırma yapılacak. Biliyorsunuz geleneksel olarak birçok ilde aşağı yukarı aynı mizansenlerle bu müsamere sergilenir.</p>
<p>Hatırlıyorum, yıllar önce Kahramanmaraş’ın kurtuluş törenlerinde halk galeyana gelmiş, Fransız işgal kuvvetleri&#160;askerini oynayan hemşerilerine sille tekme dalmıştı. Belediye başkanı mikrofonu eline alarak, “Yapmayın arkadaşlar,&#160;işgal kuvvetleri bizim insanımızdır. Sakin olun yahu... Bu&#160;bir müsameredir... Durun... Allah aşkma vurmayın...” diye&#160;haykırarak olası bir linçi zor engellemişti.</p>
<p>Genelde hikâye şöyle başlar: Yöre halkı köylü kostümleri giyer. Kızlar testiyle su taşır, elleriyle sanki süt sağı-yormuş gibi yapar. Erkekler tarlayı çapalar ya da ürünleri harman yerinde havaya savurur gibi hallere girerler. Herkes&#160;kardeşçe ve mutlu yaşamaktadır. Sonra birden düşman kuvvetleri baskın yapar... Halkımızı süngüyle, tüfekle katlederler. Nihayetinde üzerinde “özgürlük” yazan siyah bir örtü&#160;genç bir kıza zorla giydirilir ve etrafı zincirlerle sarılır. Tam&#160;işgal kuvvetleri mutluluğa erdi dediğimiz anda, öncü süvarilerimiz, askerlerimiz ve gazilerimiz caddenin diğer ucundan hücum borusuyla taarruza geçer. Düşmanlar ya kaçar&#160;ya da ölür... Kız esaretten kurtarılır, özgürlüğüne kavuşur.&#160;Göndere bayrağımız çekilir. Caddenin sağında ve solunda&#160;sıralanmış binlerce insan duygulanır, heyecanlanır... Alkışlar, ıslıklar ve tezahürat ortalığı yıkar...</p>
<p>Tören alanında, tribünlerde her zaman ağır protokol olur. Vali, belediye başkanı, mülki amirler, komutanlar...&#160;Şiirler okunur, marşlar söylenir, kürsüden konuşmalar yapılır uzun uzun...</p>
<p>Yıllar önce Bursa Devlet Tiyatrosu’nun genç kursiyerleriyiz. Görev aşkıyla yanıyoruz, 11 Eylül’de Bursa’nın temsili kurtuluş töreni yapılacak. Bu yıl törenin savaşla ilgili olan&#160;bölümünü Erkan Can kardeşimiz üstlendi. Bizler de arada gidip yardım edeceğiz. İlk buluşma ve ilk prova Bursa&#160;Işıklar Askeri Lisesi’nde. Sabah bahçede toplandık. Askeri&#160;okul öğrencileri, gaziler ve dernekleri, erkek lisesi, kız lisesi&#160;ve de birçok okuldan gelen takviye gençler var. Kızların işi&#160;kolay... Onlara yöresel köylü kostümleri dağıtıldı. Zincire&#160;vurulacak kız belirlendi. Askeri okul öğrencileri ve gaziler&#160;zaten bizim askerlerimizi oynayacaklar.</p>
<p>Erkan liselilerden tek tek seçerek rol vermeye başladı. Akça pakça sarışın tenli olanlara, “Sen Yunansın kardeş...”&#160;diyor, düşman kuvvetlerinin kıyafet deposu olan çadıra&#160;gönderiyor. Biraz daha kavruk, siyah saçlı olanlara ise, “Sen&#160;Türksün kardeş,” diyerek kostüm giysin diye diğer çadıra&#160;yolluyor.</p>
<p>Birden Yunan askerleriyle Türk askerleri arasında kavga çıktı. Ağlamalar, küfürleşmeler, tekmeler atılıyor falan...</p>
<p>“Durun ulan, ne oluyor orda bakiyimm!” diyerek olayın merkezine daldı Erkan. Yunan askeri diye seçtiği bazı çocuklar salya sümük ağlıyor...</p>
<p>“Ööörtmenim... öörtmenim... Biz Yunan askeri olmak istemiyoz... Türkler bize ‘Yavşaklar, kahpeler, alayınız ibnesiniz, ananızı sikicez,’ diyerek hakaret ediyorlar.”</p>
<p>Öyle bir kriz ki, başa çıkmak çok zor. Kimse kimseyi dinlemiyor ve herkes konuşuyor.</p>
<p>Erkan Can baktı ki otorite elden gidiyor, bir şeyler yapması lazım.</p>
<p>“Kesin ulan! Dinleyin... Oğlum bu bir gösteri, bu kadar onur meselesi yapmaym, sakin olun... Kimin neyi oynadığı&#160;o kadar önemli değil...”</p>
<p>“Tamam öörtmenim biliyoruz, ama bize küfredenlerle biz oynamak istemiyoz...”</p>
<p>Erkan son hamlesini yapmak zorunda kaldı.</p>
<p>“Hadi bakalım, ben de Yunan askerlerinin komutanı olucam. Getirin bana çadırdan subay kostümü... Hadi bakalım, yiyorsa bana da küfretsinler göreyim...”</p>
<p>Böylece mutlak sükûnet ve çalışma huzuru sağlanmış oldu. Yaklaşık 3 gün saatlerce prova yapıldı.</p>
<p>Vee beklenen gün geldi çattı...</p>
<p>11 Eylül sabahı, Bursa’da binlerce meraklı kent merkezindeki tribünlerde ve cadde kenarlarında yerini aldı. Biz de caddenin karşısında performansları görebileceğimiz güzel&#160;bir yere konuşlandık. Heyecanlıyız, arkadaşımızın ilk rejisörlük deneyimine tanıklık edeceğiz. Marşlar, şiirler, konuşmalar, çelenk koyma törenleri derken, Setbaşı Yokuşu’nun&#160;üzerinden Yunan kuvvetleri taarruza başladı. Sağa sola&#160;süngülerle, tüfeklerle saldırıyorlar. Sivil halkımız katledildi; kadınlar, çocuklar süngülendi; kızımız zincire vuruldu.&#160;Göndere Yunan bayrağı çekildi.</p>
<p>Aaaa bir baktık komutanları Erkan Can coşmuş, sirta-kiler oynuyor... “Zito Venizelos... Zito Venizelos...” diye haykırıyor. Daha doğrusu, “affınıza sığınarak,” götünü yırtıyor dersek daha doğru olacak. İşgal kuvvetlerinin komutanı olduğu için mi, yoksa meslek aşkından mı bilinmez...&#160;öyle kaptırmış ki kendini coştukça coşuyor...</p>
<p>“Öldürün... Hepsini öldürün!..” diyerek emirler veriyor sağa sola. Birden yere bağdaş kurup oturdu, fonda hoparlörlerden Yunan ezgileri çalıyor. Bizimki alkışlarla sağa sola&#160;tempo vermeyi de ihmal etmiyor. Biz müthiş eğleniyoruz,&#160;birbirimizi neredeyse döve döve yarılıyoruz gülmekten.</p>
<p>Birden kalabalığın arasından gazi madalyalı 90’lık bir dede fırladı. Göğsünde madalyası... Kafasına büyük gelen&#160;bir kalpak... Çakmak çakmak gözler, parantez bacaklar...&#160;Elinde Kaptan Swing’ın tabancasına benzeyen eski, koca bir&#160;silah, çizmeler... Dede söylenerek yerde oturan Yunan komutanına doğru geldi.</p>
<p>“Anasını avradını siktiminin Yunan dölü seni!..” diyerek elindeki silahı “DEGAAVV!..” diye ateşledi.</p>
<p>Ortam buz kesti... Ödümüz koptu... Allah’tan dedenin torunları tabancaya hafif miktarda kurusıkı koymuşlar.</p>
<p>Erkan önce vuruldum sanarak yemyeşil oldu. Üstüne başına baktı ki bir şey yok, yara bere yok... Dede mutlu&#160;olsun diye, “Aaah alçak Türko, vurdun beni!” diyerek dedenin ayaklarının dibinde ruhunu teslim etti.</p>
<p>Dede hızını alamayıp, gelen alkışlardan olsa gerek, ana avrat karışık bir sinkaftan sonra testislere de tekmeyi bastı!</p>
<p>“Yaşa dede!.. Nur ol dede! Helal dede!” bağırışları arasında torunları fırlayıp dedeyi omuzlara aldılar. Tezahüratlar eşliğinde gazi dedeyi Setbaşı’ndaki Mahfel Kahve’ye&#160;doğru götürdüler. O arada bizim süvariler taarruza geçti.&#160;Düşmanlar temizlendi, esir kız zincirlerden kurtarıldı, göndere bayrağımız çekildi. Halaylar, türküler başladı. Biz hemen arkadaşımızın yanına koştuk. Gülmekten işemek üzereyiz...</p>
<p>“Erkan, dede makineyi degaavv diye ateşleyince harbiden ne hissettin?” dedik.</p>
<p>“Oğlum tören başlamadan yarım saat önce kakam gelmişti. Törenden sonra yaparım diyerek ertelemiştim, ama artık gerek kalmadı...”</p><div>
<p>AT BİNENİN KILIÇ KUŞANANIN</p></div><div><div><img src="main-28.png" alt=""/>
<p>ALİ İrÎN</p></div></div><div><img src="main-29.png" alt=""/></div>
<p>Bazı sporlar var, insan tek başına yapabiliyor. Bazıları ise ikili ya da takım sporları olarak kategorize ediliyor. İnsan yalnız da golf oynayabiliyor, iki kişi tenis maçı yapabiliyor ama kortta ama masada. Bazen aşka gelip plaj voleybolu... Bazen&#160;de halı sahalarda göte göbeğe bakmadan bir araya gelerek futbol zevkini tatmak da mümkün. Ama “at binmek” öyle mi?&#160;Tabii ki değil, çünkü o sporu yapabilmek için iki canlı türünün&#160;yan yana gelmesi lazım. Sırf bu sebepten ötürü diğer spor dallarından çok çok farklı... Bir kere bizde “at-avrat-silah” üçlemesi&#160;var. Orta Asya’daki atalarımızdan tutun da 600 yıllık Osmanlı İmparatorluğu’nun son dönemine kadar bizim tarihimizde&#160;kutsal bir yeri, asaleti, zarafeti var... Heybetli görünümüyle de&#160;insanda hafif bir ürperti yaratıyor, orası kesin. Asıl ustalık tabii&#160;ki binebilmek; kırlarda, bayırlarda dıgıdık dıgıdık koşturmak.</p>
<p>Çeşme Altınyunus Oteli, Türkiye’nin ilk 5 yıldızlı tesisiydi. Koca bir yarımadanın üstüne yerleştirilmiş otelin, 1985 yılında kendine özgü binicilik kulübü bile vardı. Acemi olanlar manejlerde, biraz daha usta olanlar ise Malko-çoğlu gibi yarımadanın uzun patikalarında dörtnala gider&#160;gelirlerdi gün boyu. Biz de genç aktör havalarında, çardak&#160;altında geleni geçeni izliyoruz.</p>
<p>Günlerden bir gün, oyuncu arkadaşım Ali îpin dedi ki: “Oğlum buranın baş seyisi Çeto’yu ayarladım. Bize binicilik&#160;dersi verecek. Aktör adamlarız, bir filmde ya da dizide bakarsın lazım olur. Hazır fırsatımız, zamanımız var; gidelim&#160;ders alalım, biz de öğrenelim...”</p>
<p>Gittik, yarımadanın üstündeki kulübe vardık. Çeto’yla tanışma, kaynaşma, atlar daha gelmeden temel bilgilendirme... Nasıl binilir, nasıl inilir?.. Üzengiye nasıl basılır, eyere&#160;nasıl oturulur? Dizginlerle hayvana nasıl yön verilir? Nasıl&#160;koşturulur, nasıl durdurulur? At depara kalktığı zaman üstünden hafif doğrulup senkoplu nasıl otur-kalk yapılır?</p>
<p>İlk teorik bilgileri tam olarak sindirdiğimizi düşünmüş olmalı ki, “Getirin oğlum iki eğitim atı,” diye seslendi içeriye doğru Çeto.</p>
<p>Ahırlar bölgesinden iki at getirdiler...</p>
<p>“Aaa o da ne? Midilliyle sıpa arasında boyutları olan iki süs atı getirdiler. Atların üstüne bindik. Ayaklarımız yere&#160;değiyor. Bizim ilk dersi izleyen arkadaşlara resmen rezil oluyoruz... Ama olsun, hiç ciddiyetimizi bozmuyoruz. Çeto aldı&#160;götürdü bizi kapalı maneje. Kendi tam ortada duruyor, atların gemlerine tutturulmuş uzun ipler elinde... Yavaş yavaş&#160;teoride öğrendiklerimizi pratiğe çevirmeye çalışıyoruz. Arada kıçlarına, “ŞIRAAKK!” diye kamçıyı yapıştırınca, bizim&#160;ufaklık atlar tempoyu artırıyor, öyle bir anda eyerin üstünde oturursan takım taklavat perişan oluyor tabii.</p>
<p>“Biraz ayağa kalkın, senkoplu oturun kalkın, darbeyi yumuşatın... Aferin... Çok çok iyi... Bravo... Oluyor...” diyerek bize moral ve cesaret veriyor. Böylece sabah ilk dersimizi almış olduk.</p>
<p>öğleden sonra saat 16.00’da buluşup ikinci dersimize devam edeceğiz. Mutluyuz...</p>
<p>“öğreniyoruz ulan Ali, güzelmiş bu iş...”</p>
<p>Cehennem gibi bir Çeşme sıcağında dersimize tam saatinde gittik. Ahırlar bölgesinde, “Çetooo, Çetoo!” diye bağırıyoruz ama ortada yok. Yardımcısı geliyor sesimize.</p>
<p>“Nerede kardeşim Çeto?”</p>
<p>“Abi üç çocuklu turist bir aileyi ders vermek için yarımadanın oraya götürdü.”</p>
<p>“İyi canım zararı yok. Sen bizim sabah bindiğimiz atları getir. Biz bineriz,” dedik.</p>
<p>Yardımcı seyisten öğreniyoruz ki, bizim midilli-sıpa karışımı atları ailenin küçük çocuklarına vermişler; Kim bilir ne zaman gelirler... Yardımcı seyis baktık ufaktan bizle dalga geçiyor.</p>
<p>“Abi o atlara hep çocuklar biniyor, size adam gibi bir çift at verelim.”</p>
<p>Ali dersen, sanki çocukluğundan beri kraliyet ailesiyle yaşamış... Seyise Araplar, îngilizler, uzun mesafe, kısa mesafe atçılıkla ilgili ne biliyorsa döktürüyor.</p>
<p>“Yok mu oğlum şöyle adam gibi at?”</p>
<p>“Olmaz olur mu, var tabii abi... Peki profesyonel misiniz?”</p>
<p>Ulan iki havalı aktöre böyle tuzak soru sorulur mu? Şöyle birbirimize baktık.</p>
<p>“Herhalde yani, ayıpsın seyis kardeş,” dedik. Sabah nasıl olsa işi öğrenmişiz. Basit bir seyis yamağına karizmayı çizdirecek değiliz. Oğlan önde ikimiz arkada, ahırdan içeri&#160;girdik.</p>
<p>Çocuk dedi ki: “Seçin abi, hangisini istiyorsunuz?”</p>
<p>Ortalıkta hiç at falan yok... Dev gibi kapıların olduğu ayrı ayrı bölgelerde atlar var ama içerdeler ve kapılar kapalı.&#160;Sadece kapı üstünde isimleri yazılı. Ben kendime bir Arap&#160;atı seçtim. 4 yaşında, adı “Urfalı”... Hani doğum yerim</p>
<p>Kars, baba tarafım ise Erzurumlu ya... Hiç olmazsa toprağım sayılır. Halden anlar, birlikte güzel bir uyum yakalarız diye düşündüm. Bizim Ali biraz havalıdır. O da kendisine&#160;11 yaşında bir İngiliz seçti, “Little John”...</p>
<p>Seyis çocuk, “Açılın geriye doğru abi,” dedi.</p>
<p>Kapıyı açtı ve benim Urfalı’yı dışarı çıkardı. Aman ya-rabbim! Neredeyse 5 metrelik, apartman gibi at. Kızıl kahve pırıl pırıl tüyler, zehir gibi bakan simsiyah gözler. Heybetli&#160;ve bir o kadar da ürkütücü bir hali var. Hiç bizim sabah&#160;bindiğimiz sıpalara benzemiyor.</p>
<p>Seyis, hayvanı çeke çeke ahırdan çıkarıyor ama zaman zaman ayakları yerden kesiliyor. İşin doğrusu Urfalı, seyisi&#160;dışarı çıkardı dersek daha doğru olur. Sanki 12 silindirli,&#160;metalik kızıl kahve, dev bir spor arabaya benziyor mübarek... Avluda bir taşın üstüne bastı, bana ayak bileklerimden destek verip Urfalı’mn üstüne kondurdu. Az sonra Little&#160;John’u getirdi, üstüne de Ali’yi bir güzel bindirdi. Bizim atları çeke çeke maneje götürdü.</p>
<p>“Hadi abiciğim, kolay gelsin,” diyerek uzadı ve kayboldu çocuk. İkimiz de korkudan ölüyoruz. Atların üstüne binince sanki 7-8 metre yukarıdaymışız hissine kapılıyoruz.&#160;Sabah ilk derste öğrendiğimiz her şeyi deniyoruz. Atların gı-lırında bile değiliz. “Deh” diyoruz gitmiyorlar, “çüş” diyoruz durmuyorlar. Kafalarına göre yerdeki otlan, kenardaki&#160;yaprakları yiyor, geviş getiriyorlar. Bazen çatır çatır sıçıyorlar, işiyorlar. Birbirlerinin kıçını kokluyorlar ama bizi asla&#160;ve kat’a iplemiyorlar.</p>
<p>Ali birdenbire sevinçle haykırdı: “Buldum ulan... Oğlum bunlar manej atı değil, yarış atı... Hayvanlar onun için isteksiz. Manejin dışına çıkalım, yarımadaya doğru dalalım&#160;daha güzel olur.”</p>
<p>Bu söylediklerini atlar da anlamış olmalı ki biz daha yönlendirmeden hemen manejin dışına doğru dıgıdık dıgı-dık çıktılar... Sonradan öğreniyoruz, bizim seçtiğimiz atlar&#160;gerçekten yarış atıymış. Bu hayvanlar İzmir yarışlarında 1-2&#160;yıl ceza almış. Sahipleri bunları atlı spor kulübüne kiralıyor&#160;ya da ücretsiz emanet ediyor. Düzenli bakım ve eğitim görüyorlar. Balla, kaymakla, fındık fıstıkla besliyorlar. Arada&#160;çok usta biniciler gelirse onlar bu atlara biniyor.</p>
<p>Bizim gibi iki dallamanın cüretine bakın, bunların kucağına düşüyoruz. Hayvanlar gayet neşeliler; hele yarımadaya, patika yollara çıktık ya, değmeyin keyiflerine. Kişner gibi&#160;kahkahalar atıyorlar ya da bana öyle geliyor... O daracık&#160;yollarda bazen yavaş yavaş, bazen ani deparlarla hızlanıyorlar; yarış antrenmanı yapıyorlar galiba. Korkudan altımıza&#160;dolduracağız.</p>
<p>Ali’ye fırça atıyorum: “Oğlum azdırma şu hayvanı, yavaş yavaş gidelim yahu...”</p>
<p>Yemin billah ediyor.</p>
<p>“Vallahi hiçbir şey yapamıyorum, beni dinlemiyor, kafasına göre takılıyor bu namussuz...”</p>
<p>Son derece haklı, çünkü Urfalı da beni dinlemiyor. Neyse ki yarımada parkurunun sonunda dik bir yokuş var. Oraya kadar bağıra çağıra ulaşabildik en nihayet.</p>
<p>Bizimkiler yokuşu görünce vitesi küçültüp, arazi sürüşü konumuna geçtiler. Yavaş yavaş yokuşu çıktık ama her yokuşun bir de inişi var tabii, onu hiç düşünmemiştik.&#160;Allah’tan yokuş aşağı inerken depara kalkmıyorlar, arazi vitesiyle düzlüğe kadar sağ salim gelebildik. Aaa... O da ne?&#160;Atlı sporun arka kapısına gelmişiz. Önümüzde tren yollarında açılır kapanır bariyerler olur ya, öyle bir engel var.</p>
<p>Çok uzaktan atları ilk çıkardığımız ahırlar bölgesi görünüyor. İki yarış atı ve üstünde iki acemi dallama kovboy bekliyoruz. Gelgelelim bariyeri açacak tek bir adam yok&#160;etrafta. Çeşme’nin o cehennem sıcağında atların üstünde&#160;Erzurum cağ kebabı gibi pişiyoruz, hatta eriyoruz... Atlar&#160;arabalar gibi değil ki... Onlar da rölantide çalışıyor ama hiç&#160;rahat durmuyorlar... Beklerken birbirlerinden kıl kapıyorlar. Yandan yandan omuz darbeleri atıyorlar. An geliyor oldukları yerde tam daire çiziyorlar, kıçlarını çarpıştırıyorlar,&#160;kafa atıyorlar. Biz korkudan basıyoruz feryadı...</p>
<p>“Hooo oğlum! Şişt... Oğlum, çiışş aslanım!..”</p>
<p>İkimiz de attan inip bariyeri açamıyoruz. Kim attan inerse sıçtı... Çünkü o kadar yüksek ki, sonra nasıl binilecek? Böylece bize saatler gibi gelen 10-15 dakika geçti. Yaşlı&#160;bir çiftin tepenin yamacından plaj çantalarıyla denize doğru&#160;gittiğini gördük. Arkalarından seslendik (daha doğrusu feryat ettik). İhtiyar amca geldi, rica ettik bariyerin kelepçesini&#160;açıp yukarı kaldırsın diye. Alman amca bizi kırmadı. Çantayı Ulrike Teyze’ye verdi. Suratında kırmızı bir tebessümle&#160;kelepçeyi açıp bariyeri havaya kaldırdı.</p>
<p>Biz amcaya “danke” bile diyemedik, çünkü bizim atlar “Laan yarış başladı, laaan!” coşkusuyla öyle bir fırladılar&#160;ki, anlatamam. Benim ayaklarım üzengideyken ilk fırlamanın etkisiyle arkaya doğru yattım, zor doğruldum. Benim&#160;Urfalı resmen uçuyor. Dizginlerine asılıyorum dursun diye...&#160;Nafile... İtaat etmiyor asla.</p>
<p>Eğer üstünden düşersem, ayaklarım üzengiye takılırsa beni yerlerde süründürür, kuşbaşı yapar diye düşündüm.&#160;Ayaklarımı çıkardım. Baktım direksiyon da çalışmıyor,&#160;dizginleri de bıraktım elimden. Bacaklarımı iyice karnına&#160;kastım. Ellerim boş kalmasın diye sarıldım Urfalı’nın boynuna. O beyaz yeleleri kamçı gibi suratıma suratıma indikçe, “Ulan sana mı kalmış ata binmek! Ne güzel çardak altı&#160;gölgelikte keyif yapıyordun!” diyerek kendime kızıyorum.&#160;Hani at depara kalktığı zaman atın omurga kemiği kıçımızı&#160;acıtmasın diye senkoplu oturup kalkacaktık ya güya... Ne&#160;senkobu?.. Aldığım darbelerden affedersiniz takım taklavat&#160;Viyana usulü şnitzel gibi olmuş. Ben canımı kurtarmanın&#160;derdindeyim, gerisi umurumda değil... Bir ara kader arkadaşım Ali ve onun bindiği Little John’a nerede diye bakayım&#160;dedim. Tam 1 metre arkamızdalar. Hayvanın gözleri kahve&#160;tabağı gibi büyümüş, ağzından köpükler saçarak geliyor.</p>
<p>Ali can havliyle bağırıyor: “Yetişim!.. İmdatt!.. Durdu-ruuuunn!”</p>
<p>Benim Urfalı gençliğin verdiği enerjiyle vites büyüttü, fark açıldı ama hiç yavaşlamaya niyeti yok gibi. Onu çıkardığımız kapıya doğru doludizgin gidiyoruz. Bu hızla gidersek hem kendini hem de beni öldürecek diye düşündüm, giderek kapı büyümeye başladı.</p>
<p>O hızla giderken... Anideeen benim Urfalı bir kazık fren koydu, olmaz böyle şey. Dersin ki hayvanda ABS fren sistemi var... Urfalı “zınk” diye freni koyunca, boynuna sarılmaktan başka hiçbir halta yaramayan ben başının üstünden&#160;füze gibi fırladım. Hani Kapalıçarşı’da halıcılar turiste halıyı satmak için havada döndürerek atarlar ya... İşte öylesine&#160;uçarak çamur, saman ve taze tezeklerden oluşan bir yığının içine daldım. Birikintinin içinden çıktım. Her anlamda&#160;boktan durumdayım. Sadece gözlerim görünüyor. Çamur,&#160;saman ve boka bulanmışım. Atlar yere düşenin üstünden&#160;geçmez derler. Doğruymuş... Bir baktım Urfalı az ilerde durmuş bana bakıyor. Little John ve Ali de durdu tabii... önce&#160;kısa bir şok, ardından her hatırladığımda yıllarca bize neşe&#160;verecek sağlam bir binicilik tecrübesi... Yahşi Batı’da hiç atlı&#160;sahnem yoktu. Bir provada sordular.</p>
<p>“Zafer Abi, at binebiliyor musun?”</p>
<p>Benim yerime Cem Yılmaz cevapladı:</p>
<p>“Zafer Abim çok iyi at biner ama bir kusuru var, attan</p>
<p>inemez...”</p><div>
<p>SOMCA ÇIKMA YASAĞI</p></div><div><div><img src="main-30.png" alt=""/></div></div>
<p></p>
<p>12 Eylül 1980 darbesinin üstünden tam 1 yıl geçti. Cebeci Ankara Devlet Konservatuvarı’nda öğrenciyiz. Askeri darbe olmuş, üstünden 1 yıl geçmiş ama hâlâ sokağa çıkma&#160;yasağı devam ediyor. Başkente benim gibi dışardan gelenlerle parasız yatılı olarak okuyoruz. O yıllarda nereye gidersen&#160;git, saat 00.00-05.00 arasında yasak olduğu için sokaklarda&#160;gezemiyorsun. Yollar, kavşaklar, askerler ve polisler tarafından kontrol altında.</p>
<p>Okulda çok ciddi bir oyun provasını “güle oynaya” bitirdik. Hadi o zaman Kızılay’daki tarihi meyhane “Tavukçu”ya gidelim dedik. Bendeniz Çelebi, Deli Ali (Davutoğlu), Şişko Cahit (Çağıran) ve Kükürt Ergun (Akvu-ran)... Oturduk bir masaya, yedik içtik, güldük... Birbirimizi&#160;methettik gece boyunca... Zaman su gibi aktı geçti. Baktık ki&#160;personel masaları, sandalyeleri toplamaya başladı. Adamlar&#160;haklı. Onlar da dükkânı kapatacak ve sokağa çıkma yasağı&#160;başlamadan evlerine yetişecekler. Çıktık, Kızılay’dan Maltepe istikametine doğru yürüyoruz. Masadan kalkalı 15 dakika olmuş, bizim Şişko Cahit bok boğaz olduğu için, “Benim&#160;midem kazındı şurda işkembe çorbası vuralım,” dedi.</p>
<p>“Haydaaa... Oğlum, nereden çıktı! Birazdan yasak başlıyor, yapma Allah aşkına!” dedik.</p>
<p>“Çabucak içerim söz,” diyerek çorbacıdan içeri daldı hemen. Söz verdiği gibi o kaynar çorbayı dibinde tek damla&#160;bırakmadan afiyetle yaladı yuttu. Baktık çorbacı da kapatmak üzere. Çıktık tekrar caddeye.</p>
<p>Bizim Şişko dedi ki: “Buradan Tandoğan’a doğru yürüyelim. Oradan garaja gideriz, şehirlerarası otobüsler oraya geldiği için 24 saat açık, orada bira satan kafeler var, kimseler de karışmıyor... Zaten 4-5 saat sonra yasak bitiyor,&#160;oradan ilk otobüsle sabah okula geliriz.”</p>
<p>1 kilometreye yakın yolumuz var ve 15 dakika sonra sokağa çıkma yasağı başlıyor zaten. Tandoğan istikametine doğru hızlı hızlı yürüyoruz. Kaldırım kenarmda yol boyunca devam eden bir inşaat var. Etrafını tahta perdelerle&#160;kapatmışlar, kaldırımla arasında ise inşaat boyunca devam&#160;eden yaklaşık 1 metre yüksekliğinde bir duvar var.</p>
<p>Şişko ve ben neşe içindeyiz, tek sıra halinde duvarın üstünde yürüyoruz. Birden “Caarr!” diye bir ses duyduk.&#160;Şişko başladı ağıt yakmaya.</p>
<p>“En sevdiğim montum tabelaya takıldı. Anasını, avradını...” diye bastı kalayı.</p>
<p>Bir baktık, kol yırtılmış içinden tüyler çıkıyor, önce tüyleri içeri tıkmaya çalıştık. Olmayacağını anlayınca, pi-ranalar gibi Şişko’nun “tarihi eser” sayılacak montunu dört&#160;koldan parça pinçik ettik. Tandoğan Caddesi’nde havada&#160;tüyler uçuşmaya başladı. Birden duvara fırladık. Arkadaşımızın montunu yırtan tabelaya haddini bildirelim istedik.&#160;Tahta perdenin üstüne 1 metrekarelik tenekeden bir levha&#160;çakmışlar, üstünde “İlan Yapıştırmak Yasaktır” yazıyor.&#160;Alt köşeye çivi çakmamışlar, ucu havaya kalkık olduğundan&#160;mont belli ki oraya takılmış.</p>
<p>“Arkadaşımızın montunu sen nasıl yırtarsın?” diyerek tabelaya saldırdık. Çatır çatır köşelerinden söktük, muska&#160;böreği gibi katladık. Koca tabelayı mektup zarfı büyüklüğüne getirdik. Atladık duvardan, feci gülüyoruz; havada uçuşan tüyler neşemizi daha da katlıyor. Sokağa çıkma yasağına 5 dakika kalmış, 12 Eylül darbesinin 1. yılıymış, nereden&#160;bilelim... Üstelik o gün tüm ülkede nöbetler kaldırılmış, bazı&#160;yerlerde bombalı pankartlar asılmış, hiçbir şeyden haberimiz yok. Ve hepsinden daha önemlisi tabelasını söktüğümüz&#160;yer, “Ordu Pazarı İnşaatı”. Onu da birazdan öğrendik zaten. Cadde kenarında asfaltta yolluk gibi fren izi bırakarak&#160;dört sivil araba durdu. İçinde ellerinde otomatiklerle, silahlarla adamlar fırladı. Üzerimize doğru geliyorlar. Ulan çok&#160;içtik galiba, halüsinasyon görüyorum sandım önce.</p>
<p>“KIPIRDAMAYIN ULAN! YAT, YAT, YAT! YERE YAATT!”</p>
<p>Pata küte bize dört koldan daldılar. Palamutlar gibi yere yüzüstü yıktılar. Her tarafımızı aradılar. Koşturmalar,&#160;telsiz sesleri arasında hepimizi tek tek ayrı ekip arabalarına&#160;attılar.</p>
<p>Mevlüt Amirim (adını hiç unutmadım) aldı telsizi eline.</p>
<p>“Ordu Pazarı inşaatına saldırı anında 4 şahıs aldık amirim,” diyerek merkeze bilgiyi verdi. 4 şüpheli anarşist,&#160;emniyet müdürlüğüne geldik. Yanımıza bir bekçi verdiler.&#160;Kendileri asansörle çıktılar, biz gariban bekçiyle yürüye yü-rüye 11. kata kadar çıktık. Son derece iyimseriz; suçumuz,&#160;korkumuz yok. Sadece çok içmişiz, o kadar. Üstelik Deli Ali&#160;ve Şişko Cahit asker çocukları. Üstlerinde kimlik belgeleri&#160;falan her şey var. Birkaç soru sorup bırakacaklar nasıl olsa&#160;diyoruz.</p>
<p>Sinirimiz bozuldu, devamlı gülüyoruz. Hele Ergun içti mi alnı kızarır ve sürekli güler. Koridorun ucunda bir odada&#160;Mevlüt Amirimi görüyoruz. Masada oturan apoletli bir polis müdürüne bir şeyler söylüyor. O sırada 11. katta asansör&#160;kapısı açıldı. Kravatsız ama takım elbiseli, hafif seyrek saçlı&#160;bir sivil polis geldi yanımıza. Zaten ayakta tek sıra askeri&#160;manga gibi dizilmişiz. Bir ileri bir geri volta atarak hepimize&#160;tek tek baktı. Elinde nereden bulduysa bir kapı kolu var.&#160;Sadece Şişko Cahit’in tepesine çivi çakar gibi “tık tık” dokunuyor. Her defasında bizim Şişko amortisörleri varmış gibi&#160;hafif çöküp kalkıyor. Başladık kıkırdamaya... Ergun biraz&#160;fazla güldü diye feci kıl kaptı ondan.</p>
<p>“Sen niye gülüyorsun ulan göt! Çok mu komik!” dedi.</p>
<p>Bizim Ergun susmak yerine cevap verdi: “Yok abi gülmüyorum, benim ifadem böyle,” deyiverdi.</p>
<p>Şöyle bir baktı Ergun’a, “Sen şöyle bir adım öne çık bakayım.”</p>
<p>Sonra bana döndü, Ergun’u işaret ederek, “Sen şimdi şuna sağlam bir tokat kapat, bakalım yine gülecek mi?”&#160;dedi.</p>
<p>Ben profesyonelce topu göğsümde yumuşatmayı denedim. “Abi, ben arkadaşıma vuramam, yakışmaz bize,” dedim, ama yemedi tabii...</p>
<p>“Ulan bana bak, ya şuna adam gibi yapıştır, yoksa nasıl vurulacağını şimdi gösteririm sana haa!” dedi.</p>
<p>Ergun’u karşıma aldım. Bari adam gibi yapıştırayım tekrarı olmasın diye düşündüm. Yaradan’a sığınıp, “Kusura&#160;bakma kardeşim,” diyerek bir tokat aşk ettim, “ŞIRRAA-AKK!” diye. 11. katın koridorlarında döndü dolaştı ses.</p>
<p>Tam yerime geçiyordum, “Öyle vurup kaçmak yoook... Şimdi de sen buna yapıştır...”</p>
<p>Adam bizden gıcık kaptı yaa... Niyet belli, bizi birbirimize dövdürüyor.</p>
<p>Neyse ki Mevlüt Amirim imdadımıza yetişti. “Tamam, bırak çocukları,” dedi ve bizden topladıkları kimlikleri bekçiye verdi.</p>
<p>Tekrar yürüyerek 11 kat aşağı indik. Bu defa hepimizi bir minibüse bindirdiler. Olay mahalli başka bir bölgeye bağlı&#160;olduğu için oraya götürüp ilk ifademizi alacaklarmış. Bunu&#160;minibüste yanımıza verdikleri polislerden ve bekçilerden öğrendik tabii. Yolda gidiyoruz, bizimle şahane kafa buluyorlar.</p>
<p>“Ulan hepiniz artistsiniz, para var, şöhret var, manitalar var... Rahat götünüze mi battı lan! Ne istiyonuz ibneler Ordu Pazarı inşaatından?.. Bunlar manyağh laa!..” diyorlar.</p>
<p>Yavaş yavaş kendimize geliyoruz, anlatmaya çalışıyoruz. Yok be abiciğim sandığınız gibi değil diye. Sürekli bizle kafa buluyorlar, gülüyorlar. Bazı espriler gerçekten sağlam,&#160;artık biz de gülüyoruz kendimize.</p>
<p>önde oturan bekçi fena formda, hiç susmuyor. Bir ara arkaya döndü, mesai arkadaşlarına bizi göstererek, “Ulan&#160;gurban olduğum Allah’ın hikmetine bak. Aktörler arkada&#160;oturuyor, benim gibi figüranlar da önde...” deyince bu defa&#160;bütün minibüs dağıldık.</p>
<p>Karakola geldik, tek tek ifade veriyoruz. Babacan bir komiser var. “Evladım bana kalsa bırakacağım ama Mevlüt&#160;Amirim ifadelerini al geri gönder dedi.”</p>
<p>Haydaa tekrar geri döndük. Cepte ne varsa alındı; kemerler, ayakkabı bağları söküldü. Bu defa 11 kat yukarı değil, birkaç kat aşağı indik. Anladık ki hücreler bölgesine&#160;gidiyoruz. Sakın ola aklınıza 4 kişilik hücre gelmesin, o bile&#160;fazla lüks kalır. Demir bir kapıyı açtılar. Hadi bakalım geçin&#160;içeri diyerek kapıyı üstümüze kapadılar.</p>
<p>Öyle bir oda ki anlatılmaz, yaşamr. İki orta büyüklükte oda, ikisini birleştiren küçük bir koridor var. Ben diyeyim&#160;104, siz deyin 114 kişi var içerde; millet alt alta, üst üste&#160;bir insan yığını olarak oraya atılmış vaziyette. Tam ortada&#160;alaturka leş gibi bir hela; taharet musluğu yok, sabun yok,&#160;kâğıt yok, havlu yok... Bunlar yetmezmiş gibi helanın kapısı da yok. Kenarda, şayet kalın sıçan olursa tıktırsın diye&#160;bir kürek sapı duruyor. İğrenç ve havasız bir ortam, tepede&#160;küçücük bir pencere, hava gelsin diye... Ama içerde o kadar&#160;adam sigara içtiği için dumandan göz gözü görmüyor. Korkunç suratlı, tipi kaymış bir sürü adam dolu koğuşta. İkisi&#160;bizi çaylak gördü, sigara ve para tokatlarız diye yanaştılar&#160;yanımıza.</p>
<p>“Geçmiş olsun biradeerr... Ne iş, gasp mı? Yaralama mı?” Kulağına kar suyu kaçmış yengeç gibi çalkalanan biti</p>
<p>rime döndüm.</p>
<p>“Hayır biradeerr bilemedin, siyasiyiz biz...” deyince bir daha yanımıza uğramadılar.</p>
<p>Biz daha ortama ve olaylara ısınıp bir strateji yapamadan Şişko devreye girdi.</p>
<p>“Benim feci kakam geldi.”</p>
<p>Haydaaa bu hiç hesapta yoktu. Deli Ali fırçayı kaydı. “Bu ne lan, yok acıktım, yok sıçacağım... Çocuk musun</p>
<p>oğlum sen!”</p>
<p>“Ne yapayım Ali? Altıma mı sıçayım yani!”</p>
<p>Gitti, 100’den fazla adamın önünde, kapısı olmayan</p>
<p>tuvalete (helaya) girdi, gönül rahatlığı içinde, hiç utanmadan, yadırgamadan çatır çatır işini gördü. Dersin ki eleman müebbet yemiş, o kadar rahat yani, olacak iş değil. Kodes&#160;arkadaşlarımızdan ikisiyle samimi olduk. Birisi sarışın, mavi&#160;gözlü, şık giyimli, okumuş yazmış bir adam. Okulumuzun&#160;karşısındaki bir devlet bankasının müdürü. Sevgilisini gece&#160;eve bırakırken mahallede devriye gezen bekçi, namus bekçisi olmaya karar vermiş, kimliklerini istemiş vermişler. Sonra&#160;da müdüre dönüp, “Kim bu karı? Sen bu karıyı nereden tanıyorsun?” falan diye küstahlaşınca... Müdür bunu ayağının altına almış, Allah yarattı demeden vermiş odunu. Sonra&#160;da ekip arabasına atıp buraya tıkmışlar.</p>
<p>Diğer arkadaşımız Erkan... Matbaada çalışıyor. Gelen sipariş üzerine sol bir bildiriyi basıyor. Ondan sonra tabii&#160;matbaanın sahibi, siparişi verenler, dağıtanlar, okuyanlar...&#160;Kim varsa içeri atıyorlar. Aylarca süren mahkemeden beraat çıkıyor ama bunun siciline işlenmediği için tekrar içeri&#160;atıyorlar. Kendi anlattığına göre, “‘Sen nezarette 2 saat bekle, İstanbul’dan faks gelecek, sonra serbestsin,’ diyorlar. 22&#160;gün oldu, hâlâ bekliyorum abi,” diyerek gülüyor. Ya çok&#160;iyimser ya da kafayı yemiş belli.</p>
<p>Sabah olduğunu tepedeki küçük pencereden gün ışığı sızınca anladık. Kapı açıldı, tek tek isimler okunuyor, ismi&#160;okunanlar sırayla mahkemeye gidiyor. Odadan kum gibi&#160;devamlı insan çıkıyor. Derken bizim dörtlüyü ve karşı hücreden ayrı bir dörtlüyü isimleri okuyarak çağırdılar. Biz ana&#160;koridorda tek sıra olduk. Diğer dörtlünün çıkmasını bekliyoruz, onlarla beraber gideceğiz.</p>
<p>Aaa, erkek isimleri okundu ama nedense kadınlar geliverdi... Duruma hemen uyandık tabii. Sokağa çıkma yasağına uymayan travestileri de toplamışlar. Onlarla aynı minibüse bindik. Yolda bir muhabbet bir muhabbet, polisler de bizle beraber gülüyor. Birbirimizi çok sevdik, kaynaştık...&#160;Tiyatrocu olduğumuzu öğrendiler tabii.</p>
<p>“Ayy kızz artizmiş bunlaaarr!” diye kahkahalarla polis minibüsünü inletiyorlar, ama haklarını teslim edelim, herkesten daha delikanlılar...</p>
<p>“Sokağa çıkmak yasak!” diye buyuran Kenan Paşa’ya, herkesin esas duruşta “Emret Paşam” dediği bir dönemde,&#160;bir polis minibüsünde üstelik, öyle sunturlu ve yakası açılmadık küfürler yapıştırıyorlar ki, vaay anam vaayy...</p>
<p>Ulus’taki adliye binasına geldik. Bizden önce kızlar girdi, 10 dakika sonra beraat edip serbest kaldılar. Giderken bize öpücükler, gülücükler...</p>
<p>“Hiç merak etmeyin annem, içerdeki amca çok tonton biri, sizi de bırakıceeekkk, bye... bye...”</p>
<p>Hâkim amca dosyaya baktı, baktı. Kimlik bilgilerimize zum yaptı. Sonra gözlüğünün üstünden sordu:</p>
<p>“Eee anlatın bakalım, ne yaptınız oğlum?”</p>
<p>Bir sessizlik oldu, birbirimize baktık.</p>
<p>Deli Ali dedi ki: “Efendim, alkollüydük... Ordu Pazarı inşaatının üstündeki levhayı eğdik...”</p>
<p>Güldü hâkim amca.</p>
<p>“Ne kadarmış bu levha?”</p>
<p>Deli Ali yaklaşık 1 metrekarelik levhayı tarif ederken, hani neredeyse 216 Samsun boyutlarına kadar indi.</p>
<p>Hâkim amca dosyaya bir şeyler karalarken, “Yahu bunların başka işi gücü yok mu?” diye söylendi. Bastı imzayı. “Hadi geçmiş olsun, serbestsiniz,” dedi.</p>
<p>Üstümüzden sanki demir bir yorganı aldı. Özgürlüğümüzü geri verdi. Eşyalarımızı tutanakla geri verdiler. Cebeci’ye geldik hemen, köşedeki pidecide sanki 1 yıl yatmışız gibi yedik, yedik... Midelere en ağır tedaviyi yaptık. Başımıza gelenler, aklımıza geldikçe resmen püskürüyoruz. öğleden sonra okulda Ecder Akışık hocamızla dersimiz var. Ankara Devlet Konservatuvarı’nın efsanesi, bütün zamanların&#160;çaycısı Sadık Dayı geldi.</p>
<p>“Hocam faturayı yatıramıyom, valla çok kalabalık,” dedi.</p>
<p>“Hangi banka babacığım?” dedik, öğrendik. Aldım elektrik faturasını, daldım bankaya. Son gün olduğu için&#160;feci kalabalık. Sekretere adımı verdim, anında müdür beni&#160;odaya aldı.</p>
<p>“Vaayy kardeşim geçmiş olsun, nasılsın? Gel bakalım.”</p>
<p>Çay, kahve, sigara eşliğinde hapis, nezaret ve de mahkeme aşaması konuşuldu. O arada hocamın faturası yatırıldı. Makbuz elime verildi. Bankadan çıkarken mahpus arkadaşıma, banka müdürüne teşekkürümü ettim. Okula gelip Ec-der Hocama ödenmiş belgesini verince çok şaşırdı.</p>
<p>“Aaa oğlum ne çabuk, nasıl hallettin?” diye sordu.</p>
<p>Hocam karşı bankanın müdürüyle mahpustan arkadaşız desem zaten inanmayacak. Bütün sınıf olayı genel olarak bildiği için sınıfta hafif bir gevşeme oldu doğal olarak...</p>
<p>Ders bitti. Sınıfı topladık. Başımıza gelenleri en ince ayrıntısına kadar herkese tekrar tekrar anlatamayız. Eğer&#160;merak eden olursa, bu akşam Tavukçu’da özel sunum yapacağız...</p>
<p>Ama herkese söz... Saat 12 olmadan dağılıp evlerimize döneceğiz, çünkü sokağa çıkma yasağı var. Neme lazım, tedbirli olmakta fayda var...</p>
<p>FRİCYA VAOİSİ’NDE PATİSKA YIRTAN ÇOCUK</p><div><div><img src="main-31.png" alt=""/>
<p>ZATER ALCÖZ, CEM YILMAZ İLE</p></div></div><div><img src="main-32.png" alt=""/></div>
<p>Tıp dünyasında adı “flatulans” olan reflekse, halk arasında “yellenme” ya da “osurmak” deniyor. Mide ya da bağırsaklarda biriken, metan yoğunluklu gazın dışarıya doğru bazen çok gürültülü bazen de çok sessiz çıkması&#160;durumu. Böyle bir ihtiyacın hasıl olduğu durumlarda gazı&#160;içerde tutmak ise gerçekten çok zararlı... Bazı durumlarda&#160;“kalp krizi” şüphesiyle hastane acil kapılarına koşturanlar&#160;da var; bizzat bir arkadaşım yüzünden zamanında biz de&#160;koşturduk.</p>
<p>Bir dolu tetkik ve tahlilden sonra, “Bir şeyiniz yok, sıkıntıdan olur” diyerek hastaneden uğurlandık. Hastane muhasebesi 1400 TL’lik faturayı arkadaşıma “zınnk” diye kitleyince, hastane otoparkında sıkıntıdan “ZIBAYNKKK!..” diye osur-muştu canım arkadaşım. Ortada ne kalp kaldı ne de kriz...</p>
<p>Kimi toplumlarda herkesin içinde bu eylemi gerçekleştirmek çok ayıplanırken, bazılarında ise son derece doğal ve hafif bir tebessümle karşılanıyormuş... “Muş...” diyorum,&#160;çünkü hiç tanık olmadım, hiç duymadım. Sadece “Alınanlarda geğirmek ayıp, osurmak doğalmış” diye bir şehir efsanesi var.</p>
<p>Yıllar içinde çok sayıda Alman tanıdım. Birçok şehrine gittim, ortalıkta zaart zuurt diye dolaşan kimseye tanık olmadım. Sadece tarihsel bilgi olarak şu kadarım biliyorum.&#160;Eski Roma İmparatoru Cladius, yemeklerde gaz sıkıştırdığı&#160;zaman yellenmeyi yasa haline bile getirmiş. Hepsi bu... Gerisi&#160;uydurma... Peki, bu yellenme durumunda ayıplanmayan ve&#160;sınırsız özgürlüğe sahip olanlar kimler?.. Hemen söyleyeyim:&#160;Bebekler, küçük çocuklar, ihtiyarlar ve hastalar... Haa bu&#160;arada bazı evcil hayvanların da hakkını yemeyelim. Köpeklerin evde sessizce osurmaları yüzünden nice ailelerin birbirlerini suçlayarak parçalanma noktasına geldiğini de bilirim.</p>
<p>Yıllar önce babam, onikiparmak bağırsağı ve mide ile ilgili önemli bir ameliyat geçirmişti. Başarılı geçen ameliyattan sonra yanında 3 gün refakatçi olarak kaldım. Narkozun&#160;etkisi geçtikten sonra her saat başı doktorlar, hemşireler,&#160;genç hekimler geliyor ve hep aynı soruyu soruyorlar babama, “Gaz var mı efendim gaz? Yani, osurabiliyor musunuz&#160;Cevdet Bey?”</p>
<p>Babam utanıyor, sıkılıyor, mahcup oluyor. “Yok efendim, ne yazık ki yok,” diyor. Sanki osuramadığı için suç işlemiş gibi...</p>
<p>Gece nöbetçi doktor daha tıbbi ve inandırıcı bir açıklama yaptı.</p>
<p>“Efendim mide, bağırsak gibi bölgelerden ameliyat olduktan sonra şayet osurabiliyorsanız, vücut normal fonksiyonlarına dönmüş, ameliyat başarılı olmuş demektir. O yüzden çok önemli, utanmayın, sıkılmayın, osurmaya çalışın.”</p>
<p>Babam ıkınıyor, sıkmıyor, en küçüğünden bir “PIRT!” sesine hasret, ama olmayınca olmuyor işte... Vücut hareket&#160;etsin diye yataktan kaldırıp koridora çıkarıyorum, koluna&#160;girip birkaç adım atsın ki bağırsaklar faaliyete geçsin... Ama&#160;ne yazık ki tık yok... Bazı odaların kapıları açık, koridorun&#160;sonunda çok büyük bir tuvalet var. Herkes sözleşmiş gibi,&#160;adeta bize nispet yaparcasına “Zaaartt... Zurtt!” diye devamlı ateş ediyorlar. Artık babamla gülmeye başladık.</p>
<p>Babam sonunda dedi ki: “Kurban olduğum şu işe bak yahu... Ben bu osurmanın bu kadar önemli olduğunu bilmezdim. Benim için hayati mesele ama saatlerdir tık yok...&#160;İhtiyacı olmayanlar çatır çatır kıskandırır gibi salıyorlar...”</p>
<p>Neyse ki sabaha karşı peder bey de o kervana katıldı da yüzümüz güldü...</p>
<p>Peki bu osuruk ya da biraz kibar olalım, yellenme eylemi tiyatro ve sinema dünyasında hiç sorun olarak işlendi mi? Sahnede ya da sinemada hiç oldu mu? Elbette istemeden&#160;başımıza gelen 1-2 örneğe denk geldim. Ama şuna kesinlikle&#160;eminim, kazayla yani istemeden gerçekleşti.</p>
<p>2008 yılında Afyon’da A.R.O.G filmini çekiyoruz. Her sabah kör karanlıkta otelden çıkıyoruz, kilometrelerce yol teptikten sonra, “Döğer” denen bölgeye, Frigya uygarlığından kalan, binlerce yıllık tarihe sahip, içinde kaya evlerin, mağaraların ve&#160;de dev kayalıkların olduğu alana yerleşiyoruz. Muhteşem bir&#160;doğal dekorumuz var bir kere. Sesli çekime engel olacak tek&#160;bir olumsuzluk yok. Pek nadiren, patapat dedikleri traktörle su&#160;motoru görevi gören taşıtlar geçiyor, durup bekliyoruz.</p>
<p>Bir gün çok kalabalık bir sahneyi çekeceğiz. 150 kadar figürasyon ve kalabalık bir oyuncu kadrosu bir aradayız.&#160;Sabahtan makyaj, peruk, kostüm hazırlıklarına başladık.&#160;Vücutlarımızı kahverengiye boyamaya koyulduk. Herkes&#160;elinde boya ve sünger, taş devri insanı olabilmek için tüm&#160;gücüyle çalışıyor. Boyamadan çıkanlara kürkler, çarıklar ve&#160;türlü aksesuvarlar takılıyor.</p>
<p>Filmde, Arifin medeniyet getirmeye çalıştığı taş devri insanlarına eziyet ettiğimiz bir sahne var. Ben de simsiyah&#160;tüylerle kaplı kostümü üstüme geçirmişim. KAAYA’nm emmisi KARGA’yı da ben oynuyorum.</p>
<p>Çekime öğle arasmdan sonra başladık. Kalabalık sahnelerin genel planları alındıktan sonra başladık diyaloglu sahnelerin ameliyatına. Köylülere gelip fırça atıyorum.</p>
<p>“İcat yapmak yasak!.. Ekip biçmek yasak!.. Yakalarsak fena yaparım!” diye köylülere gözdağı veriyorum.</p>
<p>Köylülerden bir genç, “Biz sadece ağaçlardaki meyveleri yiyoruz Karga... Başka bir şey yapmıyoruz...” diyor.</p>
<p>Ben de kızıyorum, “Ağaçlardan meyveleri toplamayın ulaann!.. Yere düşenlerden yiyin!” diyerek genç köylünün&#160;karnına yumruk atıyorum. Ama bir sorun var. Genç köylüyü oynayan çocuk çok heyecanlı. Ben daha yumruğu&#160;karnına atmadan, erkenden yumruk yemiş gibi yapıyor ya&#160;da geç kalıyor. Defalarca deniyoruz ama bir türlü orayı geçemiyoruz. Tamam hadi bu sefer olacak diyoruz. Günlerdir hiç geçmeyen yolcu uçakları sanki bize inat eder gibi 3&#160;dakikada bir üstümüzden gidiyor. Uçaklar gidiyor, bu defa&#160;güneşin önüne bulutlar gelmeye başlıyor. Bulut gidiyor. Başlıyoruz... Haydaa 10 kilometre öteden bir patapat, başka bir&#160;köye doğru karşı dağdan yol alıyor. Mecburen bekliyoruz.&#160;En nihayet temiz ve uzun bir an yakaladık.</p>
<p>“DİKKAAT!”, “HAZIIR...”, “ÇEKİYORUZ!..” diye bağırtılar yükseliyor. “KAYIITT!..” diye komut geliyor. Arkada yüzlerce taş devri insanı yerini almış, çıt çıkmıyor koca&#160;vadide. Ama bizim genç köylü yine heyecanlı, yumruğu yemeden “Aaahh!” diye yere bırakıyor kendini.</p>
<p>“STOOOP!”</p>
<p>Yine duruyoruz. Eğer hava giderse, yani güneş arkaya doğru inmeye başlarsa' yandık. Burayı çekemezsek teknik&#160;kadroyla beraber 250-300 kişi ertesi sabah aynı yolu yapacağız ve aynı çileleri bir daha yaşayacağız, olacak iş değil.&#160;Herkes çocuğa filmde atılan yumruğu, nasıl yemiş gibi oynaması gerektiğini tarif etmeye çalışıyor. Olmuyor, olamıyor...</p>
<p>En sonunda rejiye gittim dedim ki: “Çocuğa bir şey çaktırmayın, şimdiye kadar vuruyormuş gibi yapıyoruz olmuyor, hiç olmazsa böyle orta şiddette vurayım, hani hiç&#160;olmazsa numaradan ah-vah diyemez...”</p>
<p>“Tamam abi,” dediler.</p>
<p>Komut geldi: “Seess, kayıttt... 4-3-2-1... OYUN!”</p>
<p>“Ağaçlardan düşen meyvelerden yiyin ulaann!” diye-rekten oğlanın midesine alttan bir yumruk çıkarttım.</p>
<p>Heyecan, stres, panik artık ne varsa... Çocuğun karnında biriken gaz kütlesi benim yumruk darbemle beraber</p>
<p>Frigya Vadisi’nde yankılandı... Abartmıyorum, çocuk öyle bir osurdu ki... Frigya Vadisi’nde sanki bir patiska yırtıldı.</p>
<p>“CAAAAAARRTTT!..”</p>
<p>O ses gitti, o sessizlikte binlerce yıllık kaya mezarlardan eko yaptı. “CAR! CAR! CAARÜ!” diye.</p>
<p>Herkes taş kesildi sanki...</p>
<p>Patiskayı yırtan çocuk küçük bir esten sonra, “Affedersin Zafer Abi,” diyerek nedense boynuma sarıldı.</p>
<p>“STOOP! KESTİİK!” komutuyla beraber herkes kendini yere bıraktı doğal olarak. Gülmüyoruz, resmen böğüren-ler, anıranlar var aramızda...</p>
<p>Cem Yılmaz hemen yanıma geldi.</p>
<p>“Abi kurban olayım bir şansımız daha var, yoksa hava gidiyor... Şunu çekelim, sana söz veriyorum otele gidince&#160;sabaha kadar bu olayla ilgili geniş katılımlı bir gösteri yapacağım...”</p>
<p>Herkese hemen bir ciddiyet geldi. Gülmemek için kendimizi öyle kasıyoruz ki gözümüze resmen kan oturdu. Neyse ki son şansımızı iyi kullandık. Paydosla beraber kendimi çimlere tepinerek attım tabii... 60 kilometrelik otele dönüş&#160;yolu boyunca, insan nasıl osurabiliyor; bu refleks nasıl oluyor; nerede oluyor?.. Geniş katılımlı bir panele dönüştü iş...</p>
<p>Otelde ve yenen yemeğin ardından çocuğa aramızda bir isim koyduk. Uzun bir isim ama olsun... “FRÎGYA VADİSİ’NDE PATİSKA YIRTAN ÇOCUK...”</p>
<p>Yemeğin ardından Cem’in babası Arif Abi set ziyareti için Afyon’a gelmiş, yanımıza uğradı.</p>
<p>Cem dedi ki: “Baba, Zafer Abi’yi tanıyorsun değil mi?”</p>
<p>“Tanımaz mıyım oğlum, elbette tanıyorum, onun dizilerini, filmlerini izledim tabii.”</p>
<p>“İzledin ama onunla oynamak vallahi çok zor iş... Karşısındaki oyuncu oynayamıyorsa, oyunculuğuyla osurtuyor...”</p><div>
<p>CEM YILMAZ</p><img src="main-33.png" alt=""/></div>
<p>Tabii o gün yaşanan olay, tekrar canlandırmalar ve efektler eşliğinde gecenin geç saatlerine kadar yeniden anlatıldı ve yaşatıldı.</p>
<p>“FRİGYA VADİSİ’NDE PATİSKA YIRTAN ÇOCUK” tarihte hak ettiği yerini aldı. Sonuçta oyuncu abim İsmail&#160;İncekara’nın ninesinin dediği güzel atasözü akıllara geldi,&#160;suratlarda tatlı bir tebessümle gecemiz son buldu.</p>
<p>OSURUĞA GÜLENİN, OSURUK KADAR AKLI YOKTUR!..</p><div><img src="main-34.png" alt=""/></div>
<p>MANDEPSİ</p><div><div><img src="main-35.png" alt=""/></div></div>
<p>&lt;■: • .</p>
<p>Bilmeyenler için küçük bir ukalalık yaparak anlamını açıklamaya çalışayım efendim...</p>
<p>“Mandepsi,” Rumca kökenli bir sözcük; tuzak, hile demekmiş. “Mandepsiye basmak” ise malum, tuzağa düşmek, aldatılmak demek. Bazıları vardır yıllarca, defalarca anlatılır ve hep aynı lezzetle o an yaşatılır veya yaşanır.</p>
<p>Bir sohbet sırasında arkadaşlardan biri, iki defa üst üste farklı imamlarla cenaze defin ritüeli yaşadıklarını anlatmıştı. Bir arkadaşlarının dedesi vefat ediyor. Camide cenaze namazından sonra merhumun cenaze arabasını takip ederek&#160;Zincirlikuyu Mezarlığı’na götürüyorlar. Yolda ne oluyorsa, cenaze arabasında önde oturan hocaya telefon geliyor.&#160;Hoca yolda bir yerde iniyor, “Siz devam edin, ben mezarlığa&#160;yetişirim,” diyerek kayboluyor.&#160;&#160;&#160;&#160;'</p>
<p>Mezarlığa geliyorlar... Her şey hazır ama hoca olmadığı için bir türlü defin işlemine geçilemiyor. Cenazeye gelen yaşlı başlı büyükler söylenmeye başlıyor.</p>
<p>“Cenaze bu kadar bekletilmez, günahtır... Nerede bu hoca efendi yahu?”</p>
<p>Bunun üzerine gençlerden biri arabaya atlıyor, zaten mesafe kısa, ana kapıya geliyor, durumu anlatıyor. Yanına&#160;nöbetçi bir hoca verip gönderiyorlar. Hoca 5 dakika içinde&#160;defin yerine geliyor. Klasik defin töreni yapılıyor. Hoca dualarını ediyor... Herkes “el-fatiha” dedikten sonra cenazeye&#160;katılanlar hoca ile merhumu baş başa bırakarak arabalarına&#160;doğru yürümeye başlıyor.</p>
<p>Birdenbire bir taksi geliyor. Zıınkk diye sert bir fren, sağ kapıdan bir ayak dışarda. Yolda cenaze arabasından atlayıp&#160;giden hoca, taksiye parayı verdikten sonra şöyle bir cüppeyi ve&#160;sarığı toparlıyor... Mezarlıktan çıkmakta olan korteji yüksek&#160;sesle dua ve elleri kollarıyla tıpkı güvercinleri bir araya toplar&#160;gibi yeniden cenazenin başına getiriyor. İlk gelen hocaya ters&#160;bir bakış ve devamında aynı cemaatle ikinci kez defin yapılıyor.</p>
<p>“Yahu o kadar adam hocaya hiçbir şey diyemedik,” diyerek anlatmışlardı bu küçük mandepsi olayını. Oysa biz zamanında mendepsi işini daha da ileriye götürmüştük. Ben&#160;de buna karşılık sevgili, en eski çocukluk arkadaşım Erkan&#160;Can ile başımıza gelen menkıbeyi aktarayım efendim.</p>
<p>1978 yıllarında Erkan’la beraber klasik Bursa turu atacağız. Altımızda peder beyin zar zor aldığı Renault 12. Yeşil-Setbaşı-Ulucami, Altıparmak, Çekirge turluyoruz. Erkan Abim çok dertli, önce mırın kırın ediyor ama sonunda dökülüyor... Hoşlandığı bir kız var, ama henüz kıza açılamamış.</p>
<p>“Eee oğlum söylemezsen kızın nasıl haberi olacak bu sevdadan?” diye soruyorum.</p>
<p>“öküz sevda çekiyor, ineğin haberi yok amk,” diye kendine acımadan ne sinkaflar ediyor... Emanet arabada&#160;çeyrek depo benzin var. Aval aval şehirde dolaşmaktan sıkıldık. Fikir kimden çıktı hatırlamıyorum, Uludağ yoluna&#160;çıkmaya karar verdik. Cepte zaten 25-30 TL kadar para&#160;var. Yoldan iki bira alıp, Kireçocakları Tepesi’nden cennet&#160;Bursa’ya bakacağız.</p>
<p>Erkan’a diyorum ki: “Ulan bu kadar ambiyansı bana yapacağına kıza yapsaydın ya, şimdi bu arabada ikiniz olurdunuz. Ne o lan sarı? Yoksa bana mı açılacaksın?”</p>
<p>Arabada gülüyoruz kendimize.</p>
<p>Şimdi bizim Erkan izcidir... Yolları falan çok iyi bildiğini iddia eder. (Gerçi bir keresinde Mudanya’dan Bursa’ya kestirme yol biliyorum iddiasıyla başka bir yoldan tekrar&#160;Mudanya’ya getirmişliği de var.) Ama olsun ne yapalım, izcinin izinden ve dediğinden çıkmayasım tuttu.</p>
<p>“Kestirme yolu biliyorum, dön oğlum Pınarbaşı Mezarlığına doğru...”</p>
<p>Pınarbaşı Mezarlığı’nın arka yolundan Uludağ yoluna doğru çıkacağız. Mezarlığın uzun yan duvarlarını sağımıza&#160;aldık, aşağı doğru gidiyoruz. Hafif yağmur çiseliyor. Sokağı&#160;döner dönmez bir baktık önümüzde cenaze gidiyor. Önde&#160;hoca, merhumu sadece dört kişi taşıyor. Başka kimsesi yok.&#160;Çok yavaş yürüyorlar. Korna çalıp yol verin demek büyük saygısızlık ve terbiyesizlik... Erkan Abimin çok sevdiği&#160;Kenny Rogers’ı da susturduk. Çok üzüldük garibin haline.&#160;Arabayı sağa çektim, durduk.</p>
<p>Dedim ki: “Rahmetli anneannem derdi ki, bir garibin cenazesine kırk adım omuz verirsen, kırk yıllık sevabı vardır... İnelim mi?”</p>
<p>“Evet oğlum inelim, sevaptır,” dedi Erkan.</p>
<p>Arabayı sağa park ettik. Cenazeye yetiştik, önden tabutu taşıyanlara el verdik.</p>
<p>Adamlar, “Allah razı olsun biraadeerr,” diyerek mezarlık kapısından Tophane Yokuşu’na doğru depar atarak kayboldular. O anda ikimiz de “mandepsiye” basmanın şokunu yaşadık. Mevtanın kimsesi yokmuş, sokakta ölü bulunmuş.&#160;Belediye defin işlemini halletmiş, cenazeyi taşısınlar diye de&#160;dört delikanlıya 100 TL peşin parayı vermişler. Bunları yol&#160;boyunca yağmurdan ve çamurdan hata çıka yaptığımız “hayat dersi” yolculuğunda, tabutu arkadan taşıyan İkiliden&#160;öğreniyoruz. Çocuklar bizimle inceden kafa buluyor. Onların şansızlığı bizim gibi iki keriz bulamamış olmaları.</p>
<p>Ölen gariban olunca mezarlık yeri de elbette çok ücra ve uzak oluyor, önde hoca, arkasmda bizim dörtlü, mezarlıkta&#160;yokuşlar çıkarak, yoğunlaşan yağmurda çamurlara bata çıka&#160;mezarlığın en dibindeki kazılı yere ulaştık. Mezar kazılmış,&#160;tahtalar, kürekler var ama ortada mezarcı falan yok. Sadece&#160;Hamlefte mezarcı rolünü oynayabilecek iki aktör bozuntusu&#160;ve Pınarbaşı merkez kıraathanesi müdavimi iki genç var.</p>
<p>Cenazeyi tabuttan çıkardık, mezara indirdik, sağma doğru yatırdık, tahtalarını özenle dizdik. Yağmur hızlandı...&#160;Aynı anda dört kürek... Biz de hızlandık... tsmi bile olmayan, sadece tarih ve kod numarası yazılı mezar tahtasını da&#160;başucuna gömdük. Hocanın nezaretinde duamızı ettik. Bileklerimize kadar çamur içinde ve en mahrem yerlerimize&#160;kadar sırılsıklam... Sular seller içinde mezarlıktan çıktık.</p>
<p>“Erkan ne güzel tezgâha geldik, ibneler bizi mandepsiye düşürdüler,” dedim.</p>
<p>“Olsun be oğlum, biz sevabımızı yaptık, o kaçan yavşaklar o parayı ya düşürmüştür ya da kahvede okeyde yolarlar onlan, merak etme,” diyerek beni teselli etti.</p>
<p>Peki tüm bu olanlardan sonra yine Uludağ yoluna çıkıp iki bira içecek miydik acaba?</p>
<p>“Eee ne yapıyoruz?” dedim.</p>
<p>“Boş ver oğlum Uludağ yolunu falan. İnelim çekirge eski kaplıcaya, adam gibi yıkanalım. Mezarlık çamuru kuruyunca çimento gibi olur...”</p><div>
<p>SABOTAJ</p></div><div><div><img src="main-36.png" alt=""/></div></div><div>
<p></p></div><div>
<p></p></div>
<p>Tiyatroculara özel “son oyun şakaları” vardır. Bizim meslekten olanlar iyi bilirler. Bazen bir oyunu yüzlerce kez oynarsınız. En nihayet son oyun günü gelir çatar. Kuliste&#160;oynanan oyunla ilgili deformasyonlar, replikleri komikleştirme, repliklerin yerlerini değiştirme ya da karşıdaki oyuncularla ilgili hain sabotaj planları yapılır.</p>
<p>Daha sezonun son oyununa aylar varken o kadar çok geyiği yapılır ki, bir de bu şakayı yaparsak kim bilir neler&#160;olur der, son oyunu iple çekersiniz. Bazıları gerçekten çok&#160;kalitelidir. Bazıları da ilkokul seviyesinde olur. Zaten o düşük değerli şakaları da nedense komik bir fıkrayı bile anla-tamayıp içine edenler tercih eder. Oyuncunun ayakkabısına&#160;vazelin doldurmak, terlikleri japonla yapıştırmak, oyuncunun şapkasını paltoya dikmek, boş olarak taşınan bavula&#160;20 kg’lık 4 tane ağırlık demiri koymak gibi küçük sabotaj&#160;planlarına her zaman hazırlıklı olmak gerekir.</p>
<p>Mesela, 300 oyun oynamışsınızdır. Masanızdaki boş telefonla sanki karşınızda biri varmış gibi rol gereği konuşursunuz. Repliklerinizi söyler, işinizi yaparsınız ama benim&#160;gibi yedi kat tülbentten süzülmüş bir hergelenin eline düşerseniz... O artık “son oyun şakası” olmaktan çıkar, “sabotaj” kategorisine girer.</p>
<p>Yıllar önce bir büyüğümüze hain bir sabotaj tezgâhlamıştım. Sezonun son oyununu oynayacağız... Gündüz elektrik işlerinden anlayan bir elemanla tiyatroya geldim.&#160;Boş telefonun kablosunu kulise kadar çekip düzeneği kurduk. Kulisten “1” numaraya bastığımız zaman sahnedeki&#160;telefon çalıyor, ahizeyi kaldırınca konuşabiliyoruz. Velhasıl&#160;sabotaj planımız hazır. Tezgâhtan herkesin haberi var. Sadece, rol gereği devlet başkanıyla konuşacak ahimizin haberi yok. Çıktık sahneye tıkır tıkır oyunumuzu oynuyoruz.&#160;Tam yerinde kırmızı telefon çaldı.</p>
<p>“Bir dakika, sayın devlet başkanım arıyor,” dedi. Açtı telefonu, “Buyurun sayın başkanım,” dedi.</p>
<p>Adam 300 oyun karşısında kimse yokken varmış gibi oynamaya alışmış tabii...</p>
<p>Karşıdan, “Siktir lan, yardakçılığı bırak!” diye cevap gelince kıpkırmızı oldu.</p>
<p>önce bir şok yaşadı, ardından telefonla beraber masanın altına girdi. Gülmekten ağlıyor. Bana “Oynayacak halim yok, bittim ben” diye jestler yapınca iki tuluatla oyunu toparladım, ama sonrasında tüm kadro göz bebeklerimiz&#160;bile seğirerek oyunu zor bitirmiştik.</p>
<p>Ben yaptım diye övünmüyorum ama her ne kadar son oyun şakası bile olsa öncesinde bir hazırlık yaşandığı için&#160;buna “sabotaj” demek daha doğru olur.</p>
<p>Haldun Taner üstadımızın Sersem Kocanın Kurnaz Karısı oyununu oynuyoruz. Osmanlı Dram Kumpanyasının büyük aktörü Tomas Fasulyeciyan’ı hocam Semih Sergen&#160;oynuyor. Hocam çok ciddi. Öyle oyunda tuluat yapmak,&#160;laf eklemek ya da çıkartmak gibi eylemlere çok kızıyor,&#160;suratı asılıyor, asla izin vermiyor. Sevgili hocam çok titiz&#160;adam, düzen tertip seviyor. Karşısında oynarken de eli rahat&#160;durmuyor. Role yedirerek kostümünüzde kıl, tüy, yün, kepek ne varsa elektrikli süpürge gibi temizliyor. Ben huyunu&#160;bildiğim için rahatım. Ancak 2. perdede oyuna dahil olan&#160;Bursa Valisi Ahmet Vefik Paşa’yı canlandıran Dündar Müf-tüoğlu durumdan çok dertli ve şikâyetçi...</p>
<p>“Senin hocan olduğu için sen söyle, ben söylersem alınganlık yapabilir. Benim dalağım çok düşüktür, gülmemek için kendimi zor tutuyorum. Her oyun yanıma geliyor,&#160;aman paşam, yaman paşam diyerek role yediriyor, üstümde&#160;başımda ne varsa hepsini ayıklıyor, vallahi oyunu zor bitiriyorum.”</p>
<p>Ben de kendisine dedim ki: “Kardeşim bana güven, ona öyle bir sabotaj yapacağım ki bir daha yanına 2 metre bile&#160;yaklaşamayacak.”</p>
<p>Oyun öncesi aldım Ahmet Vefik Paşa’nın kostümünü elime, iç cebine 3-4 metrelik beyaz makarayı yerleştirdim.&#160;Yorgan iğnesiyle bir delik açtım. 5-6 santim kadar beyaz ipi&#160;dışarda bıraktım, ceketin üst cebine iyice yerleştirdim. Siyah&#160;ceketin üstünde 5-6 santimlik beyaz ip şıkır şıkır duruyor.&#160;Bir yandan sabotaj esnasında oyunu nereden devam ettirebilirim diye tedbirimi de aldım. Çıktık, 1. perde alkış kıyamet bitti. 2. perdeye başladık. Ahmet Vefik Paşa’nın sahnesi&#160;geldi. Ceketin üst cebine yakın duran beyaz iplik parçası&#160;maşallah yazısı gibi duruyor. Semih Sergen hemen paşaya&#160;doğru seğirtti. Her zaman olduğu gibi role yedirip paşanın&#160;üstünü başını temizleyecek.</p>
<p>“Paşam izin verirseniz,” diyerekren ipi almaya yeltendi. Dışardan 3-4 santim görünen ipin içerde 3 metre daha devamı olduğunu nereden bilsin? Çektikçe makaradan çözülen&#160;ip geldikçe geliyor. Hiç bitecek gibi değil... Sonunda tezgâha&#160;uyandı. “Anaaaa!” diye haykırarak kaçtı sahneden. O gider&#160;de diğerleri kalır mı? Herkes ağzını yüzünü ısırarak sahneyi&#160;terk etti. Allah’tan perde kapanmasın diye tedbirimi almışım. İkili bir sahnemiz vardı paşayla oynadığımız...</p>
<p>“Hadi gel kız, paşam gelene kadar şunun provasını yapalım,” dedim. 5-6 dakikalık blok sahneyi oynadık. Bitimine doğru yüzünü gözünü toparlayanlar tek tek sahneye gelip yerini aldı. Hiç aksatmadan oyunu bitirdik. Selamdan sonra&#160;anırarak ve de tepinerek kuliste gülüyoruz. Sahne amiri geldi.</p>
<p>“Zaferciğim, Semih Hocan seni çağırıyor, hadi bakalım kalın bir fırça gelecek galiba?” dedi.</p>
<p>Girdim odasına, Semih Hocamın gülmekten yüzü kıpkırmızı, gözünden yaş geliyor.</p>
<p>“Ulan hergele böyle şaka mı olur! Yahu bu resmen sabotaj... Ya perde kapansaydı ne yapardık!..” dedi.</p>
<p>“Hocam ben tedbirimi almışım, gördüğün gibi oyun devam etti...”</p>
<p>Sarıldık, elini öptüm.</p>
<p>“Bana bak,” dedi. “Ulan 70 yaşındayım, 50 yıldır sahnelerdeyim, ben böylesini ne duydum ne de gördüm. Ama senden bunun intikamını almazsam, sana perde kapattır-mazsam... Bana da Semih Sergen demesinler. Şu bıyıklarım&#160;itin kıçında bitsin ki... Seni fena yapacağım.”</p>
<p>“Senin canın sağ olsun hocam... Bak oynadığın Tomas Fasulyeciyan oyunun efsane final tiradında ne güzel söylüyor... ‘Zaten aktör dediğin nedir? Oynarken varız, yok&#160;olunca da sesimiz şu boş kubbede hoş bir seda olarak kalır,&#160;bir zaman sonra da unutulur gider...'”</p>
<p>Oynadığımız rolleri ve replikleri doğal olarak geçen yıllar içinde unutuyoruz. Ama yaşanan güzel anlar, güzel&#160;anılar... Yıllarca unutulmuyor... Zaten Tomas Fasulyeciyan&#160;oyunda tiyatro sanatı ve oyunculuğu için çıraklarına şöyle&#160;diyor: “Bu meslek aşk ister, heyecan ister, tadı haktır, öyle&#160;herkese vergi değildir. Yoksa tiyatro dediğin nedir? İki kalas, bir hevestir.”</p>
<p>Sersem Kocanın Kurnaz Karısı gibi bir oyunu tiyatromuza kazandıran Haldun Taner ustaya saygıyla...</p><div>
<p>İMPARATOR</p></div><div><div><img src="main-37.png" alt=""/></div></div><div><img src="main-38.png" alt=""/></div>
<p>Oyunculuk mesleğine 15 yaşında başladım. Hayatım boyunca çok yönetmenle ve oyuncuyla çalışmak, bazılarını da izlemek şansına sahip oldum. Bugün genç nesil, ne yazıktır ki bunları hiç göremedi, izleyemedi ve doğal olarak kim&#160;olduklarını bile bilmiyor...</p>
<p>Cüneyt Gökçer, Müşfik Kenter, Yalın Tolga, Sadrettin</p>
<p>Kılıç, Erol Kardeseci, Baykal Saran, Çetin Tekindor, Yıldız Kenter, Macide Tanır, Işık Yenersu, Erkan Yücel, Alev Sezer&#160;şu anda aklıma gelen çok çok büyük oyuncular. Yaşayanlara sağlık ve mutluluk, vefat edenlere ise rahmet diliyorum,&#160;izlediğim, oynadığım hepsinden çok şey öğrendim. Charlie&#160;Chaplin ve Robin Williams benim gözümde hep zirvede&#160;kaldılar... Hâlâ onların yerini dolduracak kadar büyük bir&#160;oyuncu olduğunu sanmıyorum.</p>
<p>55 yaşına gelmiş bir oyuncu olarak ülkemde tek bir oyuncuya “imparator” dedim.</p>
<p>Üzülüyorsun, takma diyorlar...</p>
<p>Kızıyorsun, değmez diyorlar...</p>
<p>Susuyorsun, iki çift laf et diyorlar...</p>
<p>Konuşuyorsun, muhatap olma diyorlar...</p>
<p>Çekip gidiyorsun, mücadele et diyorlar...</p>
<p>Alttan alıyorsun, tepene çıkardın diyorlar...</p>
<p>Bağırıyorsun, sakin ol diyorlar...</p>
<p>Aklı başında davranıyorsun, bu kadar uslu olunmaz diyorlar...</p>
<p>Dikine gidiyorsun, yaşma başına yakışmaz diyorlar...</p>
<p>Ölünce ne diyecekler?</p>
<p>Muhtemelen ölüm sana yakışmadı...</p>
<p>Normal tabii... Dirimizi beğenmediler...</p>
<p>Ölümüzü mü beğensinler...</p>
<p>Müşfik Kenter</p>
<p>İşte böyle yazmıştı İmparator Müşfik Kenter...</p>
<p>Cumhuriyet Türkiyesi’nin gelmiş geçmiş en büyük aktörüydü Müşfik Kenter.</p>
<p>Hayatı boyunca ne oynarsa oynasın tadına doyulmaz muhteşem resitaller sergilemiş bir büyük aktördü o... Tiyatro kültürü ve zevki olan izleyiciler onun ölümünün ardından&#160;ikiye ayrıldı.</p>
<p>Müşfik Kenter’i sahnede izlemiş olan şanslı insanlar ve ne yazık ki bu şansı elde edemeyenler. Müşfik Kenter 1932&#160;yılında doğdu, 2012 yılında aramızdan ayrıldı. 60 yıllık kariyerinde oyunculuğun yanı sıra yönetmen ve öğretmenlik&#160;de yaptı. Çok kıymetli oyuncuların yetişmesine vesile oldu.</p>
<p>Diplomat Ahmet Naci Kenter ve Olga Cynthia’nın oğlu, tiyatromuzun divası Yıldız Kenter’in kardeşiydi...</p>
<p>1950-55 tarihlerinde ablasının yönlendirmesiyle Ankara Devlet Konservatuvarı’na girdi. Olağanüstü yakışıklılığının yanında yetenekli, kıymetli bir mücevherdi. İngilizlerin usta aktörleri Alec Guinness, John Gielgud ya da Laurence&#160;Olivier’dan bile fersah fersah üstündü. Onlar gibi “sir” unvanına sahip değildi belki ama oyunculuk mesleğini muhteşem İngilizcesiyle orada yapsaydı, ana kraliçe ona kim bilir&#160;hangi nişanı takardı...</p>
<p>Tiyatro oyunları, radyo tiyatroları, diziler, sinema filmleri, reklam dublajları, konuştuğu çizgi filmler... Hepsinde eşsiz lezzetler bıraktı Müşfik Kenter. Zaman geldi “Alf”&#160;oldu... Zaman geldi, Tom ve Jerry'nvn huysuz kedisi oldu.&#160;Zaman geldi, çamaşır makinesine can verdi sesiyle.</p>
<p>O muhteşem yetenekleriyle genç yaşta vefat eden Orhan Veli’yi şiirleriyle sahneye taşıdı. Ona yeniden hayat verdi. O şiirler kaset oldu, LP oldu... Hayatında hiç Orhan Veli okumamış insanlara bile onu sevdirdi.</p>
<p>1960-61 yıllarında sevgili ablası, öğretmeni, can yoldaşı Yıldız Kenter’le beraber özel tiyatro yapmaya karar veriyorlar... Kenterler Tiyatrosu kuruluyor ama hangi oyunla başlayacaklar, bir türlü karar veremiyorlar. Müşfik Hoca&#160;sürekli klasik oynamaktan sıkılmış. İstiyor ki çağdaş Amerikan ya da İngiliz oyunu olsun.</p>
<p>Uzun araştırmalardan sonra Hamlet yapmaya karar veriyorlar. Hoca biraz mutsuz ama olsun, ne yapalım... Ablası, öğretmeni öyle uygun görmüş, öyle olacak tabii... Bir&#160;süre İstanbul’da oynuyorlar. Derken Diyarbakır’dan turne&#160;teklifi geliyor, dört gün oynayacaklar.</p><div><img src="main-39.png" alt=""/></div>
<p>Müşfik Hoca önce itiraz ediyor, “Hamlet, Diyarbakır seyircisine ağır gelebilir, oyundan sıkılabilirler,” diyor. Ama&#160;biletler hemen tükeniyor. Üstelik yoğun talep üzerine turne&#160;bir haftaya uzuyor. Diyarbakır’da bütün oyunlarını dolu salonda müthiş bir beğeniyle sergiliyorlar.</p>
<p>Yıldız Kenter diyor ki: “Gördün mü caniko?.. Oyun iyi olursa seyirci her yerde gelir ve hakkını verir...”</p>
<p>Tabii o devirde valiler, belediye başkanları, velhasıl tüm mülki amirlerde sanat sevgisi olduğu için hiç yalnız bırakmıyorlar. Son oyundan sonra Diyarbakır’da teşekkür mahiyetinde bir resepsiyon veriyorlar. Tebrikler, teşekkürler faslı&#160;devam ederken Diyarbakırlı bir vatandaş Müşfik Hoca’nın&#160;yanına gidiyor, elini tutuyor: “Vallah sene helal olsun... Çok&#160;yaman adamsan... Ben bu oyunun her akşamına bilet aldım,&#160;hepsini izlemişem...”</p>
<p>Müşfik Hoca şaşırıyor tabii...</p>
<p>“Eee peki bütün oyunları izledin tamam da... Söyle bakalım oyundan ne anladın?” diye soruyor.</p>
<p>“Anlamayacak ne var ağam? Bildiğin gan davası?” diyor sanatsever Diyarbakırlı.</p>
<p>Müşfik Kenter çok sıra dışı bir virtüözdü. Sahneye çıkıp eline İstanbul telefon rehberini alsa ve onları okusa... Nefes&#160;almadan kendisini izlettirecek kadar büyük oyuncuydu.</p>
<p>Sahnede oynarken elini kolunu nereye koyacağını bilmeyen ve trafik polisi gibi sallayan oyunculara her daim fırçasını atardı. Kral ya da kraliçe oynuyorum diye kendini&#160;kasanlara kızardı.</p>
<p>“Kral ya da kraliçe bile olsanız, insan olduğunuzu unutmamalısınız, unutursanız kasılmaktan bir bok oynayamazsınız,” derdi büyük imparator.</p>
<p>Üşüdüğümüzde camt kapatmak kadar kolay olsaydı keşke,</p>
<p>Sevilmediğimizi avladığımızda o kişiye yüreğimizi kapatmak...</p>
<p>İşte böyle demişti Müşfik Kenter...</p>
<p>Ama o gerçek bir imparatordu...</p>
<p>Onu sevmeyen hiç olmadı ki...</p><div><div>
<p>MÜŞFİK KENTER, SEVMEK ZAMAN, FİLMİNDE f</p><img src="main-40.png" alt=""/></div></div><div><div><img src="main-41.png" alt=""/></div></div>
</body>
</html>