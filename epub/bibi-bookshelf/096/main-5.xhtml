<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h1>CANITA</h1><div><div><img src="main-42.png" alt=""/>
<p>ZAfERALCÖZ</p></div></div>
<p>11 ayatımda ilk defa denizi Trabzon’da gördüm. Babam H Erzurumlu bir dadaş, anam Kars doğumlu Kafkas kızı...&#160;Peder beyin çocukluğu, gençliği İstanbul’da geçmiş. Kars’ta&#160;eski adı YSE (Yol-Su-Elektrik) olan devlet kurumunda müdürken evlenmişler. Sonra bir gün babam Trabzon’u görmüş, çok sevmiş ve tayin istemiş. Otobüsle Trabzon’a geldik. 5-6 yaşlarımda, tıfıl sarı kafalı bir çocuğum o zaman.&#160;Akçaabat denen bir yere götürdüler bizi. Yol boyunca sağ&#160;tarafımızda uçsuz bucaksız kara bir su. İnsan çocukken ne&#160;salak sorular soruyor.</p>
<p>“O ne?.. Bu ne?.. Baba bu büyük su ne?”</p>
<p>Babam da sabırla cevap veriyor sorularıma: “Karadeniz</p>
<p>onun adı oğlum, Türkiye’nin en hırçın denizi. Burada yüzen her yerde yüzer...”</p>
<p>Naaay bee! dedim içimden. İçimde tuhaf bir hüzün, çünkü yüzme bilmiyorum. Bizi karşılamaya gelenlerle denize sıfır bir yerde yemek yedik. Gittim lokantanın küçük&#160;iskelesine, avucumu suya soktum. Denizin tuzlu olduğunu&#160;bilmediğim için tadına bakayım diye içtim. Herkes halime&#160;kahkahalarla gülmüştü, dün gibi hatırlıyorum. Yemekten&#160;sonra yeni evimize gitmek üzere yola çıktık. Bu kez deniz sol&#160;tarafımızda kaldı. Sağ tarafımız ise cennet... Yeşilin neredeyse yüz çeşidi var.</p>
<p>Düşünün 1965-66 yıllarındaki Trabzon’dan söz ediyorum. Hep sahil yolundan devam ettik ve sonunda mahallemize geldik. Ev sahibimiz şahane bir adam. Meydan Camii’nin efsane hocası Cafer Aydın Hoca. Bizi kapıda karşıladılar.&#160;Bir evden içeri girdik, 3. kata çıktık. Evden dışarı baktım,&#160;nutkum tutuldu. Karadeniz uçsuz bucaksız önümüzde, ufka&#160;doğru uzuyor. Sağ tarafta kayalık bir yer var. İnsanlar koşarak kayalıklardan denize balıklama atlıyor, yüzen çocuklar&#160;falan var.</p>
<p>“Oraya gidelim ne olur?” diyorum. Cafer Hoca gülüyor halime ve anlatıyor:</p>
<p>“Oraya Ganita derler. Hepimiz yüzmeyi orada öğrendik ama tehlikelidir. Yanında büyüklerin olmadan sakın tek başına gitme.”</p>
<p>Sabahı zor ettim. Gece arada heyecandan kalkıp baktım. Evet rüya değilmiş. Demek Karadeniz bu... Ganita kayalıklarının üstünde askeri garnizon varmış, söylemeyi&#160;unutmuşlar; sabah öğrendik. Kayalıkların üstünden sabah&#160;çok erken vakitte ve gece olunca muhteşem bir trompet sesi&#160;geliyor. Her haltı merak eden çocuk kafasıyla devamlı soruyorum tabii...</p>
<p>“Çaldığı ne?”</p>
<p>“Trompet oğlum...”</p>
<p>“Peki çaldığı şarkı ne?”</p>
<p>Babam hep sabırla bilgilendiriyor beni.</p>
<p>“Adını bilmiyorum ama insanlar Yaşadıkça diye bir film var, onun müziğini çalıyorlar...”</p>
<p>Sonunda benden biraz daha büyük bir çocuğu yanıma verdiler, “Şunu Ganita’ya götür abisi,” diyerek. Sahilden koşa koşa gittik kayalıklara. Yukarıda bir mağara, çok yükseklerden kayaların üstünden kamikaze gibi suya dalan&#160;abiler... Aşağılarda benim yaşlarımda olup donla denize girenler. Hatta yaşı benden küçük, sümüklerini çekerek kayalıkların üstünde ısınmaya çalışan donsuz küçükler bile var.</p>
<p>Gittik ahilerimizi seyrediyoruz. Nasıl atlıyorlar, nasıl yüzebiliyorlar diye bakıyoruz. İçim içimi yiyor. Cesaretimi&#160;topladım, birine söyledim öğretir misin diye. Kayalıklara giden birazdan gelir öğretiriz... Mayo falan yok, herkes gibi&#160;donla denize gireceğiz. Ben hazırlandım. Diğer çocuğun yaşı&#160;benden büyük ama ödü kopuyor. Ben sonra öğrenirim falan&#160;diye kıvırtıyor.</p>
<p>“Gel bakayım uşağum,” dedi Ganitalı abi.</p>
<p>“Gorkma el ele atlıycaz bana güven, ben seni suda bı</p>
<p>rakmam. Hazır mısın?”</p>
<p>Hazır ne demek, öğrenemezsem ölürüm...</p>
<p>“Hooop!..” 6 metreden çivileme denize atladık. 2 da</p>
<p>kika içinde suyun üstünde batmadan durma, dinlenme, köpekleme yüzme stili, sırtüstü suda yatma, dinlenme, sırtüstü yüzme... Toplamda 20 dakika içinde 1 yıllık yüzme eğitimi,&#160;hem de sevabına. İstanbul’da millet çocukları yüzme öğrenebilsin diye ne paralar ödüyor değil mi? Artık 2. saatin&#160;sonunda tek başıma atlıyorum. Kısa bir tur yapıp tekrar çıkıyorum ve atlıyorum hiç bıkmadan. Tırsak çocuğa bakıyorum.</p>
<p>“Hadi artık gidelim, evden merak ederler,” diyor. Onun da içi gidiyor ama ne yapsın cesareti yok. Daha</p>
<p>fazla üzülmesin ve “kıskandinavya sendromu” yaşamasın diye “peki” diyorum. Çıkalım çıkmasına ama ıslak donla&#160;eve gidersek kıyamet kopar, ne yapacağız? Mağarada abiler&#160;ateş yakmışlar... Paslı bir teneke üzerinde bir şeyler pişiriyorlar. Avuç içi büyüklüğünde dev gibi midyeler pişiriliyor.&#160;Nar gibi kızarınca kabukları açılıyor. İçindeki yumurta sarısı gibi şeyi çıkarıyorlar, üstüne tuz, limon, karabiber, hoop&#160;ekmek arasına koy ve yumul... Şimdi nerede öyle midye?&#160;(Yazarken ağzım sulandı.) İsteyenlere ekmek arası hamsi&#160;bile var... Ben affeder miyim, ikisinden de yedim. İnsan de*&#160;nize âşık olursa, ondan gelen nimet yenmez mi hiç? Önce&#160;suyunu sıkıp sonra da taşlara vura vura güneşte kuruttuğum&#160;donumu bir kuytuda giydim ve evin yolunu tuttum. Evde&#160;bizimkiler yüzümdeki ve vücudumdaki tuz parçacıklarından&#160;hemen duruma uyandılar tabii... Annemin tansiyonu yükseldi. Babam birden ciddileşti.</p>
<p>“Ulan senin mayon yok, denize nasıl girdin?” dedi.</p>
<p>“Kendi donumla girdim, sonra da taşlara vura vura kuruttum.”</p>
<p>Neyse ki babam hemen yumuşadı. “Eee peki seni emanet ettiğimiz çocuk ne yaptı?” diye sordu.</p>
<p>“Onun denize girmeye maçası yemedi ama midyeyi de hamsiyi de afiyetle yedi,” dedim.</p>
<p>Trabzon’da tam 5 yıl kaldık. îlkokulu Dumlupmar Ilkokulu’nda okudum. Trabzon ve Ganita sayesinde muhteşem bir çocukluk yaşadım. Sonbaharda ve kışta bile denize&#160;girenleri hatırlıyorum. Mahallenin ahileri sahilden 50-60&#160;metre uzağa giderler ve sığ kayalıklarda büyük dalga bek-terlerdi. En yüksek dalganın önüne mızrak gibi kendilerini&#160;atarlar ve sahile vururlardı kendilerini... Daha amatör olanlar ise soba tahtası gibi bir şeyi göğüslerinin altına koyar,&#160;onunla kayarlardı. Buna kendi aralarında “fiya kaymak”&#160;derlerdi. Yıllar yıllar sonra insanların sörf tahtalarıyla&#160;bunu spor olarak yaptığını gördüğümde, “Yahu ben bunu&#160;Trabzon’da çocukluğumda görmüştüm,” dedim.</p>
<p>Sabahları balıkçılar bizim kıyıya yanaşıp uzun uzun korna çalardı. Satmak için değil haa... Bedavadan hamsi ikramı... O kadar çok hamsi tutuluyordu ki... Hale gitmeden&#160;mahalleliye tencerelerle, tepsilerle, kovalarla balık verirlerdi.</p>
<p>İlk görüşte aşk böyle oluyormuş demek ki...</p>
<p>Hayatımda ilk defa denizi Trabzon’da gördüm, ilk defa denize orada girdim. Deniz mutfağının lezzetini ilk defa orada damağıma kazıdım.</p>
<p>Zigana Vadisi, Hamsiköy, Sümela... Dünyanın hiçbir yerinde göremeyeceğiniz çiçek türleri ve yeşilin hemen her&#160;tonu... Devam et sahilden; Rize, Artvin... Sınıra kadar... Sınıra kadar dediysek o kadar da değil. Sarp Kapısı’ndan sonra yeşil oranı bizden daha fazla. Dön batıya doğru; Ordu,&#160;Giresin, Samsun... Velhasıl bütün Karadeniz bereketli toprak. Çok yağış alan toprağa tohum mu ekmek değerli, yoksa&#160;binalar dikmek mi? Zaten son 20 yılda inşaat, şantiye, do-</p>
<p>zer, kamyon görmekten bıktık. Yapmayın sevgili büyüklerim, Karadeniz’in yola, inşaata ihtiyacı yok... Karadeniz’in güzelliğine taş koymayın. Yaylaları geniş yollarla birleştirmek, oraya daha çok araba gelmesi demek. Devamında orman evler, oteller, moteller, siteler, çöpler demek... Buralarda yaylalar arası motokros yarışları demek. Bu pislikten ve&#160;gürültüden çiçeklerin, böceklerin ölmesi demek...</p>
<p>Karadeniz’in yaylaları için kararlar verilirken, Havva Ana gibi toprağına aşkla bağlanan insanlarımızın hassasiyetlerini dinlemeden torunları yaşındaki jandarmalarla yerlerde sürüklemek yakışmıyor... Zaten dünyanın bakir&#160;kalmış alanlarına yatırımcılar hemen çökmek derdinde,&#160;onu biliyoruz... Ama bir yerin bakir kalması oranın sahipsiz olduğu anlamına gelmez. Havva Ana gibi kendi toprağına, kendi doğasına sahip çıkan, mücadele eden insanları&#160;görünce çocukluğum geldi aklıma; yaylalar, vadiler geldi,&#160;Sümela geldi, Ganita geldi. Trabzon geldi... Ama bir gün&#160;Karadeniz’in kendini korumak için Karadeniz çoğunluklu&#160;ticarete ve siyasete karşı mücadele etmek zorunda kalacağı,&#160;doğrusu hiç aklıma gelmemişti...</p><div><img src="main-43.png" alt=""/></div>
<p>ZIRTCILAR</p><div><div><img src="main-44.png" alt=""/></div></div>
<p>Mitomani için şöyle bir tanım var: “Kişinin sürekli yalan söylemesi ve en nihayet kendi uydurduğu yalanlara inanma hali.” Oysa zırtçılık öyle değil, özellikle Anadolu’da&#160;zırtçılık geleneğini hâlâ devam ettiren büyük ustalar var.&#160;Zırtçılar sürekli yalan söylemezler. Onlar birer hikâye ustası ve doğal olarak meddahlık geleneğini devam ettiren, ne&#160;olursa olsun nesillerinin korunması gereken mahallelerin&#160;stand-up virtüözleridir.</p>
<p>Zırtçılar istikrarlıdır, öylesine bir devamlılık vardır ki, aradan yıllar geçse de senaryolarda hiçbir zaman sapma olmaz. Sanki ilk defa anlatıyorlarmış gibi ballandıra ballandıra gösterilerini yaparlar. Aslında dinleyiciler hikâyenin&#160;yalan olduğunu bilirler. Çoğu zaman zırtçınm daha da havaya girmesi için ufak tefek hatırlatmalar ve nidalarla onu&#160;havaya sokarlar. Zırtçıların gösterisi neredeyse bedavaya&#160;gelir. Mahalle kahvelerinde ısmarlanan bir bardak çay ya&#160;da meyhanede bir duble rakı kâfidir.</p>
<p>Bu zırtçılarm hepsi bir geleneği temsil eder. En meşhuru Malatyalı Havlucu Memet’tir. Havlucu Memet’in kendi anlattığına göre, Kurtuluş Savaşımızın kazanılmasında en&#160;büyük pay ona aittir. Savaşta kan gövdeyi götürmektedir.&#160;Asker neredeyse dağılmak üzeredir. Memet, Kemal Paşa’yı&#160;ve İsmet Paşa’yı arar ama ikisi de ortada yoktur. Sonunda&#160;İsmet Paşa’nın yaveri gelir ve Memet’e yerlerini söyler. İkisi&#160;de çadırdadır. Havlucu Memet hışımla çadıra girer... Bir de&#160;ne görsün, Kemal Paşa ve İsmet Paşa birer kahve söylemişler&#160;ve kıran kırana tavla oynamaktalar. Memet bu duruma çok&#160;içerlemiştir.</p>
<p>“Ola hele bene bahın... Size diyrem... Ola-Kemal... Ola İsmeeet!.. Yazıklar olsun... Dışarda eskerin götüne kıran gi-riy... Siz gelmiş burda tevle oynirsiz... Ayıp değil mi?..”</p>
<p>Havlucu Memet’ten böyle bir çıkış beklemiyorlar tabii... Burada dinleyiciler hemen Havlucu Memet’i gaza getiriyor.</p>
<p>“Eee sen böyle diyince onlar ne yaptı Memet emmi?”</p>
<p>“Ne yapacaklar oğlum, İsmet Malatyalı hemşerim, utancından kafasını önüne eğdi, zarlar elinde elece galdı.&#160;Kemal Paşa da benden böyle bir şey beklemirdi... önce kafasını kaldırdı, mavi gözleriyle çakmak çakmak baktı. Sonra&#160;bir hışımla çadırdan çıktı. Biz de İsmet’le beraber arkasından seğirttik. Bir de ne görağh elini çenesinin altına goydi...&#160;Kocatepe’de elece galdı. İşte o meşhur fotoğraf o dakka çekildi...”</p>
<p>Sökeli Ali Dayı ise başka bir âlem. Söke’deyken buna haber geliyor:</p>
<p>“Kemal Paşa, ‘İzmir’de Yunan’ı denize döküyorum, Ali’ye haber edin hemen gelsin.’”</p>
<p>“Atladım benim kıratıma Bornova tarafından İzmir’e girdim. Ortalık toz duman... Alsancak’ta Kemal Paşa’ya yetiştim, almış eline gılıncı Yunan’ı denize döke döke Konak’a&#160;doğru gidiyor. Vardım yanına, paşam sen çok yoruldun ver&#160;şu gılıncı bana biraz da ben denize dökeyim... Doğru di-yon Ali diyerekten terini sildi, verdi gılıncını bana... Yunanı&#160;döke döke sonunda Konak İskelesi’ne kadar vardım. En son&#160;tek bir Yunan kalmıştı. Tam onu da denize dökeceem... Gı-lıncı havaya kaldırdım. Yunan bana dedi ki: ‘Dur Ali Dayı...&#160;Kemeraltı’nda saklı iki küp altınım var. Onları sana verem&#160;ne olur beni denize dökme!’”</p>
<p>İşte hemen burada seyircilerin zırtçıya pas vermesi gerekiyor:</p>
<p>“Eee ne yaptın Ali Dayı? Ahverseydin iki küp altını bari...”</p>
<p>“Alır mıyım uleen... Gılıç zati havada bekliyor. Anayın arvadın sikerim senin diyerekten bir indirdim. Zati o dakka-da İzmir’de tek bir düşman galmadı...”</p>
<p>Erzurumlu berber Deli Şamil ise başka bir hikâye ustası... Sabah erkenden dükkânı açıyor. Bir müşteri geliyor, sakal tıraşı olacak adam. Kendi kendine diyor ki: “Ulan ben&#160;bu kara derili herifi bir yerden tanıram emme ecep nereden&#160;taniram?”</p>
<p>Adamın suratını köpürtürken ilk gelen müşteriyi tanıyor sonunda. Bir bakıyor ki bu gelen Uganda Devlet Başkanı İdi Amin.</p>
<p>Çırağına diyor ki: “Sen köpürtmeye devam et ben hemen gelirem...”</p>
<p>Koşa koşa kahvedekilere haber ediyor: “Ulan koşun İdi Amin benim tükâna tıraş olmaya geldi... Koşarak kahvede-kilerle berbere dalıyorlar, ama ortada kimse yok. Eee Şamil&#160;Ağa, nerede peki İdi Amin?”</p>
<p>“Gardaş bu İdi Amin benim gidişimden huylanmış, gaç-mış getmiş... O arada demek karnı açtı ki, bizim çırağı da yemiş...”</p>
<p>Oğlanın kemikleri berber koltuğunda yığıliydi...</p>
<p>Gençlik yıllarımızda benim tanık olduğum ve birçok gösterisini izlediğim zırtçılardan biri de “Kıymalı” lakabıyla tanınan büyük bir ustaydı. Zamanında Libya’ya işçi,&#160;olarak gidip şantiyelerde çalıştığını hepimiz bilirdik, ama o&#160;ısrarla Kaddafi’nin en yakın koruması olduğunu söylerdi.&#160;Kaddafi’nin 7 katlı jumbo jeti varmış. 6. katında ise Kıymalı kalıyormuş. Sürekli sağ omzunda iki adet keleş taşıdığı&#160;için kireçlenme olmuş ve İnegöl Termal Kaplıcalarında tedavi görsün diye izinli göndermişler. Etrafında daire olurduk&#160;ve devamlı anlatsın diye çay, sigara ve kahveye boğardık&#160;Kıymalı’yı.</p>
<p>1950’li yıllarda koca Marmara Denizi buz tuttuğunda Yalova’dan taaa Kabataş’a kadar at sırtında nasıl doludizgin gittiğini ise “daimi yancı” kontenjanından Arap Şükrü&#160;Meyhanesi’nde ballandıra ballandıra anlattırır, birbirimize&#160;vura vura yerlere yatardık.</p>
<p>İstanbul’un en meşhur zırtçılarından biri de Kuzguncukta Köşk Emin’di. Uğur Yücel zamanında tek kişilik gösteriler yaparken onu meşhur etti. Evinin 3. katında cumbadan zürafaları elma ve armutla beslemesi bir yana, en büyük performansı Adalar açığına kadar gelen dev bir balinayı bertaraf etmesiyle meşhurdu.</p>
<p>Kuzguncuk’ta kahvede otururken buna haber geliyor: “Abi adaları tek tek sayıyoruz, bir tanesi fazla,” diyorlar.&#160;Köşk Emin duruma el koyuyor tabii... Kuzguncuk’tan denize atlıyor, yüze yüze Burgaz ve Kınalıada açıklarına geliyor.&#160;Bir de ne görsün?.. Çocukların ada sandığı şey, kocaman bir&#160;balina.</p>
<p>“Dön ulan bir sakatlık çıkacak, mahalleli senden korkuyor. Hemen burayı terk et yoksa harbiden seni fena yaparım!” diyor. Alnını balinanın çenesine dayıyor Köşk Emin. Balina çok sinirleniyor. Kafasından fıskiye gibi yükseklere&#160;su püskürtüyor. Aklı sıra Köşk Emin’e posta koyuyor. Emin&#160;delikanlı çocuk. Fabrikası Emin’den bir adet üretmiş, üstelik&#160;geri vitesi falan yok... Sağ başparmağını balinanın su püskürttüğü deliğe sokuyor, hayvana bir kafa çakıyor... Balina orada beyin cacıklamasından ölüyor. Yanında çeke çeke&#160;getirdiği uzun ipi hayvanın kuyruğuna bağlıyor, mahalleye&#160;kadar yüzüyor.</p>
<p>“Balinayı ben öldürdüm, bari karaya kadar çekmeyi de siz yapın...”</p>
<p>Balinayı Kuzguncuk’a kadar çekiyorlar. Tam 1 ay boyunca mahallede balina tava, balina buğulama, balina şiş,</p>
<p>hatta kemiklerinden balina çorbası bile yapıyorlar. Ama Köşk Emin kendi yakaladığı balinadan bir tike olsun yemiyor.</p>
<p>“Baba rejimdeyim, kız istemeye gideceğiz, kendime bakmam lazım,” diyor.</p>
<p>Yaşadığımız dünyada siyasetten spora kadar herkes öylesine sallıyor ki, zırtçılar giderek bu işler bizi aşar düşüncesiyle kendilerini geriye çektiler. Küçük kahvelerde az da olsa faaliyetlerine devam edenler var...</p>
<p>Eğer bir yerde onları görürseniz gidin hikâyelerini dinleyin. Neticede size maliyeti de bir bardak çay ya da bir duble rakıdır. Zırtçılardan değil, yalancılardan korkun...</p><div><img src="main-45.png" alt=""/></div>
</body>
</html>