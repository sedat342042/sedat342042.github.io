<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h1>TELEVİZYON SAVAŞLARI</h1><div><div><img src="main-46.png" alt=""/>
<p>CrSAK TELEVİZYON NORDMENDE</p></div></div>
<p>Evde ailece akşam yemeğindeyiz. Babam dedi ki: “Yarın size bir sürprizim var. Aslında söylemeyecektim, ama dayanamadım. Yarın eve televizyon geliyor...”</p>
<p>Ben ve kız kardeşlerim sevinçten haykırdık. Rahmetli anneannem hiçbir şey anlamadı. Nasıl anlasın, iki harp görmüş Erzurumlu Düriye Hanım.</p>
<p>“O nedir oğul?” dedi.</p>
<p>Babam daha net anlasın diye: “Anacığım, hani radyo var ya sadece sesleri duyduğun, şimdi onun görüntülüsünü&#160;yaptılar. Radyoda dinlediğin Mükerrem Kemertaş’ı, çok&#160;sevdiğin Müzeyyen Senar’ı canlı göreceksin...” diyerek aydınlattı Düriye Hanım’ı.</p>
<p>Evde bir mutluluk rüzgârı esti tabii... Anneannemin bu işe pek aklı yatmadı. Biz de sanki çok anlıyormuşuz gibi&#160;elimizden geldiği kadar küçük bir bilgilendirme semineri&#160;yaptık. Heyecandan ölüyoruz, geceyi zor bitirdik. Ertesi&#160;gün, öğlene doğru Anadol kamyonetin arkasında koca bir&#160;kutuyu iki adam merdivenlerden çıkardı. Elektronik becerisi&#160;olan dayımın oğlu Ertuğrul yukarıya bir sürü kablo, boru,&#160;anten parçası gibi malzemeleri taşıdı. Adamlar kutuyu salonun ortasına bıraktılar.</p>
<p>“Hayırlı olsun,” diyerek bahşişi kapıp gittiler.</p>
<p>İlk kavga nereye koyacağız meselesi yüzünden çıktı.</p>
<p>Sonunda babam dedi ki: “Misafir odasına koyacağız, çocuk oyuncağı değil bu...”</p>
<p>O devirde misafir odası diye bir şey vardı. Çocuklara kapalı, sadece misafir geldiğinde açılan bir nevi protokol&#160;odası işte. Koltuklar eskimesin diye üzerinde örtüler, şekerlikler, hatta sigara ikram kutumuz bile vardı. Kapağında seramikten yapılmış gelin-damat vardı ve kapağını açtığınızda&#160;evlilik marşı çalar, onlar devamlı dönerdi. Misafire devamlı&#160;sigara ikram edilirdi, sanki çok faydalıymış gibi.</p>
<p>Kutudaki markayı hepimiz beynimize kazıdık: NORD-MENDE...</p>
<p>Babam dedi ki: “Alman yaptı mı en iyisini yapar. Bu en iyisi...”</p>
<p>Köşedeki büyük sehpanın üstüne özenle taşıdık. Anneannem arada gidip geliyor. Çok heyecanlı, devamlı dualar ediyor. Becerikli dayımın oğlu ince boruları ustalıkla monte etti.</p>
<p>Oldu mu sana koskoca anten. Sonra alet çantasını bana verdi, anteni de alıp daha kalın boruları tek tek taşıyarak çatıya çıktık. Kalın borular birer kelepçeyle eklenince 3-4 metrelik&#160;boyuta ulaştı. Ucuna anteni taktık. Uzun beyaz kabloyu çatıdan aşağıya doğru sarkıttık. Bizimkiler pencereden aldı. Aşağı indik, anten ve elektrik bağlantısı kuruldu. Elektrik gücü&#160;yeterli olmadığı için adaptör gibi bir şey eklendi.</p>
<p>Vee beklenen an geldi...</p>
<p>“Açılışı sen yap enişte,” dedi dayımın oğlu. Anneannemin dualarıyla babam düğmeye bastı. Bek</p>
<p>liyoruz, görüntü yok. Meğer ısınması gerekiyormuş, tıpkı radyo gibi. Derken önce ses, sonra da görüntü geldi. Fonda&#160;TRT yazıyor. Bir kadın ve bir erkek haberleri sunuyor, şaşkınlık, mutluluk, sevinç çığlıkları, alkışlar birbirine karıştı.&#160;Her türlü duygu yaşandı. Annem ve anneannem birbirlerine&#160;sarılıp mutluluktan ağladılar... Babam hemen ön bir uyarıda&#160;bulundu: “Köşedeki düğme kilittir, onu çıkarınca açılmaz.&#160;Sakın cama elinizle dokunmayın, çalışır haldeyken sakın&#160;camı ıslak bezle silmeyin, yoksa bomba gibi patlar ona göre&#160;haa...”</p>
<p>Güzeeell, sanki eve kardeş geldi.</p>
<p>“Gerçi haftada 3-4 gün ve 3-5 saat yayın var, ama son</p>
<p>ra her gün olacak,” dedi babam.</p>
<p>Televizyon aldığımızı duyan ne kadar komşu ve akraba varsa yayın günlerinde bizim evdeler. Evin kapı önü cami&#160;avlusu gibi, ayakkabılardan içeri girmeye imkân yok. Babam her gelene sanki Nordmende firmasının satış müdürüymüş gibi brifing veriyor hiç bıkmadan ve usanmadan.</p>
<p>İlerleyen zamanlarda yayın günleri ve saatleri arttıkça, herkes televizyon almaya başladı. Damlarda uzun uzun antenler boy gösterdi. Amcamlar SCHAUB LORENZ, dayımlar GRUNDIG, teyzemler BLAUPUNKT sahibi oldu. Kimin&#160;evine gitsek büyük münakaşalar çıkıyor. Kalpler kırılıyor.&#160;Kimse kendi malına laf ettirmiyor. Görüntünün daha net ve&#160;cam gibi olduğunu iddia ediyor.</p>
<p>O devirde rating savaşları yok ama televizyon savaşları yaşanıyor... Dayımlar diyor ki: “Bizim Grundig şahane, açar açmaz görüntü geliyor, beklemiyoruz. Üstelik bunun&#160;mavi noktası var...”</p>
<p>“Yahu Blaupunkt zaten mavi nokta demek,” diyoruz.</p>
<p>Teyzemin kocası Kolombo Hamza hepimize fırça atıyor: “Hayıır o başka bir özellik, Alman buna durup dururken mavi nokta demez, kesinlikle kimsede olmayan bir özelliği var televizyonun...”</p>
<p>Sesler yükseliyor, kalpler kırılıyor, neredeyse evden kovacak, o derece yani... Herkes televizyonuna evlat muamelesi yapıyor. Amcamlar üstüne dantel koydu, teyzemler&#160;nazar boncuğu taktı. Bazen topluca bir şey seyrediyoruz. En&#160;heyecanlı yerinde teyzemin kocası Hamza Bey çaat diye televizyonu kapatıyor.</p>
<p>“Aaa ne oldu yaa?” diyoruz.</p>
<p>“Çok ısındı evladım, biraz bekleyelim soğusun,” diyor, öyle böyle değil, evlerde televizyon izleme partileri veriliyor. Yeni televizyon alana hayırlı olsun ziyaretleri yapılıyor. TRT frekans amblemiyle başlıyoruz, sonunda askerlerin Anıtkabir’de bayrak töreni, “İstiklal Marşı” ve hemen&#160;ardından “Televizyonunuzu kapatmayı unutmayınız” yazısına ve hatta sonunda koca ekranın kar taneleri haline geli</p>
<p>şine kadar izliyoruz.</p>
<p>Anneannem en çok askerlere üzülüyor.</p>
<p>“Yazık oğlum bu yiğitler her gece bizi bekliyor. Gurban olim bu aslanlara,” diye hayıflanıyor.</p>
<p>Zengin ve Yoksul'un oynayacağı gece koca ülkede hayat duruyor. Sokaklarda kedi köpek bile kalmıyor. Kaptan Kusto bizi okyanusların dibine götürüyor. Komiser Kolom-bo yüzünden teyzemin kocası emekli polis Hamza Bey’in&#160;adı, Kolombo Hamza oluyor. Tipi kayık adamlara Zengin&#160;ve Yoksul'un kötü adamı Falconetti diye lakap takılıyor. Ka-pz&amp;’taki Dr. Kimble yakalanmasın diye rahmetli anneannem&#160;ne dualar ediyor. Zafer Cilasun, Aytaç Kardüz haberleri sunarken hayranlıkla takip ediliyor. Dayım Aytaç Kardüz’ü&#160;çok beğeniyor, ama yengemden korktuğu için açıkça dile&#160;getiremiyor. Televizyonda görür görmez nefes almadan izliyor.</p>
<p>“Dayıcığım neredeyse ekrandan içeri gireceksin...” diye takıldığımız zaman, “Evladım bir susun yahu, ajans alıyorum,” diye savunmaya geçiyor.</p>
<p>Gecenin sonunda Can Akbel, “Güne Bakış” diye bir haber programı yapıyor. Onun yüzünden Rizeli komşumuz&#160;Kel Şevki Bey’in adı “Kele Bakış” oluyor. Haberlerde şimdi olduğu gibi devamlı felaket haberleri yok. Hem ülkeyi&#160;hem de dünyayı evimize getiriyor televizyon. Filmler, diziler, konserler, seviyeli ve terbiyeli açık oturumlar, şarkılar,&#160;türküler, belgeseller... Neler neler... Kimse evden çıkmak&#160;istemiyor.</p>
<p>Sonrasında dayımın oğlu mucit Ertuğrul müthiş bir şey buluyor, önce kendi antenlerine alüminyum tencere kapağı&#160;vidalıyor. Eve gidip yerinde tespit yaptık. Bir de baktık ki:&#160;Oooo görüntü müthiş... Gerçekten cam gibi, en ufak karlanma yok. Sonrasında bütün sülaleye, ardından mahalleye ve&#160;devamında ülkeye bir moda gibi yayılıyor. Alüminyum ten-çere kapağı satanlar öyle böyle değil, çok para kazanmaya&#160;başladılar bu sayede. Hâlâ dayıoğlu aklına geldikçe bu duruma hayıflanıyor. “Keşke şunun patentini alsaydım” diye.&#160;Ondan sonra siyah-beyaz televizyonları renkli hale getiren&#160;cam çıktı piyasaya ama fazla tutmadı. Gökkuşağının tüm&#160;renkleri var, ama neye yarar... Şakir Öner Günhan, “Deli&#160;deli kalabalık yerdesin” türküsünü söylüyor. Ayakları açık&#160;mavi, gövdesi sarı, saçları kırmızı görünüyor. Seyit Al, Azeri&#160;türküsü söylüyor, bıyığının yarısı kırmızı, yarısı yeşil oluyor.</p>
<p>Televizyon hem bilgilendiriyor hem de eğlendiriyor, özellikle rahmetli İsmail Cem’in genel müdürlüğünde devletin televizyonu BBC kalitesinde yayın yapıyor. Terbiye,&#160;nezaket, saygı, bilgi, görgü dolu altm yıllar...</p>
<p>Evet, televizyonlar o zamanlar siyah-beyazdı ama hayatlar güzel, renkli ve samimiydi...</p>
<p>Keşke yine televizyonlar siyah-beyaz olsa... Ama bizler yine o renkli yıllara dönsek diyorum. Herkes ister mi bilemiyorum... Ben çok özlüyorum...</p>
<p></p>
<p>UERR MOZART ONURUNA SARAYDA İZMİR KÖFTE...</p><div><div><img src="main-47.png" alt=""/>
<p>AMADEUS OYUNUNDAN BİR SAHNE</p></div></div>
<p></p>
<p>Peter Shaffer’in muhteşem oyunu Amadeus'u tiyatro sahnesinde izlemiş olanlar elbette fazla değildir. Ama aynı tekstin sinemaya uyarlanmış versiyonunu çoğu sinemasever&#160;hatırlayacaktır. Milos Forman’ın yönettiği dünyanın en büyük müzik dehası Wolfgang Amadeus Mozart’ın hayatını&#160;anlatan nefis film...</p>
<p>2000’li yıllarda Can Gürzap sahneye koyduğunda AKM</p>
<p>Büyük Salon’da Mozart’ı naçizane ben de oynamıştım. Ama bu şahane oyun ilk defa 1980’li yıllarda Yücel Erten rejisiyle&#160;oynanmıştı. Amadeus’u Devlet Tiyatrolarının harika çocuğu&#160;rahmetli Alev Sezer, can düşmanı ama en büyük hayranı An-tonio Salieri’yi Can Gürzap... Ve hikâyemizin kahramanı, üstadımız, pirimiz Nur Subaşı ise Avusturya imparatorunu oynuyordu o yıllarda. Şimdi yerinde dev bir inşaat çukuru olan&#160;Taksim Venüs Sahnesi’nde kapalı gişe oynanıyordu oyun.</p>
<p>Sezon başında her şey gayet güzel giderken, birden başlarına bir inşaat belası çöküyor. Venüs Sahnesi’nin sahibi Fahrettin Aslan binayı Devlet Tiyatrosu’na kiralamış. Aynı&#160;zamanda Maksim Gazinosu’nun da sahibi. Maksim Gazinosu sezona yetişsin diye neredeyse 3 vardiya non-stop inşaata devam ediyor. Oyun sırasında çok zaman Mozart’ın&#160;eşsiz bestelerine matkaplar, balyozlar ve çekiç darbeleri de&#160;eşlik ediyor... Her defasında inşaat alanına birileri gidiyor.&#160;Rica ediyorlar, hiç olmazsa oyun esnasında gürültü olmasın&#160;diye... Oynayana da izleyene de yazık oluyor. Velhasıl bu&#160;uyarıları bazen dikkate alıyorlar, bazen de hiç sallamıyorlar.&#160;Bir gün Avusturya İmparatoru Nur Bey, saraydakilere hitap&#160;ederken cümlelerinin arasına matkap sesleri giriyor.</p>
<p>Vııın!.. Vıııın!.. Daaan!.. Duuuıı!.. Koca imparatora böyle saygısızlık yapılır mı? Olacak ^ey değil... Neyse diyerek Nur Bey yine imparator rolünün hakkını vermeye çalışıyor. Artık iş öyle bir hale geliyor ki seyirci daha çok matkap&#160;sesi duymaya başlıyor.</p>
<p>Nur Bey sahneden çıkmadan önce duruyor ve seyirciye doğru dönerek: “Üüühh!.. Gördüğünüz gibi sarayda inşaat,&#160;bütün rezaletiyle devam ediyoorrr...'’ diye lafı yapıştırıyor.&#160;Salonda müthiş bir kahkaha ve ardından alkış kıyamet...</p>
<p>Perde arasında Can Gürzap Hocam bu duruma sinirleniyor ve Nur Bey’e çıkışıyor.</p>
<p>“Yahu koca Avusturya imparatoru seyirciye dönüp sarayda inşaat devam ediyor der mi? İllüzyonu bozma, tuluat yapma Nur Bey!..”</p>
<p>Nur Bey bozuluyor ama lafını esirgemiyor tabii...</p>
<p>“Efendim ortada illüzyon mu kalmış, adamlar neredeyse binayı başımıza yıkıyorlar... O zaman sükûneti sağlayınız efendim.”</p>
<p>Bir zaman sonra Maksim Gazinosu açılıyor. Dükkân dolu ama tiyatro da dolu. İki sanatsal aktivite aynı anda&#160;devam ediyor. Birinde 4 kişi 16 liraya Amadeus izliyor, diğerinde 4 kişi 4000 liraya şarkı dinliyor. Maksim Gazinosu&#160;açılınca herkes inşaat gürültüsünden kurtulduk diye seviniyor ama ne mümkün, dertler bitmiyor.</p>
<p>Maksim Gazinosu’nun mutfağı Venüs Sahnesi’nin tam altında. Akşam tiyatroda oyun başladığı anda mutfakta da&#160;akşam mönüsü için hazırlıklar başlıyor. Havalandırması tiyatro sahnesinin arka yan duvarına paralel yükselip bacadan çıkıyor ama... Rüzgârın ters estiği durumlarda ya da&#160;havalandırma için yapılan dev borunun ek yerlerinden hava&#160;kaçırdığı anlarda aşağıda ne pişerse pişsin, hem 460 seyirci&#160;hem de oyuncular tahmin edebiliyor... Kesif bir kavrulmuş&#160;soğan kokusu, sarımsak, salça, tereyağı, et, balık, tavuk, pa*&#160;tates... Artık o gece ne pişiriliyorsa herkes zaten dumanından ve kokusundan ziyadesiyle nasibini alıyor. Yine Devlet&#160;Tiyatrosu’ndan gidip rica ediyorlar.</p>
<p>“Kardeşim şu mutfak havalandırmasını yaptırın artık. Kavurduğunuz soğanlar yüzünden seyirci de ağlıyor oyuncular da, böyle rezalet olmaz...”</p>
<p>“Yarın usta gelecek,” diyorlar ama kimse gelmiyor. Ustanın baldızı doğum yapmış, 3 güne gelir diyorlar. Ne gelen var ne giden... “Hafta sonu parçalar gelecek, borunun ek&#160;yerlerine takılacak,” diyorlar. Olmuyor... “Karamürsel’den&#160;yeni usta gelecek, bu adam beceremedi,” diyorlar. O da geliyor ama değişen bir şey yok. Olmadı yurtdışından uzman&#160;gelecek deniyor. Günler, haftalar geçiyor ama mutfaktan&#160;gelen kokulu ve dumanlı tecavüz bir türlü engellenemiyor.</p>
<p>Yine gecelerden bir gece, Amadeus oynarken, tam da Avusturya İmparatoru Nur Bey müzik dünyasının dehası&#160;Wolfgang Amadeus Mozart’a hayranlık dolu methiyeler&#160;düzerken... Kel kafasında bukle bukle peruğuyla, hayatında ilk defa giydiği dönem kostümüyleyken ve de tabii beyaz külotlu çorap giyiyor olmanın da getirdiği gerginlikleri&#160;yaşarken... Tüm bunlar yetmiyormuş gibi mutfaktan gelen</p>
<p>yoğun soğan, salça, biber, patates, kavrulan kıymanın kesif dumanı ve kokusu da genizlere kadar dolunca Avusturya&#160;İmparatoru Nur Bey sahnesini güç bela oynuyor. Bütün saray maiyetiyle sahneden çıkarken, birden geri dönüyor ve&#160;boru gibi sesiyle gürlüyor: “Herr Wolfgang Amadeus Mozart, imparatorluğum sizin gibi büyük bir sanatçıyı ağırlamaktan onur duyuyor. Sarayda bu gece şenlikler, cümbüşler yapılsın, muhteşemmm sanatçı Amadeus onuruna İzmir&#160;köfte pişiriliyooorr...”</p>
<p>Salon yıkılıyor, sahnede oynayanlar da bitiyor. Kahkahalar ve devamında sağlam bir alkış... Kuliste herkes gülerken, Can Gürzap yine fırçaya geliyor.</p>
<p>“Nur Bey, yapma Allah aşkına yaaavv koskoca Avusturya imparatoru, Mozart onuruna sarayda İzmir köfte pişiriliyor der mi yaaavv?.. Sahne illüzyonunu bozuyorsun... Tuluat yapmayın...”</p>
<p>Nur Bey yine lafın altında kalmıyor tabii...</p>
<p>“Efendim, 2 saattir aşağıda ne pişiyorsa seyirci de biz de biliyoruz. Dolayısıyla Salieri de biliyor, Mozart da biliyor...&#160;Veee tabiatıyla bu sarayın imparatoru olarak ben de biliyorum... Kimden neyi saklıyoruz? Haa, benim İzmir köftem sizin&#160;konsantrasyonunuzu ve illüzyonunuzu bozuyorsa yarından&#160;itibaren sarayda Viyana usulü şnitzel pişiriyorlar derim...”</p><div><img src="main-48.png" alt=""/></div>
<p>CITIK...</p><div><div>
<p>/K</p><img src="main-49.png" alt=""/>
<p>MACBCTH OYUNUNDAN BİR SAHNE</p></div></div><div><div><img src="main-50.png" alt=""/></div></div><div>
<p>I</p></div>
<p>Tiyatroya yeni başlayanlara ilk olarak şu öğretilir: “Eğer duvara bir tüfek aşılıyorsa, oyunda mutlaka patlamalıdır.” Burada tabii anlatılmak istenen şudur. Nedensiz,&#160;sebepsiz, anlamsız, karşılıksız bir şey yapmayın. Yapacaksanız, sağlam bir zemine oturmalı... Bu aynı zamanda yönetmenler için de büyük bir uyarıdır. Reji yapacağım diye işi&#160;iyice anlaşılmaz hale getirmeyin. Amaca uygun olmayan ya&#160;da oyuna hizmet etmeyen hiçbir şeyi süs olsun diye sahneye&#160;taşımayın. Taşıyorsanız bir anlamı olsun.</p>
<p>Aslında bu kural sinema için de geçerli. Filmin bir sahnesinde silah görünüyorsa, er ya da geç patladığını görüyoruz, öyle değil mi? Sinemada silah patlamazsa kolayı var... Çekimi tekrar yaparsınız, kurusıkıyı doldurur, “degaavvvv!”&#160;diye ateşlersiniz. Ses kaydı olmasa bile üstüne efekti oturtursunuz olur biter, ama canlı performansta patlamazsa küçük&#160;bir skandal olur.</p>
<p>Birkaç sene önce televizyonda Avrasya Maratonu’nun açılış törenini izliyoruz. Binlerce atlet start yerinde toplanmış, maraton koşmak için start’ın verilmesini bekliyorlar.&#160;Son konuşmayı kürsüden İstanbul Biiyükşehir Belediye Başkanı yapacak. Sunucu onu kürsüye davet etti doğal olarak.&#160;Kadir Başkan önce yarışmacı ruhundan, maratonun tarihinden söz ettikten sonra, “Sevgi, dostluk ve kardeşlik getirmesini dilerim... Tüm yarışmacılara başarılar dileyerek, starfı&#160;veriyorum,” dedikten sonra yarışı başlatacak silahı havaya&#160;doğrultup tetiğe asıldı.</p>
<p>“ÇITIK” diye bir ses geldi, silah patlamadı.</p>
<p>Herkes “ne oldu yahu?” şaşkınlığını yaşarken kürsüde duran tören sunucusu durumu kurtarmak için mikrofonu&#160;ağzına götürüp, “PAAATT!..” demesin mi?</p>
<p>Neyse ki Kadir Başkan silahı tekrar tetiklediğinde “DE-GAAVV!.. diye ses çıkınca yarış başlamıştı. Gerçi silah olmasa bile bir bekçi düdüğüyle bile yarış başlatılır, bir sorun olmaz&#160;ama tiyatroda öyle değil işte... Silah patlaması gereken yerde&#160;patlarsa dert değil, işler yolunda demektir. Ya patlamazsa?&#160;İşte o zaman rezil oldunuz demektir. O yüzden sahnede silah&#160;kullananlara tavsiyem, toplu tabanca kullanın... Diğerlerinde&#160;mermi kanala sıkışabiliyor ama toplu tabanca 6 mermi aldığı&#160;için, ilkinde patlamazsa bile geride 5 şansınız var demektir.</p>
<p>Yıllar önce Roberto Cossa’nın bir oyununu oynuyoruz. Oyunun sonunda kendimi vurup ölmem gerekiyor.</p>
<p>“Toplu tabanca daha iyi olur, tutukluk yapmaz,” dedim.</p>
<p>Onlarca oyun oynadık. Her defasında tetiğe tam yerinde dokunuyorum. Kendimi öldürüyorum ve finalde selama çıkıyoruz. Ama bir gün silahımı yastığın altından çıkardım, her&#160;zaman olduğu gibi seyirciye arkam dönük silahı ateşledim...</p>
<p>“ÇITIK!” diye bir ses geldi. Olacak şey değil, patlamadı. Çaktırmadan tabancaya baktım içinde tek bir mermi yok... Aksesuvarcımız yılların tecrübesi Refet Dayı mermi&#160;koymayı unutmuş. İyi de oyunun bitmesi için bir biçimde&#160;ölmem gerekiyor. O anda aklıma başka bir çözüm geldi. Boş&#160;silahı kendi kafama vurdum, vurdum. Sonunda bir kalp krizine bağladım ve çırpma çırpına öldüm. Hem de ne ölmek...&#160;Yattığım yerde gülmekten öldüm zaten... Selama çıktık, seyirciyle beraber yıkıldık zaten. Gerçi oyun kara komediydi,&#160;zorluk derecesi çok yüksek olmayan bir tekstti, idare ettik.</p>
<p>Peki... Shakespeare’in Macbeth’ini oyunun sonunda öl-düremezsen ne olur? Elbette skandal olur. Oldu da zaten... Kenan İşık, AKM büyük salonda modem bir Macbeth rejisi&#160;yapmıştı. Oyunun finalinde silahlı adamlar Macbeth’in etrafını sarıyoruz. Macduff ilk kurşunu sıkacak ve hepimiz kanlı&#160;katil Macbeth’i yaylım ateşiyle öldüreceğiz. Her zaman olduğu gibi oyunun final sahnesine geldik. Hemen önümüzde&#160;hede-hödö koca sahneyi oynadılar. ı\ lacbeth mizansen gereği elini silahına attı. Macduff yıldırım hızıyla silahını belinden çekti ve tetiğe asıldı.</p>
<p>“ÇITIK!..” diye ses gelince salonda, seyircide uğultuyla karışık bir dalgalanma oldu. Durumu kurtarmak için öne&#160;atıldım. Silahımı çektim, tetiğe asıldım...</p>
<p>“Aaaa?” Bir “ÇITIK” da benden...</p>
<p>Bu kez, 1450 kişilik salondan bir kahkaha koptu. Affedersiniz, tam anlamıyla “göt” oldum. Çaktırmadan silaha baktım. İçi mermi dolu ama kanalda sıkışmış, o yüzden patlamamış. Macbeth çaresizlik içinde, “Hadi artık biriniz&#160;vursun da kurtulayım...” diye yalvaran gözlerle gözümüzün&#160;içine bakıyor. Birden çalıların içinden toplu tabancası olan&#160;bir arkadaşımız durumu kurtarmak için “Haaaayytt!..” diye&#160;bakalı ilah Zagor gibi ortaya atladı. Tetiği üst üste çekiyor&#160;ama “degavv” yok.</p>
<p>“Çıtık, çıtık, çıtık, çıtık...”</p>
<p>Belli ki silahta mermi yok. Biz bir kere çıtık yaptık rezil olduk... Sen ısrarla ne demeye “çıtık, çıtık, çıtık!” diye yüklenirsin be kardeşim. Salon kahkahadan yıkılıyor... Koca&#160;tragedya olmuş komedya ama kimin umurunda. Seyirciye&#160;belli etmeden silahıma bir daha baktım. Dikine kanala sıkışmış mermiyi düzeltip mermi kanalına doğru ittim ama&#160;ateş edecek cesaretim yok... Yine “çıtık” yaparsa rezil rüsva&#160;olmak var sonunda.</p>
<p>Ben aklımdan bunları geçirirken Macbeth sahnenin bir ucundan diğer ucuna “Hadi ulan biriniz bir şekilde öldürün artık” bakışlarıyla volta atıyor. Benim silahı hiç kabzasından çıkarmadan bir daha deneyeyim dedim. Tetiğe bir&#160;dokundum... “DEGAAAWW!” diye gürleyince, ben korkudan, Macbeth mutluluktan öldü, hem de ne ölmek... Fırsat&#160;bu fırsat diyerek kendini bavul gibi yere bıraktı. Selamdan&#160;sonra kuliste bol bol mavrası yapıldı tabii... Defalarca çıtık-layan arkadaşa sorduk:</p>
<p>“Oğlum madem patlamadı, belli ki silah boş... Ne demeye altı defa çıtık çıtık diye asılıyorsun?”</p>
<p>“Abiciğim ben o anda vakit kazanmak derdindeyim. Belki aksesuvarcılar kenardan fark eder de sahneye ip falan&#160;atarlar, Macbeth’i boğarak öldürürüz diye düşündüm. Kimse yardıma gelmeyince mecburen çıtıkladım,” diyerek kendince makul bir açıklama yaptı. Zaten bu yaşanan skandal-dan sonra çocuğun adı aramızda “ÇITIK” olarak kodlandı.</p>
<p>Evet, tiyatro kuramcıları yıllar öncesinden öyle buyurmuşlar. Tiyatro sahnesinde duvarda tüfek asılıysa patlamalıdır... Tamam üstadım onu anladık ama “degaw” yerine “çıtık” olursa, o zaman ne yapacağız? Bari onunla ilgili de&#160;2-3 çözüm bulsaydınız, iyi olmaz mıydı?</p><div>
<p>FATMA ANA</p></div><div><div><img src="main-51.png" alt=""/></div></div><div><img src="main-52.png" alt=""/></div><div><img src="main-53.png" alt=""/></div>
<p>Anneme dedim ki: “Fatma Girik diye sorsam, aklına ne geliyor?”</p>
<p>“Ezo Gelin, masmavi gözler, Şişli Belediye Başkanı, Memduh Ün ve erkek gibi kadın... Onun için Erkek Fatma&#160;derler...” diye sıraladı.</p>
<p>Fatma Girik ekmek parası uğruna çok küçük yaşlarda çalışmaya başlamış ve sinema sektörüne çocuk denecek yaşta figüranlık yaparak girmiş önemli bir yıldız. Dayımın oğlu&#160;ona âşıktı.</p>
<p>2006 senesinde Hasret dizisinde onun büyük oğlu Süleyman’ı oynayacağımı söylediğimde, “Ne olur beni de&#160;yanına asistan olarak al, geleyim sadece Fato’yu uzaktan göreyim yeter,” diye yalvarmıştı.</p>
<p>Onunla ilgili en tatlı anılardan birini Öztürk Serengil anlatmıştı yıllar önce... Beyoğlu’nda bir yapım şirketinde dört kişi bir araya geliyorlar. Kıran kırana barbut oynuyorlar. O&#160;sırada kapı çalıyor, açıyorlar, Fatma Girik içeri dalıyor. Onun&#160;da Beyoğlu’nda bir işi var, gelmişken yapımcının şirketine de&#160;uğrayayım demiş, nereden bilsin ofiste barbut atıldığını.</p>
<p>“Ne yapıyorsunuz ulan burada?” diye soruyor tabii, öztürk Abi de elindeki zarları gösteriyor.</p>
<p>“Gördüğün gibi barbut atıyoruz Fatom,” diyor.</p>
<p>“Nedir, nasıl oynanıyor?..”</p>
<p>Meraklı olduğu için sorgu sual yoluyla duruma vakıf oluyor tabii...</p>
<p>“Tamam ulan! Ben de oynayacağım,” diyor.</p>
<p>önce şaşırıyorlar ve diyorlar ki: “Bak sonra kaybedersen</p>
<p>dört herif beni kumarda ortaya alıp tokatladılar,” demeyesin.</p>
<p>Fatma Ablam hiç tereddüt etmiyor.</p>
<p>“Ulan zaten dört erkek bir kadını kandırıp parasını ala* cak kadar alçaksa, onların kalıbına tüküreyim ben, anlatın&#160;kurallarını ben de oynayacağım,” diye ısrar ediyor.</p>
<p>Biraz karmaşık da olsa anlatıyorlar. “Barbut 2 zarla oynanır; 1-1, 2-1, 2-2, 4-4 atarsan kaybedersin; 6-6, 6-5, 5-5, 3-3 atarsan kazanırsın. Diğer zarlar boş geçilir, oyuna başlayanın zar üstünlüğü vardır. Kazandıkça atarsın,” diyorlar.</p>
<p>“Tamam,” diyor Fatma Ana. Zarları eline alıyor ve atıyor... 30 dakika boyunca kimseye el vermeden, yani her&#160;attığında kazanarak dört adamın tüm parasını alıyor.</p>
<p>Öztürk Abi, “Ben kumar âleminde böyle şey ne gördüm ne de duydum... Yarım saat içinde dördümüzü de tavuk gibi&#160;yoldu ve hepimizi bir kazığa bağlayıp dünya parayı çantasına tıka basa doldurdu ve ‘Hadi bakalım kesenize bereket&#160;beyler,’ diyerek çekip gitti,” diye kahkahalarla anlatmıştı.&#160;Fato Ana paraları alıp gidince şirketin prodüksiyon amiri&#160;olduğu yere çöküyor.</p>
<p>“Abi ben şimdi ne yapacağım, patron bana filme başlayacağız diye o parayı vermişti. Şeytana uydum, yandım ben diyerek ağlamaya başlıyor.</p>
<p>öztürk Serengil diyor ki: “Bize niye ağlıyorsun oğlum, git yolda yakala Fato’yu. Ağla, yalvar, paranı geri iste, merhamet ederse alırsın emanet paranı geriye.”</p>
<p>Adam uçarak Beyoğlu sokaklarına dalıyor, Fato Ana’ya yetişiyor. Yalvar yakar, yemin billah, bir daha kumar oynamayacağım diye çoluk çocuk üstüne yeminler ediyor ve&#160;parayı zor kurtarıyor. Fato Ana’ya bu olayı hatırlattığımda,&#160;“Evet doğru ama o kadar büyük yeminler ettirmiştim ki, değil barbut atmak, çayına kahvesine tavla bile oynamayacak&#160;hale gelmişti adam,” diye gülmüştü.</p>
<p>Fatma Girik oyuncu olarak Yeşilçam’ın kıymetli bir orkidesiydi, ama Şişli Belediye Başkanlığı yaptığı dönemde de efsaneydi. Pazarcıları, semt trafiğini kilitledikleri ve&#160;etrafta dağ gibi çöp yığını bırakıp gittikleri için defalarca&#160;uyarıyor... Ama kimsenin takmadığını görünce pazar yerini&#160;kaldırıyor, ölüm tehditlerine, telefon tacizlerine hiç pabuç&#160;bırakmadığı gibi, ruhsatlı çift tabancayı beline takıp, “Gelin&#160;ulan!.. Delikanlıysanız ben buradayım!..” diye meydan okumuştu Fato Ana.</p>
<p>Dizi çekimleri sırasında bol bol sohbet fırsatımız oldu. Sette tek bir gün, ne kaprisini gördük ne de şikâyetini...</p>
<p>“Bizim zamanımızda böyle oyuncu karavanı falan yoktu evladım. Eğer açık arazide çalışıyorsak ya minibüslerin içinde soyunup giyindik ya da tahtalardan yapılan kabin&#160;gibi bir şey olurdu. Isınmak için mangal koyarlardı. Sonra&#160;yıllar geçti, mangalın yerini elektrikli ocak aldı. Benim tek&#160;lüksüm bu elektrikli ocak vallahi...” diyerek güldürmüştü&#160;herkesi.</p>
<p>İçinde taşıdığı coşku, oyunculuk heyecanı, duygu yoğunluğu, kamera ve ışık bilgisi, sette yarattığı pozitif hava ve lider sorumluluğu inanılmazdı.</p>
<p>Edremit Devlet Hastanesi’nde çekim yapacaktık. Neredeyse Edremit’in yarısı onu görmeye geldi. Ameliyathane sahnesi çekeceğiz. En üst kat boş olduğu için orada çekime&#160;izin verdiler. Fakat büyük kapının buzlu cam olması lazım.&#160;Üstüne büyük harflerle “Ameliyathane” yazısını oturttular ama camın şeffaf olması sorun yaratıyor. İki saat kadar&#160;bekleyeceğiz diye haber geldi. Araştırmışlar, pazar günü olmasına rağmen camcıyı bulmuşlar, bütün camları değiştirip&#160;buzlu cam takacak. Fatma Ana’ya durumu anlattılar.</p>
<p>“Olur mu ulan! 2 saat camcı mı beklenir, ben hallederim,” dedi.</p>
<p>Işık kamyonundan spot önüne koydukları yağlı kalın kâğıt rulosunu ve falçatayı getirtti. Camlardan birinin üstüne koydu, kenar köşelere kalemle işareti attı, falçatayla tam&#160;ölçüsünde kesti ve çift taraflı şeffaf bantla tam çerçevesine&#160;oturttu.</p>
<p>“Şimdi bakın bakalım buzlu cam oldu mu?”</p>
<p>Herkes şaşırdı tabii...</p>
<p>“Ne bakıyorsunuz oğlum aval aval, öbürlerini de ben mi yapayım ulan!” diye dalgasını da geçti tabii.</p>
<p>30 dakikada her taraf buzlu cam oluverdi. Sonra Yeşilçam’da bazı imkânsızlıkları nasıl çözdüklerini anlatarak seti kırdı geçirdi Fatma Ana. Bahar mevsiminde yaz&#160;şartlarında çalışıyorduk. Bir gün hava aniden bozdu. Yağmur ve soğuk başladı. Altmoluk’un o mevsimde o kadar&#160;soğuk olabileceği kimsenin aklına gelmediği için hazırlıksız&#160;yakalandık, özellikle set çalışanları soğuktan donuyordu.&#160;Bir yemek arasında kardeşi Günay’a ve bana, “Şişşt delikanlılar, gelin bakayım benimle, sizinle bir işimiz var,” dedi.&#160;Bizi arabasıyla aldı, Edremit pazarına götürdü. Pazar yerinde kimseyi kırmadı, herkesle sohbet etti, fotoğraf çektirdi.&#160;Kaban, mont, yağmurluk satan büyük bir tır buldu. Adamlar tırın içini mağaza gibi yapmışlar. Yaklaşık 40 kişilik alışveriş yaptı. Üstelik sette çalışan adamların isimlerini, kilolarını tahmin ederek herkesin bedenine uygun olanları tek tek&#160;seçti. Parasını kendi cebinden ödedi. Günay’la beraber Fato&#160;Anamızın arabasını ağzına kadar doldurduk.</p>
<p>“Götürün, ekipteki çocuklara dağıtın hemen, sonra beni buradan alırsınız,” diye buyurdu. Başkanımızın emrini yerine getirdik tabii... Yolda giderken kardeşi Günay,&#160;Antalya’dan İstanbul’a gelirken yaşadıkları kazayı anlattı.&#160;Fatma Girik arabayı kullanıyor, yola mıcır dökmüşler, bir&#160;virajda araba yolun dışına savruluyor, birkaç takla atıyorlar. Allah’tan kemerler takılı... Araba hurdahaş oluyor. Ters&#160;dönmüş arabanın içindeki Fato şoku hemen atlatıyor.</p>
<p>“Günay iyi misin oğlum, bir şeyin var mı? Kırık, çıkık, kesik falan?” “Yok iyiyim abla, sen iyi misin?” diye Günay’dan cevap gelince rahatlıyor, hemen çıkıyorlar dışarı.</p>
<p>“Yoldan geçen birine söylerim beni alana kadar bırakır; sen de bir çekici çağırıp aracı bir yere koy, sonra haberleşiriz.”</p>
<p>Hiç kaza yapmamış gibi sakin sakin yola çıkıyor. İlk gelen arabayı durdurup havaalanının yolunu tutuyor.</p>
<p>Hasret dizisini çekerken feci eğlendiğimiz anlar oluyor. Bir sahnede babamız ölmüş, mezarlıktan evimize dönüyoruz. Babamıza düşman olan ağalardan biri gelecek. “Başınız&#160;sağ olsun Hasret Ana,” diyecek.</p>
<p>Fatma Ana da adama bir tokat atıp, bir araba laf sayacak. Tokatı yiyecek oyuncuya (Ali Tutal) yönetmeniz Ümit Efekan’la beraber ayar veriyoruz.</p>
<p>“Ona Erkek Fato derler, sana fena yapıştırır, istersen bu sahnede dublör kullanalım, sen devrilirsin,” diyoruz.</p>
<p>Ali de takıldığımızın farkında, ama delikanlılıktan hiç taviz vermiyor.</p>
<p>“Benim hayatım sinemada geçti, ne kavgalar ne sahneler çektim, bana bir şey olmaaazz!..” diye hava yapıyor.</p>
<p>Sahne öncesinde Fatma Abla’yı yönetmenimizle beraber doldurduk.</p>
<p>“Ablacığım adam seni hafife ahyor, hiç sallamıyor. ‘Ben Cüneyt Abim’le (Arkın) ne kavgalar çekmişim, Fatma Ablam&#160;bana sinek ısırığı gelir...’ Bizden duymuş olma, ama arkadaş&#160;pek havalı,” diyerek sahneye motive ediyoruz Fatma Abla’yı.</p>
<p>“Şimdi tokat sahnesine geçince görürüm onun havasını,” diye gülüyor bizimle.</p>
<p>Sete çıktık. Cenaze korteji olarak bütün aile yerimizi aldık. Fato Ablam çekimden önce adamın yanına gitti.</p>
<p>“Bana bak, benim elim ağırdır. Sonra arkamdan Fatma Abla beni çekim dümeniyle dövdü falan deme haaa...”</p>
<p>Ali Tutal hiç altta kalmıyor tabii.</p>
<p>“Ne demek ablam vur... Korkma vur... Ellerin dert görmesin, koca Fatma Girik’ten dayak yemek benim için şereftir,” diyerek aklı sıra piyaz yapıyor.</p>
<p>“O zaman hazırsan evladım bu şerefli işi yapalım artık,” diyor yönetmenimiz.</p>
<p>“5-4-3-2-1, KAYIITİT!” diye haykırıyor asistan ve çekime başlıyoruz.</p>
<p>Fatma Abla tam yerinde bir tokat çıkardı, öyle böyle değil...</p>
<p>“ŞŞIIRRAAAAKKü!” diye avuç içiyle destekli kapatınca, Ali Tutal 2 metre geriye savruldu.</p>
<p>“KESTİK, STOOP!..” komutuyla Ümit Efekan yüklendi tabii:</p>
<p>“Kardeşim, ne biçim tokat yiyorsun, kameranın kadra-jından dışarı çıktın. Biraz sağlam dursana yahu!.. ‘Cüneyt Abimle ne sahneler çektim’ diyordun... Fatma Ablan tek bir&#160;tane yapıştırdı, utanmasan knock-out olacaksın... Hayır ben&#160;yapamıyorum diyorsan, dublör kullanalım senin yerine...”</p>
<p>Fato’dan tokat ve yönetmenden fırça yiyince iyice abandone oldu tabii.</p>
<p>“Dur, şu tokat sahnesini genelden alalım, şimdi yakından detay alalım, hep sağ tarafa vurmasın, biraz da sol yanaktan alalım, elimizde bulunsun...”</p>
<p>Sonunda dayanamadık, gülmekten yerlere attık kendimizi.</p>
<p>Fatma Abla dedi ki, “Evladım, bu hergeleler seni gaza getiriyor. Sen de sanat yapacağım diye boşuna dayak yiyorsun...”</p>
<p>Ama Ali hâlâ iddialı... “Ben yıllarımı verdim. Ayrıca kim vuruyor? Koskoca Fatma Girit vuruyor, benim için şereftir...” diye hava yapmaya devam ediyor.</p>
<p>Sonunda Fatma Abla dedi ki: “Kes ulan şerefmiş, ne şerefi be! İki yanağın da maymunun kıçına dönmüş, hâlâ&#160;konuşuyorsun...”</p>
<p>Erkek Fatmam, Fatma Anam... O deniz mavisi gözlerinden, o büyük yüreğinden ve güzel ellerinden öperim...</p><div><img src="main-54.png" alt=""/></div>
<p>PAŞALARIN PASASI</p><div><div><img src="main-55.png" alt=""/></div></div>
<p>Bazen hayran olduğunuz bir sanatçının canlı performansını izlerken içinizden “ne şanslıyım be” diye mutlu olursunuz ya... O duyguyu henüz lise yıllarının başında yaşadım. Sonraki yıllarda İstanbul’da birçok dünya yıldızını izledim&#160;ama ilkini hiç unutmadım.</p>
<p>Ankara’da dayımın oğlu Fiko beni konserine götürdüğünde aklım gidiyordu. Paşaların paşası, “Sanat Güneşi” ismiyle marka olmuş, ekol olmuş Zeki Müren’i izleyecektik&#160;beraber. Sahneye ondan önce çıkanları inanın hiç hatırlamıyorum. Ama o sahneye çıkmadan önce anons yapıldı. Koca&#160;masalar kenarlara kaydı, ortaya “T” biçiminde bir podyum&#160;koydular. Sahnede bordo, dev bir kadife perde kuruldu ve&#160;ardından zarif bir anons:</p>
<p>“30 dakika sonra Zeki Müren sahne alacak, lütfen konser esnasında servis istemeyin.”</p>
<p>Vay anam vay... Bir Allah’ın kulu da, “Hadi yaa!” demedi bu anonsa... Valla demedi... Paşa’ya saygıdan herkes yemek faslını çabuk geçti. Sonunda beklenen an geldi, ışıklar&#160;yavaş yavaş giderken, bordo kadife perdede full ışık... Perdenin arkasından müthiş bir fasıl, öyle böyle değil... Açıldıkça&#160;perde, sanat müziğinin bütün efsaneleri smokinlerle ve muhteşem performanslarıyla sahne aldı... Ercüment Batanay şef...&#160;Orkestra ise Türk sanat müziğinin A milli kadrosu, say say&#160;bitmez. Fasılın sonuna doğru önce paşanın sesi geldi tabii...&#160;Önce sesiyle hepimizi çiviledi. Mezar taşı gibi kaldık öylece.&#160;Podyumun önünde göründüğünde ise gazinonun doğramaları yerinden yıkıldı neredeyse alkış dalgasından...</p>
<p>Bugün gibi hatırlıyorum... Tavus kuşuna benzeyen enteresan bir kostüm... Adını daha sonra kendi söyledi. “Bunu bendeniz tasarladım efendim. Adı, ‘Erguvanlar yalan söylemez...’”</p>
<p>2 saatten fazla söyledi. Aralarda espriler, seyirciyle zarif atışmalar, çok çabuk ve sürekli değiştirilen kostümler, yüksek&#160;ökçeli botlar... Paşaların paşası gerçekten bir büyücüydü.</p>
<p>Benim dedem, rahmetli kemani, bestekâr Haydar Algöz’dür. Sanat camiasında ona Haydar Telhüner derlermiş. Dedem sayesinde babam da çok şarkı bilir ve gerçekten&#160;çok güzel söyler. Babama bir gün sormuştum, “Sence en iyisi kim?” diye.</p>
<p>“Çok eski şarkılarda Bekir Sıdkı Sezgin... Türk sanat müziğinin tamamında ise Zeki Müren,” demişti. “Çünkü&#160;Zeki Müren sadece şarkı söylemez, o şarkıyı aynı zaman*&#160;da okur. Cümle içinde doğru vurgu yapar. Eriyorum der,&#160;gerçekten erirsin? ölüyorum der, gerçekten ölürsün... Nota&#160;bilir, usul bilir. Binlerce şarkı bilir. Ona paşa değil, mareşallik bile yakışır...”</p>
<p>Benim için genç yaşımda inanılmaz bir şeydi Zeki Müren’i sahnede izlemek. Her yönüyle gerçek bir sihirbaz.&#160;Onu izlerken saçı, kostümü, ayakkabıları, duruşu, tavrı, eli&#160;kolu, mikrofon tutuşu, hitabet, zarafet, zekâ, espri say say&#160;bitmeyen bir dolu zenginlik. Hele hele bunları bu ülkede,&#160;o zamanlarda yapabilmek ve toplumdan müthiş bir sevgi,&#160;saygı görmek... Paşa diye rütbe almak ve sanat güneşi diye&#160;madalya takmak. Daha Queen’in efsane solisti Freddie Mer-cury kundaktayken paşa olmak...</p>
<p>Babam devlet memuru olduğu için hep dolaştık. İlkokulu Trabzon’da, orta ve liseyi Bursa’da okudum. Bursa’nın meşhur Tophane Yokuşu’ndan çıkınca Muradiye Mahallesi’yle&#160;birleştiği sokakta, en büyük halamız Hacı Muammer Ana&#160;otururdu. Bir gün rahmetli anneannem Düriye Hanım’ı ve&#160;anam Güner Hanım’ı taksiyle ona götürdüm. Onlar kıtlama&#160;çay, Erzurum ketesi ve bahar cigarası eşliğinde sohbetteyken&#160;kapı çaldı. Genç olarak fırladım, kapıyı açtım. Orta yaşın&#160;üstünde bir hanım geldi. Daha ben bir şey diyemeden hacı&#160;halam sesinden tanıdı.</p>
<p>“Hoş geldin Hayriye Hanım, buyrun buyrun...” diye içeri buyur ettiler.</p>
<p>Ona da çay ve kete servisi yapıldı. Üç beş hal hatır sorma faslından sonra hacı halam dedi ki, “Hayriye Hanım benim&#160;üst kat komşumdur, Zeki Müren oğlumuzun da anasıdır...”</p>
<p>Nee! Paşa’nın anası halamın evinde, ulan ister misin bir sürpriz yapsa gelse... diye tatlı bir hayal kurdum kendime.&#160;Olmadı tabii...</p>
<p>Sohbetin bir yerinde Hayriye Hanım dedi ki: “Haftaya Yeşil Cami’de rahmetli Kaya Bey’in ruhuna dua ve mevlüt&#160;okutacağız. Zeki de gelecek... Siz de gelin, görürsünüz...”</p>
<p>Hayriye Hanım gittikten sonra bizimkilere dedim ki: “Sizi camiye ben götürüp getireceğim, ne olur gidelim.”</p>
<p>Hacı Muammer Halam ve nenem Düriye Hanım bu işe çok sevindiler.</p>
<p>O gece, Bursa Yeşil Cami ve çevresinde izdiham oldu. Ben, genç bir koruma gibi yolları aça aça hacı halayı ve nenemi caminin kadınlar için ayrılmış üst tarafına çıkardım. En&#160;öndeki parmaklıkların tam dibine oturdular... Zeki Paşa’yı&#160;daha iyi görsünler diye. Çıktım dışarıya, ben de yakından&#160;görme derdindeyim tabii... Bir süre sonra caminin giriş kapısında bir hareketlenme oldu. Sanki etrafında kalabalık bir&#160;koruma ordusu varmış gibi Paşa göründü. Cami avlusuna&#160;doğru girdi. Siyah takım elbise, beyaz gömlek, kalın siyah&#160;kravat, saçları geriye taralı yüzünde kare gibi siyah çerçeveli&#160;gözlük... Yavaş yavaş yürürken genele hitap eden zarif baş&#160;selamlarıyla, asil bir biçimde arkasında çığ gibi izdihamla&#160;camiye doğru geldi. Şık pabuçlarını çıkarmak isterken biri-leri hamle yaptı. İzin vermedi. Yanında sanıyorum bir yardımcısı vardı sadece... Ona pabuçlarını verdi, içeriye doğru&#160;yavaşça süzüldü.</p>
<p>Bir baktım birileri dümenden, “Yol açın efendim, bir dakika kardeşim,” diyerek önlerde yer kapmanın derdinde.&#160;Kalabalık birden içeriye hücum edince... Aynı yöntemle,&#160;Paşa’yla beraber önde giden ilk halkaya dahil oldum. Hafızlarla beraber geniş bir yarım daire yaptılar. Tam karşılarına&#160;gelecek bir yer buldum. Olduğum yere çiviledim kendimi,&#160;ilk defa Paşa’ya bu kadar yakın oturmuşum, öldürseler de&#160;yerimden kalkmam. Dualar, ilahiler okunmaya başladı.&#160;Bunların çoğuna kafası önde eşlik etti. Hele hele mevlüt&#160;okunurken...</p>
<p>“Merhaba” bölümünü tek başına söyledi. Söyledi ya da okudu demek haksızlık olur. “Şakıdı” dersek biraz daha&#160;doğru olur... Düşünün, tarihi Bursa Yeşil Cami ağzına kadar dolu, muhteşem bir akustik...</p>
<p>Mikrofonsuz... Ve de Zeki Müren söylüyor.</p>
<p>“Merhaba ey âli sultan merhaba,</p>
<p>Merhaba ey kân-ı irfan merhaba</p>
<p>Merhaba ey derde derman merhaba... ”</p>
<p>Zeki Müren’i bir kere sahnede canlı performansıyla görmüştüm. Muhteşem bir sanatçı ve bir büyücüydü. İnsanda saygı uyandıran enteresan bir ışıltısı vardı. İşte ona&#160;karizma diyorlar artık. Yeşil Cami’deki gece olağanüstüydü&#160;ve ben ne kadar şanslıyım ki, oradaydım. Her sesini duyduğumuzda bil ki gönüllerdesin Paşam...</p><div>
<p>SONSOZ</p></div><div><div><img src="main-56.png" alt=""/></div></div><div><img src="main-57.png" alt=""/></div><div><img src="main-58.png" alt=""/></div>
<p>İnsanın hayatı boyunca sahip olabileceği en büyük şans, istediği mesleği seçebilmesi ve onu yapabilmesidir diye düşünürüm... Bu konuda kendimi çok şanslı görüyorum. Anam bana hamileyken Devlet Tiyatrolarında Küçük Tilkiler oyununu izlemiş. Oyuncu Yalın Tolga’ya annem de, babam da&#160;hayran olmuş... Babam Cevdet Bey’e demiş ki: “Allah nasip&#160;eder de oğlum olursa, inşallah bu adam gibi oyuncu olur...”&#160;Kariyer planlaması olur da bu kadar erken mi olur?</p>
<p>Babam, eski adıyla YSE’nin (Yol-Su-Elektrik) müdürü olarak Erzurum’dan Kars’a gitmiş... Annemle orada evlenmiş. Sonrasında Trabzon ve Bursa yıllarımız oldu... İlkokulu Trabzon’da okudum. Ortaokul ve liseyi Bursa’da... Kon-servatuvarı Ankara’da parasız yatılı olarak okudum.</p>
<p>Orta 2. sınıftaydım... Kemalettin Tuğcu’nun insanı ağlamaktan perişan eden bir aile dramını arkadaşlarımızla oyunlaştırdık. Oyunu, edebiyat öğretmeni Tülay Hanım&#160;sahneye koyacaktı. Hoca varken çok ciddi, onun olmadığı&#160;zamanlarda gayri ciddiydik... İnsanı gülmekten ağlatan bir&#160;yorumla çalışıyorduk. Üstelik her provamızda izleyicilerimiz giderek artıyordu... Sonunda hocamıza ispiyonladılar...&#160;Sağ olsun hiç kızmadı. “Oynayın göreyim,” dedi... Çıktık,&#160;neredeyse dolu salonda gayet güzel oynadık. Salon alkıştan&#160;yıkıldı. Tülay Hocamıza baktık. Kadıncağız gülmekten ağlıyordu... “Vallahi böyle çok tatlı olmuş. Oyunu aynen böyle&#160;yapacağız,” dedi. Aslında bir defa oynayacaktık. Gelen yoğun talepler nedeniyle ekstra gösteriler de yaptık. Karşılığında kantinciden çay, poğaça, köfte-eknıek ikramı geliyordu o&#160;kadar... Böylece tiyatrodan ilk defa bir şey kazanmış olduk.</p>
<p>İsimlerini hiç unutmuyorum, Hocalarım Tülay İltan ve Bingül Toksoy beni yakın markaja aldılar. “Bursa Devlet&#160;Tiyatrosu’nun açtığı gençlik tiyatrosu kursları var, sen oraya gitmelisin,” dediler. Benim hiç öyle bir niyetim yok... Ben&#160;o yaşlarda, okuldan çıktıktan sonra mahallede hava kara-rmcaya kadar maç yapıyorum, “önce Bursaspor, sonra da&#160;Beşiktaş” diye çoktaann hedef koymuşum... Gerçi sonradan&#160;“Hava Harp Okulu’na gireceğim,” diye niyetimi değiştirdiğim bir dönem de oldu ama kısmet değilmiş... Hocalarım&#160;kafayı bana taktılar, aileme de baskı yapmaya başladılar...&#160;“Devlet Tiyatrosu’nun kurslarına gönderin bunu...” Anam&#160;zaten bana hamileyken kariyer planımı yapmış, hiç boş bırakır mı? Çaresiz evrakları alıp ilk başvuruyu yaptık... Sınav&#160;günü komisyonda büyük oyuncu Yalm Tolga’yı da görünce&#160;inanılmaz rahatladım. Galiba anamın dileği gerçek oluyor&#160;diye düşündüm.</p>
<p>3 ay sonra, tam yaşıma uygun bir rol verdiler... Orada sahneye çıkınca oyunculuğa âşık oldum... Konserva-tuvarı bitirdim. 2 yıl Bursa’da staj yapıp İstanbul Devlet Tiyatrosu’na tayin olacaktım. 1985 senesinde profesyonel&#160;olarak oynadığım ilk oyunu da Yalın Tolga yönetti. 2 sene&#160;sonra o büyük oyuncuyla Venedik Taciri’nde, onun jübile&#160;oyununda oynamanın mutluluğunu yaşadım... Şahane bir&#160;Shylock oynamıştı. Cüneyt Gökçer, Müşfik Kenter, Baykal&#160;Saran, Alev Sezer, Sadrettin Kılıç, Erol Kardeseci, Savaş&#160;Dinçel, Yaman Okay, Macit Flordun, Yalın Tolga, Süha&#160;Tuna, Erkan Yücel, Haluk Kurdoğlu, Kerim Afşar, Semih Sergen, Macide Tanır, Suna Pekuysal, Işık Yenersu,&#160;Nisa Serezli, Yıldız Kenter ve daha nice muhteşem oyuncuyla tamşma ve çalışma fırsatı yakaladım. Çoğunu sahnede&#160;izledim. Hepsi, her oyunda bir şeyler öğrendiğim, okut gibi&#160;oyunculardı...</p>
<p>İnsan gençken ya da benim genç olduğum yıllarda... Hele yeni yetme tiyatrocuysa, varsa yoksa tiyatro diyor...</p>
<p>Sinema ya da TRT’de dublaj yapmaya bile soğuk bakıyor. Hiç unutmam... Balıkesir’e 3 günlük turneye gitmiştik...&#160;Otelden çıktım, caddede bir kitapçıya girdim. Henüz ipleri&#160;çözülmemiş bir balya gördüm... En üstte Ağır Romart-Me-tin Kaçan yazıyordu. Onu aldım, otelde bir solukta bitirdim. “Allahım, bu romandan ne güzel film olur,” dedim...&#160;Hayalimde filmi çektim... Kendime de nedense o kadar kafa&#160;rol olduğu halde Gaftici Fethi’yi seçtim... İstanbul Devlet&#160;Tiyatrosu’nda sürekli tiyatro yaptım... Rol aldığım ilk sinema filmimde, yıllar öncesinden kendime ayırdığım Gaftici&#160;Fethi’yle buluştum...</p>
<p>Ülkemizin çok önemli yapımcılarıyla, yönetmenleriyle, oyuncularıyla, yazarlarıyla çalışmak, tanışmak onuruna eriştim... “Yazsana bunları...” diyen çok arkadaşım oldu.&#160;Sonunda Candaş Tolga’nın ikna becerisiyle yıllardır şikâyet&#160;ettiğim yazım konusundaki tembelliğimi kırmayı deneyeyim&#160;dedim... KAFA dergisinde yazmaya başladım. Böylece eğrisiyle doğrusuyla bu kitap çıktı ortaya... Bu yaşanmış öykülere vesile olan herkese teşekkür ediyorum... Büyüklerimin&#160;ellerinden... Küçüklerimin gözlerinden öperim...</p>
</body>
</html>