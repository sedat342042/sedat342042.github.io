<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;">34</h2>

  <div style="margin-left:0;margin-right:0;text-indent:18.859844px; text-align: justify;">
    <div>
      Alacakaranlıkta, Kuala Lumpur pembe ve maviydi.
    </div>

    <div>
      Akkor haline gelmiş kuleler, korlardan yapılmış mozaikler gibi hafif hafif yanıyor, diğer binalarsa yansaydam bir yeşillik içinde onların bu yangınını soğukluklarıyla söndürmeye hazırmış izlenimi yaratıyordu.
    </div>

    <div>
      Marc, şoföre polo kulübünün adını fonetik olarak söylemişti. Gözlerini, ufka, Petronas Kuleleri'ne dikmişti; taksi bu kulelere doğru ilerliyordu. Bu mesafeden, kuleler, kocaman antenleri olan iki dev mısır başağını andırıyordu. Bir hipodrom boyunca yol aldılar. Bir rüya âleminden farksızdı. Her şey altın rengi küçük parçalarla, pembe bir sis tabakasıyla örtülüyordu sanki. Ama daha da garip olanı mavimsi gökdelenler ile yemyeşil tepeler arasında herhangi bir tezat göze çarpmamasıydı. Bu saatte, iki binanın da cepheleri akışkan bir sıvı gibi renk değiştiriyordu. Binalar bitkilerin rengini alıyor, ormanlar ise camlarda, gümüşümsü yansımalar yaratıyordu.
    </div>

    <div>
      Taksi bir sıra ağacın kenarında durdu. Marc kendim bir tür korulukta buldu. Ağaç bariyerlerle çevrelenmiş geniş bir hayvan ağılını andırıyordu. Far West stili bir tabelanın üzerinde polo kulübünün adı yazılıydı. Biraz ötede, kütük evler gri bir toz bulutunun içinde karaltı -halinde gözüküyor, aralarından da yer yer, oyun alanının yeşil çimleri göze çarpıyordu.
    </div>

    <div>
      Marc çitten içeri girdi. Ayakları kuma gömülüyordu. Etraf at dışkısı ve teri kokuyordu. Ahırların yıkık dökük haline ve pis kokuya rağmen, Marc zenginlerin dünyasına adım attığını
    </div>

    <div>
      anladı, ileride, üzeri kapalı bir manej vardı, Ralph Lauren marka polo kıyafetleri giymiş çocuklar selelerin üzerinde dimdik oturuyordu, toynaklarına şoset geçirilmiş safkan atlar ise, gerçek birer sanatçı locasını andıran ahır bölmelerinde sabırla bekliyordu. Peki gösteri neredeydi?
    </div>

    <div>
      - Sen Frenchie misin?
    </div>

    <div>
      Marc geriye dönüp baktı. Zayıf, dar omuzlu, beyaz önlüklü bir adam ahırların birinden çıkıyordu. Uzun ve siyah saçları, Meksikalı haydutlar gibi sarkık bıyıklan vardı. Adam, ellerindeki kanlı kauçuk eldivenleri çıkarırken ona doğru yaklaştı:
    </div>

    <div>
      - Alang. Marc'ın elini sıktı. Selam, man.
    </div>

    <div>
      Mustafa Ibni Alang tıpkı sesi gibiydi. Modern eğilimleri olan, tam bir Malezyalı. Parlak, esmer bir ten, sinsi yüz hatları, gür kaşların altında kızgın bakışlar. Saç kesimi de oldukça ilginçti: önde ortadan ayrılan, enseye doğru ise dalgalanarak dökülen yağlı, uzun saçlar. Alang, "glitter" eğilimli, yetmişli yılların rocker'larına benziyordu. Eldivenlerini, yine kan lekeleriyle kaplı önlüğünün ceplerine tıktı:
    </div>

    <div>
      - Beni tam iş üzerinde yakaladın, dedi yayvan aksanıyla. Polo için, genç atların çenelerini kırıyoruz. Bu iş biraz olsun kadavralarımdan uzaklaşmamı sağlıyor!
    </div>

    <div>
      Gürültülü bir kahkaha attı. Esmer yüzünün ortasında beliren dişleri, ikiye ayrılmış bir hindistan cevizinin beyazlığındaydı. Kurnaz, içten pazarlıklı ifadesi yerini samimi, dürüst bir ifadeye bırakıvermişti. Marc, gazeteci kızın söylediklerini hatırladı: "Çok renkli ve gürültücü bir zat." Evet, tam karşısında duran kişi Kuala Lumpur'un starıydı. Zemin titremeye başladı.
    </div>

    <div>
      - Maç başlıyor. Club-house'da bir biraya ne dersin?
    </div>

    <div>
      Club-house, hurma ağaçlarının altında, uzun ve yüksekçe bir terastı. Tam ortasında, siyah ahşaptan, tropikal bir bar vardı. Güneşten ısınmış biranın keskin kokusu duyuluyordu.
    </div>

    <div>
      Uzakta, polo sahasında, atlılar öfkeyle belli bir yöne doğru koşturuyor, sonra bütün öfkeleri geçmiş de sakinleşmişler gibi geri dönüyorlardı. Marc tribüne doğru yanaştı. Bu mesafeden, atlar yarısı emilmiş küçük karamelleri, oyuncular ise titrek beyaz toz taneciklerini andırıyordu. Tepede, gökyüzü muhteşemdi: açık mor renkli, kırmızı, gümüşî uzun bulutlar, nilüferlerle dolu bir havuzun kenarına oturmuş yorgun prensesler gibi yemyeşil ufka doğru iyice alçalmıştı.
    </div>

    <div>
      Alang iki bardak birayla geri döndü. Marc'a yetmişlik aristokrattan, meşin ceketli haylaz çocuklarla oynayan muhallebi çocuklarının, pas rengi deri polo kıyafetleri içinde çok seksi görünen güzel Çinli kızlan gösterdi. Ter içinde kalmış kaslı vücutlarıyla bu kızlar, maçla ilgilenmeyen, somurtkan bir suratla önlerindeki pastalarını yiyen, hareketsiz ve yağlı vücutlanna tudung'lanın geçirmiş bazı Malezyalı kadınlarla tam bir tezat oluşturuyordu.
    </div>

    <div>
      Marc saatine baktı; bir saat geçmişti bile. Röportaj konusunda deneyim sahibiydi. Daha ilk bakışta, röportaj yapacağı kişinin profilini çıkarabiliyordu: gereksiz ayrıntılarla sizi bunaltan yola gelmez gevezeler, her kelimeyi ağzından kerpetenle almak zorunda kaldığınız suskunlar ve asıl konuya gelebilmek için saatler harcamanız gereken konu dışı laf şampiyonları. Alang, işte bu son kategoridendi. Görüşmenin bütün gece sürmesi gibi bir tehlike vardı. Sanki Marc'ın bu kaygılarını teyit edercesine sordu:
    </div>

    <div>
      - Akşam yemeği yedin mi?
    </div>

    <div>
      Saat farkından dolayı serseme dönmüş olan Marc, kibar ve tenha, küçük bir Avrupa restoranına gideceklerini umuyordu. Ama Alang, onu şehrin merkezindeki Hard-Rock Cafe'ye götürdü. Kötü aydınlatılmış, barbekü soslarından yayılan kokuların havada siklonlar halinde dolaştığı gürültülü bir yerdi.
    </div>

    <div>
      Etrafı rock ilahlarının eşyalarıyla dolu bir locaya yerleştiler: Eric Clapton'ın gitarı, Elton John'un gözlükleri, Madonna'nın spencer'i<sup>3</sup>... Marc çevresine şaşkın gözlerle bakıyordu. Kırmızı önlüklü, kalemlerini kulak arkasına yerleştirmiş garsonlar, toco'larla cheeseburger'larla dolu tepsilerini dengede tutmaya çalışarak masaların arasında koşturuyorlardı. Müşteri profili çok farklıydı: Amerikanvari kıyafetler giymiş, yerlerinde duramayan yeniyetmeler, iyice semirmiş okullu çocuklarına hâkim olmaya çalışan peçeli anneler, bara doğru alaycı bakışlar atan çakırkeyif Batılılar. Gösterinin en can alıcı yeri de burasıydı: kibar davranamayacak kadar yırtık genç kadınlar. Çinli, Taylandlı, Birmanyalı, Hintli kadınlar... Bronz tenli, bakır tenli, porselen tenli kızlar, Asya'nın bütün çizgilerini taşıyan gözler ve kırıta kırıta yürürken muhteşem esnekliklerini gözler önüne seren vücutlar.
    </div>

    <div>
      <br />
    </div>

    <div style="font-size:small;">
      3. Beli iyice oturan, kısa, kadın ceketi, (ç.n.)
    </div>

    <div>
      <br />
    </div>

    <div>
      - Onlar mönüde yok.
    </div>

    <div>
      Marc, Alang'a doğru döndü. Müzik masanın üstündeki çatal bıçakları titretiyordu: -Nasıl?
    </div>

    <div>
      - Kızlar mönüde yok, diyorum, ama yemek sonrası tatlı niyetine onlarla konuşabilirim.
    </div>

    <div>
      Marc kızardığını hissetti. Kafasını elindeki listeye gömdü.
    </div>

    <div>
      - Kaç yaşındasın? diye sordu adlî tabip.
    </div>

    <div>
      - Kırk dört.
    </div>

    <div>
      - Ben, kırk altı. Rock müzik sever misin? -Nasıl?
    </div>

    <div>
      Marc söylenenlerin yansını işitemiyordu. Alang ona doğru yaklaştı. Gözleri muzipçe parlıyordu:
    </div>

    <div>
      - Çalan parçanın ne olduğunu biliyor musun?
    </div>

    <div>
      - "Sweet Home Alabama." Lynyrd Skynyrd.
    </div>

    <div>
      - Fena değil. Peki grubun başına ne geldiğini?
    </div>

    <div>
      - Grubun yansı, 1977'de bir uçak kazasında öldü.
    </div>

    <div>
      - Gördüğüm kadarıyla, karşımda işin erbabı biri var. Rock müzik benim en büyük tutkum. Güneydoğu Asya için, İngilizce bir ansiklopedi hazırlıyorum.
    </div>

    <div>
      Marc tehlikenin yaklaşmakta olduğunu hissediyordu. Alang dirseklerini masaya dayadı. Altın künyesi ile şövalye yüzüğü vardı:
    </div>

    <div>
      - Küçük bir sınava ne dersin?
    </div>

    <div>
      Marc, o anda, adamın saç kesiminin, David Bowie'nin Diamond Dogs dönemindeki saç kesimiyle bire bir aynı olduğunu fark etti.
    </div>

    <div>
      - Sonunda ne elde edeceğim? diye sordu.
    </div>

    <div>
      - Eğer sınavı başarıyla tamamlarsan, bana istediğini sorabilirsin.
    </div>

    <div>
      - Reverdi dosyası hakkında?
    </div>

    <div>
      - Bildiğim her şeyi anlatacağım. Sansürsüz.
    </div>

    <div>
      Marc'ın olağanüstü bir müzik kültürü vardı. Eğer piyanosu onu terk etmemiş olsaydı, o da ilk tutkusu müziği asla unutmazdı. Ve klasik müzik uzmanlık alanı olmasına rağmen rock müzik konusunda da derin bir bilgiye sahipti.
    </div>

    <div>
      Birasından bir yudum aldı:
    </div>

    <div>
      - Sorularını bekliyorum.
    </div>

    <div>
      Sorular peş peşe gelmeye başladı. David Bowie'nin gözlerinin farklı renklerde olmasının sebebi? Çocukken bir arkadaşıyla yaptığı kavgada sol gözbebeği zedelenmişti. Sahneden düştükten sonra, bu düşüşü "Tanrı'nın işareti" olarak gören ve rahip olan soul şarkıcısının adı? Al Green. Konser sırasında, bagetlerini aldıktan sonra davulcuyu sahneden atıp yerine geçen ve böylece ünlü bir grubun elemanı olan müzisyenin adı? Who'nun efsanevî davulcusu Keith Moon...
    </div>

    <div>
      İki saat sonra gecenin boğucu havasına çıktılar. Marc sallanıyordu. Tabağındaki yemeğine dokunmamıştı. Peş peşe gelen biralar, Alang'ın sorulan, fahişelerin gösterdiği yakınlık, her şey başını döndürmüştü.
    </div>

    <div>
      Kaldırımda, ölgün bakışlı bir Endonezyalı onlara birer kartvizit uzattı. Marc, bunun bir pizzacı reklamı olduğunu sandı, ama kart MÖSYÖ RAYMOND adında birine aitti. Ve üzerinde "İhtiyacınız olan bütün kızlar!" yazıyordu. Telefonla sipariş vermek yeterliydi.
    </div>

    <div>
      - Gel, dedi Alang, elindeki kartı yere atarken. Ben daha iyilerini tanıyorum.
    </div>

    <div>
      Alang'ın arabasına bindiler. İnşa halindeki mahallelerden geçtiler, bomboş araziler boyunca yol aldılar, küçük bir sokağa girdiler, sonra "El Nino" yazan kırmızı bir neonun altında durdular. Çakırkeyif olmasına rağmen, Marc durumun saçmalığını kavrayabiliyordu. Sınavın ikinci raundu bir Meksika barında yapılacaktı. Malezya başkentinin göbeğinde.
    </div>

    <div>
      Marc verdiği sözleri tutuyordu: o alt edilemez biriydi. "Apocalypse now" sloganıyla San Francisco belediye başkanlığına adaylığını koyan, içki ve uyuşturucudan hayatı kaymış şarkıcı kimdi? Jello Biafra, Dead Kennedys'in lideri. Hatalı nota çaldıklarında müzisyenlerini cezalandıran bestecinin adı? James Brown. Çocukken, evine giren hırsızın saldırısına uğrayan ve boğazlanarak ölmekten son anda kurtulan sanatçı? Marilyn Manşon.
    </div>

    <div>
      Saat gecenin ikisi olmuştu, birkaç tekiladan sonra, Marc kendisini ilgilendiren asıl konuya girmeye çalıştı. Cevap vermek yerine, Alang, şişelerin yanında uyuklayan Meksikalı kıyafetleri giymiş küçük Filipinli kızlara baktı. Anfilerden Willy de Ville'in söylediği "Hey Joe!" şarkısının farklı bir versiyonu yayılıyordu.
    </div>

    <div>
      - Acaba, diye sordu, karısının ne iş yaptığını biliyor musun? Yani Willy'nin karısının?
    </div>

    <div>
      - Büyücü. Vudu büyücüsü, Louisiana'da. Adlî tabip küçük kadehini havaya kaldırdı:
    </div>

    <div>
      - Man, senden gerçekten hoşlandım.
    </div>

    <div>
      - Jacques Reverdi'den bahsetsek...
    </div>

    <div>
      - Sabırlı ol. Önümüzde koca bir gece var.
    </div>

    <div>
      Sigara dumanına boğulmuş bir caz kulübündeydiler şimdi de. Salonun dip tarafında bir kontrbasın kulanısı yansımaları görülüyor, bir piyanonun lakesi parlıyordu. Burada da kırmızı elbiseleri içinde birkaç Çinli fahişe vardı. Marc, kendine Alang'ın kim olduğunu sormaya başlamıştı. Neden bütün geceyi ona ayırmıştı? Adamın homoseksüel olmasından şüphe ediyordu...
    </div>

    <div>
      - Peter Hammill'i hatırlıyor musun? diye sordu adlî tabip Marc'ın kulağına.
    </div>

    <div>
      Marc hatırlamıyordu, ama "evet" anlamında başını salladı: Hammill, yetmişli yılların kült grubu, Van Der Graaf Generator'un lideriydi. Çok farklı bir gırtlak yapısına sahip, eşsiz bir besteci-yorumcuydu, ona "sesin Jimi Hendrix'i" adını takmışlardı.
    </div>

    <div>
      - Solo albümlerini biliyor musun? Gruptan ayrıldıktan sonra yaptığı albümleri?
    </div>

    <div>
      Marc cevap vermiyordu. Adam devam etti:
    </div>

    <div>
      - Tüm bu albümler tek bir şeyden bahseder, man: ayrılığından, terk edilişinden. Alang, sarhoşluğun verdiği rahatlıkla Marc'ın omzunu sıktı. Sana şunu söylemek istiyorum: terk edilme, insanın kendine olan güvenini yok eder.
    </div>

    <div>
      Marc, nihayet gecesini kâbusa dönüştüren şeyi anlamıştı. Alang terk edilmiş bir erkekti, hâlâ açık olan bu yaranın kabuk bağlamasını istemiyordu.
    </div>

    <div>
      Saat gecenin dördü olmuştu ve şimdi de büyük bir otelin bodrum katındaki bir tekno kulüpteydiler; Alang en nihayet Marc'ın beklediği soruyu sordu:
    </div>

    <div>
      - Tam olarak ne öğrenmek istiyorsun?
    </div>

    <div>
      Marc, onu yavaş yavaş ve büyük bir incelikle Pernille Mosensen'in temizlenmiş bedeninin fotoğraflarına götürecek bir dizi soru hatırlamıştı. Ama, geçirdiği bunca gereksiz saatten ve damarlarında akan alkolden sonra, doğrudan konuya girdi:
    </div>

    <div>
      - Kurbanın cesedini görmek istiyorum.
    </div>

    <div>
      - Çok uzun süre önce Danimarka'da toprağa verildi.
    </div>

    <div>
      - Ben fotoğraflardan söz ediyorum. Ceset fotoğraflarından. Yıkanmış, temizlenmiş. Flaşspotlarla arada bir aydınlanan karanlığın içinde Alang Marc'a doğru sokuldu:
    </div>

    <div>
      - Bu tüy oyu sana kim verdi?
    </div>

    <div>
      Bir anda, Marc ayıldığını hissetti. Buz gibi bir sonda vücudunu delip geçmişti sanki. Çok önemli bir buluş oradaydı, elinin ulaşabileceği bir yerde.
    </div>

    <div>
      - Kimse, diye yalan söyledi. Bu sadece... dosyamı tamamlamam için.
    </div>

    <div>
      Alang ayağa kalktı, Marc'ın sırtına vurdu:
    </div>

    <div>
      - Öyleyse, yolculuğun seni hayal kırıklığına uğratmayacak!
    </div>
  </div>
</body>
</html>
