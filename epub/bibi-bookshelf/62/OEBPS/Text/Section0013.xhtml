<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;">13</h2>

  <div style="margin-left:0;margin-right:0;text-indent:18.859844px; text-align: justify;">
    <div>
      Jimmy Wong-Fat her zamanki gibi giyinmişti. Yakası açık, şık bir kostüm, kırmızı evrak çantası ve elinde kahve fincanı. Bu şişko herifin tek eğlencesi haline gelmeyi Jacques'ın aklı bir türlü almıyordu.
    </div>

    <div>
      - Kötü haberlerim var, diye söze girdi. Karşı keşif yapmak için sizi sorgulayan Kuala Lumpur'daki psikiyatrların verdiği ilk raporu ele geçirdim. Bu rapordan bayağı umutluydum. Ama çıkardıkları sonuç olumsuz. Onlara göre sağlıklısınız. Hareketlerinizden, eylemlerinizden tümüyle sorumlusunuz.
    </div>

    <div>
      - Sana söylemiştim.
    </div>

    <div>
      Jimmy masanın etrafında dolanıyordu; her zamankinden daha yavaş soluk alıyordu sanki. Jacques zemine zincirlenmişti.
    </div>

    <div>
      - Beni anlamıyorsunuz, diye soludu. Her ne olursa olsun bir çıkış yolu bulamazsam durum boka saracak. Bu da ölüm cezası demek!
    </div>

    <div>
      Reverdi sessizliğini korudu; daha önce söylediklerini tekrarlamak istemiyordu. Konuyu değiştirmeyi tercih etti:
    </div>

    <div>
      - Kitaplarımı getirdin mi?
    </div>

    <div>
      Soru avukatı şaşırttı. Kısa bir tereddütten sonra, masanın yanına, yere bıraktığı koca çantayı karıştırdı. Reverdi, Çinliye güvenmişti: banka hesaplarının denetimi için ona vekâlet vermişti.
    </div>

    <div>
      Wong-Fat masanın üzerine bir yığın kitap koydu: Kanjur, Yo-ga-Sutra, Mevlânâ'nın Rubaiyat'ı.
    </div>

    <div>
      - Eksik.
    </div>

    <div>
      Avukat cebinden bir liste çıkardı ve ikiye katlanmış kâğıdı açıp okudu:
    </div>

    <div>
      - Kudüs'ün Kitabı Mukaddesi. Üstat Eckhart'ın Eğitsel Konuşmaları. Plotinos'un Ennead'ı. Bu kitapları nereden bulmamı istiyorsunuz?
    </div>

    <div>
      - Hepsi İngilizce'ye çevrildi.
    </div>

    <div>
      - Biliyorum, söylemiştiniz. Hepsinin siparişini verdim. Yeniden çantanın içini karıştırdı. En azından bedeninize uygun birkaç pantolon buldum.
    </div>

    <div>
      Memnun bir ifadeyle, özenle katlanmış pantolonları masanın üzerine bıraktı. Sonra iskemleyi çekip oturdu ve ellerini masanın üzerinde kavuşturdu.
    </div>

    <div>
      - Artık ciddi konulara dönelim. Tedavinize düzenli olarak devam ediyor musunuz?
    </div>

    <div>
      - Tedavim mi?
    </div>

    <div>
      - Dr. Norman'ın talimatları. Her gün düzenli olarak anksiyolitik almanız gerekiyordu. Bu reçeteye uyuyor musunuz, bilmek istiyorum. Ve tabiî her çarşamba, öngörüldüğü üzere Ipoh'tan gelen psikiyatrla görüşüp görüşmediğinizi. Bu konuda her şey yolunda mı?
    </div>

    <div>
      Jacques, hap pazarlayan Eric'i düşündü: anksiyolitiklerden tekini bile almamıştı. Ipohlu psikiyatra gelince, onu sadece bir kez görmüştü ve Jimmy'nin yolladığı bilirkişi heyetiyle -her seferinde aynı bulanık soruları soran Tamiller- birlikte.
    </div>

    <div>
      - Her şey yolunda.
    </div>

    <div>
      - Çok güzel. Tedavi altında olmanız sizin psikolojik profiliniz için çok önemli.
    </div>

    <div>
      Reverdi kafasını salladı. Wong-Fat işaret parmağını kaldırdı:
    </div>

    <div>
      - Yine de sizin için iyi bir haberim var. Pernille Mosensen'in ailesi, müdahil taraf olarak katılması için Johor Bahru'ya Danimarkalı bir avukat yolladı. Ayrıca Almanların kurduğunu düşündüğüm bir dernek, davaya burnunu sokmak istiyor. Kamboçya dosyasını yeniden açmaya çalışıyorlar. DPP bunu değerlendirmeye almayacaktır, bana güvenin. Suçlama, dolayısıyla da dava giderek antipatikleşiyor. Bu bizim için çok iyi.
    </div>

    <div>
      Reverdi, sürekli tekrarlanan bu argümanları ilk defa duyuyordu. Karşısında oturan bu soytarıya biraz
    </div>

    <div>
      takılmaya karar verdi:
    </div>

    <div>
      - Babanın evinde mastürbasyon yaparken böceklerden mi yararlanıyordun?
    </div>

    <div>
      - Buraya işimi yapmaya geldim. Beni bu tür şeylerin içine çekmeyin...
    </div>

    <div>
      - Peki ya küçük bakireleri bozduktan sonra, kanlarının rengine bakıyor musun?
    </div>

    <div>
      Avukat dudaklarını "pekâlâ" dercesine büzdü. Çantasını kapattı. Alınmış, kırılmış bir öğrenci gibiydi. Reverdi sordu:
    </div>

    <div>
      - Sırlarım artık seni ilgilendirmiyor mu?
    </div>

    <div>
      Çinli gözlerini kaldırdı. Jacques gülümsedi:
    </div>

    <div>
      - Ya Pernille Mosensen'i öldürdüğümü söylersem? -Nasıl?
    </div>

    <div>
      - Bir çocuk.
    </div>

    <div>
      - Siz neden bahsediyorsunuz?
    </div>

    <div>
      Reverdi, aniden çok üşümüş gibi elleriyle omuzlarını tuttu. Zincir gövdesinin üzerinde şıkırdadı...
    </div>

    <div>
      - Duvarçocuk, diye fısıldadı. Benim içimdeki çocuk... soluğunu tutan...
    </div>

    <div>
      Wong-Fat, günah çıkarma kabininin kafesine yapışan bir rahip gibi ona doğru eğildi:
    </div>

    <div>
      - Tekrar ediniz, lütfen.
    </div>

    <div>
      - Kafamdaki saçkıranı hatırlıyor musun?
    </div>

    <div>
      Başını, çaprazladığı kollarının arasına almış konuşuyordu, ensesi Jimmy'ye dönüktü.
    </div>

    <div>
      - Sana sözünü ettiğim şoku hatırlıyor musun? Sesi boğuktu. İşte o dönemde duvarçocuk doğdu...
    </div>

    <div>
      Parmaklarıyla kafasını sıktı:
    </div>

    <div>
      - O çocuk sayesinde ellerinden kaçıp kurtuldum.
    </div>

    <div>
      - Kaçıp kurtuldunuz mu? Kimlerden?
    </div>

    <div>
      - Yüzlerden... rotangların arkasında. İçime nüfuz etmiş yüzler. Çocuk olmasaydı, durumum...
    </div>

    <div>
      - Ne? Durumunuz ne olurdu? Reverdi kafasını kaldırdı, sırıtıyordu.
    </div>

    <div>
      - Boş ver. Dalga geçiyordum.
    </div>

    <div>
      Çinlinin beti benzi atmıştı. Kafasının karıştığı yüzündeki tiklerden anlaşılıyordu.
    </div>

    <div>
      - Olacak şey değil. Benimle alay ediyorsunuz. Bu tavrınızı anlamıyorum. Evrak çantası ile yerdeki büyük çantayı hırsla aldı. Daha sonra gelsem iyi olacak.
    </div>

    <div>
      Ayağa kalktı. Jacques hayal kırıklığına uğramıştı: bu küçük numarası eğlendirmemişti. Aslında bu yağ tulumu onu hiç ilgilendirmiyordu.
    </div>

    <div>
      - Az kalsın unutuyordum. Mektuplarınız.
    </div>

    <div>
      Jimmy masanın üzerine büyük bir kraft zarf bıraktı.
    </div>

    <div>
      - Röportaj talepleri. Avukat önerileri. Aşk mektupları. Sırıttı. Ve gerçek bir yıldız.
    </div>

    <div>
      İki parmağıyla Reverdi zarfları araladı. Bütün mektup zarflan açılmıştı.
    </div>

    <div>
      - Okudun mu?
    </div>

    <div>
      - Herkes onları okudu. Kanara'dasınız. Sheraton Oteli'nde değil.
    </div>

    <div>
      Wong-Fat ceketinin koluyla suratını kuruladı; işte yeniden terlemişti:
    </div>

    <div>
      - Hapishane müdürü, yazılanları satır satır çevirtmek için elçiliğinizden bir çevirmen talep etti. Sonra da mektupların tümünü, gardiyanlara para vererek satın almam gerekti. Kural böyle.
    </div>

    <div>
      Jacques büyük kraft zarfın içinden birkaç mektup çıkardı:
    </div>

    <div>
      - Hesaba geçersin.
    </div>

    <div>
      - Geçtim bile.
    </div>

    <div>
      Mektupların üzerindeki adresler elle yazılmıştı. Bazılarına dikkatle baktı: yuvarlak, özenli harfler. Kadın yazısı. Zincirlerini paketin üzerine koydu ve avukata bakmadan fısıldadı:
    </div>

    <div>
      - Teşekkür ederim. Görüşmek üzere.
    </div>
  </div>
</body>
</html>
