<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;">9</h2>

  <div style="margin-left:0;margin-right:0;text-indent:18.859844px; text-align: justify;">
    <div>
      Görüşme odasına girer girmez, koruyucu meleğinin karşısında olduğunu anladı.
    </div>

    <div>
      Otuzlu yaşlarda, pahalı bir takım giymiş bir Çinliydi. Kısa boylu, oldukça kilolu, tropik iklimin etkisiyle sürekli terleyen, vücudu ince ve parlak bir ter tabakasıyla kaplı bir Çinli. Sağ elinde, kırmızı renkli deri bir evrak çantası vardı. Sol koltukaltına ise bir karton sigara, çikolata ve çeşitli dergiler sıkıştırmıştı. Evet hiç şüphe yoktu: koruyucu meleği oydu.
    </div>

    <div>
      Gardiyan onu odanın ortasına doğru itekledi. Bir önlem olarak el ve ayak bileklerinden zincirlenmişti. Kendisinin bile inanmadığı bir kanlı katil rolü oynaması isteniyordu. Zincirler, gardiyanın pompalı tüfeği, küçük ağır adımlar: tüm bu detaylar ona sahte, düzmece geliyordu; gösterişten başka bir şey değildi. Eğer Reverdi aniden gerçek rolünü oynamaya karar verseydi -gardiyanı zincirleriyle boğmak gibi- adam silahına davranamadan tahtalı köyü boylardı.
    </div>

    <div>
      Görüşme odası, tavanında vantilatörler bulunan dar ve uzunca bir salondu, iki tarafında koltuklar olan birkaç masa vardı. Tavan pencerelerinden içeri güneş giriyordu. Güneş ışınları salonun köşelerinde lazer ışıklan gibi kınlıyordu.
    </div>

    <div>
      Çinli, elindekileri masaya bıraktı ve coşkuyla ona doğru ilerledi:
    </div>

    <div>
      - Adım Wong-Fat, dedi ingilizce olarak, elini, Jacques'ın zincirlenmiş eline uzatmakta tereddüt ediyordu. Sizin avukatınızım. Bana Jimmy diyebilirsiniz. Tercih ederim. Bu benim ingilizce önadım.
    </div>

    <div>
      - Ben avukat talebinde bulunmadım.
    </div>

    <div>
      Avukat, yapacak bir şey yok anlamında kollarını iki yana açtı.
    </div>

    <div>
      - Resen atama.
    </div>

    <div>
      Reverdi bir anda kendini bitkin hissetti. Sergilenecek komediyi düşündükçe -sorgulamalar, yüzleştirmeler, olayın nasıl olduğunu canlandırma, sonra beyaz perukalarını takmış Malezyalı yargıçların başrolde olduğu yargılama süreci- Papan'da linçten kurtulmuş olmasına neredeyse üzülüyordu.
    </div>

    <div>
      Wong-Fat gardiyana masayı işaret etti. Adam Reverdi'yi zor kullanarak oturttu, el ve ayak bileklerindeki zincirleri yerdeki demir bir halkaya geçirdi. Bu esnada Çinli de, evrak çantasını, çikolataları ve sigara kartonunu kenara çekerek masanın diğer tarafına yerleşiyordu.
    </div>

    <div>
      Reverdi muhatabını büyük bir dikkatle gözlemliyordu: Amerikan pankekleri ve yağda kızartılmış erişteyle semirmiş bir muhallebi çocuğu, diye düşündü. Ceketinin altında, onu sımsıkı saran Ralph Lauren marka gömleğiyle bir sosisi andınyordu. Buram buram parfüm kokuyordu, şişenin yansını üzerine boca etmiş olmalıydı. Sarı teniyle, kokulu mumdan yapılmış küçük heykellere benziyordu. Jacques gülümsedi: avukatı bir Noel mumundan farksızdı.
    </div>

    <div>
      Gardiyan kapıya doğru geriledi, tüfeği elindeydi. Wong-Fat getirdiklerini Reverdi'ye doğru itmek için uygun anı kolladı:
    </div>

    <div>
      - Birkaç hediye.
    </div>

    <div>
      Reverdi bir şey söylemedi. Önündekilere bakmadı bile. Çinli, yüzündeki gevrek gülümsemeyi eksiltmeden ekledi:
    </div>

    <div>
      - Umarım hücreniz hoşunuza gitmiştir. Bu aptallar sizi yüksek güvenlikli bölüme koymak istiyorlardı.
    </div>

    <div>
      Reverdi herhangi bir tepki vermedi. Wong-Fat, oturumun açıldığını belirtir gibi, neşeyle ellerini şaklattı. Özenle çantasını önüne çekti, aşınmış deri kapağını okşadı. Sonunda iki başparmağıyla altın renkli tokalarını açtı.
    </div>

    <div>
      Gerçekleştirdiği bu küçük seremoniden, Jacques, Çinlinin bu evrak çantasına karşı farklı duygular beslediğini anladı; bütün eğitimi boyunca yanından ayırmadığı bir eşya olmalıydı. Kuala Lumpur'daki özel okullar, ingiltere'de fakülte. "KL"ye dönüş, burada babasının ona zengin ve uluslararası müşteriler bulması. Peki ama bu davaya neden resen atanmıştı?
    </div>

    <div>
      - Sizinle açık konuşacağım, dedi ağzından tükürük saçarak. Davanızın durumu pek parlak değil. Hem de hiç. Mersing polisinin tutanağı burada, yanımda. Sizi cinayet mahallinde suçüstü yakalamışlar. Aynca otopsi raporunun bir kopyası da ilişikte; Malezya'nın en iyi patologları tarafından hazırlanmış bir belge. Cesette tam yirmi yedi bıçak darbesi saptamışlar.
    </div>

    <div>
      Jacques hâlâ sessizliğini koruyordu. Oturduğundan beri kıpırdamamıştı bile.
    </div>

    <div>
      - Bütün yaraların ayrıntılı bir dökümünü çıkarmışlar ve bu yaralan bir "vahşet", "patolojik bir gözü dönmüşlük'le açıklıyorlar...
    </div>

    <div>
      Avukat sustu, müvekkilinin tepkisini bekliyordu. Ama beklediği olmadı. Evrak çantasından bir tomar kâğıt daha çıkardı:
    </div>

    <div>
      - Petaling Jaya'daki Government Chemistery Department'tan analiz sonuçlarını da aldım. Sonuçlar çok can sıkıcı. Bıçağın üzerinde parmak izleriniz var. Ayaklarınızın altına ve vücudunuza bulaşmış olan kan da kurbana ait...
    </div>

    <div>
      Başka raporlar da vardı:
    </div>

    <div>
      - Papanlı balıkçıları da unutmamak gerekiyor. Ama onların tanıklığını şiddetle reddedeceğim, zaten adamlar da linç girişiminde bulunmaktan içerdeler. Tombul elini belgelerin üzerine koydu. Anlayacağınız, dava dosyası oldukça ağır, Jacques. Size Jacques diyebilirim, değil mi<span style="text-indent: 18.859844px;">?</span>
    </div>

    <div>
      Yine bir cevap alamadı, bir kez daha tekrar etti, artık gülümsemiyordu:
    </div>

    <div>
      - Suçlamalar çok ağır... Bu açıdan bakıldığında, sizi temize çıkarmanın, hiçbir yolu yok.
    </div>

    <div>
      Reverdi adamın ses tonunda bir hukukçunun ukalalığını, kışkırtıcılığını hissetti. Bu genç tipi, savunmayı düşündüğü bu cinayet davası ne ürkütüyor ne de yılgınlığa düşürüyordu. Dava, tam tersine, onu cezbetmişti. Jacques'ın burnu iyi koku alırdı: Wong-Fat "canavara yaklaşmak için davayı alma konusunda gönüllü olmuştu.
    </div>

    <div>
      - Tek çıkış yolu var: ruhsal dengenin bozuk olduğunu ileri sürerek bir savunma yapmak. Ölüm cezasından kurtulmanın tek çaresi bu. Ömür boyu akıl hastanesinde kalacaksınız. Ama iyileşme belirtileri gösterirseniz, uzmanların vereceği rapor doğrultusunda bir on yıl kadar sonra özgürlüğünüze kavuşursunuz.
    </div>

    <div>
      Reverdi hâlâ susuyordu. Çinli öksürdü, sonra:
    </div>

    <div>
      - Bu durumda, Papan'da geçirdiğiniz küçük kriz bizim için bir artı. Aynca îpoh'ta geçirdiğiniz günler de. Ama enstitüde kalmamış olmanız kötü. Yumruğunu sıktı. Sizi oradan çıkartan sersemi bir elime geçirsem, ben...
    </div>

    <div>
      - O sersem benim. Jimmy duyduğu sesle irkildi.
    </div>

    <div>
      - Kanara'ya nakledilmeyi talep ettim.
    </div>

    <div>
      - Anlamıyorum... Bu çok can sıkıcı... Savunma için...
    </div>

    <div>
      - Deliliği bahane ederek savunma yapmayacağım. Ben deli değilim.
    </div>

    <div>
      Wong-Fat, masanın üzerine kapanarak kahkahalarla güldü. Bir anda hırpani kılıklı kötü bir öğrenciye benzemişti.
    </div>

    <div>
      - Ama asılmaktan kurtulmanın tek yolu bu!
    </div>

    <div>
      - Dinle, diye kestirip attı Reverdi. Henüz zincirinin bir halkası bile oynamamıştı. Asla Ipoh'a dönmeyeceğim. Tedavi olmaya ihtiyacım yok.
    </div>

    <div>
      Çinli kaşlarını çattı.
    </div>

    <div>
      - Ne yapmak istiyorsunuz? Suçlu olduğunuzu mu söyleyeceksiniz?
    </div>

    <div>
      - Hayır.
    </div>

    <div>
      - Her şeye karşın, masum olduğunuzu haykırmayacak mısınız?
    </div>

    <div>
      - Savunma yapmayacağım. Hiçbir şey söylemeyeceğim. Malezya adaletinin işini yapmasını bekleyeceğim. Bu da beni ilgilendirmiyor. Zaten hiçbir soruyu cevaplamayacağım.
    </div>

    <div>
      Jimmy, eski çantasının üzerine parmaklarıyla trampet çalar gibi vurdu; bunu beklemiyordu. Ademelması bir bilye gibi indi çıktı. Reverdi'ye baktı, sonra bir kez daha deneme riskini göze aldı:
    </div>

    <div>
      - Şimdilik, bir şeyin sözünü vermeniz gerekiyor. Ses tonu bir sır verir gibiydi. Kimsenin size yaklaşmasına müsaade etmeyin. Özellikle de Fransız Elçiliği'nden kişilerin! Size bir danışman vermek isteyeceklerdir. Dosyaya burnunu sokacak bir Fransız avukat, bu davanın gidişatı üzerinde olumsuz bir etki yapar. Malezyalı yargıçlar çok alıngandır.
    </div>

    <div>
      Jacques susuyordu, ama bu suskunluk kabul etme anlamına gelebilirdi.
    </div>

    <div>
      - Ve elbette, diye devam etti avukat. Gazetecilerle de görüşmek yok. Ne bir beyanat ne de röportaj. Mazlumu oynamak gerekiyor. Anlıyor musunuz?
    </div>

    <div>
      - Sana biraz önce söyledim. Konuşmayacağım. Ne yargıçla. Ne gazetecilerle. Ne de seninle. Wong-Fat gerilmişti. Reverdi ses tonunu değiştirdi:
    </div>

    <div>
      - Ama hiç olmazsa sen, sen bana bir şeyler söyleyebilirsin.
    </div>

    <div>
      - Nasıl?
    </div>

    <div>
      - Sırlarımı öğrenmek istiyorsan, önce kendi sırlarım bana anlatmalısın.
    </div>

    <div>
      - Ne demek istediğinizi...
    </div>

    <div>
      - Şişşt, diye fısıldadı Reverdi, işaret parmağını dudaklarına yapıştırarak. İlk kez zincirleri şıngırdamıştı.
    </div>

    <div>
      Çinli yine kahkaha attı. Ama bu kez daha güçlü ve abartılıydı: rahatsızlığının bir göstergesiydi.
    </div>

    <div>
      - Malezya'da mı doğdun? Jimmy başıyla onayladı.
    </div>

    <div>
      - Hangi eyalette?
    </div>

    <div>
      - Perak. Cameron Highlands.
    </div>

    <div>
      Reverdi, Cameron Highlands'te yaşayan bir Wong-Fat tanıyordu. Bir rastlantı olmalıydı...
    </div>

    <div>
      - Orada, baban ne iş yapıyor?
    </div>

    <div>
      - Bir yetiştirme çiftliği var. -Kelebek mi?
    </div>

    <div>
      - Evet. Siz... Siz bunu nereden biliyorsunuz? Reverdi gülümsedi:
    </div>

    <div>
      - Babanı tanıyorum. Bir dönem ondan mal satın alırdım. Çinli iyice şaşırmıştı:
    </div>

    <div>
      - Ne... ne malı?
    </div>

    <div>
      - Soruları ben soruyorum. Orada, ormanda mı büyüdün?
    </div>

    <div>
      - On beş yaşına kadar, diye cevapladı Jimmy, istemeye istemeye. Sonra İngiltere'ye okumaya gittim.
    </div>

    <div>
      - Ülkeye ne zaman döndün?
    </div>

    <div>
      - Yirmi yaşında. KL'de hukuk eğitimimi bitirmek için.
    </div>

    <div>
      - Sonra?
    </div>

    <div>
      - Evime, Cameron Highlands'e döndüm.
    </div>

    <div>
      Kuş uçmaz kervan geçmez bu yere dönüş biraz anlamsızdı. Cameron Highlands yüksek rakımlı bir bölgeydi, tuzu kuru Kuala Lumpur sosyetesi tarafından çok revaçtaydı, ama sadece hafta sonlarını geçirmek için. Jacques, avukatın ormanlık bir bölgede inzivaya çekilmiş olmasına anlam veremiyordu.
    </div>

    <div>
      - Orası benim doğduğum topraklar, diye ekledi Jimmy, sanki Jacques'ın ne düşündüğünü anlamıştı.
    </div>

    <div>
      Reverdi'nin aklına başka bir fikir geldi. Bu azgelişmiş, şişko yeniyetme gözünde gitgide netleşiyordu.
    </div>

    <div>
      - Bölgede hiç dolaşmaya çıktın mı? -Bölgede mi?
    </div>

    <div>
      - Cameron Highlands'ın çevresinde, hiç dolaştın mı?
    </div>

    <div>
      - Hem evet hem hayır. Hafta sonları...
    </div>

    <div>
      Jacques tuhaf bir koku aldı. Keskin bir asit kokusu, Çinlinin parfümünden yayılan. Korkunun kokusu. Üsteledi:
    </div>

    <div>
      - Nereye gidiyorsun?
    </div>

    <div>
      - Kuzeye.
    </div>

    <div>
      - Tayland sınırına mı?
    </div>

    <div>
      Jimmy koltuğunda kıvranıp duruyordu. Koku iyice belirginleşmişti. Korku ve kaygı molekülleri havada uçuşuyordu. Reverdi son darbeyi indirdi:
    </div>

    <div>
      - Neden orası?
    </div>

    <div>
      - Kelebek... kelebek avlamak için.
    </div>

    <div>
      - Ne tür kelebek?
    </div>

    <div>
      Jimmy cevap vermedi. Reverdi sormaya devam ediyordu:
    </div>

    <div>
      - Sakın bu kelebekler, sıcak ve tatlı amcıklar olmasın?
    </div>

    <div>
      - Nasıl? Ben... ben ne demek istediğinizi anlamıyorum... Bu çok saçma.
    </div>

    <div>
      Çinli evrak çantasını kapattı, titriyordu. Jacques, avukatın tombul ellerine dikkatle baktı ve düşündü: bu şişko herif, çok gençken, babasının kelebeklerle, bokböcekleriyle, akreplerle dolu depolarında, böcek yuvalarının arasında çüküyle oynayarak kendini doyuma ulaştırıyordu. Ama şimdi bunu elle tutulur hale getirmesi gerekmişti ve bunu nasıl yapacağını biliyordu; Çinli için bu bir tutku haline gelmişti.
    </div>

    <div>
      - Doksanlı yıllardan itibaren, yani AiDS'in yaygınlaşmasıyla birlikte, Malezyalılar Tayland sınırından bakire küçük kızlar getirtmeye başladılar. Bildiğim kadarıyla beş yüz dolar karşılığında bir kızın bekâretini bozmak mümkün. Senin gibi bir zengin çocuğu için büyük bir meblağ değil...
    </div>

    <div>
      - Siz... siz delisiniz.
    </div>

    <div>
      Wong-Fat ayağa kalktı, ama Reverdi onu bileğinden yakaladı ve yeniden oturmaya zorladı. Bu hareketi o kadar hızlı olmuştu ki gardiyan durumu fark etmedi. Jacques fısıltıyla konuştu:
    </div>

    <div>
      - Bana bunun doğru olmadığını söyle! Her hafta sonu çocuk yaştaki kızları becermek için gitmediğini söyle! Keroh'a, Tanah Hitam'a, Kampong Kalai'ye. Çok zevk alıyorsun herhalde. Ah evet: prezervatif takmadan o sübyan kızlara atlamak büyük bir zevk olmalı.
    </div>

    <div>
      Avukat suskunluğunu koruyordu. Gözlerini kaçırıyor, sanki sığınacak bir liman arıyordu. Reverdi, ağır hareketlerle Jimmy'nin elini tuttu ve yumuşak bir ses tonuyla konuştu:
    </div>

    <div>
      - Hiçbir şeyden pişmanlık duymamalısın. Asla.
    </div>

    <div>
      Çinli başını kaldırdı. Gözlerinden yanaklarına yaşlar süzülüyordu.
    </div>

    <div>
      - Rinzai Roku'nun şu lafını biliyor musun? "Eğer Buddha'yla karşılaşırsan, Buddha'yı öldür; eğer ebeveynlerinle karşılaşırsan, ebeveynlerini öldür; eğer atanla karşılaşırsan, atanı öldür! Sadece bu şekilde özgürlüğüne kavuşursun!" Her şeyi göze almalısın. Asla utanç duyma, anlıyor musun?
    </div>

    <div>
      Jimmy'nin gözbebeklerinde bir ışık parladığını gördü. İşte aradığı da buydu: kötülükle suç ortaklığı.
    </div>

    <div>
      Jacques, avukatın kendini toparlaması için, hiç konuşmadan bir dakika kadar bekledi, sonra devam etti:
    </div>

    <div>
      - Şimdi benim sıram.
    </div>

    <div>
      Çinli sandalyesinde kıpırdandı. Tedirginliği geçmiş, rahatlamış gibiydi.
    </div>

    <div>
      - Ayağa kalk ve arkama geç.
    </div>

    <div>
      Büyük bir tereddütle, Wong-Fat söyleneni yaptı. Gardiyan doğruldu; olup biteni dikkatle takip ediyordu. Jimmy ona sakin olmasını işaret etti.
    </div>

    <div>
      - Enseme bak.
    </div>

    <div>
      Arkasındaki adamın, güçlükle kesik kesik soluk aldığını duyuyordu. Terinin keskin, iğrenç kokusunu alıyordu. Buna karşılık o, kupkuruydu. Vücudu hiç terlemezdi. Alabros saçları asla yapış yapış olmazdı. O farklı bir dünyaya aitti.
    </div>

    <div>
      - Ne görüyorsun?
    </div>

    <div>
      - Ben... bir iz. -Ne tür bir iz?
    </div>

    <div>
      - Bir çizgi. Bir çeşit yara izi, saçsız bir yerde.
    </div>

    <div>
      - Yaranın şekli nasıl?
    </div>

    <div>
      Sessizlik oldu. Reverdi, Çinlinin ensesine doğru eğilmiş olduğunu ve kelimelerini özenle seçmeye çalıştığını tahmin ediyordu.
    </div>

    <div>
      - Nasıl söyleyeyim... bir kıvrım, bir spiral.
    </div>

    <div>
      - Geç, yerine otur.
    </div>

    <div>
      Jimmy yerine döndü, iyice sakinleşmiş gibiydi. Reverdi, en ciddi -dalış dersleri verirken kullandığı- ses tonuyla:
    </div>

    <div>
      - Bu bir yara izi değil. Yani bildiğin anlamda değil. Bir dış etken sonucunda oluşmadı. Bir tür saçkıran.
    </div>

    <div>
      - Saçkıran mı?
    </div>

    <div>
      - Psikolojik bir travmanın sonucu, kafanın herhangi bir yerindeki saçlar dökülebilir ve bir daha da çıkmaz. Cilt, travmanın izlerini hep taşır.
    </div>

    <div>
      - Nasıl... nasıl bir travma? Reverdi gülümsedi:
    </div>

    <div>
      - Bugünkü sır ifşaatları arasında bu yok. Ama bilmen gereken, buna çocukluğumda başıma gelen bir şeyin yol açtığı. Bu şoktan sonra bu iz sanki cildime kazınmış gibi hep orada kaldı. Akrep kuyruğuna benzeyen bir kıvrım.
    </div>

    <div>
      Çinlinin ağzı bir karış açık kalmıştı. Ademelması hiç kımıldamıyordu; tükürüğünü yutmayı unutmuştu herhalde.
    </div>

    <div>
      - Başka kim olsa, bu izi gizlemek için yeniden saçlarının çıkmasına uğraşırdı. Ama ben yapmadım. Çünkü gizlenen bir yara insanı güçsüz kılar.
    </div>

    <div>
      Wong-Fat gözünü ayırmadan hâlâ ona bakıyordu. Sanki ışıktan
    </div>

    <div>
      gözleri kamaşmış gibi gözkapaklarını hızla kırpıyordu.
    </div>

    <div>
      - Benim yaram ne bir zayıflık işareti, ne de bir kusur. Bu bir güç işareti, herkes bunu görecek ve kabul edecek. Asla hiçbir şeyi saklama Jimmy. Ne tutkularını ne de günahlarını. Hataların, bakirelere olan düşkünlüğün, senin bu dünyaya vurduğun damgandır.
    </div>

    <div>
      Reverdi yeniden sustu; Jimmy ona hayran kalmıştı. Sonra, zincirleriyle havayı döverek, daha az tumturaklı bir ses tonuyla devam etti:
    </div>

    <div>
      - Benim dostum olmak istiyorsan, yüreğinden utancı söküp at. Ve benimle bir daha küçümser bir ses tonuyla konuşma. Bir daha bana ülkenin yasalarını açıklamaya kalkma. Penang açıklarında, ben, kaçak avlanan balıkçılarla dalarken sen henüz yürümüyordun. Ve özellikle de, bana bir daha ruhsal bozukluk saçmalığından söz etme.
    </div>

    <div>
      Jacques ulur gibi bağırdı:
    </div>

    <div>
      - Warden! (Gardiyan!)
    </div>

    <div>
      Sonra yumuşak bir sesle konuşmayı sona erdirdi:
    </div>

    <div>
      - Sigaralarını geri götürebilirsin. Kullanmıyorum.
    </div>
  </div>
</body>
</html>
