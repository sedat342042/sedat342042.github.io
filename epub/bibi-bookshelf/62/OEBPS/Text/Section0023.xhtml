<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;">23</h2>

  <div style="margin-left:0;margin-right:0;text-indent:18.859844px; text-align: justify;">
    <div>
      - En azından uyuşturucu ticareti yapmıyorsun, öyle değil mi?
    </div>

    <div>
      Marc cevap vermedi. Camın arkasına, Alain'in elindeki zarfa bakıyordu. Şaşkındı. Her sabah olduğu gibi, bu sabah da postaneye uğramıştı, ama 20 nisandan önce bir şey beklemiyordu.
    </div>

    <div>
      Oysa, bugün, 15 nisandı ve bir mektup vardı. DHL'in başharflerini taşıyan plastik bir zarf.
    </div>

    <div>
      - İçinde ne var? diye sordu posta memuru.
    </div>

    <div>
      - Hiçbir fikrim yok.
    </div>

    <div>
      - Bu da Malezya'dan geliyor. Alain ona doğru hafifçe eğildi, çevresine bakındı, sonra camın ardından mırıldandı. Sizin iş gitgide anlaşılmaz oluyor.
    </div>

    <div>
      Marc sessizliğini korudu. Düşündüğü tek şey bankonun üzerinden atlayıp herifin elindeki zarfı almaktı.
    </div>

    <div>
      - Bu postrestant adresini açtığınızdan beri sadece üç mektup aldınız. Hepsi de Malezya'dan. Bunun anlamı ne?
    </div>

    <div>
      - Bu sizi ilgilendirmez. Mektubumu alabilir miyim? Posta memuru mektubu verir gibi yaptı:
    </div>

    <div>
      - Ya kız arkadaşınız, o nasıl?
    </div>

    <div>
      - Kız arkadaşım mı?
    </div>

    <div>
      Alain, Marc'ın suratına bakarak gülümsedi, işte onu suçüstü yakalamıştı. Zarfın üzerindeki alıcı ismini okudu:
    </div>

    <div>
      - Elisabeth Bremen. Kız arkadaşınız, hani şu yataktan kalkamayan. Ve sadece Malezya'dan mektup alan kız.
    </div>

    <div>
      - Fena değil, yatakta vakit geçirmeye çalışıyor, diye atıldı Marc, işin boku çıkmaya başlamıştı, iktisat öğrencisi.
    </div>

    <div>
      - Ya kalçası?
    </div>

    <div>
      - Kalçası mı?
    </div>

    <div>
      - Düşüp kırmıştı hani. Voleybol oynarken.
    </div>

    <div>
      Marc, Alain'in sorularını anlamakta güçlük çekiyordu. Aklı karmakarışıktı: demek Reverdi hapishane denetiminden kaçmak için mektubunu ekspres kuryeyle yollamıştı. Acaba zarfta ne vardı?
    </div>

    <div>
      - Yavaş yavaş iyileşiyor, dedi yüksek sesle. Ama daha birkaç hafta yatakta kalması gerek. Mektubumu verecek misiniz, evet mi, hayır mı?
    </div>

    <div>
      Alain sinirlenmişti. Yavaş hareketlerle, istemeye istemeye plastik zarfı, cam ile bankonun arasındaki döner tablaya koydu.
    </div>

    <div>
      - Dersleriyle ilgili, dedi Marc gülümseyerek. Bu konuda endişeniz olmasın.
    </div>

    <div>
      Zarfı aldı. Ve hemen, zarfın sol üst köşesindeki gönderici adresini fark etti.
    </div>

    <div>
      JİMMY WONG-FAT WlSMA HAMZAH-KWONG HING
    </div>

    <div>
      NO. 1 KAT 7 LEBOH AMPANG 50 100 KUALA LUMPUR, MALEZYA
    </div>

    <div>
      Jacgues Reverdi'nin avukatı; adını hatırlıyordu. Demek mektuplar artık onun elinden geçecekti; şüphesiz daha güvenliydi.
    </div>

    <div>
      Marc bir çılgın gibi postaneden çıktı. Burada, kaldırımın üzerinde, zarfın yapışkan kenarını açmamak için kendini tutmalıydı.
    </div>

    <div>
      Atölyesine kadar koştu, kalbi sıkışmıştı.
    </div>

    <div>
      Kanara, 10 nisan 2003
    </div>

    <div>
      Sevgili Elisabeth,
    </div>

    <div>
      Görüyorum ki, işbirliğimizde payına düşen kuralları kabul ediyorsun, bu beni sevindirdi. O halde söz sırası bana gelmeden önce sen her şeyi anlatacaksın.
    </div>

    <div>
      Bunu anladın: güvencelere ihtiyacım var.
    </div>

    <div>
      Ve bu güvencelerin rengi kıpkırmızı olmalı.
    </div>

    <div>
      Kitabı Mukaddes'in Kudüs Kitabı Mukaddesi olarak adlandırılan bir çevirisi var, bu çevirideki bir bölüm beni hep etkilemiştir. Tekvin kitabı 9. Bap, 1-6. ayetler. Şüphesiz bu rakamlar sana bir şey ifade etmiyor: söz konusu bölümde Nuh'un Gemisi'nin hikâyesi anlatılır.
    </div>

    <div>
      Büyük Tufan'dan sonra gemiden, dünyanın nüfusunu artırmak için her türden bir çift hayvanla çıkan Nuh'tan daima büyük bir övgüyle söz edilir. Ancak gerçek çok daha acımasızdır: Nuh'un yanında getirdiği her hayvan insanoğluna yiyecek olacaktır. Tufan'dan sonra Yeho- va'nın öfkesi geçmiştir. İnsanoğlu yaşayabilir, ama ancak hayvanları ona kurban ederek. Bu Tanrı tarafından bahşedilmiş bir lütuftur: insanlar artık beslenmek için hayvanları öldürebilecektir.
    </div>

    <div>
      Ama Yehova önemli bir zorunluluk da getirmiştir: insanlar eti kanıyla birlikte yemeyecektir, çünkü kan "O"nun mülkiyetindedir. Bütün dinlerde bu değişmez bir kuraldır: kan ancak sunağa akıtılır ve kimse ona dokunmamalıdır. Çünkü kan, Kudüs Kitabı Mukaddesinde açıklandığı üzere etin camdır. Ve can Tanrı'ya aittir.
    </div>

    <div>
      Sana bütün bunları neden anlattım? Çünkü bu düşünce derin bir gerçeklikle örtüşüyor. Bana kanını göster, sana kim olduğunu söyleyeyim...
    </div>

    <div>
      Birkaç soru benim için yeterli olacaktır. Bana içtenlikle cevap ver, ben de sana sıranı geldiğinde ruhumun kapılarını açacağım.
    </div>

    <div>
      İlk mektubunda, yirmi dört yaşında olduğunu yazmıştın. Henüz yaşadığın aşkların sayısının çok olduğunu sanmıyorum. Ama bakire olmadığını düşünüyorum. Elisabeth, bekâretini kaybettin mi? O ilk geceyi hatırlıyor musun?
    </div>

    <div>
      Senden duygusal ayrıntılar istemiyorum. Beni tek şey ilgilendiriyor: bekâretini kaybettikten sonra, çarşafların üzerinde bıraktığın lekeye baktın mı? Bu birkaç damla kana kaçamak bakışlar attın mı, bu sende hiçbir zaman unutamayacağın bir etki bıraktı mı?
    </div>

    <div>
      Bu kanın rengini hatırlıyor musun? Bana bu küçük kahverengimsi adacıkları tarif et, Elisabeth, bütün ayrıntılarıyla ve kendi kelimelerinle. Bekâretini kaybettiğini anladığında neler hissettiğini bana anlat. Bu kaybettiğin kan, kurban ettiğin ruhunun bir parçası olabilir mi?
    </div>

    <div>
      Biraz daha gerilere gidelim.
    </div>

    <div>
      Bekâretini kaybetmeden önce yaşadığın bir önemli olay daha var. İlk âdetin. Bunda da kan var. Bunda da geri dönüş yok... Bu diğer "ilk" nasıl olup bitti? Sana ayrıntıları sormuyorum. Sadece daha önce hiç yaşamadığın bu tatlı ve hoş ilk âdetini bana tasvir etmeni istiyorum.
    </div>

    <div>
      Hatıralarına geri dön ve bu çok özel sıvının rengini, burada, kâğıdın üstünde görebilmem için doğru kelimeleri bul... Bana bugünden de söz et: âdet kanaman nasıl? Böyle muayyen günlerinde nasıl yaşıyorsun?
    </div>

    <div>
      Son soru; görüyorsun pek önemli sorular sormuyorum... Kanının aktığı bir yara, kaza ya da başka bir şey, hatırlıyor musun? Rengi nasıldı? Kanı gördüğünde neler hissettin? Acının yanı sıra başka ne tür duygular yaşadın; şaşkınlık mı, heyecan mı? Bu akan kan sende belli belirsiz bir zevk, bir şehvet duygusu uyandırdı mı?
    </div>

    <div>
      Bu kadarı yeterli: cevaplarını etkilemek istemiyorum. Bana çabuk yaz, Elisabeth. Sırlarını anlatman anlaşmamızı perçinleyecek, tıpkı kan kardeşi olmak için bileklerini kesen çocuklar gibi.
    </div>

    <div>
      Son ve en önemli nokta: yollayacağın mektuba bir vesikalık fotoğrafını koy. Sadece, yüzünü görmek istiyorum. Ve seni düşündüğümde
    </div>

    <div>
      onu gözlerimin önünde canlandırmak.
    </div>

    <div>
      Ve teknik bir ayrıntı: artık mektuplarını hapishaneye yollama. DHL'le avukatımın adresine gönder. Aramızda daha sıkı bir bağ kurmak istiyorsak, mektuplaşmalarımızın daha hızlı olması gerekiyor.
    </div>

    <div>
      Seni okumak ve görmek için sabırsızlanıyorum.
    </div>

    <div>
      Jacques
    </div>

    <div>
      Marc buz kesmişti, ama yanıyordu da.
    </div>

    <div>
      Leş yiyici ininden çıkıyordu.
    </div>

    <div>
      Sapık ve şiddet yanlısı karakterini göstermeye başlıyordu. Kan takıntısını da. Bu kadarı bile haber olmaya yeterliydi. Ama bu durum aynı zamanda da epey kaygı vericiydi: Reverdi, Elisabeth'e bir av gibi yaklaşıyordu. Onun kokusunu duymak istiyordu. Kanının kokusunu almak. Neden? Bıçak darbeleriyle parçalanışını daha iyi hayal edebilmek için mi?
    </div>

    <div>
      Marc, ellerini ileri doğru uzattı, her zamanki gibi yine eldivenliydi: zangır zangır titriyorlardı. Coşkudan ve korkudan. Açmış olduğu tektonik fayı saatlerce düşünmektense, ayağa kalktı.
    </div>

    <div>
      Yapacağı tek şey vardı.
    </div>

    <div>
      Gerekli cevaplan bulmak için harekete geçmek.
    </div>
  </div>
</body>
</html>
