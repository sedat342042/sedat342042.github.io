<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;">87</h2>

  <div style="margin-left:0;margin-right:0;text-indent:18.859844px; text-align: justify;">
    <div>
      Kasım ayının başında Marc komadan çıktı.
    </div>

    <div>
      Hatica ayağa kalkalı birkaç gün olmuştu. Onu görmeye gitti. Marc, hemen yanındaki odadaydı, ama ilk kez onu görmesine izin veriyorlardı. Hatica, Marc'la karşılaşınca korktu. Ama bu korkusunun nedeni ne Marc'ı kuşatmış makineler ne vücut fonksiyonlarının işleyişini gösteren ekranlardı, sebep Marc'tı. Yüzüydü. Fırça gibi saçlarının altındaki çarpılmış, yara bere içindeki suratıydı; onun da saçlarını tıraş etmişlerdi. Her ikisi de esir kampından sağ kurtulmuş insanlara benziyordu.
    </div>

    <div>
      Dudaklarının titremesine rağmen gülümsemeye çalıştı. Marc çok zayıflamıştı. Derisinin altından pırtlamış yüz kemikleri beyaz teninde karanlık gölgeler oluşturuyordu. Kafası bir ölü kafasını andırsa da, san saçlarının altındaki solgun yüzünde neredeyse ışıl ışıl bir canlılık vardı. Aklına bir portakal kabuğunun içine yerleştirilmiş, hiç sönmeden yanan ampuller geldi.
    </div>

    <div>
      Hatica ona doğru yaklaştı. Her yaranın üstünde bir pansuman vardı. Şakaklarında, boynunda, kürek kemiklerinde, kollarında. Bu yaraların, vücudunun örtünün altında kalan kısmında da devam ettiğini biliyordu. Çünkü kendisinde de bu yaraların aynısından vardı, ama doktor yalan söylememişti; hepsi birkaç gün içinde kapanmıştı. Bunu kaderin bir cilvesi olarak değerlendirilebilirdi; doktora göre ise, katilin yaralann üstüne sürdüğü bal iyileşmeyi hızlandırmıştı.
    </div>

    <div>
      Marc'ın ilk cümlesi Hatica için şaşırtıcı olmadı:
    </div>

    <div>
      - Onu bulamadılar. Cesedi bulamadılar.
    </div>

    <div>
      Hatica yeniden gülümsedi, hüzünle. Gözlerini açar açmaz takıntısı aklına gelmişti. Reverdi yaşıyordu. Reverdi peşlerindeydi. Reverdi onlan bulup gebertecekti...
    </div>

    <div>
      Genç kadın Marc'ın umutsuz bir psikoz içinde olduğunu anladı. Katilin cesedi bulunsa bile, ondan korkmaya devam edecekti, çünkü caninin doğaüstü güçleri olduğuna inanıyordu. Marc komadan çıkmıştı, ama kâbuslarından kurtulamamıştı.
    </div>

    <div>
      Asla da kurtulamayacaktı.
    </div>

    <div>
      O iflah olmaz biriydi.
    </div>

    <div>
      Hatica hastaneyi terk etti.
    </div>

    <div>
      Marc'ı, solgun suratlı doktoru, altın saçlı polisi terk etti.
    </div>

    <div>
      Ona travmasını hatırlatacak her şeyi, herkesi terk etti.
    </div>

    <div>
      Segur Caddesi'ndeki dairesine kavuştu. Çalışma masasına. Tezine. Felsefe kitaplarına. Ama bunların hiçbiri ona tanıdık gelmiyordu. Bütün bu yaşadıklarından sonra, felsefî kuramlar ona çok soyut geliyordu. Saçma kelimesini kullanmak istemiyordu.
    </div>

    <div>
      Buna karşılık, moda dünyası onunla yakından ilgilendi. Demek onu unutmamışlardı. Birçok ajans Vincent'ın yerini almak için ona başvurmuştu. Artık eski güzelliğinin olmadığını bilmiyorlar mıydı? Bu "misli geçmişler" dünyasında, dudaklan delik deşik olmuş bir kızı kim isterdi?
    </div>

    <div>
      Ama yanılıyordu. Makyözü, işinin ehli Marine, ona bu izlerin fotoğraflarda görünmeyeceğini söyledi. Bu bir makyaj, bir ışık sorunuydu. Ama özellikle de fiziği hâlâ "cezbediciydi"; o kadar çekiciydi ki bacaklarından biri tahta olsa bile fotoğrafçılar bunun farkına bile varmazdı.
    </div>

    <div>
      Zaten, hiç beklenmedik bir başka olgu daha vardı, kısacık saçlarıyla yüzü güçlü bir ifade kazanmış, daha büyüleyici olmuştu. Çarpıcı güzelliği nefes kesiyordu.
    </div>

    <div>
      Reverdi olayı büyük bir gürültü koparmıştı; ona bir gerçeklik kazandırmış ilgiyi üzerine çekmişti, bu durum meslektaşı kızların arayıp da bulamadığı bir şeydi. Hatica hiç bu kadar revaçta olmamıştı. Şimdi, 2003 kışındaki halinden çok daha baş döndürücüydü.
    </div>

    <div>
      Teklif edilen bütün sözleşmeleri meydan okurcasına kabul etti.
    </div>

    <div>
      Ve ışıklı yolda yeniden yürümeye başladı.
    </div>

    <div>
      Çabucak, aldığı bütün kararlara rağmen, Marc'ı yeniden görmeye gitti.
    </div>

    <div>
      Sadece ona destek olmayı düşünüyordu.
    </div>

    <div>
      Her gün onu güneşli odasında ziyaret ediyordu. Havadan sudan birkaç cümleden sonra odaya büyük bir sessizlik hâkim oluyordu. Beyaz, pürüzsüz bir sessizlik. Marc konuşmamaktan mutluydu.
    </div>

    <div>
      Hatica da onu rahatsız etmek istemiyordu. Bu black-out'un<sup>2</sup> ardında sökülüp atılması güç düşünceler olduğunu biliyordu ve onları öğrenmek istemiyordu.
    </div>

    <div>
      <br />
    </div>

    <div style="font-size:small;">
      2. Geçici olarak şuurunu kaybetmek anlamında ingilizce sözcük, (ç.n.)
    </div>

    <div>
      <br />
    </div>

    <div>
      Koridorda kimi kez karşılaştığı doktorlar Hatica'mn kaygılarını gideriyorlardı. Marc iyileşiyordu. Çok yakında taburcu olabilirdi. Ona doğrudan söylenmeyen şeyler de işitiyordu. Marc müşahede altındaydı. Herkes onun akıl sağlığından endişe duyuyordu.
    </div>

    <div>
      Konuşmuyordu, çok az yiyor, çok fazla uyuyordu. Sanki uykuya sığınıyordu. Hatica'yla aynı kâbusları yaşıyorsa eğer, bunlar katlanılacak şeyler değildi. Ama, onun kendi isteğiyle bu kâbusları yaşadığına inanıyordu. Sanki en marazî anılarının çekimine kapılmıştı. Sanki Reverdi'yle rüyalarının aracılığıyla iletişim kuruyordu.
    </div>

    <div>
      Aslında Marc'ın kuşku götürmez bir korkusu vardı. Avukatı aracılığıyla kapısının önüne bir koruma polisi istemişti. Sorgu yargıcı, herkesin kaygılandığı, Reverdi'nin Nogentsur Marne'daki çatışmadan sağ kurtulmuş olma olasılığını göz ardı etmemiş, hiç nazlanmadan isteğini yerine getirmişti.
    </div>

    <div>
      12 kasımda, Hatica, Marc Dupeyrat'yla ilgilenen psikiyatra ulaşmayı başardı. Ufak tefek, kara kuru, çok esmer, çenesinde kare bir sakalı olan ve Alman aksanıyla bazı hecelerin üstüne basa basa konuşan bir adamdı.
    </div>

    <div>
      Piposunu temizlerken bir yandan da konuşuyordu.
    </div>

    <div>
      - Aklen hiçbir rahatsızlığı yok. Sadece bir çatışma yaşıyor. Hatica bacak bacak üstüne attı. Aynı anda adam ona dikkatle
    </div>

    <div>
      baktı. Hiç kuşkusuz yaralarını fark etmişti. Üstdudağında altı küçük delik, altdudağında da altı küçük delik, dudaklarına kına sürülmüş gibiydi. Hatica itiraz etti:
    </div>

    <div>
      - Çatışmaya gelince, sanırım Marc kendisiyle hesaplaşıyor.
    </div>

    <div>
      - Haklısınız. Bir yay gibi gergin, ayağa kalktı. Tamamen haklısınız.
    </div>

    <div>
      Piposunu yakarken çalışma masasının etrafında dolandı.
    </div>

    <div>
      - Marc'ın böyle bir şiddeti kabullenmesi çok zor. Ruhen kabullenmek yerine onu reddediyor. Piposundan derin bir nefes aldı. Püfff! Geçmişte komayla bunun üstesinden geliyordu. Karanlık bir alan. Silinmiş bir bant gibi. Ama bugün, işte bu yüzden bu kadar çok uyuyor: zihni bir kez daha şuurunun arkasına gizleniyor. Üstbeni...
    </div>

    <div>
      Hatica bu jargonu kısa kesti:
    </div>

    <div>
      - Acı çekmesinin tam olarak sebebi ne?
    </div>

    <div>
      Doktor gülümsedi, sanki bu soruyla can alıcı noktaya dokunmuştu.
    </div>

    <div>
      <br />
    </div>

    <div>
      - Hiç. Herhangi bir psikoz söz konusu değil. Ne de nörolojik bir bozukluk. Marc'a acı verenin "gerçek" olduğu söylenebilir.
    </div>

    <div>
      - Gerçek mi?
    </div>

    <div>
      - Olaylar karşısında ruhsal durumunu dengeleyebiliyordu, ama hep olumsuz yönde. Özellikle de şiddet içeren olaylar karşısında, kuşkusuz.
    </div>

    <div>
      - Kuşkusuz.
    </div>

    <div>
      - İşte olan biten bu, dedi ellerini iki yana açarak. Bugün, süreç tam tersine döndü. Her şey onun çok uzağındaydı. Ama Reverdi'nin saldırganlığı, kafasındaki engelleri, korunma sistemini yok etti. Şiddete karşı artık kayıtsız kalamıyor.
    </div>

    <div>
      - Somut olarak, bunun anlamı ne? Piposunu şakağına dayadı:
    </div>

    <div>
      - Şiddet artık onun beynine nüfuz etmiş durumda. Marc başka bir şey düşünemiyor. Bazı hayvanlar kızılaltında görür, normal ışıkta göremezler. Marc, o da, artık günlük hayatı algılayamıyor. Basit duygulan da. Beyni onların ayırdına varamıyor. Tamamen Reverdi'nin ve onun kan dökücülüğünün etkisi altında.
    </div>

    <div>
      Aslında adamın aksanı daha çok İtalyan'a benziyordu. Hatica, birkaç yıl önce İtalyan antipsikiyatrisi hakkında bir çalışma yapmıştı. Altmışlı yılların Franco Basaglia ekolü üzerine bir çalışma. Bütün&nbsp;<span style="text-indent: 18.859844px;">düşkünlerevlerinin kapılarının açıldığı yıllar. Ama bu tipin bu tablo içinde yeri yoktu.</span>
    </div>

    <div>
      - Bir kez daha söylüyorum, diye kestirip attı. Marc'm aklî hiçbir rahatsızlığı yok. Sadece bir iç çatışma yaşıyor...
    </div>

    <div>
      - Sizi uyarıyorum: eğer onu burada alıkoymaya kalkışırsanız, ben...
    </div>

    <div>
      - Hiçbir şey anlamamışsınız. Marc'ın normal bir yaşama ihtiyacı var. Bu onun tek reçetesi. Yarın taburcu oluyor.
    </div>

    <div>
      Marc evine döndüğünde, Hatica onu bekliyordu.
    </div>

    <div>
      Onun onayını alarak atölyeye taşınmıştı. Bir gece önce etrafı toplamış, temizlemiş, hale yola koymuştu. Marc'ın özel kitaplarını ve "dosyalarını" yerleştirdiği bodrum odasını bulmuştu. Merakına engel olamamış ve Marc'ın arşivini karıştırmıştı. Kendini Marc'ın beynine nüfuz ediyormuş gibi hissetmişti. Yıllar öncesine ait cinayet dosyalan, tecavüz dosyalan, akıtılan yüzlerce masum kan. Tanıklıklar, kanıtlar, biyografiler, psikolojik analizler: hepsi özenle sınıflandınlmış, dosyalanmış, türlerine göre ayrılmıştı. Kan dökücülüğün sınıflandınlması.
    </div>

    <div>
      Ama Hatica özellikle Reverdi'nin dosyasını aramıştı. Hakkında
    </div>

    <div>
      çıkan yazılan, gazete kupürlerini okumuş, fotoğraflarına bakmıştı. Kumlan tuzağın boyutunu anlamıştı. Marc'ın yaptığı gazeteciliğin ötesinde bir şeydi. Marc'ın dolap çevirdiği gün gibi ortadaydı.
    </div>

    <div>
      Elisabeth'in el yazısıyla kaleme alınmış mektupların kopyalarına takılıp kalmıştı; evet bu herif, kesinlikle bir kaçıktı. Bir sapkın. Bir deli. Ama yine de onun bu şekilde davranmasının hafifletici bazı nedenleri olduğunu düşünüyordu. Gün ışıyana kadar "Sophie"nin dosyasını aramış, ama bir şey bulamamıştı. Ne bir fotoğraf ne de "hayatının kadını"nın öldürülmesi hakkında tek bir satır yazı. Sabaha karşı saat beşte, bir sayfayı çevirir gibi bodrum odasının kapısını kapatmıştı.
    </div>

    <div>
      Marc atölyenin eşiğinden içeri adımını attığında her şey hazırdı. Kusursuz bir şekilde. Marc gülümsedi, ona teşekkür etti ve Hatica'nın dokunmaya cesaret edemediği makinesinde kahve hazırladı. Sonra, kahve fincanıyla kaldırım taşı döşeli avluya bakan pencerenin karşısına geçip oturdu ve sustu.
    </div>

    <div>
      Hatica, Marc'ın artık hiç konuşmayacağını biliyordu.
    </div>

    <div>
      Kurallar belliydi.
    </div>

    <div>
      Ahenk kurulmuştu. Karşılıklı merhamete dayanan sessiz bir birliktelik. Günlerin okumayla ve çalışmayla geçtiği bir nekahet dönemi. Marc günlerini bilgisayarının başında geçiriyordu: yazmıyordu. Sürekli internete bakıyordu. Gazeteleri okuyor, basın ajanslarının geçtiği haberleri inceliyordu. Reverdi'yle ilgili en ufak bir aynntıyı, en küçük bir haberi atlamamak için saatlerini bilgisayar başında harcıyordu.
    </div>

    <div>
      Marc çok ender olarak bir iki cümle söylüyordu, o da telefonda, avukatına. Avukat, Malezya Adalet Bakanlığı'na yaptığı sayısız başvuru sonucunda Marc'ın "adaleti engelleme ve kanıtlan saklama" nedeniyle suçlanmasının önüne geçmişti. Çünkü bir ara Malezya suçlunun iadesini bile talep etmişti.
    </div>

    <div>
      Şimdi Fransa'da dava açılmasını önlemeye çalışıyordu, sorgu yargıçlığına başvurmuş ve Marc Dupeyrat'nın, eğer bir hatası varsa, bunun bedelini fazlasıyla ödediğini bildirmişti. Hatica kulak misafiri olduğu konuşmalardan, Alain van Hem ile Vincent Timpani'nin öldürülmelerinden Marc'ın dolaylı bir sorumluluğu olmasına rağmen, işlerin yolunda gittiğini anlamıştı.
    </div>

    <div>
      Hatica'ya gelince o, atölyenin diğer ucundaki bir çalışma masasına yerleşmiş, bilgisayarını bağlamıştı. İnternete bağlı yeni bir telefon hattı almıştı, böylece tezi için gerekli kitaplara, felsefî çalışmalara ulaşabiliyor ve konusuyla ilgili uzmanlarla yazışabiliyordu. Zamanının çoğunu tezini yazmaya ayırıyordu: yazdıklarının tamamını kullanabileceğinden emin değildi, ama en azından vakit geçirmesini sağlıyordu. Marc internete bakıyordu.
    </div>

    <div>
      Hatica tezini yazıyordu.
    </div>

    <div>
      Bilgisayarların klavyelerinin gürültüsü atölyenin içinde yankılanıyordu.
    </div>

    <div>
      Ölüm dansı yapan iki iskeletten yayılan kemik sesleri gibi.
    </div>

    <div>
      Ve Marne Nehri'ndeki aramalar sürüyordu.
    </div>

    <div>
      Sonuç yoktu.
    </div>

    <div>
      Bu arada, tepelerinde, gökyüzünde atmosfer değişiklikleri olmaya devam ediyor, dünyada sayısız olay meydana geliyordu. Onları doğrudan ilgilendiren, ancak kayıtsız davrandıkları olaylar.
    </div>

    <div>
      Siyah Kan, kitapçılarda hâlâ satış listelerinin tepesindeydi, "yaşanılan son olaylar" satışları bir kat daha artırmıştı. Marc'ın yayımcısı Renata Santi'ye göre tiraj üç yüz bini aşmıştı; bu büyük bir başarıydı! Marc taş gibi tepkisizdi; röportaj tekliflerini, imzalan reddediyor, kim olursa olsun görüşmüyordu.
    </div>

    <div>
      Hatica ise son bir yılın en başarılı mankenlerinden biriydi. Birçok modacı defilelerinde onu tercih etmiş ve dünyanın dört bir yanından fotoğraf çekimleri için teklif almıştı. Yeni ajansına sadece Paris'teki işleri kabul etmesini söylemişti. Fransa'dan ayrılması ve Marc'ı yalnız bırakması söz konusu bile olamazdı.
    </div>

    <div>
      Marc, bir bestseller yazarıydı, zengindi ve çevresi tarafından pohpohlanıyordu.
    </div>

    <div>
      Hatica, bir yıldız manken, gelecek vaat eden etnik kökenli bir prensesti. iki star, 9. Bölge'deki bir atölyede manastır hayatı yaşıyordu.
    </div>

    <div>
      Hâlâ yaşadıkları travmanın gölgesi altındaydılar ve yalanın hâkim olduğu dünyaya karşı ihtiyatlı davranıyorlardı. Başarının, zaferin, konforun hiçbir çekiciliği yoktu.
    </div>

    <div>
      Marc internete bakıyordu.
    </div>

    <div>
      Hatica tezini yazıyordu.
    </div>

    <div>
      Ve Marne Nehri'ndeki aramalar sürüyordu.
    </div>

    <div>
      Sonuç yoktu.
    </div>
  </div>
</body>
</html>
