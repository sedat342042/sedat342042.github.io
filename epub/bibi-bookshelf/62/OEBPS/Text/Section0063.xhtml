<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;">63</h2>

  <div style="margin-left:0;margin-right:0;text-indent:18.859844px; text-align: justify;">
    <div>
      - Bir sorunumuz var.
    </div>

    <div>
      Jimmy Wong-Fat hücrenin eşiğinde duruyordu. Jacques, onun buraya kadar gelmesinin bir mucize olduğunu düşündü. Raman'm cesedinin bulunmasından sonra bütün binalar giriş çıkışlara kapatılmıştı. Hiçbir mahkûmun dışarı çıkmasına izin verilmiyordu. Görüşler ikinci bir emre kadar iptal edilmişti.
    </div>

    <div>
      - Bir sorunumuz var.
    </div>

    <div>
      Reverdi yatağında doğruldu, avukatın yanına oturmasını işaret etti. Çinli ayakta durmayı yeğledi.
    </div>

    <div>
      - Raman'ın otopsisi sonuçlandı. Bazı "teknik" ayrıntılar şüpheleri üzerinizde yoğunlaştırıyor.
    </div>

    <div>
      - Hangi ayrıntılar?
    </div>

    <div>
      - Dudaklarını, gözlerini ve karnını dikmekte kullanılmış olan iplik, bir ameliyat ipliği. Ve bu iplik sadece revirde bulunuyor.
    </div>

    <div>
      - Orada bir tek ben çalışmıyorum. Ve o pislikle sorunları olan da bir tek ben değilim. Üstelik beni suçlamaları için ellerinde kanıt olması gerekiyor.
    </div>

    <div>
      Avukat duymamış gibi yaptı:
    </div>

    <div>
      - Bir de bağırsaklar var.
    </div>

    <div>
      - Bağırsaklar mı?
    </div>

    <div>
      - Raman'ın karnında iç organlar bulundu. Ama kendininkiler değil.
    </div>

    <div>
      - Değil mi?
    </div>

    <div>
      - Bir domuzun iç organları.
    </div>

    <div>
      Jacques kaşlarını kaldırdı. Jimmy çekik gözleriyle onu izliyordu.
    </div>

    <div>
      - Bir domuz! Bunun bir Müslüman için ne anlama geldiğini tahayyül edebiliyor musunuz? Katil onun iç organlarım çıkarmış ve yerine bir süt domuzunun sakatatını koymuş. Sonra da dikmiş!
    </div>

    <div>
      Jacques, otopsiyi yapan adlî hekimi kafasından geçiriyordu. Şüphesiz domuz eti satan şarküterilerin yakınından bile geçmekten hoşlanmayan bir Müslüman'dı. İlgisiz bir ses tonuyla sordu:
    </div>

    <div>
      - Bu... bu sakatatı nereden bulmuş?
    </div>

    <div>
      Wong-Fat, bacakları ayrık, onun önünde kazık gibi dikilmiş duruyordu. Elinde her zamanki kırmızı çantası vardı, evcil küçük bir hayvana benziyordu:
    </div>

    <div>
      - Mutfaktan. Her şey, yapacakları bir kutlama için Çinlilerin hapishaneye soktukları bir süt domuzunun sakatatlarını akla getiriyor. Tannm, bu hayvanın içeri sokulması bile bir skandal!
    </div>

    <div>
      Reverdi, uyguladığı cezanın onun hoşuna gittiğini anlamıştı. Aslında bu ona bir şey ifade etmiyordu; sadece Elisabeth'i düşünüyordu. Onunla temas kurmak için sabırsızlanıyordu. Laf olsun diye sordu:
    </div>

    <div>
      - Sonunda, Raman'ın "içini" buldular mı?
    </div>

    <div>
      - Hayır. Ve hiç kimse de domuzun sakatatının kaybolduğunu fark etmemiş. Neden biliyorsunuz, değil mi?
    </div>

    <div>
      - Evet, tahmin ediyorum.
    </div>

    <div>
      - Katil, Raman'ın iç organlarını hayvanın vücuduna yerleştirmiş. Bunlar, bir önceki gece Çinlilerin yediği sakatat. Tanrım, insan sakatatı!
    </div>

    <div>
      Jacques ensesini duvara dayadı. Hiçbir şey hissetmiyordu, ama gerçekleştirdiği operasyonun zamanlamasından memnundu. Haccah'ın ölüm fermanını imzalayan Çinliler, kendi ustabaşılarını yemişlerdi. Mırıldandı:
    </div>

    <div>
      - Sonuçta, şefin sürprizi.
    </div>

    <div>
      Jimmy işaret parmağını ona doğruttu. Damarları öfkeden şişmişti:
    </div>

    <div>
      - Gülmekle hata ediyorsunuz. Herkes, bunu sizin yaptığınızı biliyor, Jacques. Böyle bir cinayeti ancak siz gözünüzü kırpmadan işleyebilirsiniz!
    </div>

    <div>
      Reverdi sesini çıkarmadı. Avukat devam etti:
    </div>

    <div>
      - İncelediğim dosyanız bunun ispatı! Her şey boşa gitti. Peki size ne oldu? Reverdi'ye doğru eğildi, yüzü ter içindeydi ve bütün inancını kaybetmişti. Demek ölümle alay ediyorsunuz?
    </div>

    <div>
      Reverdi bir hamlede ayağa kalktı ve hücrenin diğer ucunda, ters çevrilmiş bir kafesin üzerine yerleştirilmiş tütsü çubuklarının arasında yanan mumlardan birini aldı. Görüntü bir sunağı andırıyordu.
    </div>

    <div>
      - Reenkarnasyona inanıyor musun? diye Jimmy'ye sordu.
    </div>

    <div>
      - Hayır.
    </div>

    <div>
      Jacques başka bir mum aldı, sönüktü ve avukata doğru yaklaştı.
    </div>

    <div>
      - Ruh göçünü açıklamak için klasik bir metafor vardır. İkinci mumu birincisiyle yaktı. Bedenler yok olup gider, ama alev, o, birinden diğerine geçer. O sonsuzdur.
    </div>

    <div>
      - Ne demek istiyorsunuz?
    </div>

    <div>
      Reverdi gülümsedi ve ona mumlardan birini verdi:
    </div>

    <div>
      - Demek istiyorum ki, ben ölmeyeceğim. Yeniden dirileceğim.
    </div>

    <div>
      Wong-Fat, parmaklarının arasındaki küçük aleve baktı; ne yapacağını bilmiyordu. Mumu, ibadet sırasının üzerine, yerine bıraktı. O sırada, duvara, tütsülerin tam üstüne, yapıştırılmış fotoğrafı fark etti.
    </div>

    <div>
      - Fotoğraftaki kız kim?
    </div>

    <div>
      - Kadınım.
    </div>

    <div>
      Çinli başını çevirdi. -Nasıl?
    </div>

    <div>
      - Henüz evlenmedik. Ama bu birleşmeyi idam edilmeden önce gerçekleştirmek istiyorum. Jimmy resme dikkatlice baktı. Kendisine de tuhaf gelen bir ses tonuyla sordu:
    </div>

    <div>
      - Bu mektuplardaki kız mı? Parisli kız?
    </div>

    <div>
      - Malezya yasaları izin veriyor.
    </div>

    <div>
      Jimmy doğruldu. Yüz ifadesi değişmişti, yüz çizgileri derinleşmişti; dudakları titriyordu. Allak bullak olmuş gibiydi.
    </div>

    <div>
      - Ama... gerçekten, ciddi misiniz? Onunla evlenmek istiyor muşu...
    </div>

    <div>
      Cümlesini tamamlayamadı. Jacques, yüzüne dikkatle ve uzun uzun baktı; obezin gözleri dolmuştu. Hıçkıra hıçkıra ağlamak üzereydi. Demek aralarında derin bir ilişki olduğunu düşünmüştü. Suç ortaklığı, dostluk, hatta bunlardan daha da öte bir yakınlık. Reverdi, onu teselli etmek ister gibi teskin edici bir ses tonuyla fısıldadı:
    </div>

    <div>
      - Bu hemen gerçekleşmeyecek; henüz hazır değil.
    </div>

    <div>
      - Hazır değil mi?
    </div>

    <div>
      Avukat yeniden profesyonel ses tonuyla konuşmaya başlamıştı.
    </div>

    <div>
      - Siz ne demek istiyorsunuz, Tanrı aşkına?
    </div>

    <div>
      Reverdi, fotoğrafın yanında diz çöktü. Parmaklarını Elisabeth'in yüzünde gezdirdi:
    </div>

    <div>
      - Henüz kabul töreni bitmedi.
    </div>

    <div>
      - Onunla hâlâ temasta mısınız? Artık hiç mektup gelmiyor, ben... Reverdi gözlerini kapattı:
    </div>

    <div>
      - Geldiğini hissediyorum. Bana doğru yaklaşıyor... Ayağa kalktı ve Wong-Fat'a baktı:
    </div>

    <div>
      - Bugünkü sorunumuz bu değil.
    </div>
  </div>
</body>
</html>
