<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;">85</h2>

  <div style="margin-left:0;margin-right:0;text-indent:18.859844px; text-align: justify;">
    <div>
      Sesi zorlukla çıkmıştı:
    </div>

    <div>
      - Bambular, neden? Niçin yapra?".ar sana öldürme dürtüsü veriyor?
    </div>

    <div>
      Reverdi hareketsiz kaldı ve gülümsedi:
    </div>

    <div>
      - Elbiseler yüzünden.
    </div>

    <div>
      - Elbiseler mi?
    </div>

    <div>
      Parmaklarını, yukarıdan aşağıya, hafifçe yüzünde gezdirdi.
    </div>

    <div>
      - Annemin Laura Ashley elbiseleri. Dolabın içindeyken, korkudan büzüşmüşken, zorlukla nefes alırken, onlar askılarında duruyor ve yüzümü okşuyorlardı. Bu sürtünme bana daima acı verdi. Bambu yapraklan da yüzümü her okşayışında, kendimi yeniden dolabın içinde buluyorum. Elbiselerin yüzümü okşadığını hissediyorum. Annemi ve onun zevkten inleyişini hatırlıyorum. Ve siyah kana susuyorum.
    </div>

    <div>
      Reverdi detandörü dişlerinin arasına aldı. Sonra Asya usulü, dizlerini yere koyup topuklarının üstüne oturdu ve gözlerini Marc'ın gözlerine dikti.
    </div>

    <div>
      Sona yaklaşıyorlardı.
    </div>

    <div>
      Hatica belki de çoktan ölmüştü. Ve onun da en fazla birkaç saniyesi kalmıştı. Reverdi'nin solunum cihazının sesini duyuyordu, acı çektikçe karbondioksitle zehirlenmekte olduğunu biliyordu.
    </div>

    <div>
      Reverdi, her ikisinin de soluk alışlarını dikkatle takip ediyordu. Artık oksijen sayacına ihtiyacı yoktu. Marc'ın yüzüne bakmak yeterliydi. Yüz hatları donuklaştığında, katil de maskesini çıkaracak, nefesini tutacak ve siyah kanı akıtmak için gaz lambasının alevini bal sürülmüş yaralara yaklaştıracaktı.
    </div>

    <div>
      Kan.
    </div>

    <div>
      Son çare olarak Marc'ın aklına bir fikir geldi.
    </div>

    <div>
      Yapacak hiçbir şey yoktu, Reverdi'nin ritüelini berbat etmek dışında.
    </div>

    <div>
      Kurban törenini baltalayacaktı.
    </div>

    <div>
      Umutsuzca bir gayretle ciğerlerini şişirdi, adalelerini kastı. Ama bu gayret pek bir işe yaramadı, ikinci kez denedi, tamamen gevşedi, sonra ciğerlerini, patlatırcasına karbondioksitle doldurdu. Yine bir sonuç alamadı; sadece bilincinde, karbondioksitin etkisiyle bir kara delik oluştu.
    </div>

    <div>
      Hemen yeniden başladı, göğsünü şişirdi, adalelerim kastı. Artık nefes alamıyordu, ölüyordu; ama ölmeden önce, odanın içi tamamen oksijensiz kalmadan önce yaralarını kanatmalıydı. Morarmaya başlamadan elini çabuk tutmalıydı.
    </div>

    <div>
      Çabası sonuç verdi; cildindeki aşırı gerilme, balla yapıştırılmış yaralan açtı. Yaraların kenarlan yumuşayıp, kan teninin üzerinde belirene kadar bir kez daha ciğerlerim şişirdi, vücudunu kastı.
    </div>

    <div>
      Reverdi detandörü ağzından çıkardı ve hava sayacına bir göz attı. Oksijen yetersizliğinden sesi bozulmuştu.
    </div>

    <div>
      - Hayır! Şimdi değil!
    </div>

    <div>
      Marc cimnastiğine devam ediyordu: kasılıyor, gevşiyor, kasılıyor, gevşiyordu... Yaralan iyice açılmıştı, ılık kanın teninin üzerinde aktığını hissediyordu. Gözlerini zorlukla aşağıya çevirdi. Kanı koyulaşmıştı, ama hâlâ kırmızıydı. Tören bozulmuştu.
    </div>

    <div>
      - Şimdi değil!
    </div>

    <div>
      Reverdi, elinde bıçakla onun üzerine çullandı. Marc gülümsedi. Ne yapabilirdi? Onu öldürecek miydi? Sandalye devrildi, iki adam yere yuvarlandı. Katilin suratı kana bulanmıştı. Marc'ın yaralann üstüne düşmüştü. Reverdi'nin ağırlığı altında ezilen Marc'ın vücudunun her yerinden kan fışkınyordu. Reverdi'nin sesi titriyordu:
    </div>

    <div>
      - Şimdi değil... şimdi değil...
    </div>

    <div>
      Elleriyle yaralan kapatmaya çalışıyordu. Ama kan parmaklarının arasından inatla akmaya devam ediyordu.
    </div>

    <div>
      Marc gözlerini kapattı. Sıcak dalgalar köprücük kemiklerini, kaburgalarını, uyluklarını yalayıp geçiyordu. Bal ve metal karışımı bir kokuya bulanmış vücudu bitkindi. Altında ılık bir yatak vardı ve ona ıslak, yapış yapış bir mezar sunuyordu. Hem zemine hem de kendi içine gömüldüğünü, uçtuğunu, özgürleştiğini, bütün kaygılarından kurtulduğunu hissediyordu.
    </div>

    <div>
      Gözlerini yeniden açtı. Reverdi, hâlâ Marc'ın gövdesinin üstündeydi ve ulur gibi bağırıyordu. Ama Marc artık onun sesini duymuyordu. Ağırlığını da hissetmiyordu. Sanki katil artık ona veda ediyor, odadaki devasa petekler de dans ederek onu uğurluyorlardı.
    </div>

    <div>
      Son çırpınmaları sırasında, kürenin içinde boğuk bir gürültü duydu.
    </div>

    <div>
      Başını çevirdi.
    </div>

    <div>
      Ve beyaz siluetler gözünü kamaştırdı.
    </div>

    <div>
      İçeri bazı adamlar giriyordu. Bembeyaz tulumlar giymiş, beyaz eldivenler takmış gaz maskeli adamlar. Otomatik tüfekler taşıyan Alpli avcılara benziyorlardı.
    </div>

    <div>
      Marc artık çok geç olduğunu biliyordu.
    </div>

    <div>
      Ölüm yolculuğu başlamıştı.
    </div>

    <div>
      Ama, üzerine çöreklenmiş Reverdi'nin maskeli adamlar tarafından kollarından yakalandığını gördü. Kandan yapış yapış olmuş bedenine onun sımsıkı sarıldığını hissetti. Dudaklarının aralandığını, sessiz yakarışlarda bulunduğunu gördü. Bunun oğlundan kopanları bir babanın yürek paralayıcı çığlıkları olduğunu düşündü.
    </div>

    <div>
      Beraberinde götürdüğü son görüntü buydu.
    </div>
  </div>
</body>
</html>
