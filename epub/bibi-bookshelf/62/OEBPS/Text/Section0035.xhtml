<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;">35</h2>

  <div style="margin-left:0;margin-right:0;text-indent:18.859844px; text-align: justify;">
    <div>
      Bu bir desendi. Görüntüsü bile dayanılmaz olan yaraların oluşturduğu bir ağ, bir yara ağı.
    </div>

    <div>
      Daha ilk bakışta Marc, Reverdi'nin Elisabeth'e göstermek istediği şeyin ne olduğunu anladı. Cesette çok sayıda bıçak yarası vardı, ama hepsi belli bir düzendeydi. Gerçek bir anatomi semasıydı; şakaklardan başlayıp, köprücük kemiği üzerine, boyna kadar inen, sonra kollar boyunca -bisepsler, dirsek kıvrımları, bilekler- uzanan yatay kesiklerden oluşan bir tür anatomi şeması. Gövdede ise, kesikler koltuk altlarında yeniden başlıyor, göğüs çevresinde genişliyor, sonra kalçalarda daralıyordu. Daha sonra yaralar cinsel organ bölgesine, oradan da bacaklara iniyordu.
    </div>

    <div>
      Yaraların bu şekilde dizilişi, dikişle ilgilenen kişilerin kumaş biçmede, kesmede ve dikmede yararlandıkları patronların noktalı çizgilerini andırıyordu...
    </div>

    <div>
      Şimdiye kadar hep, sadece yirmi yedi bıçak darbesinden söz edilmiş ve cinayetin vahşeti anlatılagelmişti. Marc da, herkes gibi, kafasında, karmaşa dolu bir şiddet, düzensiz bir barbarlık canlandırmıştı. Ama, yıkanıp temizlenmiş bu ceset tam tersine, özenli, belli bir yöntemle gerçekleştirilmiş bir eylemin izlerini taşıyordu.
    </div>

    <div>
      Saate ve mide bulantısına rağmen, Marc yeniden sağlıklı düşünmeye başlamıştı. Bu fotoğraflar durumu tamamen değiştiriyordu. Reverdi, bir kriz anında harekete geçen, konpülsif bir katil değildi. Bu ürkütücü motifi oluşturmak onun epey zamanını almış, bu işkence saatlerce sürmüştü herhalde.
    </div>

    <div>
      - Kan yolu, man.
    </div>

    <div>
      Marc kafasını kaldırdı. Alang'ın Kuala Lumpur Devlet Hastanesi'ndeki ofisindeydiler. Dosyalarla tıka basa dolu, klimanın buz gibi soğuttuğu, birkaç metrekarelik bir odaydı.
    </div>

    <div>
      Uzaktan ezan sesleri geliyordu. Cuma günüydü: tüm şehir ibadete hazırlanıyordu. Doktor koltuğuna gömülmüş, elindeki çikolatalı ban kemirmekle meşguldü. Tekrar etti:
    </div>

    <div>
      - Kan yolu. Reverdi damar örgüsü boyunca çalışmış. Marc "Hayat Yolu"nu düşündü.
    </div>

    <div>
      - Açıkla bana, dedi.
    </div>

    <div>
      Doktor ayağa kalktı ve masanın çevresini dolandı. Elindeki çikolatalı barla resmi işaret etti, birkaç susam tanesi parlak kâğıdın üzerine döküldü:
    </div>

    <div>
      - Boynun alt kısmında: boyun toplardamarları. Koltukaltlarında: koltukaltı toplardamarları. Bacak aralarında: kasık toplardamarları. Uyluklarda: uyluk toplardamarları. Buna karşılık, atardamarlara dokunmamaya özellikle dikkat etmiş.
    </div>

    <div>
      - Neden?
    </div>

    <div>
      Adlî tabip dönüp yerine oturdu. Kayıtsızlığı ofisinin soğukluğuyla örtüşüyordu.
    </div>

    <div>
      - Çünkü onun kanını yavaş yavaş akıttı. Canlı canlı. Çünkü aldığı hazzın uzun sürmesini istiyordu. Eğer atardamarları kesseydi, kan büyük bir tazyikle fışkırır ve her şey çok çabuk sona ererdi. Toplardamarlardaki kanın basıncı oldukça düşüktür. Kan bu damarlarda çok yavaş akar. işte bu yüzden kalbin ve akciğerlerin çevresinde dolanmış. Makinenin sonuna kadar çalışmasını istiyordu çünkü.
    </div>

    <div>
      - Peki somut olarak, bunu nasıl yaptı? Alang elindeki şekerlemeyi bir bıçak gibi tuttu:
    </div>

    <div>
      - Dalgıç bıçağını vücuda yatay pozisyonda saplamış, sonra her toplardamarı birer birer kesmiş, böylece de kan akışını durdurmuş. Tıpkı, sütünü akıtmak için kauçuk ağacının kabuğunu çizerek yaran plantasyon işçileri gibi. Tekrar ediyorum: bu orospu çocuğu bayağı zaman harcamış. Kızın kanının vücuttan çekildiğini, aktığını, boşaldığını görmek istiyordu. Kulübede, hastabakıcılar kıza ulaşmak için ayaklarına lastik çizme giymek zorunda kaldılar.
    </div>

    <div>
      Marc eline başka bir resim aldı. Bu, siyahımsı, hafifçe kabuk tutmuş bir yaranın, yakın plan çekilmiş bir fotoğrafıydı:
    </div>

    <div>
      - Bu tür bir... bir desen çalışması tıbbî bilgi gerektirmez mi?
    </div>

    <div>
      - Elbette. Reverdi gerçek bir anatomi çalışması yapmış. Ama bu anatomi bilgisi nereden geliyor bilmiyorum...
    </div>

    <div>
      - O dalış öğretmeniydi, ilkyardım eğitimi aldı.
    </div>

    <div>
      - Öyleyse durum anlaşılıyor. Toplardamarlar, acil durumlarda öğretilen ilk şeydir, iğne ve serum için.
    </div>

    <div>
      Marc, elindeki yara fotoğrafına daha yakından baktı. Kabuk olduğunu düşündüğü şey birden fazlaydı:
    </div>

    <div>
      - Yaranın çevresindeki bu siyah izler, yanık olabilir mi?..
    </div>

    <div>
      - Doğru. Reverdi yaraları yakmış ya da sadece ısıtmış. -Neden?
    </div>

    <div>
      - Hep aynı sebepten. Karun pıhtılaşmasını engellemek için. Yağın donmaması için yemekleri sıcak tutmaya yarayan bir aygıt gibi. Bir kez daha söylüyorum, akan kan onu ereksiyona geçirmiş olmalı.
    </div>

    <div>
      Doktorun bu düşüncesi Marc'ın aklına başka bir ayrıntıyı getirdi:
    </div>

    <div>
      - Kulübede hiç sperm kalıntısı bulundu mu?
    </div>

    <div>
      - Hiç. Arkadaş boşalmamış.
    </div>

    <div>
      Bu da, Reverdi'nin özgünlüğünün bir başka göstergesiydi. Aslında seri cinayet işleyen katiller aşkı ölümle ikame ederlerdi. Cinayet onlar için cinsel bir eylemdi. Çoğunlukla cinayet esnasında, yani kurban ölmeden önce, ölürken veya öldükten sonra cinsel doyuma ulaşırlardı. En azından tek beklentileri buydu.
    </div>

    <div>
      - Anlaşılması güç, gizemli bir şey daha var, diye ekledi Alang, yaraların sayısı. Yarıdan fazlası gereksiz açılmış yara.
    </div>

    <div>
      - Ne söylemek istiyorsun?
    </div>

    <div>
      - Sahneyi gözünde canlandır.
    </div>

    <div>
      Alang, bir tiyatro sahnesinin perdelerini aralar gibi, ellerini iki yana açtı:
    </div>

    <div>
      - Önce şakakları, sonra boğazı kesiyor. Kalçalara ulaşıncaya kadar geçen zaman içinde de, kurban zaten çok kan kaybediyor. Bu ilk yaralar vücuttaki tüm kanın boşalmasına neden olur. Öyleyse neden hâlâ kesmeye devam ediyor?
    </div>

    <div>
      Marc, parmak uçlarına kadar son derece simetrik açılmış yaraların bir ağacı andıran görüntüsünün yer aldığı ilk fotoğrafa baktı.
    </div>

    <div>
      - Eserinin güzel görünmesi için, dedi. Vücudun her bölgesini, kolları ve bacakları aynı şekilde kesmiş.
    </div>

    <div>
      - Belki. Ama diğer yaralar kanamaya devam ediyordu. Yani çoktan ölümle sonuçlanmış olmalıydı. Kurbanın ölmemesi için ne yaptı, bilmiyorum.
    </div>

    <div>
      Marc'ın kafasında bir şimşek çaktı:
    </div>

    <div>
      - Yaraları sarmış olamaz mı?
    </div>

    <div>
      - Onu da düşündük, ama bu da farklı izler bırakırdı. Kan oturması gibi. Hayır, bunda gizemli bir şey var.
    </div>

    <div>
      Marc kafasını toplamaya çalıştı. Cinayetin ayrıntılarını öğrendikçe, Jacques Reverdi'nin karmaşık, özgün açıklamaları olan bir katil olduğu ortaya çıkıyordu. Gizemli bir amacın peşinde koşan bir adam.
    </div>

    <div>
      - Resmî bir rapor hazırladınız mı?
    </div>

    <div>
      - Elbette. Her şey Johor Bahru Yüksek Mahkemesi'nin elinde.
    </div>

    <div>
      - Ben bundan bahsedildiğini duymadım. Alang gülümsedi:
    </div>

    <div>
      - Bereket versin ki, her şey gazetecilere söylenmiyor. Özellikle de yabancı gazetecilere. Bilmediğin bir şey daha var.
    </div>

    <div>
      Doktor hâlâ koltuğunda kaykılmış bir şekilde oturuyordu, uyuşuk hareketlerle bir dosyayı açtı ve içinden, birbirine zımbalanmış bir tomar kâğıt çıkardı.
    </div>

    <div>
      - Kurbanın toksikolojik analiz raporu. Pernille Mosensen'in kanı şekerliydi.
    </div>

    <div>
      - Nasıl?
    </div>

    <div>
      Alang koltuğunda doğruldu. Hızla kâğıtları karıştırdı, üzeri yeşil kalemle çizilmiş bir paragrafı gösterdi:
    </div>

    <div>
      - Bir insanın kanındaki normal glikoz miktarı bir gramdır. Ama kurbanda bu oran 1,30 gramdı.
    </div>

    <div>
      - Pernille Mosensen hasta mıydı?
    </div>

    <div>
      - Bizim de aklımıza hemen diyabet geldi. Ama araştırdık, bilgi aldık: kız son derece sağlıklıydı. Hayır, bu şekerin cinayetle bağlantısı vardı.
    </div>

    <div>
      Marc, vücudundaki bütün kasların gerildiğini hissetti: -Nasıl?
    </div>

    <div>
      - Kızı öldürmeden önce, ona şekerli ürünler yedirdiğini veya yutturduğunu düşünüyoruz. Yapılan tahliller neticesinde vitamin ve oligoelement kalıntılarına da rastlandı. Gerçek bir şölen.
    </div>

    <div>
      Marc'ın gözlerinin önüne gelen sahne çok korkunçtu: Pernille ağzındaki şekerlemeleri, meyve ezmelerini, çikolatayı yutmak istemiyordu. Ağzını sımsıkı kapatmış, dişlerini kenetlemişti, dudaklarının kenarından şekerli tükürüğü dışarı sızıyordu.
    </div>

    <div>
      - Kanı daha... daha akışkan hale getirmek için mi?
    </div>

    <div>
      - Hayır. Biz başka bir sonuca vardık.
    </div>

    <div>
      Alang birkaç saniye sustu. Mütereddit bir hali vardı. Masanın üzerinde duran ve mektup açacağı olarak kullandığı skalpeli aldı, sonra onu Marc'a doğru yöneltti:
    </div>

    <div>
      - Reverdi kanın tadını değiştirdi. Daha yumuşak, daha tatlı olmasını istiyordu...
    </div>

    <div>
      - Ne demek istiyorsun?..
    </div>

    <div>
      - Kanı içtiğini düşünüyoruz. Bir vampir, man. Şekerli kan seven bir çatlak. Papan'da, bu amacını tam olarak gerçekleştiremedi, ama başkalarında gerçekleştirdiğinden eminim, bunu kendine bahşedilmiş bir hak olarak görüyor. Balıkçılar onu suçüstü yakaladıklarında trans halindeymiş. Ne olup bittiğini anlayacak durumda bile değilmiş. Reverdi gerçek transformasyon krizleri yaşıyor. Bir yaratık haline geliyor. Bir vampir. Bir canavar.
    </div>

    <div>
      Marc anladım dercesine bir hareket yaptı, ama inanmıyordu. Çok kaba, çok bayağıydı. Peki bunun Hayat Yolu'yla ne ilişkisi vardı? Başka bir konuya geçti:
    </div>

    <div>
      - Kamboçya'daki yetkililerle temasa geçtiniz mi, Linda Kreutz olayındaki veriler ile bu verileri karşılaştırmak için?
    </div>

    <div>
      Alang ayaklarını masanın üzerine uzattı:
    </div>

    <div>
      - Elbette. Siem Reap'te, otopsiyi yapan adlî tabiple bile konuştum. Yara izleri fazla belirgin değil. Ceset, suda kaldığı için bozulmuş. Ama Khmer, bıçak yarıkları konusunda bizimle aynı kanıda. Bizim sorgu hâkimi belki Phnom Penh'e gidecek.
    </div>

    <div>
      Marc, Alman avukat ile Tayland'daki diğer iki muhtemel kurbanı düşündü. Eğer cesetler bulunabilseydi, vücutlarında aynı deseni görmek şüphesiz sürpriz olmazdı. Reverdi'nin imzası. Deliliğinin damgası.
    </div>

    <div>
      Marc ayağa kalktı. Mide asitleri faaliyete geçmişti; yirmi saatten fazla bir süredir hiçbir şey yememişti.
    </div>

    <div>
      - Fotoğrafları alabilir miyim?
    </div>

    <div>
      - Hayır.
    </div>

    <div>
      - Teşekkür ederim. Alang güldü:
    </div>

    <div>
      - Biraz ileri gittiğini düşünmüyor musun, ha? Zaten fazlasıyla anlattım.
    </div>

    <div>
      Marc cevap vermedi. Adlî tabip derin bir iç çekti, sonra bir çekmeceyi açtı:
    </div>

    <div>
      - Seni sevdiğimi söylemiştim. Masanın üzerine bir VHS video-kaset bıraktı. Küçük bir hediye. Jacques Reverdi'yle İpoh Akıl Hastanesi'ne geldiğinde yapılan ilk görüşme. Servis şefi yakın bir arkadaşım. Gerçek bir özel haber. Sorgu hâkimliği bile bu kaseti görmedi.
    </div>

    <div>
      Marc yüzündeki terlerin kristalleştiğini hissetti. Kaseti aldı ve titrek bir sesle sordu:
    </div>

    <div>
      - Reverdi... Cinayetten bahsediyor mu?
    </div>

    <div>
      - Şoktaydı.
    </div>

    <div>
      - Bahsediyor mu, etmiyor mu?
    </div>

    <div>
      Marc sesini yükseltmişti. Alang laubali bir şekilde dudak büktü:
    </div>

    <div>
      - Hem evet, hem hayır. Tuhaf. -Tuhaf olan ne?
    </div>

    <div>
      - Buna sen karar vereceksin.
    </div>

    <div>
      Marc masanın üzerine eğildi:
    </div>

    <div>
      - Ben senin fikrini öğrenmek istiyorum. Tuhaf olan ne?
    </div>

    <div>
      - Cinayetten bahsediyor, ama cinayeti işleyen biri olarak değil de, bir tanık gibi. Sanki cinayeti o işlememiş de, tanık olmuş. Ama hepsinden daha korkunç bir şey daha var. Reverdi masumu oynuyor. Yıllar öncesinin bir masumunu.
    </div>

    <div>
      - Yıllar öncesinin mi?
    </div>

    <div>
      İlk kez Alang, alaycı ses tonunu bir kenara bıraktı:
    </div>

    <div>
      - Çocukluk yıllarının.
    </div>
  </div>
</body>
</html>
