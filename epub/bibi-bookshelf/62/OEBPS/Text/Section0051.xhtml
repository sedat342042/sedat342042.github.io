<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;">51</h2>

  <div style="margin-left:0;margin-right:0;text-indent:18.859844px; text-align: justify;">
    <div>
      Marc, alçak kabartma yönünde, 50 metre ileride, bir grup kapok ağacının ardında çiftliği gördü. Damları yapraklarla kaplı L biçiminde iki kirli bina. Bir levha gururla bildiriyordu: ORMAN LABORATUVARI. Sol tarafta üst üste yerleştirilmiş onlarca ahşap kutu vardı: kovanlar. Kovanların çevresinde arı bulutları vızıldıyordu.
    </div>

    <div>
      Hareketleriyle vahşi kedileri hatırlatan iki çocuk kovan sıraları arasında, hızlılıkta böceklerle yarışırcasına dans ediyor, dört dönüyor, sağa sola koşuşturup duruyorlardı. Sürünün ortasında, diğerlerinden daha uzun olmayan, fakat yaşça onlardan çok büyük görünen bir siluet Marc'ın dikkatini çekti. "Bal Üstadı". Onu görünce bu lakabın abartılı olduğu düşünülebilirdi. Başı laterit kırmızısı yıpranmış bir sarongla sanlı çelimsiz bir adam. Sarongun üzerine giydiği hasır şapkaya, yüzünü örten bir parça yeşil renkli pinpon filesi tutturulmuştu.
    </div>

    <div>
      Adam Marc'a doğru ilerledi, yukarı kaldırdığı filenin ardından yanmış, kırış kırış bir surat çıktı ortaya. Çocuklar da onunla birlikteydi. Birinin ayağında bağsız postallar, diğerinin üstünde sicimle bağlanmış tüvit taklidi bol bir ceket vardı; bir diğeri ise çıplak vücudunun üzerine yağmurluk giymişti. Hepsinin gözlerinin önünde aynı yeşil file vardı. Los Olvidodos'un Asya versiyonu. Marc'ın yanına vardıklarında, tek bir hareketle ve birlikte filelerini kaldırdılar, gözlerinde kötülük dolu aynı bakışlar vardı.
    </div>

    <div>
      Marc, İngilizce olarak kendini tanıttı. Ancı aksanını fark etmiş olmalıydı ki, Fransızca cevap verdi. Eski okul Fransızcasıyla.
    </div>

    <div>
      - Memnun oldum, Bayım... adım Som.
    </div>

    <div>
      Çam kozalağı biçimindeki suratı sinsi bir yansımayla parlıyordu. Etrafındaki veletler bağırıp çağırarak onu dürtükleyip duruyorlardı. Bir kahkaha attı; dişlerinin yansı altındı.
    </div>

    <div>
      - Ve işte çocuklar ve torunlar. Belli bir yaşı geçince, çocuksuz olmak ot gibi yaşamaya benziyor. Zaten dünyada onca üzüntü ve sıkıntı var. Sizce de öyle değil mi?
    </div>

    <div>
      Marc herhangi bir fikri olmamasına rağmen başıyla onayladı. Aslında yanlarına yaklaşabildiği son çocuklar morgun paslanmaz çelikten çekmecelerinde yatan çocuklardı. Cinayet. Pedofıli. Ensest. Bildik kısırdöngü.
    </div>

    <div>
      Ailesiyle ilgili sorulardan kaçmak için, hemen Linda Kreutz'ün ölümünden bahsetti; arılan kovalamak için, sürekli elini kolunu sallıyordu. Bu sahne ona Cameron Highlands'ı hatırlatıyordu: sanki aynı kısırdöngüde dönüp duruyordu.
    </div>

    <div>
      - Bu genç kadın... diye yüzünü buruşturdu ancı. Gerçekten çok üzücü. Fakat onunla ilgili kopartılan bu gürültünün sebebini anlayamıyorum! Kamboçya'da serbest dolaşan kaç katil olduğunu biliyor musunuz?
    </div>

    <div>
      Marc'ın suratı asıldı. Khmer katliamıyla ilgili bitmek tükenmek bilmeyen bir sızlanmanın başlayacağını düşündü, ama yanılmıştı: Som, neşe kaçıran biri değildi. Eldivenlerini çıkardı ve sordu:
    </div>

    <div>
      - Beni Jacques Reverdi hakkında sorguya çekmeye mi geldiniz? Fransızcası tutuktu, ama zihni asla.&nbsp;
    </div>

    <div>
      Marc başıyla "evet" işareti yaptı, ihtiyarın laterit lekesi içindeki elleri kırmızının ve kahverenginin -toprak renginden turuncuya kadar- bütün tonlarını gözler önüne seriyordu. Anlar ve çocuklar ortadan yok olmuştu. Şimdi kuşlar keyifli keyifli ötüyordu.
    </div>

    <div>
      - Sizi heyecanlandıracak bir şeyler söyleyebileceğimi sanmıyorum, diye devam etti, eldivenlerini koluna vurarak. Jacques'ı çok severdim. Ba-Phuon şantiyesinde çalışırken beni görmeye gelirdi.
    </div>

    <div>
      Marc, Jacques hakkında yeni övgüler dinlemeye hazır değildi:
    </div>

    <div>
      - Malezya'da, cinayetten suçüstü yakalandığını biliyorsunuz herhalde?
    </div>

    <div>
      Yaşlı adam hasır şapkasını var gücüyle salladı. Kolunun her hareketiyle, şekerli, hafiften insanın midesini bulandıran bir koku yayılıyordu etrafa:
    </div>

    <div>
      - Doğru. Fakat buna inanmakta zorlanıyorum. Özellikle de yöntemi. Son derece vahşi. Jacques çok aklı başında... Kırmızı parmaklarını göğsüne doğru çevirdi... çok içten biriydi.
    </div>

    <div>
      Marc, bir kez daha, farklı katil kişiliklerinden bahsetmek istemiyordu. Kararlı bir ses tonuyla:
    </div>

    <div>
      - Dinleyin... dedi.
    </div>

    <div>
      - Hayır. Siz. Siz dinleyin. Jacques, büyük adamdı, meditasyon konusunda. Apne ruhunun sükûn bulmasını sağladı... Nasıl meditasyon yapıldığını biliyor musunuz?
    </div>

    <div>
      - Hayır.
    </div>

    <div>
      İhtiyar, işaret parmağını havaya kaldırıp döndürdü:
    </div>

    <div>
      - Bu akşam, odanızda, vantilatöre dikkatle bakın. Kanatlan o kadar hızlı döner ki ayırt edebilmeniz imkansızlaşır. İnsan beyni de bundan farksızdır. Düşüncelerimiz çok hızlıdır. Onları birbirinden ayırmak olanaksızdır.
    </div>

    <div>
      Yaşlı adam havada döndürdüğü parmağını yavaş yavaş ağırlaştırdı:
    </div>

    <div>
      - Sonra vantilatörü durdurun. Eski biçimine kavuşan her kanada dikkatlice bakın... Aynı şeyi düşüncelerinizle de yapın. Her fikri ayrı ayrı ele alın ve her açıdan inceleyin. İşte meditasyonun görevi. Düşünceyi sabit bir nesneye dönüştürmek...
    </div>

    <div>
      Marc içini çekti:
    </div>

    <div>
      - Bunun Reverdi'yle ilgisi ne?
    </div>

    <div>
      - O bir şampiyondu. Bir ustaydı. Bir düşünceyi diğerlerinden soyutlayabilir, onu farklı bakış açılanyla değerlendirebilirdi. Apne ona bu gücü vermişti.
    </div>

    <div>
      Marc, kuş cıvıltılarının arasından tuhaf bir gürültü duydu. Bu, buraya geldiği andan itibaren sürekli işittiği, uzayıp giden bir hışırtıydı.
    </div>

    <div>
      Kafasını çevirdi ve arkasında, kovanların sağ tarafında, bir deniz gibi dalgalanan küçük, yemyeşil yapraklardan oluşan bir duvar gördü. Bambular. Bu "orman laboratuvan"nda bir de bambu plantasyonu vardı.
    </div>

    <div>
      Bambu yapraklarının hışırtısından biraz olsun uzaklaşarak, üzerinde altın şansı renkte bal şişelerinin ve kavanozlarının bulunduğu bir tezgâhın yanma gitti. Artık ziyaretinin asıl sebebine gelmesi gerekiyordu:
    </div>

    <div>
      - Bu, Reverdi'nin sizden satın aldığı baldan mı? Ancı onun peşinden seke seke yürüdü:
    </div>

    <div>
      - Hayır. Bu bal yemek için; Jacques tedavide kullanılan baldan alıyordu.
    </div>

    <div>
      - Tedavide mi?
    </div>

    <div>
      Kırmızı eliyle küçük bir şişeyi aldı:
    </div>

    <div>
      - Yaraların kapanmasını hızlandıran, nadir bulunan bir bal. İşaret parmağı ile başparmağını birbirine yapıştırdı. Kanı pıhtılaştırıyor. Siz nasıl diyorsunuz? Hemostatik.
    </div>

    <div>
      Marc adamın elinden küçük şişeyi aldı. Yapış yapıştı. Anlar hâlâ çevresinde uçuşuyordu.
    </div>

    <div>
      - Bu bal yaraların iyileşmesini mi sağlıyor?
    </div>

    <div>
      - Yaralan hızla kapatmada üstüne yok. Reverdi mercanların neden olduğu yaralanmalar için bu balı alıyordu. Normalde bu tip yaralar çok geç kapanır. Ama bununla, sorun değil... Yaranın üzerine sürün. Bal yarayı kurutur, damarlar ve cilt hızla iyileşir. Birkaç saniye içinde. En iyisi!
    </div>

    <div>
      Marc içten içe başarısızlığa uğradığını hissediyordu.
    </div>

    <div>
      Bir simyacının potasının dibine baktığı gibi, cam şişedeki yansımaları inceliyordu. Wong- Fat'ın sözleri beyninde yankılanıyordu: "Artık Reverdi'nin bir katil olduğunu biliyorum, kızlara neler yaptığını tahmin ediyorum." Ve eklemişti: "İnsanın havsalasının alacağı şeyler değil."
    </div>

    <div>
      Marc az kalsın kahkaha atacaktı.
    </div>

    <div>
      Ve korkudan titriyordu.
    </div>

    <div>
      Evet; insanın havsalasının alacağı şeyler değildi.
    </div>

    <div>
      Marc, geç de olsa, uygulanan canavarlığı anlamaya başlıyordu.
    </div>

    <div>
      Modus operandi.<sup>10</sup>
    </div>

    <div>
      <br />
    </div>

    <div style="font-size:small;">
      10. "iş görme yöntemi" anlamında Latince deyim, (ç.n.)
    </div>

    <div>
      <br />
    </div>

    <div>
      Marc scooter'ıyla geri dönerken durum saptaması yapıyordu.
    </div>

    <div>
      Hareket noktası olarak Dr. Alang'ın savını temel aldı; neden katil, onuncu bıçak darbesinden sonra tüm kanı boşalan bir vücutta yirmi yedi yara açmıştı?
    </div>

    <div>
      Cevap: çünkü kan henüz tamamen akmamıştı.
    </div>

    <div>
      Reverdi, açtığı her yaradan sonra, hemen hemostatik bal yardımıyla bu yaralan kapatıyordu. Böylece istediği yerde istediği şekilde bıçağıyla yarayı açıyor, ardından da hemen balı sürüyordu. Eserini tamamladığında da bir kerede kanın akmasını sağlıyordu.
    </div>

    <div>
      Nasıl?
    </div>

    <div>
      Ateş yardımıyla.
    </div>

    <div>
      Bir mum ya da bir çakmak alevi, yaralan kapatmış olan balın erimesine neden oluyordu. Böylece yaralar yeniden açılıyor ve kan vücuttan bir anda akıp gidiyordu.
    </div>

    <div>
      Marc bunun kanıtlarını görmüştü. Fotoğraflarda cesetler üzerindeki yanık izlerini bizzat saptamıştı. Alang, ateşin kanın pıhtılaşmasını önlemek için kullanıldığını düşünüyordu. Ama yanılmıştı; ısı balın akışkan hale gelmesini sağlıyordu.
    </div>

    <div>
      Ama bu durumda, çözüme kavuşturulması gereken bir başka sır daha vardı: kandaki şeker. En baştan beri Alang, kanın vücuda verilen besinler sayesinde şekerlendiğini düşünüyordu. Ama tam tersiydi gerçekleşen; şeker ve kan vücudun dışında birbirine karışıyordu, eriyen bal, yaralardan akan hemoglobinle birleşerek yoğunluğunu kaybediyordu!
    </div>

    <div>
      Marc, scooter'ının gidonunu sımsıkı kavradı. Önünde uzanan yol gözlerinin önünden kayıp gidiyordu sanki. Artık Reverdi'nin sorularının tüm cevaplarını biliyordu. Onun ezoterik ifadelerinin her kelimesini, her virgülünü anlıyordu.
    </div>

    <div>
      "Uçuşan ve Çoğalan" İşaretler.
    </div>

    <div>
      İçinde "sembolik" olarak anların yaşadığı balla kaplı yaralar.
    </div>

    <div>
      "Sonsuzluğun" İşaretleri.
    </div>

    <div>
      Gecikmeyle de olsa, ölümle sonuçlanan yaralar.
    </div>

    <div>
      Reverdi bir ipucu olarak bunu da belirtmişti: "Sonsuzluğu seyretmenin tek yolu vardır; birkaç saniyeliğine de olsa onu engellemek."
    </div>

    <div>
      Evet, bal sayesinde, Reverdi ölümü engelliyordu.
    </div>

    <div>
      Bu hayatî sıvıyı, tek bir harekette serbest bırakmak için engelliyordu.
    </div>

    <div>
      Ve kurbanını bir kan çeşmesine çevirmek için.
    </div>
  </div>
</body>
</html>
