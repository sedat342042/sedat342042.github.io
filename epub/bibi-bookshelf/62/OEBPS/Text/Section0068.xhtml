<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;">68</h2>

  <div style="margin-left:0;margin-right:0;text-indent:18.859844px; text-align: justify;">
    <div>
      - Sizi anlayamıyorum. Marc'ın yayıncısı bir kadındı.
    </div>

    <div>
      Renata Santi. Kulağa bu isim bir takma ad gibi geliyordu; gerçekten de bu bir takma addı. Renata bu ismi, mesleğe ilk başladığı yıllarda uydurmuştu. Önce Santi Yayınları'nı kurmuş, daha sonra evlenmiş ve kocasının soyadıyla yeni bir şirket kurmuştu: Casal. Bir süre sonra boşanmış ve her iki şirketteki hisselerini de satmıştı; artık genç kızlık soyadını kullanabilirdi. Ancak kimsenin onun kim olduğunu bilmemesi gerekiyordu. Bu nedenle savaş yıllarında kullandığı adla bir üçüncü yayınevini kurmuştu: Lorenzo. Bu oğlunun da adıydı.
    </div>

    <div>
      Her şey oldukça karışıktı; Marc onun durumu tam olarak anladığından emin değildi. Güncelleştirilmek üzere acilen yeniden yazılması gereken birçok metin üzerinde Renata'yla çalışmıştı.
    </div>

    <div>
      - Sizi anlayamıyorum, diye yineledi yayıncı kadın. Sinopsisiniz çok heyecan vericiydi. Neden vazgeçtiniz?
    </div>

    <div>
      Marc cevap vermedi. Renata'nın 6. Bölge'deki bürosundaydılar; beşik kemerli pencereleri olan bir binanın birinci katında.
    </div>

    <div>
      - İşin zorluğundan çekmiyorsanız, diye devam etti. Size yardım edebilirim. Böyle konularda uzmanlaşmış editörlerimiz var. Ancak sizin hızlı ve disiplinli çalıştığınızı biliyorum.
    </div>

    <div>
      Marc yapılan iltifatlar karşısında gülümsedi. Renata'ya cevap vermek için bir sonraki salı gününü, tatil olan pazartesiden sonraki 10 haziranı beklemişti. Bu arada, her zamanki gibi, tahminleri doğrulanmıştı; Hatica'nın yüzü Paris'in bütün duvarlarındaydı. Bu kampanyaya karşı yapılacak hiçbir şey yoktu. Reverdi'nin, bir Fransız dergisinde Hatica'nın fotoğraflarıyla karşılaşmamasını dileyerek gözlerden uzak bir yerlerde saklanmak dışında.
    </div>

    <div>
      - Yayınevimiz için, bu uzun zamandır beklediğim bir fırsat. Roman dünyasına büyük bir darbe indirmek. Eylül ayında kitabı hazırlayabiliriz ve yeni sezondan önce piyasaya çıkarabiliriz.
    </div>

    <div>
      Marc kadını inceliyordu. Gerçek bir vakaydı. Altmışlarında olmalıydı, boya olduğu kuşkusuz simsiyah, uzun ve bukle bukle saçları, pudralanmış beyaz yüzünü gizliyordu. Geniş omuzlarıyla bir hard rock şarkıcısına benziyordu; sürekli siyah giyen bir kadındı, Kıyafetinde tuhaf bir şıklık dikkati çekiyordu: vücuda yapışan bir jile, uzun bir denizci ceketi, Petit Pateau marka bir tişört ve parlak çoraplarını açıkta bırakan, vücuduna iyice oturan bir bisikletçi pantolonu.
    </div>

    <div>
      - Eğer bu bir para sorunuysa...
    </div>

    <div>
      - Paranın bununla bir ilgisi yok.
    </div>

    <div>
      Koltuğunda arkaya doğru gerinerek, hükmedici bir pozisyon aldı. Dolgun, koyu kahverengi dudakları ona asık suratlı bir hava veriyordu.
    </div>

    <div>
      - O halde ne?
    </div>

    <div>
      - Bu proje artık beni ilgilendirmiyor. Hepsi bu.
    </div>

    <div>
      - Yazık. Gerçekten yazık.
    </div>

    <div>
      Bilinçsizce, Marc'ın Bangkok havalimanından gönderdiği sinopsisi karıştırdı. Öyleyse neden o gün sabırsız davranmıştı?
    </div>

    <div>
      - Mutlak bir başarıydı. Kişiliğinizi hesaba katmasak bile...
    </div>

    <div>
      - Kişiliğim mi, neden?
    </div>

    <div>
      - Çok iyi biliyorsunuz...
    </div>

    <div>
      - Hayır. Bilmiyorum.
    </div>

    <div>
      - Geçmişiniz... pek parlak sayılmaz. Eski bir paparazzi. Bir skandal avcısı. Ve şimdi ise farklı alanlarda faaliyet gösteren bir gazeteci. Bütün bunlar kitabınıza ayrıca bir inandırıcılık kazandıracaktı.
    </div>

    <div>
      - Ancak bu bir belgesel roman değil.
    </div>

    <div>
      Kadın gülümsedi; üstdudağı altdudağından daha ilerideydi.
    </div>

    <div>
      - Elbette. Ama sizin nereden ilham aldığınızı biliyoruz. Marc, birden kanının donduğunu hissetti:
    </div>

    <div>
      - Ne demek istiyorsunuz?
    </div>

    <div>
      - Şu dalgıç katil, Malezya'da yakalanan. Jacques Reverdi'den ilham aldınız, değil mi?
    </div>

    <div>
      Bu sıradan hatırlatma bile midesine kramp girmesine neden oldu. Bu tür bir benzetmeyi neye dayanarak yapmıştı?
    </div>

    <div>
      - Eğer sizi korkutan buysa, diye devam etti kadın, Reverdi çok yakın bir gelecekte sadece bir hatıra olacak.
    </div>

    <div>
      İriyarı kadın masanın üzerindeki bir gazeteyi ona doğru itti.
    </div>

    <div>
      - Bugünkü Le Monde. Reverdi'nin ölüm cezasından hiçbir şekilde kurtulma şansı yok. Avukatı intihar etmiş.
    </div>

    <div>
      Marc az kalsın oturduğu sandalyeden düşüyordu. Haber, birinci sayfada, gazetenin sol sütunundaydı. Sadece haberin giriş cümlelerini okuyabildi. Jimmy Wong-Fat, hafta sonu, Cameron Highlands'te, babasının garajında kendini asmıştı.
    </div>

    <div>
      Bu haberi nasıl yorumlaması gerektiğim bilmiyordu. Sadece birkaç gün öncesine ait anılar aklına geliyordu. Kelebekler. Seralar. "Ölmesini isterdim!" diye bağıran, baba Wong-Fat'ın böceklerin delik deşik ettiği yüzü.
    </div>

    <div>
      Baş döndürücü bir misk kokusu duydu. Renata ona doğru eğilmişti.
    </div>

    <div>
      - Şans biraz bizimle olursa, diye fısıldadı çatallı sesiyle. İdam edildiği gün piyasaya çıkarız.
    </div>

    <div>
      Kadının nefesinden biraz uzaklaşmak için Marc geri çekildi. Elinde olmadan avukatın neden hayatına son verdiğini düşünüyordu. Reverdi ona gereğinden fazla yüklenmiş ve vekâletini geri çekmiş olmalıydı. Sapık muhallebi çocuğu da, bir "birliktelik" beklerken, onun öfkesinin kurbanı olmuştu. Ve bu öfkenin tek bir sebebi vardı: Elisabeth'ten artık hiç haber alamaması.
    </div>

    <div>
      İhanete uğraması.
    </div>

    <div>
      Kesin olan bir şey vardı: bu intihalin sorumlusu Reverdi'ydi. İnsanları uzaktan da öldürebiliyordu. Hapishanenin duvarları arasındayken bile. Onun bu gücü ona da ulaşabilecek miydi?
    </div>

    <div>
      Gazeteyi kadına doğru itti:
    </div>

    <div>
      - Üzgünüm Renata. Bu kitabı yazmayacağım.
    </div>
  </div>
</body>
</html>
