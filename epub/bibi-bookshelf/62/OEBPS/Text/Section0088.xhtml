<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;">88</h2>

  <div style="margin-left:0;margin-right:0;text-indent:18.859844px; text-align: justify;">
    <div>
      Saat yirmi birde, Hatica atölyenin kapısını açmak için anahtarı çeviriyordu.
    </div>

    <div>
      Günlerden cumartesiydi. Bir Japon moda dergisi için yapılan çekimlerden geliyordu. Yorgunluktan bitmişti ve yakaladığı basandan hem şaşkın hem de memnundu. Bugün fotoğrafçı ışığı kasıtlı olarak hep yara izlerine yoğunlaştırmış ve makinesinin üzerine eğilerek "Muhteşem bunlar. Süper yara izleri" diye fısıldamıştı.
    </div>

    <div>
      Bu sözler Hatica'yı gözyaşlarına boğmuştu. Bu boşboğazlıklar ona Vincent'ı hatırlatmıştı; bu onun tarzıydı. Bu yüzden de bu boşboğazlıklar çekilir hale gelirdi. Hatica onun yokluğunun yarattığı boşluğa bir türlü alışamamıştı. Geçen her saat, her gün acısını biraz daha artırıyordu.
    </div>

    <div>
      Kapıyı açarken kendini çok kötü hissediyordu. Bu tuhaf ortama daha ne kadar tahammül edecekti? Bu duruma bir mazeret bulmak için, bunun kişisel bir terapi olduğunu kendi kendine yineledi. Yara izlerini sergileyerek fotoğraflarının çekilmesini kabul etmekle içindeki yaralann üstesinden geleceğini düşünüyordu.
    </div>

    <div>
      Reverdi ölmüştü, o yaşıyordu.
    </div>

    <div>
      Reverdi nehrin dibindeydi, o afişlerde.
    </div>

    <div>
      Bu madalyonun görünen yüzüydü. Daha derinlere inildiğinde ise bu, bilincinin bir köşesinde hâlâ duyduğu korkuya ve Jacques Reverdi'nin hayatta olduğu şüphesine meydan okuma biçimiydi. Reverdi bir yerlerde olabilirdi. Yaralı. Öfkeli. Ve kararlı. Eğer hâlâ yaşıyorsa yeni fotoğraflarında Hatica'yı görebilirdi. Canlı. Ve ayakta.
    </div>

    <div>
      Anahtarlarını, bu iş için düşünülmüş kupanın içine koydu ve bugün aldığı bir karan kendi kendine yineledi: Marc'ı terk edecekti. Aksi takdirde birlikte bu işten kurtulamayacaklardı. Cese-din bulunmamış olması yüzünden, ellerinde olmadan boşuna bir çabayla birbirlerine Ulumuyorlardı. Bu şekilde devam ederlerse her ikisi de kaybedecekti.
    </div>

    <div>
      Bu gece kararını ona söyleyecekti.
    </div>

    <div>
      Sessizliğini, anlaşılmaz suskunluğunu duymaya başlamıştı bile.
    </div>

    <div>
      - Marc! Cevap yoktu.
    </div>

    <div>
      Kararlı adımlarla ilerledi ve yeniden seslendi:
    </div>

    <div>
      - Marc!
    </div>

    <div>
      Marc, çalışma masasının yanında, yerde, büzülmüş yatıyordu. Vücudu bir tahta gibi sertti. Hatica onun bu kaskatı görüntüsü karşısında ölmüş olabileceğini düşündü, ama avucunun içinde teninin ılıklığını hissetti. Elini boynuna götürdü, nefes alıyordu; yavaş ve zayıf.
    </div>

    <div>
      Ölmemişti: komadaydı.
    </div>

    <div>
      Telefona koştu. SAMU'nun3 numarasını çevirdi. Bu, babası veya annesi aşındozdan fenalaştığında defalarca aradığı numaraydı.
    </div>

    <div>
      <br />
    </div>

    <div style="font-size:small;">
      3. Fransızca Service d'aide medicale d'urgence (Acil tıbbî yardım servisi) kelimelerinin baş harflerinden (ç.n.)
    </div>

    <div>
      <br />
    </div>

    <div>
      Telefona çıkan adamla konuşurken, olacakları hayal edebiliyordu: acil yardım ekibi gelecek, adamlar atölyenin içinde sağa sola koşuşturacaklardı. Her yeri altüst eden, günlük yaşantıyı ihlal eden, evin düzenini bozan kaotik bir müdahale... Gennevilliers'deki muz mahallesi döneminde sık sık tekrarlanan o panik ve kurtarma anı.
    </div>

    <div>
      Telefonu kapattı. Hâlâ üzerinde çekimler sırasında giydiği kıyafetlerin olduğunu fark etti: karaca derisinden çizmeler, yakası kürklü deri ceket, bu kış çok moda olan, kanı ve ölümü hatırlatan acımasız, organik maddeler. Onu daha güçlü, daha vahşi gösteren kıyafetler.
    </div>

    <div>
      Yeniden, yerde hareketsiz yatan Marc'ın yanına döndü ve altına bir yastık koyduğu omuzlarının arasına gömülmüş kızıl kafasını seyretmeye başladı. Uzun sözün kısası "davası için ölmüştü".
    </div>

    <div>
      Hiç olmadığı kadar kararlıydı.
    </div>

    <div>
      Hastaneye yatırılmasıyla ilgilenecek, atölyesini derleyip toplayacak ve vakit kaybetmeden çekip gidecekti.
    </div>

    <div>
      - Histeri nöbeti.
    </div>

    <div>
      Acil müdahale doktoru üzerindeki parkasını çıkarmamıştı. İri-yarı, karmakarışık, gür saçları olan, koca kafalı bir adamdı, elbiseleriyle uyumuş gibi bir hali vardı. Hatica, az önce ona ve olayı duyunca hemen koşup gelen, şu hastanede karşılaştığı sarı saçlı Başkomiser Michel'e kahve ikram etmişti, iki hastabakıcı Marc'ı sedyeyle götürüyorlardı.
    </div>

    <div>
      - Histeri mi? diye yineledi Hatica.
    </div>

    <div>
      Doktor çok sıcak olan kahvesini bir dikişte bitirdi:
    </div>

    <div>
      - Kocanız, katatoninin bütün klinik belirtilerini gösteriyor. Ancak organik hiçbir belirti yok. Her şey kafasında. Bir bakıma bu iyi bir haber. Komadan çıkacak; sorun yok. Ya yarın ya da bir sonraki gün ayağa kalkar. Onu Sainte-Anne Hastanesi'ne götürüyoruz. Bu tür vakalar "psikiyatr dostlanmız"ın ilgi alanına girer.
    </div>

    <div>
      - Hayır. Orası özellikle olmaz.
    </div>

    <div>
      - Peki neden?
    </div>

    <div>
      - Bakın, diye açıklamaya çalıştı Hatica. Marc'ın daha önce de bazı sorunları oldu... psikiyatrik sorunlar.
    </div>

    <div>
      - Ciddi misiniz? diye sırıttı doktor, boş fincanı ona doğru uzatırken.
    </div>

    <div>
      - Bakın!
    </div>

    <div>
      Sesi bağırır gibi çıkmıştı. Ses tonunu biraz alçaltına gereği duydu:
    </div>

    <div>
      - Eğer Sainte-Anne'da kendine gelirse, bu durumunu daha da kötüleştirebilir. Daha önce Salpetriere'de tedavi görmüştü. Onunla ilgilenen doktorların adını verebilirim. Aralarında bir de psikiyatr var.
    </div>

    <div>
      Adam içini çekti ve cep telefonunu çıkardı:
    </div>

    <div>
      - Yerleri var mı, bir bakalım.
    </div>

    <div>
      Saat yirmi üç olmuştu.
    </div>

    <div>
      Hatica artık yalnızdı. Aç değildi. Uykusu da yoktu. Aklına alakasız düşünceler geliyordu. Valizlerini hazırlamaya karar verdi.
    </div>

    <div>
      Ama önce temizlik yapmalı, etrafı toplamalıydı.
    </div>

    <div>
      Odaya adamların kokusu sinmişti, havalandırmak için pencereleri açtı, mobilyaları yerlerine yerleştirdi, Marc'ın masasını düzenledi, notlarını, çıkış aldığı kâğıtları, bilgisayarın klavyesini düzeltti.
    </div>

    <div>
      Tek dokunuş ekranın aydınlanmasına yetmişti.
    </div>

    <div>
      Bir anda atölye dönmeye başladı.
    </div>

    <div>
      Marc'a bir mesaj gelmişti.
    </div>

    <div>
      Yeni bir krize girmesine neden olan bu mesajdı demek.
    </div>

    <div>
      Ekrandaki yazı şöyleydi:
    </div>

    <div>
      "Her şey sona ermedi."
    </div>
  </div>
</body>
</html>
