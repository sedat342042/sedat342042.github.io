<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;">53</h2>

  <div style="margin-left:0;margin-right:0;text-indent:18.859844px; text-align: justify;">
    <div>
      Jacques Reverdi, Perak Sultanlığı kraliyet ailesi mensubu Haccah Elahe Tengku Noumah'ın cesedine hayran hayran bakıyordu.
    </div>

    <div>
      Çocuk hücresinde ölü bulunmuştu.
    </div>

    <div>
      Gecenin üçünde, bir devriye sırasında.
    </div>

    <div>
      İki "gönüllü" cesedi taşımak için çağrılmıştı. Reverdi de ekipteydi. Cesedi, Devlet Hastanesi morguna nakledilmeden önce bekletilmesi için revirin muayene odasına taşımışlardı. Dr. Gupta uykulu uykulu gelmiş ve Jacques'tan gece boyunca cesedin yanında kalmasını istedikten sonra yeniden yatmaya gitmişti.
    </div>

    <div>
      İlk bakışta intihara benziyordu. Genç aristokrat, televizyon kablosuyla hücresinde kendini asmıştı. Asılmış; Reverdi'nin buna itirazı yoktu. Ama bu kendi arzusuyla olmamıştı; boyun omurları kırılmış, kablo ise lavabo borularına bağlanmıştı.
    </div>

    <div>
      İsteyerek ve tek hamlede kim dizlerinin üzerinde kendini asabilirdi?
    </div>

    <div>
      Jacques gibi bir adam, belki, ama Haccah gibi bir çocuk asla.
    </div>

    <div>
      Para içinde yüzdüğünden bugüne dek hiç çaba göstermemiş bir aile çocuğu. Reverdi cesetle yalnız kalınca çocuğun bacaklarını yokladı. Eklemler pelte gibi olmuştu; hepsi kırılmıştı. Olayın nasıl olduğunu tahmin etmek güç değildi. Çinliler tarafından finanse edilen Filipinliler, Raman'ın da göz yummasıyla Haccah'ı hücresinde kıstırmışlardı. Ağzını tıkamışlar ve boruya bağladıkları televizyon kablosunu çocuğun boynuna dolamışlardı. Ardından da, onu yerde yatar konumdayken var güçleriyle ayaklarından, boyun omurları kırılana dek çekmişlerdi.
    </div>

    <div>
      Kurbanın tırnaklarının arasında, Reverdi bazı deri parçalan da bulmuştu. Herifler onu bacaklarından çekerken çocuk kendini savunmaya çalışmıştı herhalde. Ama bir paket sigara için birini öldürmeyi göze alan katiller karşısında hiç şansı yoktu.
    </div>

    <div>
      Bir keresinde, Haccah, Reverdi'nin himayesini istemişti.
    </div>

    <div>
      "Düşünürüz" diye cevap vermişti.
    </div>

    <div>
      Bir başka sefer, Eric çocuğa yardım etmesi için yalvarmıştı.
    </div>

    <div>
      Yine "Düşünürüz" diye cevap vermişti.
    </div>

    <div>
      Artık düşünüyordu.
    </div>

    <div>
      Ve çocuğu korumak için parmağını bile kıpırdatmamıştı.
    </div>

    <div>
      En ufak bir pişmanlık duymuyordu. Hapishaneler yardımlaşma veya dayanışma sistemi üzerine kurulmuş yerler değildi. Buralar, insanların ortak kişisel menfaatlerinin olduğu, ama bu menfaatlerin asla çakışmadığı bir dünyaydı. Bazen mahkûmlar aynı hedefe yoğunlaşabilirlerdi, ama kural kendi yaşam alanından asla dışarı çıkmamaktı. Bu farelerin mantığıydı; zekânın hayatta kalmaya pek yaran yoktu.
    </div>

    <div>
      Bununla birlikte, şimdi her şey çok farklıydı.
    </div>

    <div>
      Cesedin başında geçireceği bu geceden yararlanarak Jacques, formol ve dezenfektan şişeleriyle dolu ıssız revirde, küçük ajandasını kullanarak elektronik postasını kontrol etmişti.
    </div>

    <div>
      Harika bir haber onu bekliyordu: Elisabeth yolu bulmuştu. Sonsuzluğun İşaretleri'nin anlamını çözmüştü. Ve artık aşk sözcükleriyle dolu bir dil kullanıyordu.
    </div>

    <div>
      Jacques da, sözcüklerine gem vurmadan mesajını yazdı, yeni talimatlar verdi. Her seferinde nedenini bilmediği bir kaygı duyuyordu. Bu noktada ona güvenmekte haklı mıydı? Bu kelimeler, bu olaylar, bugüne kadar hep ikisinin arasında kalmıştı...
    </div>

    <div>
      Ama başka çaresi yoktu.
    </div>

    <div>
      Elisabeth'le bir araya gelmenin tek yolu buydu.
    </div>

    <div>
      Bir saat sonra, ilk sayım öncesi onu hücresine götürdüler.
    </div>

    <div>
      Jacques doğruca tuvalete gitti ve diş fırçasını aldı.
    </div>

    <div>
      Sapın uç kısmına, kılların arasına bir ustura jileti gizlemişti. Tamamen görünmez öldürücü bir silahtı. İşaret parmağıyla hafifçe jilete dokundu.
    </div>

    <div>
      Haccah'ın intikamını alma zamanı gelmişti.
    </div>

    <div>
      Ve Elisabeth'e hizmetlerinin karşılığını ödemenin.
    </div>
  </div>
</body>
</html>
