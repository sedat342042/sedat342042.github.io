<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;">7</h2>

  <div>
    <div style="margin-left:0;margin-right:0;text-indent:18.859844px; text-align: justify;">
      <div>
        Marc'ın bilgi toplamak için birçok yöntemi vardı; internet, öncelikli stratejisi sayılmazdı. Kapsama alanı çok genişti, çok karmaşıktı. Genellikle telefonun ve insan ilişkilerinin yerini hiçbir şey alamazdı. Basın ve halkla ilişkiler yetkilisini tanıdığı Almanya Elçiliği'ne telefon etti. Yetkili, onu hemen Stern dergisinin muhabiri olan bir dostuna bağladı; adam birçok konuda uzmandı ve Kreutz davasını bizzat takip etmişti. Muhabir, Kreutz ailesinin avukatlığını yapmış olan Erich Schrecker'in irtibat telefonlarını hâlâ saklıyordu.
      </div>

      <div>
        Birkaç dakika sonra, Marc avukatla konuşuyordu. En güzel ingilizcesiyle isteğim avukata açıkladı: Johor Bahru olayında da Kamboçya'daki olayda da şüphelerin dalgıç üzerinde toplanmasının olası bağlantılarını ispatlamak istiyordu. Schrecker sertçe onun sözünü kesti:
      </div>

      <div>
        - Üzgünüm, bir şey söyleyemem.
      </div>

      <div>
        - Yeniden dava açacak mısınız, en azından onu söyleyin. Reverdi'nin Malezya'da yakalanması, Kamboçya'daki olayı yeniden gündeme getirebilir mi?
      </div>

      <div>
        - Dava sonuçlandı. Takipsizlik karan çıktı.
      </div>

      <div>
        Avukatın ses tonundan, Marc, Schrecker ile Kreutz ailesinin bir stratejisi olduğunu sezinledi.
      </div>

      <div>
        - Malezya'daki davaya, müdahil taraf olarak katılacak mısınız?
      </div>

      <div>
        - Bir şey söylemek için çok erken.
      </div>

      <div>
        - Ama her iki olay da benzerlikler arz ediyor, değil mi?
      </div>

      <div>
        - Dinleyin. Her ikimiz de zaman kaybediyoruz. Size hiçbir şey söylemeyeceğim. Sizin de bildiğiniz gibi bir avukat gazetecilerle konuşmaz, tabiî kendi dava dosyası için gerekli olmadıkça. Bu tür konularda lüzumlu olan tek şey vardır: ağzı sıkılık. En ufak bir riski göze alamam.
      </div>

      <div>
        Marc boğazını temizledi:
      </div>

      <div>
        - Benim hakkımda bilgi toplayabilirsiniz. Ben ciddi bir gazeteciyim.
      </div>

      <div>
        - Söz konusu olan bu değil.
      </div>

      <div>
        - Yayımlamadan önce makalemi size okutacağıma dair söz veriyorum. Ben...
      </div>

      <div>
        Avukat kahkahalarla güldü, sesi birkaç saniyede sanki gençleşmişti.
      </div>

      <div>
        - Yayımlanmadan önce bana okutulacağı söylenen makalelerin sayısını bir bilseydiniz; ben ne yazık ki bunların hiçbirini görmedim bile!
      </div>

      <div>
        Marc ısrar etmedi; bir kez bile bu konuda verdiği sözü tuttuğunu hatırlamıyordu. Pragmatik davranmaya karar verdi:
      </div>

      <div>
        - Yirmi yıldır adlî konularda gazetelere yazılar yazıyorum. Önüme çıkan her konuda yazmak gibi bir âdetim yoktur. Bana sadece hangi noktada olduğunuzu söyleyin. Kamboçya'daki olay ile Papan'daki olay arasında bir bağ kuruyorsunuz, değil mi?
      </div>

      <div>
        Avukat suskunluğunu koruyordu.
      </div>

      <div>
        - İki adalet sistemi arasında bir işbirliği olabilir mi?
      </div>

      <div>
        - Bakın, ben...
      </div>

      <div>
        - Malezya'daki sorgu hâkimliği, Kamboçya'dan yardım isteyecek mi?
      </div>

      <div>
        Schrecker hâlâ suskundu, ama bir farkla, artık sıkılmıştı ve hızlı hızlı soluyordu:
      </div>

      <div>
        - Johor Bahru'yla temasa geçtim. Ancak hiçbir yanıt alamadım. Ve Kamboçyalıların Kreutz dosyasını Malezyalılara verip vermediğini hâlâ bilmiyoruz.
      </div>

      <div>
        - Dosyayı neden siz vermiyorsunuz?
      </div>

      <div>
        Avukat yeniden güldü, ama bu kez sesinde hüzün vardı:
      </div>

      <div>
        - Çünkü bizde dosya yok. 1997'de biz yabancı danışmandan başka bir şey değildik. Khmerler yetki konusunda çok alıngandırlar. Batılılardan üstün olduklarını her fırsatta ispatlamak isterler.
      </div>

      <div>
        Avukat ısınmaya başlıyordu; Marc, bu davanın onda bir tutku haline geldiğini anladı.
      </div>

      <div>
        - Anlamanız gereken bir şey var, diye devam etti. Kızıl Khmerler, Kamboçya'daki adlî personelin yüzde seksenini öldürdü. Bugün oradaki avukatlar, hâkimler bir ilkokul öğretmeniyle aynı eğitim düzeyinde. Aynca rüşvet, kokuşmuşluk ve siyasî etkiler de var. Tam bir karmaşa. Bütün bunlara, Kamboçya ile Malezya arasındaki sorunlu ilişkiler de ekleniyor. Ve dahası, Tayland'la da böyle bir deneyim geçirdik, biz...
      </div>

      <div>
        -Neden Tayland?
      </div>

      <div>
        Avukat cevap vermedi. Ama Marc çoktan anlamıştı:
      </div>

      <div>
        - Reverdi hakkında Tayland'da bir dava mı açıldı? Schrecker suskunluğunu sürdürdü. Marc ısrarla sordu:
      </div>

      <div>
        - Reverdi, Tayland'da da mı sıkıntı oldu?
      </div>

      <div>
        - Sıkıntı denemez, hayır. Hiçbir şeyle suçlanmadı.
      </div>

      <div>
        Marc, karton dosyalarını açarken hızla düşündü. Notlarım buldu; Schrecker'e, Reverdi dosyasını a'dan z'ye bildiğini göstermesi gerekiyordu. Sıralamaya başladı:
      </div>

      <div>
        - 1991'den 1996'ya, sonra da 1998'den 2000'e kadar Reverdi Tayland'da yaşamış. Aynca 2001'de ve 2002'de de Tayland'a gitmiş. Bu dönemlerde başka cinayetler de mi oldu?
      </div>

      <div>
        Alman cevap vermedi. Marc, adamın güçlükle soluk alıp verdiğini duyuyordu. Konuşmak istemiyor, ama bir güç telefonu kapatmasını engelliyordu.
      </div>

      <div>
        - Cesetleri buldunuz mu?
      </div>

      <div>
        Schrecker, yüreğinden gelen bir sesle bağırdı:
      </div>

      <div>
        - Ceset yok, hayır! Eğer olsaydı, her şey ortaya çıkardı.
      </div>

      <div>
        - Peki ne oldu?
      </div>

      <div>
        - Kayıplar.
      </div>

      <div>
        - Kayıplar mı, Tayland'da? Yılda sekiz milyon turistin geldiği Tayland'da hem de. "Kayıp" olduklarını nasıl saptadınız?
      </div>

      <div>
        - Ortak noktalar var.
      </div>

      <div>
        - Yer olarak mı?
      </div>

      <div>
        - Hem yer hem de tarih olarak, evet.
      </div>

      <div>
        Marc dokümanlarına baktı; Reverdi'nin kaldığı yerlerden birini buldu:
      </div>

      <div>
        -Phuketmi?
      </div>

      <div>
        - Phuket, evet. İki kayıp vakası var. Özellikle Koh Surin'de, Phuket'in kuzeyinde. Reverdi'nin evinin olduğu yerde.
      </div>

      <div>
        - Coğrafî yakınlık bir şey ispat etmez.
      </div>

      <div>
        - Dahası var. Avukat yeniden coşmuştu; şüphesiz bu ipuçlarına ulaşmak için aylarını vermişti. Kadınlardan biri onun dalış derslerine katılmış. Diğeri bir süre onun bungalovunda yaşamış. Şahitler var. Adama aşıkmış. Sonra onu bir daha gören olmamış.
      </div>

      <div>
        Marc ürperdi: karşısında gerçek bir leşçi vardı.
      </div>

      <div>
        - Kurbanlar. Bana onların adlarını verin.
      </div>

      <div>
        - İmkânsız, hayır. Dosyayı oluşturmak için yıllarımızı verdik. Bir gazeteci çıkıp her şeyi berbat etsin diye yapmadık bunu.
      </div>

      <div>
        - "Biz" demekle kimleri kastediyorsunuz?
      </div>

      <div>
        - Aileleri. Avrupa'daki bütün aileler bulundu. Bir araya geldik.
      </div>

      <div>
        Tek amacımız Malezya'daki davaya odaklanmak. Aniden sırıttı. Şimdi fare gibi kapana kısıldı.
      </div>

      <div>
        Schrecker iyice coşmuş gibiydi; Marc ise tam havasındaydı. Reverdi kaç kez öldürmüştü? Bir Güneydoğu Asya haritasının üzerinde, eski dalgıcın cinayet işlediği yerleri keçeli kalemiyle işaretlerken, bir yandan da düşünüyordu. Bir anda aklına, sabıka dosyası kabarık katiller için yapılan tanım geldi: "Cinsel sadistlerin çoğu gibi, böyle bir katil sürekli yer değiştiren, gezgin bir adamdır, sosyal bakımdan faaldir, en azından görüntüde, çünkü kurbanlarını ürkütüp elinden kaçırmamak için normal bir insan maskesi takınmak zorundadır; cinayet mahallini kusursuz bir biçimde denetler..."
      </div>

      <div>
        Marc yeni bir teşebbüste daha bulundu:
      </div>

      <div>
        - En azından bana kızların uyruklarını söyleyebilirsiniz.
      </div>

      <div>
        - Hoşçakalın! Şu ana kadar çok şey söyledim zaten.
      </div>

      <div>
        - Durun, kapatmayın!
      </div>

      <div>
        Neredeyse bağırır gibi konuşmuştu. Sesini alçalttı.
      </div>

      <div>
        - Onların yüzlerini görmek istiyordum. Hepsi bu. Fotoğraflarını yollayın lütfen.
      </div>

      <div>
        - Gazetenizde yayımlamanız için mi?
      </div>

      <div>
        - Yayımlamayacağıma dair size söz veriyorum. Sadece diğer kurbanların yüzleriyle karşılaştırmak istiyorum.
      </div>

      <div>
        - Hiçbir benzerlik yok. ilk teyit ettiğimiz şey bu oldu.
      </div>

      <div>
        - Sadece fotoğraflar, isim yok, uyruk yok.
      </div>

      <div>
        - Söz konusu bile olamaz. Elimizdekiler tahminden başka bir şey değil. Farklı hukuk sistemleri olan ülkeler arasında bir işbirliği kurmaya çalışıyoruz. Gerçekten yorucu ve içinden çıkılmaz bir iş. En ufak bir riski göze alamam, hem de bir gazeteci için...
      </div>

      <div>
        - Gazeteciyi unutun. Gazete haberini unutun. Sadece bu hikâyeyi anlamak istiyorum. Bu benim için artık kişisel bir olay, anlıyor musunuz?
      </div>

      <div>
        Yeniden bir sessizlik oldu. Marc, bu kez çok ileri gitmişti; ama bu önemli açıklamayla da hedefi tam on ikiden vurmuş gibiydi, iki avcı karşı karşıyaydı.
      </div>

      <div>
        - Bu resimleri yayımlamayacağınıza dair nasıl bir garanti veriyorsunuz?
      </div>

      <div>
        - Fotoğrafları elektronik postayla, düşük çözünürlükte yollayın. Böylece onları gazetemde kullanamam. Sadece bilgisayarımda görebilirim.
      </div>

      <div>
        Marc'ın e-posta adresini not ettikten sonra avukat ekledi:
      </div>

      <div>
        - Size, onun ikamet ettiği dönemler ile bu dönemlerle uyuşan
      </div>

      <div>
        kayıp tarihlerini de vereceğim. Belki böylece siz bir şeyler bulabilirsiniz.
      </div>

      <div>
        - Teşekkür ederim.
      </div>

      <div>
        - Ancak unutmayın, bu bir tür al gülüm ver gülüm. Bulduğunuz en ufak bir şeyden bile beni haberdar edeceksiniz.
      </div>

      <div>
        - Bana güvenin.
      </div>

      <div>
        İşte bir yalan daha: Marc tek başına çalışan biriydi. Bilgileri asla bir başkasıyla paylaşmazdı. Telefonu kapatmadan önce son bir soru sormaktan kendini alamadı. Bu adam onunla aynı düşüncede miydi, öğrenmek istiyordu.
      </div>

      <div>
        - Reverdi'nin seri cinayetler işleyen bir katil olduğundan emin misiniz?
      </div>

      <div>
        Avukat hemen cevap vermedi. Cevabını düşünüyor olmalıydı. Kelimelerinin bir vecize gibi etkili olmasını istiyordu.
      </div>

      <div>
        - Yırtıcı, vahşi bir hayvan, dedi sonunda. Bilinen her iki olayda da bıçağını yirmi kereden fazla kullanmış. Kurbanlarının suratını, cinsel organını, memelerini parçalamış. Ruhsal bir kriz anında vuku bulmuş, herhangi bir tedbir almadan onu, öldürmeye mecbur etmiş olmalı, yani bir plan, bir hazırlık yok. Yırtıcı bir hayvan. Sadece bu zavallı kızların kanını dökmek istiyor.
      </div>

      <div>
        Schrecker yanılıyordu. Tecrübelerine dayanarak, Marc, Reverdi'nin olgunlaşmış bir plana göre hareket ettiğini biliyordu. Aksi takdirde, daha ilk cinayetinde yakalanırdı. Tam tersine tuzağını önceden hazırlıyordu. Genç kadınları inine çekmeyi, sonra da cesetlerini ortadan kaldırmayı başarıyordu. Ama avukat bir konuda haklıydı: evet bir ruhsal kriz söz konusuydu. Ölçüsüz, karmaşık bir kriz hali. Bir şeyler, bir ayrıntı öldürmesini emrediyordu. Ama ne?
      </div>

      <div>
        Bütün vücudunun karıncalandığını hissetti, işte çözmeyi sevdiği kilit nokta buradaydı. Katilin beynindeki kötülüğün kaynağında. Bu düşünceyle, bir kez daha sordu:
      </div>

      <div>
        - Onunla röportaj yapabilme şansım nedir?
      </div>

      <div>
        - Hiç yok. Şu anda afallamış bir durumda, ama kendini toparladığında da tek kelime etmeyecektir. Kamboçya'dan bu yana, hiç röportaj kabul etmedi.
      </div>

      <div>
        - Kamboçya'dan bu yana mı?
      </div>

      <div>
        - Phnom Penh Hapishanesi'nde, T-5'te yatarken bir kadın gazeteci onunla görüşmeyi başardı. Ancak ağzından tek kelime bile alamadı. Her zamanki gibi "dalgalar prensi"ni oynadı, bütün sorulan geçiştirdi, insanları enayi yerine koydu. Bütün suçlamaları reddetti.
      </div>

      <div>
        - Kadın gazetecinin adını biliyor musunuz?
      </div>

      <div>
        - Pisaî, bir şey sanırım... Phonom Penh Post'ta çalışıyor.
      </div>

      <div>
        Marc, avukata saygılarını sundu, verdiği sözleri kısaca bir kez daha yineledi ve teşekkür etti. Saatine baktı: sabahın on biriydi. Phnom Penh'te on yedi olmalıydı. Kamboçya gazetesinin irtibat telefonlarını bulmak için internete bağlandı. Schrecker'den bir elektronik posta gelmiş olduğunu gördü: Phuket kurbanlarının resimlerini yollamıştı.
      </div>

      <div>
        Marc, Picture Viewer programıyla iki dokümanı da açtı. Avukat haklıydı: kayıp kızlar çok güzeldi, ama birbirlerine benzemiyorlardı. Ne Pernille Mosensen'le ne de Linda Kreutz'le ortak noktalan vardı. Kızlardan birinin yüz hatları kareydi, iyice arkaya taranmış saçlarının daha da belirginleştirdiği kararlı bakışlara sahipti. Diğer kız, uzun lüle lüle saçlarının altına gizlenmişti, fotoğraf hafif profilden çekilmişti. Tek benzer yanlan yaşlan ve bronzlaşmış tenleriydi: tatilci kızlar.
      </div>

      <div>
        Schrecker, kızların kaybolduğu tarihleri de iletiye eklemişti: ilki mart 1998'de, ikincisi ocak 2000'de. Marc fotoğrafları, Pernille ile Linda'nın resimleriyle aynı formatta bastı, sonra hepsini çalışma masasının üzerine, iskambil kâğıtları gibi yan yana yerleştirdi. Sadece tek bir kazananın olduğu, tuhaf bir iskambil falına bakıyordu sanki...
      </div>

      <div>
        Eğer bu dört kadın gerçekten Reverdi'nin kurbanlarıysa, neden onları seçmişti? Marc'ın göremediği, anlayamadığı, adamın öldürme dürtüsünü harekete geçiren bir şeylere, bir işarete, bir özelliğe mi sahiptiler?
      </div>

      <div>
        Resimleri duvara raptiyeledi, sonra Phnom Penh Post'un telefonunu çevirdi. Yazı işlerinden, ingilizce konuşan bir gazeteci ona, Pisai van Tham'ın cep telefonu numarasını verdi.
      </div>

      <div>
        Numarayı çevirdi:
      </div>

      <div>
        -Alo?
      </div>

      <div>
        Marc İngilizce konuşarak derdini anlatmaya başladı, ama kadın Fransızca olarak sözünü kesti. Hem de belirgin bir neşeyle. Sesinde olağandışı bir şey vardı, hem yumuşaktı hem de genizden geliyordu. Gazeteci kadın Marc'ın telefonuna şaşırmamış gibiydi; kuşkusuz ilk arayan o değildi.
      </div>

      <div>
        - Reverdi'yle yaptığım mülakatı mı istiyorsunuz, e-postayla? İngilizce metni mi?
      </div>

      <div>
        Marc elektronik posta adresini verdi, sonra ekledi:
      </div>

      <div>
        - Jacques Reverdi'yle röportaj yapmayı başaran tek gazeteci sizsiniz. O günden sonra bir daha konuşmadı...
      </div>

      <div>
        Hattın diğer ucunda övünme göstergesi hafif bir gülüş duyuldu.
      </div>

      <div>
        - Nasıl başardınız? Bu başarıyı nasıl açıklayabilirsiniz?
      </div>

      <div>
        Bir gülüş daha duyuldu; daha çok bir miyavlamayı andırıyordu. Marc, karşısında değerli bir kedi bulunduğunu hayal etti. Altın şansı tüyleri, yeşil gözleri olan bir kedi.
      </div>

      <div>
        - Çok basit. Ben bir kadınım. -Kadın mı?
      </div>

      <div>
        - Jacques Reverdi baştan çıkarıcı biri. Kadınların gönlünü fethetmeyi bilen bir erkek.
      </div>

      <div>
        - Onunla ne zaman karşılaştınız, nasıldı?
      </div>

      <div>
        - Cazibeli. Yeniden miyavladı. Söylediğim gibi o bir gönülçelen.
      </div>

      <div>
        Marc'ın aklına bir anısı geldi. Geleneksel olarak bütün dalgıçlar kadınlan baştan çıkaran usta gönülçelenlerdi. Jacques Mayol, Umberto Pelizzari: gerçek birer donjuandılar. Ama Reverdi için, aşk sadece bir maskeydi. Pisai devam ediyordu:
      </div>

      <div>
        - Özellikle güldüğünde. Çok etkili, çok hoş. Bir meyve gibi, anlıyor musunuz? Sesi de... Çok sıcaktı. Bilirsiniz, kadınlar bundan hoşlanır... Ve o, kadınlan seviyor.
      </div>

      <div>
        Fransızca yanlışlan ve cilveleri Marc'ın sinirlerini oynatmaya başlamıştı.
      </div>

      <div>
        - Onun suçlu olduğunu düşünüyor musunuz?
      </div>

      <div>
        - Şüphesiz. Kadınlan öldürüyor.
      </div>

      <div>
        - Phnom Penh'te aklandı, beraat etti, değil mi?
      </div>

      <div>
        - Bu, Kamboçya adaleti. Ama suçlu, hiç şüphe yok. Gülümsemesinin ardında bunu hissettim... Kadınların canını istiyor.
      </div>

      <div>
        - Ama biraz önce onları sevdiğini söylemiştiniz.
      </div>

      <div>
        - Doğru. Öldürmek: kadınlan sevmenin en uç noktası. Sorbonne'da Fransızca okudum. Moliere'in Don Juan'ı. Gerçeği derinlemesine biliyorum. Sevmek yok etmektir. Don Juan da bir katil. Elvire'i öldürdü. Onun kalbini, ruhunu, hayatını çaldı. Reverdi de aynı. Kadın katili.
      </div>

      <div>
        Yeniden güldü, bu kez sesinde korku vardı. Marc belli belirsiz de olsa, kadının ne demek istediğini anlıyordu. Cinayet, tutkunun zirvesiydi. Kedi cümlesini tamamladı:
      </div>

      <div>
        - O bir gönülçelen. Eğer onunla mülakat yapmak istiyorsanız, yerinize bir hanım arkadaşınızı yollayın.
      </div>

      <div>
        - Onunla îpoh'ta temas kurulabilir mi?
      </div>

      <div>
        - Artık îpoh'ta değil. -Nasıl?
      </div>

      <div>
        - Reverdi hastaneden aynldı.
      </div>

      <div>
        Marc bütün kibarlığını bir kenara bıraktı:
      </div>

      <div>
        - Tanrım! Peki nerede?
      </div>

      <div>
        - Kuala Lumpur yakınlarında, Kanara Ulusal Hapishanesinde. Dün öğleden sonra, 13 şubat perşembe günü nakledildi. Psikiyatrlar iyileştiğini söyledi. Anlayacağın, artık aklı başında. Bütün icraatlarından sorumlu tutulacak.
      </div>

      <div>
        Marc, bu haberin iyi mi yoksa kötü mü olduğunu bilmiyordu. Artık bir temas kurmanın imkânı yoktu. Ve hâlâ avukatının adını
      </div>

      <div>
        bilmiyordu.
      </div>

      <div>
        - Nakline kim karar verdi?
      </div>

      <div>
        - O. Hapse gitmeyi istedi... kendiliğinden. -O mu istedi?..
      </div>

      <div>
        - İstemediği tek şey, onu deli sanmaları!
      </div>
    </div>
  </div>
</body>
</html>
