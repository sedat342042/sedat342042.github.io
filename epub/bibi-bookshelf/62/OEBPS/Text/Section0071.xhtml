<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;">71</h2>

  <div style="margin-left:0;margin-right:0;text-indent:18.859844px; text-align: justify;">
    <div>
      <div>
        - Selam Elisabeth!
      </div>

      <div>
        Marc arkasına döndü, afallamıştı. ismi duyunca, ensesine bir cop darbesi yemiş gibi olmuştu. Saint-Georges Meydanı'nda yürüyordu ve bir el omzuna dokunmuştu. Karşısına dikilen adamı tanımak için çaba gösterdi, gözkapaklarının altında kıvılcımlar dans ediyordu.
      </div>

      <div>
        Alain.
      </div>

      <div>
        Posta memuru.
      </div>

      <div>
        - Kız nasıl? diye sordu gülerek.
      </div>

      <div>
        Marc, bir zamanlar kaderini elinde tutan bu adamı unutmuştu. Her şey sanki bir asır önce olup bitmişti. Kaldırımda karşılıklı duruyorlardı, Alain bankonun ardında otururken göründüğünden çok daha ufak tefekti. Mat bir ten, atkuyruğu saçlar; minyatür bir Yerli.
      </div>

      <div>
        Marc, gayri ihtiyarî perçemini arkaya attı ve söyleyecek bir şeyler aradı; aklına bir şey gelmiyordu. Posta memuru gerçek Elisabeth'i mi yoksa onun uzun süredir ortalarda görünmeme nedenini mi soruyordu, anlamamıştı.
      </div>

      <div>
        Kem küm etti:
      </div>

      <div>
        - Ee... her şey yolunda, şimdilik. Alain ona göz kırptı:
      </div>

      <div>
        - Gelip mektuplarını alması gerekiyor. -Mektup mu geldi?
      </div>

      <div>
        Vietnamlı yeniden güldü:
      </div>

      <div>
        - Yirmi sekiz tane!
      </div>

      <div>
        Otuz dakika sonra, Marc eli kolu mektup dolu bir halde postaneden çıkıyordu. Postrestant sözleşmesi biteli uzun bir süre olmuştu, ama Alain mektupları ona seve seve vermişti.
      </div>

      <div>
        Zarfların üstünü okumak için durdu. Hepsi aynı başlığı taşıyordu, Arap harfleriyle yazılmış bir simge. Kuşkusuz Reverdi, Jimmy'nin ölümünden sonra mektuplarının gizlice yollamak için bir Müslüman derneğinden yararlanmıştı. Jacques'ın islamcılarla çok sıkı fıkı olduğunu yazan makaleleri şimdi daha iyi anlıyordu.
      </div>

      <div>
        Marc pulların üzerindeki tarihlere baktı. Yaklaşık üç aydan bu yana âşık katil her üç günde bir mektup yazmıştı. Hepsi tarihlerine göre sıralanmıştı. İçlerinden birkaçını hemen orada, kaldırımda açmaktan çekinmedi.
      </div>

      <div>
        İlk mektupla başladı, 12 haziran tarihliydi:
      </div>

      <div>
        <br />
      </div>

      <div>
        Aşkım,
      </div>

      <div>
        <br />
      </div>

      <div>
        On günden beri senden hiç e-posta almadım. Önce kaygılanmıştım. Başına, son gittiğin adada bir kaza geldiğini düşündüm. Ama hayır; öyle olsaydı duyardım. Şüphesiz teknik bir arıza oldu. Şu ya da bu sebeple, mesajların benim adresime ulaşmıyor. Sen, benimkileri alıyor musun, bilmiyorum. İşi garantiye almak için, yeniden Paris'teki adresine yazıyorum.
      </div>

      <div>
        <br />
      </div>

      <div>
        Marc mektubu zarfına koydu. Bir sonraki mektubu açtı. 15 haziran. Gözleri rasgele şu satırlara takıldı:
      </div>

      <div>
        ... Yavaş yavaş sessizliğinin sebebini anlıyorum... Phuket'te neler oldu? Beni habersiz bırakma sebebin ne?..
      </div>

      <div>
        Üçüncü mektup. 19 haziran. Üslubunda köklü bir değişiklik vardı:
      </div>

      <div>
        ... Bunun bir arıza olmadığını, e-posta adresini isteyerek kapattığını biliyorum...
      </div>

      <div>
        Marc birkaç paragraf atladı ve okumaya devam etti:
      </div>

      <div>
        ... Bu bir oyun mu? Eğer oyunsa, böyle bir çılgınlık yapacağını sanmazdım. Artık benim kim olduğumu biliyorsun. Kuralları benim koyduğumu biliyorsun...
      </div>

      <div>
        Mektubun sonunda katil yumuşuyordu:
      </div>

      <div>
        ... Seni artık okuyamamak büyük bir acı, ama başlarda olduğu gibi sana elle yazmak hâlâ bir mutluluk...
      </div>

      <div>
        Marc mektubu buruşturdu. Ardından temmuzun başında yazılmış bir zarfı açtı. Yazı biraz bozuktu.
      </div>

      <div>
        <br />
      </div>

      <div>
        Elisabeth,
      </div>

      <div>
        <br />
      </div>

      <div>
        Bu sessizliğin, hiç düşünmek istemediğim bir şeyi aklıma getiriyor. Telaffuz etmek istemediğim üç heceyi. Çünkü, çok iyi biliyorsun, bu üç hece geri dönüşü olmayan sonuçlar doğurabilir. Sen benim seçilmişimsin. Seni ben seçtim. Sana bir şans daha veriyorum...
      </div>

      <div>
        <br />
      </div>

      <div>
        Marc, mektubun son satırlarına kadar hızla geçti: ... Hâlâ e-posta adresime yazabilirsin. Çok geç olmadan hemen yaz. Ne sen ne de ben bunu isteriz.
      </div>

      <div>
        Diğer mektupları okumak istemedi. Tepeden tırnağa titriyordu. Çevresine bakındı: gelip geçenler, arabalar, mağazalar... Her şeyi, bir akvaryumun içindeymişler gibi bulanık görüyordu. O bu sıradan dünyaya ait değildi. Artık, onu bu dünyadan ayrı tutan, onu ölüme yaklaştıran kırmızı bir damga taşıyordu.
      </div>

      <div>
        Bir duvara yaslandı ve aklının sesini dinledi.
      </div>

      <div>
        Olanlar tahmin etmediği şeyler miydi? Bu öfkenin olacağını en az bin kere düşünmemiş miydi? Tam olarak neden korkuyordu? İşte bir kez daha, Reverdi'nin doğaüstü güçleri olduğunu düşünüyordu. Halbuki, demir parmaklıklar ardında bir hiçti. Üstelik Marc Dupeyrat'nın varlığından bile habersizdi.
      </div>

      <div>
        Birkaç hafta içinde, düşman yargılanmış ve asılmış olacaktı.
      </div>

      <div>
        Böylece de dosya kapanacaktı.
      </div>

      <div>
        Bu düşünceler bile onu rahatlatmadı. Mektupları sıkı sıkı göğsüne bastırıyordu. Onlardan kurtulmalıydı. Mektupları yakmalıydı. Bir felaketi önlemeliydi.
      </div>
    </div>

    <div>
      <br />
    </div>
  </div>
</body>
</html>
