<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;">41</h2>

  <div style="margin-left:0;margin-right:0;text-indent:18.859844px; text-align: justify;">
    <div>
      Yeşil zaman.
    </div>

    <div>
      Bu terim, arabadan inerken dilinin ucuna gelmişti. Hintlinin yaptığı tarife göre ilerlemişti: "Luther Misyonu" yazan tabelaya kadar yolu takip etti, sonra yolun tam karşısındaki, ormana giden patikaya saptı. Üç yüz metre kadar, arabayla gidebileceği yere kadar ilerledi. Yol, bir tepenin eteklerinde, ağaçları eğimli bir çatı oluşturan, cangılın girişinde sona eriyordu.
    </div>

    <div>
      Yeşil zaman.
    </div>

    <div>
      Ağaçların altında karanlığın yeşile büründüğü an. Her şey ormanın uykuya geçmesi için düzenlenmiş gibiydi sanki, ama tam tersine orman uyanıyordu. Marc kendini başka bir âlemde hissediyordu. Çevresinde kulakları sağır edici bir gürültü vardı. Sürekli takırtılar, tiz ıslıklar, boğuk uğultular: ortalıkta görünmeyen bir sürü kuş ağaçların dallarına tünemişti herhalde. Bazen başka sesler de duyuluyordu, gelip geçen sesler: kargaların kanat çırpışları, bir duyulup bir kaybolan gaga takırtıları. Ama özellikle de ormanın derinliklerinden, patikanın iki yanında yer alan yüksek otların, kamışların, hurma ağaçlarının, eğrelti otlarının hışırtısı geliyor ve onu davetkâr dalgalar gibi denize çekiyordu.
    </div>

    <div>
      Yola devam etti. Kapıcı onu uyarmıştı: "Geceyi bekleyin ve ışığa gidin." Gece avcısı projektör kullanıyordu. Tepenin yamacından inmeye başladı. Rüzgârın serinliği kendini hissettiriyordu. Ceketinin yakalarını kaldırdı ve biraz daha büzüldü.
    </div>

    <div>
      Otlar, ağaçlar hareket ediyor, sanki bir gölgenin temasıyla isteksizce açılıp kapanıyordu. Her yerden kokular yükseliyor, her şey canlanıyordu. Ormanın bütün duyulan açıktı. Marc, bu uyanışın sebebini anlayamıyordu? Cangılın beklediği neydi? Orman neden böyle harekete geçiyordu?
    </div>

    <div>
      O sırada yağmur ansızın bastırdı.
    </div>

    <div>
      Önce birkaç damla. Sonra kuşların çığlıklarını bastıran düzenli damlalar. Susamış, günün yakıcı saatlerinde iyice kurumuş ve bir fırın gibi yanarak tüm yakıtını tüketmiş olan orman su içmek için uyanıyordu.
    </div>

    <div>
      İnmeye devam ediyordu. Yaprakların arasından eski bir tenis kortu gördü. Hep aynı çelişki: tam işte dünyanın o eski ilkel, vahşi halini bulduğunu hissediyordu ki, karşısına uygarlığın her yerde hazır ve nazır olan izleri çıkıyordu. Ama viran bir halde: ağın ve kort çizgilerinin yerini ölü yapraklar, sarmaşıklar, dal parçalan almıştı.
    </div>

    <div>
      Sağanak başladığında açık alanın çevresini dolanıyordu. Marc bir yere sığınıp beklemeyi istemedi. Tam tersine, ayaklarının altında harelenen cangılı hayranlıkla seyretmek için uçurumun kenarında ilerliyordu. Yeşil dallar, yağmur altında yeşil köpükler çıkararak salman makine merdanelerine benziyordu. Bütün bitkiler yuvarlanıp sürükleniyor, yağmur damlalarının altında parıldıyor, çıtırdıyor, bir renk olarak değil bir çığlık olarak yeşil ortaya çıkıyordu.
    </div>

    <div>
      Hâlâ aşağı doğru iniyordu ki karşısına bir nehir çıktı. Gayri ihtiyarî geri döndü: karanlık her şeyi yok etmişti. Görünürde ne patika, ne tenis kortu, ne de araba vardı... Tam bir görünmez dekor söz konusuydu, gece ona sırtını dönüyordu. "Işığa gidin." Ancak etrafta projektörden en ufak bir iz yoktu.
    </div>

    <div>
      Karanlıkta, birkaç metre solda, zorlukla seçtiği kayaları takip ederek akarsuyu geçmeye karar verdi. Karşı kıyıya vardığında, sırılsıklamdı, gecenin karanlığı üzerine düşeni yapmıştı. El yordamıyla biraz daha ilerledi, yanına bir cep feneri almadığı için kendine kızıyordu, bir ses duydu:
    </div>

    <div>
      - What's going on? Who is here?<sup>4</sup>
    </div>

    <div>
      Şaşkınlıktan donakalan Marc, Fransızca birkaç kelime söyledi. Cevap yerine sessizlik vardı. Sonra, birden, hiç beklemediği bir anda, ağaçların arasından beyaz bir ışık huzmesi belirdi, ameliyathanelerde kullanılan güçlü ışıklara benziyordu.
    </div>

    <div>
      <br />
    </div>

    <div style="font-size:small;">
      4. Ne oluyor? Kim var orada? (ç.n.)
    </div>

    <div>
      <br />
    </div>

    <div>
      Marc gözlerini korudu. Gözlerini kırpıştırdı, yaklaşık on metre yukarıda, kusursuz, parlak bir dikdörtgen ışık huzmesi gördü. Aynı anda da bir jeneratörün uğultusunu duydu. Bir çarşafın - metal bir kasnağa gerilmiş beyaz bir çarşaftı- önünde yağmurluk giymiş bir siluet karaltı halinde belirdi.
    </div>

    <div>
      Adam ilerledi ve Fransızca konuştu:
    </div>

    <div>
      <br />
    </div>

    <div>
      - Bunları takın.
    </div>

    <div>
      Marc'a bir güneş gözlüğü uzattı. Kendisi de, kapüşonunun altında cıva camlı gözlükler takmıştı:
    </div>

    <div>
      - Işığın UV bakımından çok güçlü. Korunmak lazım.
    </div>

    <div>
      Marc gözlükleri taktı ve daha şimdiden kapana doluşmuş böceklere baktı.
    </div>

    <div>
      - Işığın onları neden çektiği bilinmiyor. Yıldızlan kendilerine kerteriz olarak aldıkları ve bu yüzden de en küçük ışık kaynağına bile yöneldikleri tahmin ediliyor. Işık akıllarını başlarından alıyor. Binlerce gözleri olduğunu biliyor musunuz? Siz burada ne yapıyorsunuz? Siz de mi onlarla ilgileniyorsunuz; kelebeklerle?
    </div>

    <div>
      Marc adama baktı. Kapüşonunun ve gümüş rengi gözlüklerinin altına gizlenmiş yüzü tam olarak belirgin değildi. Ama yüz hatları, yağmurla yıkanmış gibi parlak ve kaslıydı.
    </div>

    <div>
      Marc onunla açık konuşmaya karar verdi:
    </div>

    <div>
      - Ben gazeteciyim. Farklı konularda uzmanlığı olan bir gazeteci. Jacques Reverdi olayını araştırıyorum.
    </div>

    <div>
      Avcı bir hayranlık ıslığı çaldı:
    </div>

    <div>
      - Bana kadar ulaştığınıza göre bayağı kararlısınız.
    </div>

    <div>
      Marc, sırılsıklam olmuş giysilerinin içinde yeniden ısındığını hissetti. Demek adam Reverdi'yi tanıyordu. Doğal bir ses tonuyla sordu:
    </div>

    <div>
      - Ne tür bir ilişkiniz vardı?
    </div>

    <div>
      Böcekbilimci gerili çarşafa doğru yaklaştı. Dikdörtgen bez, cızırdayan, yapışkan küçük ayaklarıyla çarşafa tutunmaya çalışan böceklerle kapkara olmuştu.
    </div>

    <div>
      - Onunla birçok kez karşılaştık, dedi gri bir kelebeği dikkatle tutarken. Yabanarıları, anlar, sinekler çevresinde vızıldayan bir bulut kümesi oluşturmuştu.
    </div>

    <div>
      - Nerede?
    </div>

    <div>
      - Burada. Ormanda. -Gecemi?
    </div>

    <div>
      - Gece, evet. Aylak aylak dolanıp duruyordu. Benim gibi. Marc ürperdi. Reverdi gözünün önüne geldi: ince, uzun, sessiz, pusuya yatmış. Nedensizce onu dalgıç elbiseleri içinde hayal ediyordu. Hem mat hem parlak siyah bir elbise. Bir panter.
    </div>

    <div>
      - Kelebek mi avlıyordu?
    </div>

    <div>
      - Sanmıyorum, hayır. Onu hiç av malzemeleriyle görmedim.
    </div>

    <div>
      Nemli havaya güçlü bir amonyak kokusu yayıldı. Avcının elinde plastik bir kavanoz vardı. Pulkanathyı içine koydu. Marc bir an için halüsinasyon gördüğünü sandı: kelebek tiz bir ses çıkarıyordu. Adam gülümseyerek mantar tapayı kapattı:
    </div>

    <div>
      - Bir kafataslı kelebek. Gecekelebekleri familyasından çok önemli bir tür. Bir Acherontia atropos. "Ölübaş kelebek" de denir. Kanatlarının üstündeki desenden ötürü bu şekilde adlandırılır. Tiz bir ses çıkarır ve bal çalmak için an kovanlarına saldırmaktan çekinmez. Kuzuların Sessizliği'ni hatırlıyor musunuz? Katil kurbanlarının gırtlağına bu kelebeği bırakıyordu.
    </div>

    <div>
      Yeniden Kuzuların Sessizliği. Hayır, kesinlikle o, aynı kanıda değildi. Reverdi'nin öldürme çılgınlığının bir benzeri olmamalıydı. Marc böcekleri kovalamak için elini salladı.
    </div>

    <div>
      - Amonyak... diye mırıldandı avcı. Ölmeden önce onları taş gibi duyarsız kılıyor.
    </div>

    <div>
      Adam bir şırınga çıkardı. Marc, başını başka tarafa çevirdi. Çarşafın üstünde, küçük böceklerin vızıltısı sağanağın sesine karışıyordu.
    </div>
  </div>
</body>
</html>
