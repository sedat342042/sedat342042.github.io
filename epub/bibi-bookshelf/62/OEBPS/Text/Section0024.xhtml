<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;">24</h2>

  <div style="margin-left:0;margin-right:0;text-indent:18.859844px; text-align: justify;">
    <div>
      - Karınız için mi geldiniz?
    </div>

    <div>
      - Ben evli değilim.
    </div>

    <div>
      - O zaman kız arkadaşınız için?
    </div>

    <div>
      - Hayır... Ben, yani...
    </div>

    <div>
      - Yani ne?
    </div>

    <div>
      Jinekolog gülümsüyordu, ama sesi sabırsızlığını ele veriyordu. Yuvarlak, kırış kırış, esmer yüzü kepekli undan yapılmış bir poğaçayı andırıyordu. Aynı yumuşaklık, aynı tanıdık tat yayılıyordu sanki. Bembeyaz kısacık saçları, esmer teniyle bir tezat oluşturuyor, geçmiş yılların izlerini daha belirgin kılıyor, ancak insana farklı bir güven duygusu veriyordu.
    </div>

    <div>
      Muayenehane kadının şefkatli görünüşüyle uyum içindeydi: eski mobilyaların, cilalı ve parlak, ancak yılların etkisiyle ve insan elinin temasıyla yıpranmış bibloların sıcaklığını insan hissedebiliyordu. 6. Bölge'nin göbeğindeki bu yer, hamile kadınların severek geldikleri bir sığınak gibi görünüyordu.
    </div>

    <div>
      - Buraya çok az erkek gelir, diye devam etti doktor, Marc'ın sessizliği karşısında.
    </div>

    <div>
      Marc bu uyarıyı bekliyordu. Güzel bir yalan hazırlamıştı:
    </div>

    <div>
      - Ben yazarım. Son romanımın ana kişisi bir kadın. Oysa ben, bir kadın hakkında hiçbir şey bilmiyorum. Yani, bir kadının özel ve mahrem hayatı hakkında demek istiyorum.
    </div>

    <div>
      - "Özel ve mahrem"den kastınız ne?
    </div>

    <div>
      - Şey ben... Sadece bir kadının yerinde olmak nasıl bir duygu, romanımda tam olarak bunu vermek istiyorum, anlıyor musunuz? Özellikle de bazı anıları... kanın baskın olduğu anılan anlatmak istiyorum. Âdet kanı. Bekâret kanı. Yaralar.
    </div>

    <div>
      - Neden kan?
    </div>

    <div>
      Koyu renk gözlerini Marc'a dikmişti. Siyah inciler gibi koyu griydi. Marc'ın keyfi kaçmıştı, ceketini düzeltti:
    </div>

    <div>
      - Buna yazarın "kuraldışılığı" diyelim. Güçlü bir simge olduğunu düşünüyorum.
    </div>

    <div>
      Yaşlı kadın pek inanmışa benzemiyordu. Görüşme sandığından çok daha zorlu geçecek gibiydi. Bir gün boyunca yararsız ve sonuçsuz araştırmalar yapmış, son anda da bu randevuyu almıştı.
    </div>

    <div>
      Önce, uzman kitapçılardaki jinekoloji kitaplarını incelemiş; hiçbir şey anlamamıştı. Bu kitaplarda aradığı temel bilgiler yoktu. Ertesi gün bir uzmana başvurmaya karar vermişti. Bu jinekolog, ona gün içinde, saat on dokuzda randevu veren tek doktordu.
    </div>

    <div>
      - Tam olarak ne istiyorsunuz?
    </div>

    <div>
      Marc bir bloknot ile bir kurşunkalem çıkardı.
    </div>

    <div>
      - Umarım bazı notlar almamın sizin için bir sakıncası yoktur. Jinekolog gönülsüzlüğünü belirten bir hareket yaptı.
    </div>

    <div>
      - Öncelikle, erkeklerin kanı ile kadınların kanlan aynı bileşime mi sahip, onu öğrenmek istiyorum.
    </div>

    <div>
      - Elbette ki, hayır. -Ne fark var?
    </div>

    <div>
      - Hormonlar. Kadınların kanı östrojen ve progesteron içerir. Marc terimleri fonetik olarak not etti; bir kez daha tekrar ettirmeyi göze alamadı.
    </div>

    <div>
      - Bu hormonlar, kanın rengi üzerinde etkili olur mu?
    </div>

    <div>
      - Hayır. Daha çok mizaç üzerinde etkilidir. Âdet dönemi boyunca, kandaki miktarlarında ani değişiklikler olur, bu da mizaçta değişime, dönemsel depresyona yol açar. Kimi zaman, bu tür sıkıntıların önüne geçmek için hastalanma progesteron bantları kullanmalarını salık veriyorum.
    </div>

    <div>
      - Bana âdet kanından söz edebilir misiniz? -Ne bakımdan?
    </div>

    <div>
      - Görünümü. Rengi. Her şeyden önce, kanın miktarı, çok mu? Doktor bir süre düşündü. Kiremit rengi teni loş odada yitip gidiyordu.
    </div>

    <div>
      - Bu kadından kadına değişir. Aybaşları bazen çok önemlidir. Bazen de sadece birkaç damla kan gelir. Bu yaşam tarzına göre değişir. Genç kızlar genelde bir çeşme gibi şar şar kanar. Mekanizmaları henüz düzene girmemiştir çünkü.
    </div>

    <div>
      - Ya rengi? Hep aynı mıdır?
    </div>

    <div>
      - Genellikle evet. Koyu renkli bir kan. Toplardamar kanı, az oksijenli.
    </div>

    <div>
      - Özür dilerim. Bu kelimeler arasındaki ilişkiyi anlamıyorum.
    </div>

    <div>
      - O zaman en baştan almak gerekecek, insan vücudunda iki tür kan dolaşımı vardır, ilki atardamar dolaşımıdır; kalpten çıkan atardamarlar kanı vücuttaki organlara götürür, bu oksijen yüklü bir kandır, ikincisi, dönüş dolaşımı da denilen toplardamar dolaşımıdır; toplardamarlarda bulunan hemoglobin fazla miktarda oksijen içermez. Bu da kanın renginin koyu olmasına neden olur.
    </div>

    <div>
      - İlişki ne?
    </div>

    <div>
      - Kanın açık renkli olmasını sağlayan oksijendir.
    </div>

    <div>
      - Niçin âdet kanı ikinci dolaşımla, yani toplardamar dolaşımıyla ilgili?
    </div>

    <div>
      - Bu gerçek bir anatomi dersinin konusu, Bayım... Kadınlarda, dölyatağının cidarı, âdet devresi boyunca kanla dolan mukoz bir yapıya sahiptir. Bu olası bir embriyon için rezervdir. Anne, cenini, tıpkı kaslarını ve liflerini besler gibi besler: yani kanındaki hemoglobinle. Yumurtlamanın sonunda, döllenme olmadıysa, yani embriyon yoksa, dölyatağı kendiliğinden bir tepki gösterir ve gereksiz yere hazırlanmış bu mukoza, yani rezerv dışarı atılır. Böylece âdet meydana gelir. Kan, cenin tarafından kullanılmadığından oksijenini kaybetmiştir. Böylece de rengi çok daha koyudur. Ve mukoza artıklarıyla doludur.
    </div>

    <div>
      Marc, doktorun anlattıklarını not ederken, bir yandan da, bugüne kadar hiç görmediği bu akıntıyı hayal etmeye çalışıyordu:
    </div>

    <div>
      - içinde mukoza artıklan bulunduğuna göre, fazla akışkan değil o halde?
    </div>

    <div>
      - Hayır. Daha ziyade koyu, biraz ağdalı.
    </div>

    <div>
      Marc, bloknotunun üzerine eğilmiş, söylenen her kelimeyi, her ayrıntıyı not ediyordu. Yaşlı doktor muayenehanenin ışıklarını yakmamıştı ve içerisi gitgide karanlık oluyordu.
    </div>

    <div>
      - Biraz da kandan, yani bekâret kanından söz edelim. Jinekolog hızla saatine baktı; bu randevu gülünçleşmeye başlamıştı.
    </div>

    <div>
      - Bana bu olayı izah edebilir misiniz? Marc sıkıntılı sıkıntılı güldü. Bunu da en baştan anlatmanız gerekecek.
    </div>

    <div>
      - Bu çok basit bir olay. Kadın cinsel organında, dölyolunu az ya da çok kapatan bir zar vardır: kızlık zan. Erkeklik organının dölyoluna ilk girişi sırasında, yani kızın ilk cinsel temasında bu zar yırtılır.
    </div>

    <div>
      - Kanayan bu zar mı?
    </div>

    <div>
      - Evet. Ama dikkat: genellikle bu zar bir ya da birkaç deliklidir. Genç kız organını okşarken ya da banyo kesesiyle ovalarken de yırtılabilir.
    </div>

    <div>
      Marc, bu son ayrıntıyı hemen yakaladı. Belki de Elisabeth'in genç kızlığında başından geçen ve tanımlaması gereken özel şey buydu. Sordu:
    </div>

    <div>
      -Ne renk?
    </div>

    <div>
      Kadın cevap vermedi. Artık bembeyaz saçlarından başka bir şey görünmüyordu, toprak rengi teniyle açıklı koyulu bir tezat oluşturuyordu. Bir kez daha, düşünüyormuş gibiydi. Acemice sorularıyla Marc onu ilk öğrendiği bilgilere yeniden dönmeye zorluyordu.
    </div>

    <div>
      - Burada da, dedi sonunda. Koyu renkli bir kan söz konusu. Kızlık zarı cidarının artıklarını içerir. Ve elbette vajinal salgıları da. Her şeyden önce, tüm bunlar bir zevk ortamında gerçekleşir.
    </div>

    <div>
      - Her şeyden önce mi?
    </div>

    <div>
      Marc, konu dışı da olsa her sözü, kişisel her fikri not ediyordu.
    </div>

    <div>
      - Nadir de olsa ilk ilişkide zevk alınır, diye devam etti jinekolog. Ama bir yırtılma vardır ve ilk kez bir cinsel ilişki söz konusudur. Tüm bunlar, isteyerek olsun ya da olmasın, çok hoyratçadır. Bu kan, sonuçta bir yara kanıdır. Bir iç yara kanı. Bir dönemin sona erdiğini belirtir...
    </div>

    <div>
      Sesi düşünceli bir hal almıştı. Marc gitgide muayenehanenin içinde farklı bir atmosfer algılamaya başlamıştı. Duvarlar, mobilyalar bir mağaranın duvarları gibi kararıyordu. Uzman doktorun sözleri yüce ve büyüleyici bir boyut kazanıyordu. Marc bir kâhini dinliyormuş gibiydi. Kadın durumun farkına vardı. Sesini yükselterek büyüyü bozdu:
    </div>

    <div>
      - Bu kadan yeterli mi? Başka randevularım var.
    </div>

    <div>
      Yalan söylüyordu. Kendini bu büyüleyici ortama kaptırmak istemiyordu.
    </div>

    <div>
      - Özür dilerim, dedi Marc hiç vakit geçirmeden. Ama size bir üçüncü kandan söz etmiştim: yaralardan akan kandan, yani kaza gibi... Bununla ilgili olarak da birkaç şey söyleyebilir misiniz?
    </div>

    <div>
      Kadın iç çekerek lambayı yaktı. Kırmızı damarları olan parşömen görünümünde bez şapkalı bir abajurdu. Odaya yayılan san ışığın altında, yüzü daha da yaşlı görünüyordu. Kumun altından gün ışığına çıkmış, kırış kırış, kupkuru bir yüz.
    </div>

    <div>
      - Söyleyecek pek bir şey yok, dedi doktor. Bu sıradan... normal bir kan.
    </div>

    <div>
      - Kadının ve erkeğin kanlan arasında, görünüm bakımından hiçbir fark yok mu?
    </div>

    <div>
      - Hayır, yok. Bileşimlerinde hiçbir değişiklik söz konusu değil. Bir kez daha tekrar ediyorum: eğer yara atardamarların bulunduğu yerdeyse, kan parlak, yani açık kırmızıdır. Yok toplardamarlara isabet etmişse koyu renkli olur. Hepsi bu.
    </div>

    <div>
      - Bazı fotoğraflar var mı?
    </div>

    <div>
      - Fotoğraflar mı?
    </div>

    <div>
      - Evet. Biraz önce sözünü ettiğimiz farklı kanlan gösteren fotoğraflar.
    </div>

    <div>
      - Size yardımcı olamayacağım. Elimdeki tek şey, tıbbî klişeler, onlar da mikroskopik ölçekte.
    </div>

    <div>
      - Renkler algılanıyor mu?
    </div>

    <div>
      - Hayır. Üzgünüm. Ellerini çalışma masasının üstüne koydu. Şimdi...
    </div>

    <div>
      Marc'ın aklına Reverdi'nin cümleleri geldi: "... bu çok özel sıvının rengini, burada, kâğıdın üstünde görebilmem için doğru kelimeleri bul..."
    </div>

    <div>
      - Bekleyin, bir dakika, diye ısrar etti Marc. Eğer bir metafor oyunu oynamayı, bu kanların her birine sembolik bazı değerler vermeyi kabul etseydiniz, ne söylerdiniz?
    </div>

    <div>
      - Bakın...
    </div>

    <div>
      - Birkaç kelime sadece.
    </div>

    <div>
      Kadın tereddüt etti, sonra ahşap koltuğunda geriye doğru kaykıldı. Gözlerini kapattı. Göz çukurlarının çevresindeki kırışıklıklar daha da belirginleşmişti.
    </div>

    <div>
      - Bekâret kanının yoğun olduğunu söyleyebilirim. Yüklü. Hem yaşamla hem de ölümle. Masumiyetin, özgürlüğün sonu. Cinsellik çocuklukta da vardır, ama henüz hapsedilmemiştir. Arzular basit birer olgu olarak ortaya çıkar, vücuttaki etkileri geçicidir. Ergenlikle ve kızlığını kaybetmeyle birlikte, hafif bir alev kıpırdanmaya başlar, sonra kırmızı bir renk alır ve yeniyetmeyi asla terk etmeyecek organik güç haline gelir...
    </div>

    <div>
      Gözlerini açtı.
    </div>

    <div>
      - Tekrar ediyorum: bu bir tür yara kamdır. Asla kabuk bağlamayacak bir yaranın kanı. Bir tür arzunun yönelimi. Yaşam boyu süren bir çağrı. Açgözlü, tatmini mümkün olmayan bir arzunun.
    </div>

    <div>
      Bir ressamın paleti üzerindeki boyalan düşünerek, rengini tanımlamak gerekirse, ne söylersiniz?
    </div>

    <div>
      - Kahverengiye kaçan bir kırmızı. Kil rengi ile frambuaz arası. Alüvyonun yanı sıra bir meyvenin tazeliğini de düşündüren bir şeyler. "Kökboyası", evet bu rengin doğru adı bu.
    </div>

    <div>
      Marc coşkuyla not ediyordu: kâhin yeniden sesine kavuşmuştu.
    </div>

    <div>
      - Resimle ilginiz var mı, bilmiyorum. Bonnard'ın ünlü bir tablosu vardır, kökboyasına örnek olarak bu tablo gösterilebilir: Kedili Kadın. Resmin arka planında tamamen bu rengin farklı ton-ilan kullanılmıştır. Ölçülü, donuk, ama aynı zamanda yeni, zengin ve tatlı bir hayatı yansıtan bir zemin.
    </div>

    <div>
      Marc daha iyisini bekleyemezdi: jinekolog şair olup çıkmıştı. Kadına nefes aldırmaya niyeti yoktu:
    </div>

    <div>
      - Peki ya âdet kanı? Onun rengini nasıl adlandırıyorsunuz?
    </div>

    <div>
      - Toprak kırmızısı. Burada hâkim fikir, çamur. Koyu renkli bir çamur, bir artık. Âdet dönemleri kaçırılmış bir randevudur. Bu akıntının içinde hep bir hayal kırıklığı, bir israf vardır. Kullanıcısını bulamamış bir besindir. Sustu ve daha kararlı bir şekilde tekrar etti. Evet, toprak kırmızısı. Kapkara bir matem. Bir mezarın dibine atılmış besleyici bir toprak.
    </div>

    <div>
      - Bir tabloyu örnek verebilir misiniz?
    </div>

    <div>
      - Hayır. Daha çok bir manzara. Belçika'da veya Hollanda'daki, toprağa iyice gömülmüş tuğla evleri olan ve sürekli yağmur yağan iç karartıcı köyler gibi.
    </div>

    <div>
      Marc gitgide daha hızlı yazıyordu; Elisabeth'in yazacak çok şeyi vardı.
    </div>

    <div>
      - Yaralar için tek kelime, diye araya girdi. Sonra serbestsiniz. Hemen uyduruverdi. Romanımda, kahramanım bir araba kazası geçiriyor. Biraz önce konuştuğumuz bu "sıradan" kanı, daha kadınsı tasvir etmek istiyorum.
    </div>

    <div>
      Yüzünün buruşukluğu kasvetli bir maske gibi donup kaldı. Marc bir an, Pompei'nin yanmış, taşlaşmış yüzlerini gözünün önüne getirdi.
    </div>

    <div>
      - Stajyer doktorken oldukça fazla trafik kazasına şahit oldum. Bu kazazedelerin kanlan karşısında yaşadığım şaşkınlığı hâlâ hatırlıyorum. O kanların tazeliği, canlılığı, ateşi beni serseme çevirmişti. Çalınmış bir yaşam, suçüstü yakalanmanın şaşkınlığını üzerinden atamamış bir hayat gibiydi. Bir lal kırmızısı.
    </div>

    <div>
      -Ya tablo?
    </div>

    <div>
      - Çok canlı bir tablo, evet, bir renk cümbüşü. Fernand Leger'nin Kırmızı Zemin Üzerinde Büyük Geçit Töreni. Biliyor musunuz?
    </div>

    <div>
      - Hayır.
    </div>

    <div>
      - Hayal etmeye çalışın. Anlayacaksınız. Tuvalin zemini insana heyecan veren bir kırmızıyla kaplanmış. Ön planda sirk insanları tamamen beyaz giysiler içinde. Tabloyu canlandırırken gülümsüyordu. Alyuvarlar, akyuvarlar: evet, bu renk cümbüşü içinde kanın gerçeği.
    </div>

    <div>
      Bu kelimeleri söylerken, elini yeniden çalışma masasının üzerine koydu:
    </div>

    <div>
      - Eh, fena çalışmadık, değil mi?
    </div>

    <div>
      Evet fena çalışmamışlardı.
    </div>

    <div>
      Tek bir randevuda, aradığı bütün cevaplan bulmuştu. Geriye tek bir sorun kalıyordu: Elisabeth Bremen'in gerçek resmini yollayamazdı; pasaporttaki resmi saklamıştı. Her şeyden önce büyük bir ihtimalle ülkesine dönmüş olan -öyle umuyordu- İsveçli kızı bu işe bulaştırmak istemiyordu. Öte yandan, bir kaldırım taşı gibi kare olan yüzü hiç de Reverdi'nin zevkine uygun değildi.
    </div>

    <div>
      Başka bir yerden bulmalıydı ve Marc'ın aklına bir fikir gelmişti bile.
    </div>

    <div>
      Üstelik buraya iki adım uzaklıktaydı.
    </div>
  </div>
</body>
</html>
