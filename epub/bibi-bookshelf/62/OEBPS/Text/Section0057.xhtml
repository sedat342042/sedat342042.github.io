<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;">57</h2>

  <div style="margin-left:0;margin-right:0;text-indent:18.859844px; text-align: justify;">
    <div>
      Saat on yedide, Marc, geri dönüş için Koh Surin iskelesindeydi. Diğerlerinin arasında bir turistti sadece. Titremiyordu. Yüz ifadesinden de hiçbir şey anlaşılmıyordu. Elde ettiği sonuç kendisini bile şaşırtıyordu. Kimse yaşadığı deneyimi tahmin edemezdi. Gelirken olduğu gibi Speedboat'ın yine baş tarafına oturdu ve gitgide uzaklaştıkları karaya gözlerini dikti.
    </div>

    <div>
      Motoru rölantide çalışan tekne, adanın doğusunu dolaşarak arkasına geçti. Marc biraz önce yaya olarak kat ettiği kıyıyı gözleriyle takip ediyordu. Bambuların rüzgârda çıkardığı hışırtıyı bile duyabiliyordu. Bir kez daha yapraklan, içinde "yüzdüğü" yeşil dalgalan yüzünde hissetti.
    </div>

    <div>
      Bu esnada bir başka gerçeği fark etti.
    </div>

    <div>
      Bu yönü tercih ettiğinde, içgüdülerine kulak vererek hareket ettiğine inanmıştı. Aslında, farkında olmadan Reverdi'nin son sözlerini hatırlamıştı: "Hareketi ara, ormanın ortasında; Oda'yı bulacaksın... "
    </div>

    <div>
      Bambular.
    </div>

    <div>
      İşte katilin ona işaret ettiği şey buydu.
    </div>

    <div>
      Başka cinayet mahallerini hatırladı. Pernille Mosensen'in öldürüldüğü Papan'daki kulübe de bir bambu ormanının tam ortasındaydı. Cameron Hinglands'teki kelebek avcısı birçok kez Rever-di'yi bambuların içinde yakalamıştı. Marc, Angkor'da, ancıyla karşılaştığında kulağına gelen hışırtıları duyuyordu.
    </div>

    <div>
      Reverdi bambuların gölgesinde öldürüyordu.
    </div>

    <div>
      Marc, bambuların bu ritüelde önemli bir rol oynadığına kanaat getirmişti. Acaba andırıcı bir işlevleri var mıydı? Dünyanın pisliklerinden "temizlenmek" için onların arasından mı geçmek gerekiyordu? Ya da tam tersine tehlikeyi bildiren bir işaret miydi, söz konusu olan? Ruhsal bir travmayı katile hatırlatan, onda öldürme arzusu uyandıran tetikleyici bir olay mıydı? Marc yaprakların hafifçe tenine dokunuşunu hissetti yeniden? Ellerin isteksizce okşayışlarını hatırlatan tuhaf bir dokunuş...
    </div>

    <div>
      Tekne şimdi açık denizde yol alıyordu. Marc gözlerini kapattı ve düşünceleri uzaklara dalıp gitti. Kendini Jacques'la özdeşleştiriyordu. Orman etrafında hareketlendiğinde, gölgeler önünde titreştiğinde, yapraklar şakaklarına temas ettiğinde, işte o zaman delirecek gibi oluyordu. İçindeki öldürme arzusu zehirli bir bitki gibi açılmak üzere yüzeye çıkıyordu.
    </div>

    <div>
      Marc gözlerini açtı ve diğer yolculara baktı. Kimseyi tanımıyordu. Phuket'e doğru yola çıkmak, arabasında güvende olmak için sabırsızlanıyordu. Orada, her şeyi bilgisayarına kaydedecek ve romanının örgüsünde onlara yer verecekti.
    </div>

    <div>
      Birden "thriller"ının bir adı olmadığını düşündü.
    </div>
  </div>
</body>
</html>
