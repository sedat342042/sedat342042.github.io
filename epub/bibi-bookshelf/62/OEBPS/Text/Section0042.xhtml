<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;">42</h2>

  <div style="margin-left:0;margin-right:0;text-indent:18.859844px; text-align: justify;">
    <div>
      Wong-Fat'ın evi Kaliforniya tarzı bir villayı andırıyordu. Şehre hâkim bir tepenin en yüksek noktasına yerleştirilmiş, kahverengi kazıklar üstünde yükselen çirkin bir yapıydı. Zili çalarken, Marc, aşağıda, yokuş boyunca yol çizgilerini takip eden havaî telefon hatlarını gördü. San Francisco'yu ve onun dik yokuşlarını düşündü.
    </div>

    <div>
      Ana kapı açıldı. Onu, küçük gri bir bahçe karşıladı. Zemin betondu ve ortada bir kuyudan biraz büyük bir havuz vardı. Bahçedeki tek ağaç da demir parmaklıkların yakınında bir yerdeydi. Kökleri, pembe renkli bir bahçe salıncağının altına sokulabilmek için taşı çatlatmıştı. Kelebek avcısı haklıydı: Marc bu tüccarı ziyaret etmemişti.
    </div>

    <div>
      Duvarlar boyunca metal kutular sıralanmıştı. Tıngırdayan, sallanan ve başını alıp gitmek için telaşlanan konserve kutuları, boya kutuları. Marc içlerinde ne olduğunu tahmin etmekte zorlanmadı. Bir önceki gece, ormanda yaptığı gezintiden sonra, bütün gece rüyasında yaban arıları, kelebekler görmüştü. Ayrıca içleri bal dolu şişeler ile balmumu kavanozları da vardı.
    </div>

    <div>
      - Ne istiyorsunuz?
    </div>

    <div>
      Ses tonu düşmancaydı. Wong-Fat, salıncağın yanındaki camlı kapının gerisinde duruyordu. Altmışlı yaşlarda olmalıydı, ama her Çinli gibi yaşını göstermiyordu: kırışıksız bir yüz, tek beyazı olmayan saçlar. Suratı portakal kabuğu gibi pütürlüydü. Kişiliğini ele veren hiçbir ipucu yoktu.
    </div>

    <div>
      Marc özür diledi -çünkü günlerden pazardı- ve en güzel ingilizcesiyle ziyaret sebebini açıkladı. Araştırma. Le Limier. Jacques Reverdi.
    </div>

    <div>
      - Bir şey söylemeyeceğim.
    </div>

    <div>
      Bu açık olmasının karşılığıydı. Kutulardan gelen vızıltılarla, tıkırtılılarla dolu uzun bir sessizlik oldu. Marc'ın aklına bir şey gelmiyordu, enerjisi tükenmişti.
    </div>

    <div>
      İnançsızca konuştu:
    </div>

    <div>
      - Dinleyin... On iki bin kilometre yol geldim ve...
    </div>

    <div>
      - Bu adam hakkında tek kelime etmeyeceğim. Güle güle Bayım.
    </div>

    <div>
      Çevrelerindeki vızıltılar iyice artmıştı, sanki böcekler sahiplerinin sinirlendiğini hissetmişlerdi. Marc bıkkınlık dolu bir jestle arkasını dönüp uzaklaşmaya başladı. Sonra ani bir kararla durdu ve geri döndü:
    </div>

    <div>
      - Sizden rica ediyorum. Bu benim için çok önemli.
    </div>

    <div>
      - Size söyleyecek hiçbir şeyim yok. Eğer konuşma gereği duysaydım, kendi ülkemin polisiyle konuşurdum.
    </div>

    <div>
      Marc, adamın sesinin titremesinden bir şeyler gizlediğini anladı. Yıllardan beri yaptığı röportajlarda seslerin tınısını, ton değişikliklerini dinlemeyi, anlamayı öğrenmişti. Bilinçaltı bir konuşma her zaman anlaşılırdı. Demek ki, böcek tüccarı tam olarak tersini söylemek istiyordu. Polise konuşmak: istediği en son şey buydu herhalde. Marc blöf yapmaya karar verdi:
    </div>

    <div>
      - Tamam, birlikte gidelim. Tanah Rata karakolunda konuşursunuz.
    </div>

    <div>
      Adam Marc'a öfke dolu bir bakış attı.
    </div>

    <div>
      - Güle güle.
    </div>

    <div>
      Ana kapıya doğru yöneldi ve demir kapının tokmağını tuttu. Marc adama yetişip yolunu kesti:
    </div>

    <div>
      - Çok güzel. Ben de tek başıma giderim ve onlarla birlikte geri dönerim.
    </div>

    <div>
      Parmaklıkları parmaklarının arasında sıktı.
    </div>

    <div>
      - Tam olarak ne istiyorsunuz? Sesindeki saldırganlık azalmıştı.
    </div>

    <div>
      - Reverdi hakkında bildiğiniz her şeyi. Sizden ne satın alıyordu ve neden? Bütün bunların aramızda kalacağına dair size söz veriyorum.
    </div>

    <div>
      - Aramızda mı? Bir gazeteciyle mi?
    </div>

    <div>
      Güneş hâlâ tepedeydi. Marc bir ağacın gölgesine çekildi.
    </div>

    <div>
      - Bundan sadece yazımda bahsedeceğim. Elbette kaynaklarımı ifşa etmeden.
    </div>

    <div>
      - Bana nasıl bir garanti veriyorsunuz?
    </div>

    <div>
      - İyi niyet garantisi. Okurlarım Fransız. Onları Jacques Reverdi ilgilendiriyor, Wong-Fat değil. Adınız kimseye bir şey ifade etmeyecektir.
    </div>

    <div>
      Tüccar parmaklıkları tutmaya devam ediyordu, ama vücudu
    </div>

    <div>
      biraz gevşemiş gibiydi. Marc, adamın yerinden kıpırdama niyetinde olmadığını anladı. Demek her şey burada, birkaç dakika içinde olup bitecekti. Hemen saldırıya geçti:
    </div>

    <div>
      - Reverdi'ye ne sattınız?
    </div>

    <div>
      - Bunu size söyleyemem.
    </div>

    <div>
      - Suç ortaklığıyla suçlanmaktan mı korkuyorsunuz? Wong-Fat, şaşkınlıkla Marc'a baktı.
    </div>

    <div>
      - Hayır, sorun bu değil. Kesinlikle.
    </div>

    <div>
      - Öyleyse neden çekmiyorsunuz?
    </div>

    <div>
      Adam yere bakıyordu. Yaprakların gölgesi, başlarının üstünde hışırdayarak dans ediyordu.
    </div>

    <div>
      - Oğlum nedeniyle. -Oğlunuz mu?
    </div>

    <div>
      Marc hiçbir şey anlamıyordu.
    </div>

    <div>
      - Oğlum... Evi, havuzu, hâlâ titremekte olan kutuları gösterdi. Akrepleri, kelebekleri hep onun için sattım. Ona en iyiyi vermek için. Özel okullar, ingiltere'de hukuk fakültesi...
    </div>

    <div>
      Sustu. Böcekler de kapatıldıkları yerde sakinleşmiş gibiydi. Sahipleriyle tam bir uyum içindeydiler.
    </div>

    <div>
      - Oğlum. Boşuna bir emek. Kötü bir insan.
    </div>

    <div>
      - Kötü mü?
    </div>

    <div>
      Bu düşünceyle yüzü bir anda kırış kırış olmuştu sanki. Gölgelerin narinliği ile yüz hatlarının sertliği bir tezat oluşturuyordu. Marc dallara bir göz attı: üzerlerinde yer yer ince uzun, küçük çubuklara benzeyen yeşil böcekler vardı. Anlaşılmaz bir biçimde, bu böceklerin ismi bir anda dilinin ucuna geldi: değnek çekirgeleri. Bu bilgisinin kaynağı neydi?
    </div>

    <div>
      Wong-Fat yineledi:
    </div>

    <div>
      - Kötü itkileri olan biri.
    </div>

    <div>
      Marc, bunun Jacques Reverdi'yle olan bağlantısını anlamıyordu. Ama itiraflarına devam etmesine izin vermesi gerekiyordu.
    </div>

    <div>
      - Bazı şeylerin başka yerlere göre çok daha kolay olduğu bir ülkede yaşıyoruz... Birkaç ringgite birçok arzunuzu tatmin edebilirsiniz. Tayland'da çok daha kötü. Bir avuç bath karşılığında her şey mümkün.
    </div>

    <div>
      Adam sustu. Sanki bu sözleri söylerken kendisiyle konuşur gibiydi. Marc dalların üstünde dolaşan değnek çekirgelerine hayranlıkla bakıyordu.
    </div>

    <div>
      - İngiltere'den dönünce, oğlum gitgide daha sık olarak kuzeye, Tayland sınırına gitmeye başladı. Bir keresinde onu izledim. Gittiği her randevuevini tek tek saptadım. Tauke'lerle (bu tür evleri işleten Çinliler) konuştum. Oğlumun zevkleri, tercihleri hakkında. Öğrendiklerim beni korkuttu.
    </div>

    <div>
      Yeniden bir sessizlik oldu, derinlerden bir dümbelek sesi, bir davulun hafif gürültüsü geliyordu.
    </div>

    <div>
      - Önceleri, sadece bakire kızlar arıyordu... Bir an gülümser gibi oldu, bu daha çok bir tik gibiydi. İğrenç bir şey, ama yaşadığımız bölgede bu alışılmış bir istek. AİDS nedeniyle. Ve sonra Han soyuna mensup kişiler için bakireler gençlik kaynağı olarak kabul edilir. Ama oğlumu ilgilendiren bu değildi. Hem de hiç.
    </div>

    <div>
      Bazı böcekler şimdi adamın esmer teninde dolaşıyordu:
    </div>

    <div>
      - Onların kanını içiyordu. Ne düşündüğünü anlamak ister gibi gözlerini Marc'ın gözlerine dikti. Bekâretlerini bozuyor ve kanlarını içiyordu.
    </div>

    <div>
      Marc'ın aklına Alang'ın söyledikleri geldi: Reverdi bir vampir. Sonra Jacques'ın Elisabeth'e sorduğu sorulan hatırladı: âdet kanı, bekâret kanı. Hayır. Buna inanmıyordu. Wong-Fat öfke dolu bir şekilde konuşmasını sürdürüyordu:
    </div>

    <div>
      - Çok daha iğrenç şeyler de öğrendim. Başka kızlara, kullanılmış prezervatifleri kendisi için saklamalarını söylüyordu. Onlardan üzerine işemelerini istiyordu. Boşalmaması için penisini bağlamalarını. Çocuk yaştaki kızlara, burada size anlatamayacağım şeyler yaptırıyordu. Seks âlemleri için yılanlar, akrepler çaldığını fark ettim. On yaşında küçük kızlar. Sınırdaki bütün randevuevlerine korku salmıştı. Ve bunun bedelini de ben ödüyordum!
    </div>

    <div>
      Yemden sustu. Güneş dayanılmaz bir hal almıştı. Böcek tüccarı bunun farkında değil gibiydi.
    </div>

    <div>
      - Tanah Rata'ya geri dönünce, onu yakaladım. Ne diyeceğimi bilmiyordum. Suratına tukurdum. Bana güldü ve "Devam et, hoşuma gidiyor" dedi. Ona vurmaya başladım. Bütün gücümle vuruyordum.
    </div>

    <div>
      Wong-Fat zorlukla hıçkırığım bastırdı. Marc, ağlayan bir Çinli görmenin çok sık rastlanan bir şey olmadığını düşünüyordu.
    </div>

    <div>
      - Kendime hâkim olamıyordum. Vurdum, vurdum... Tarifi zor bir öfke kusuyordum. Sanki ona karşı hep öfke doluymuşum gibi.
    </div>

    <div>
      Sonra birden gülmeye başladı, sanki hayatını altüst eden bu olay karşısında yapacak bir şey yokmuş gibi:
    </div>

    <div>
      - Kendime hâkim olmayı başardığımda, her tarafı kan içindeydi. Sonra tiz, ince bir ses duydum... Ağlıyordu. Benim küçük oğlum ağlıyordu. Ona doğru ilerledim. Bütün öfkem geçmişti. Onu kollarıma aldığımda öldüğünü düşündüm; ama o gülüyordu. Gülüyordu!
    </div>

    <div>
      Wong-Fat sustu, sonra ayağının dibindeki kutuya bir tekme attı: kutunun kapağı açıldı ve içinden, bir helikopter gürültüsüyle uçarak uzaklaşan trichopteralar çıktı.
    </div>

    <div>
      - Bu rezil herif, kendi acısından aldığı zevkle büzülmüştü. Ellerini gördüm: bacaklarının arasındaki organını tutuyordu. Onu döverken o çüküyle oynamıştı.
    </div>

    <div>
      Çevresinde sarımsı halkalar bulunan siyah gözlerini Marc'a dikti:
    </div>

    <div>
      - Ben sıradan, sade bir adamım, Bayım. Hep böceklerle yaşadım. Her şeyi onlar sayesinde kazandım. Bu tür sapkınlıkları nasıl anlayabilirim? Onu yakaladım. O bir canavar.
    </div>

    <div>
      Uzun bir sessizlik oldu. Marc, hâlâ bu itirafın sebebini anlayamıyordu. Bir değnek çekirgesinin elinin üstünde dolaştığını gördü. Hiç hareket etmedi, adamın ifşaatını sona erdirmesinden korkuyordu:
    </div>

    <div>
      - Ya Reverdi? Oğlunuzla bağlantısı ne? Birbirlerini tanıyorlar mı?
    </div>

    <div>
      - Oğlum şimdi avukat, Kuala Lumpur'da. -Yani?
    </div>

    <div>
      - Jacques Reverdi'nin avukatı. Sözüm ona resen atanmış. Ama bu davayı almak için para yedirdiğini biliyorum. O katile hayran.
    </div>

    <div>
      Bu beklenmedik açıklama Marc'ın kafasında şimşek gibi çaktı. Bu ilişkiyi nasıl anlayamamıştı? Mektuplarım "Jimmy Wong-Fafa yollamamış mıydı? Vampir, Jacques Reverdi'nin avukatıydı. Birden içini büyük bir sıkıntı kapladı: Jimmy, kendisi ve Reverdi'yle birlikte Elisabeth'in varlığını bilen tek insandı. Bu kez, böceklerden kurtulmak için kolunu salladı.
    </div>

    <div>
      - Ustasına giden bir çırak gibi Reverdi'ye gitti, dedi Çinli. Kendisini kötülük konusunda iyice geliştirmek için. Bu katili tanıdığımın bilinmesini istemiyorum. Bu oğlum üzerindeki şüpheleri daha da artırır.
    </div>

    <div>
      Marc, böcek tüccarının itiraflarının sona erdiğini anladı. Ama en önemli şeyi söylememişti.
    </div>

    <div>
      - En azından bana, Reverdi'nin sizden ne satın aldığını söyleyebilir misiniz?
    </div>

    <div>
      Tüccar olumsuz anlamda başını salladı ve demir kapıyı açtı:
    </div>

    <div>
      - Hayır. Her şeyi unutmak istiyorum. Artık Reverdi'nin bir katil olduğunu biliyorum, kızlara neler yaptığını tahmin ediyorum.
    </div>

    <div>
      -Ne?
    </div>

    <div>
      Adam tükürdü: &nbsp;- Vazgeçin. İnsanın havsalasının alacağı şeyler değil.
    </div>

    <div>
      Gerçek buradaydı, çok yakınında, ama hiçbir şey elde edemeyeceğini biliyordu.
    </div>

    <div>
      - Sizden rica ediyorum... Ne satın alıyordu? Bana cevap verin. Aksi takdirde polise gitmek zorunda kalacağım, ben...
    </div>

    <div>
      - Nereye isterseniz gidin. Umurumda değil. Burada tek bir şeyi bekliyorum: Reverdi'nin asılmasını. Hem de bir an önce. Oğlumu bir katile dönüştürmeden.
    </div>
  </div>
</body>
</html>
