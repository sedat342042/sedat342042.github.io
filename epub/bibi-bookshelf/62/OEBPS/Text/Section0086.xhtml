<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;">86</h2>

  <div style="margin-left:0;margin-right:0;text-indent:18.859844px; text-align: justify;">
    <div>
      Beyaz bir oda.
    </div>

    <div>
      Ama beyaz olan hem bu oda hem de kafasının içiydi.
    </div>

    <div>
      Beyaz bir ışık.
    </div>

    <div>
      Ama ışık hem bu odada hem de gözkapaklarının altındaydı.
    </div>

    <div>
      Flaşlar. Kuyrukluyıldızlar. Bilincini delip geçen fosforlu ışıklar. Karanlıkları yırtan göz kamaştırıcı ışık patlamaları. Bağırdı. Her çığlık başka bir çığlığa neden oluyordu. Birincisini ikincisi izliyordu. Çığlık içinde çığlık atıyordu. Gerilen derisinin çığlığı. Yanan dudaklarının çığlığı. Yırtılırcasına acıyan gırtlağının çığlığı.
    </div>

    <div>
      Rüya başlıyor. Çelik pensler kafatasını açıyor. Eldivenli eller içine dalıyor ve beynini dışarı çıkarıyor. Gözlerini kırpıştırıyor. Tuhaf bir şekilde bütün olup bitenleri, ameliyatı yukarıdan izliyor. Bazı ellerin beynini bir yere taşıdıklarını görüyor; Beyni ona esmer, mor ve terli gözüküyor.
    </div>

    <div>
      Doktorlar organı çelik bir kaba koyuyorlar. Bu ona, çırpınan siyah bir yumurtayı hatırlatıyor. Birden her şeyi anlıyor. Tehlike çok yakında. Hatica bağırmak, cerrahları uyarmak istiyor: bu bir ahtapot! Beyni, doktorların yüzüne saldırmak üzere. Bağırmak istiyor, ama bunun imkânsız olduğunu anlıyor; dudaklarında hâlâ kancalar var.
    </div>

    <div>
      -Hatica!
    </div>

    <div>
      Biri üzerine doğru eğilmişti.
    </div>

    <div>
      Ufak tefek solgun yüzlü bir adamdı, kararsızdı.
    </div>

    <div>
      Keldi; sanki onu daha önce bir yerlerde görmüştü. Belki de rüyasında. Şimdi onu çok daha yakından görüyordu: solgun, çiçekbozuğu bir yüz. Ponza taşı gibi. Mırıldandı:
    </div>

    <div>
      - Marc!
    </div>

    <div>
      Dudaklarında büyük bir acı hissetti. Adam gülümsedi. Marc'ı, "Ork" veya "Orgh" diye telaffuz etmişti. Boğuk bir sesle.
    </div>

    <div>
      - Dikişler yüzünden. Konuşmayınız.
    </div>

    <div>
      Gözlerini kapattı. Hatırladı. Etine girmiş çelik agrafları anımsadı. Dudaklarını zımbalayan çelik pensleri.
    </div>

    <div>
      Gözlerini yeniden açtı, bir denemede daha bulundu: -Mork!
    </div>

    <div>
      - Yoğun bakımda. Doktorlar bir mucize gerçekleştirdiler.
    </div>

    <div>
      Gözlerini kapattı. "Mork..." Karanlığa susamıştı. Sükûnete susamıştı. Ama dudakları hâlâ yanıyordu. Sanki söylediği her hece dikenli tellerin arasından çıkıyordu.
    </div>

    <div>
      Birden aklına yüzünün bütün güzelliğini kaybettiği geldi. Bayıldı.
    </div>

    <div>
      Günler, geceler geçti.
    </div>

    <div>
      Kâbusları sayıklamalar izledi. Beyin hırsızlan. "Bu bir ahtapot!" Reverdi dalgıç elbisesi içindeydi, elinde bıçağıyla. Ateşi vardı, onu tüketen, her yanını kaplayan yakıcı bir örtü gibiydi ateş. Yanıyor, terliyor, örtünün altında buharlaşıyordu.
    </div>

    <div>
      Ve cam yanıyordu.
    </div>

    <div>
      Acı, canlı bir yaratık gibi bütün vücudunu vuruyordu, gece ve gündüz saatlerinde farklı farklı noktalan etkiliyordu. Sanki, güçlükle kapatılmış yaralarından dışarı çıkmak isteyen, etine hapsolmuş, boyun eğmez, öfkeli bir yaratıktı.
    </div>

    <div>
      Gırtlağını yırtmak istiyordu.
    </div>

    <div>
      Dudaklarını parçalayan, görünmez bir kıskaç, dayanılmaz bir ısırıktı.
    </div>

    <div>
      Yeniden şuurunu kaybetti.
    </div>

    <div>
      Ama bu kez çok daha kolay atlattı.
    </div>

    <div>
      Yattığı hastane odası beyazdı ve hemen hemen hiç eşya yoktu. Duvarlar kirli beyaz, yatak armatürleri gümüşî beyaz, Venedik storlu pencereler çizgili beyazdı.
    </div>

    <div>
      Ponza taşı suratlı adam karşısında ayakta duruyordu. Gülümsemesi daha içtendi ve artık pek alaycı sayılmazdı. Varlığıyla odaya bir ilaç kokusu yayılıyordu sanki. Hüzün ve kaygıyla karışık teselli eder bir hali vardı.
    </div>

    <div>
      - Birkaç gün içinde dikişlerinizi alacaklar.
    </div>

    <div>
      Hatica ne cevap verdi ne de bir tepki gösterdi. Bütün güzelliği mahvolmuştu, biliyordu. Doktor yavaşça elini tuttu:
    </div>

    <div>
      - Üzülmeyin, çok güzelsiniz. Bir süre sonra en ufak bir yara izi bile kalmayacak. Omzunun üzerinden arkasına baktı. Sizi ameliyat eden doktor en iyisi. Salpetriere'in en parlak plastik cerrahı. Küçük şahesere imzasını attı. Hatica hâlâ dikkatle ona bakıyordu. Gözünü her kırpışı sessiz bir soruydu.&nbsp;
    </div>

    <div>
      Adam devam etti:
    </div>

    <div>
      - Ben sizin tedavinizle ilgilendim. Yaralarınızı iyileştirmekle. Vücudunuzda onlarca yara vardı, ama hepsi yüzeyseldi. Damarlarınız çok çabuk kaynadı. Zamk birçok yerinizi tahriş etmişti, ama onlar da derin değildi. Yavaşça elini sıktı. Hızla iyileşiyorsunuz. İnanın bunları sizi avutmak için söylemiyorum.
    </div>

    <div>
      Hatica zorlukla konuştu:
    </div>

    <div>
      Marc!
    </div>

    <div>
      Daha iyiydi demek. Yaraları da kapanmak üzereydi.
    </div>

    <div>
      - Hâlâ komada. Ama uyanacak. Elimizde tıbbî dosyası var. Daha önce bu durum iki kez başına gelmiş. Önceki komalardan kurtulduğuna göre aksini düşünmemiz için bir sebep yok.
    </div>

    <div>
      - Ya... yaraları?
    </div>

    <div>
      - Hemoraji. İç kanama. Ama iyileşti. Her damara teker teker dikiş atıldı. Cerrahlar karınca gibi çalıştılar. Çoktan yaralan kapandı bile.
    </div>

    <div>
      Hatica gözlerini kapattı. Hâlâ acı duyuyordu, ama bu coşku dolu bir acıydı. Bir anda gözlerinin önüne yüreğini ferahlatan görüntüler geldi: bir ev, çocuklar, Marc'la mutlu bir hayat... Görüntüler bir balon gibi patladı; böyle bir ilişki yürümezdi. Asla birlikte yaşayamazlar ve özellikle de peteklerle dolu o odayı unutamazlardı.
    </div>

    <div>
      - Re... verdi?
    </div>

    <div>
      Doktor belli belirsiz yüzünü buruşturdu:
    </div>

    <div>
      - Öldü. -Nasıl?
    </div>

    <div>
      Yatağın ayakucundaki hasta grafiğini alırken omuzlarını silkti:
    </div>

    <div>
      - Ayrıntıları bilmiyorum. Ateş eğrisine baktı. Polis sizi görmeye gelecek. Açıklama yapacaklardır.
    </div>

    <div>
      Hatica yeniden gözlerini kapattı. Düşünceleri karmakarışıktı. Reverdi ölmüş, Marc yaşıyordu; bu durumda mutlu olması, sükûn bulması gerekiyordu. Ama huzursuzluk onu dibe çekiyordu. Karanlık bataklığın yüzeyine çıkmak için bir akıntıya, bir desteğe ihtiyacı vardı.
    </div>

    <div>
      - Fazla düşünmeyin. Dinlenin.
    </div>

    <div>
      Kapıya doğru yürüdü ve eşikte durup geri döndü:
    </div>

    <div>
      - Ve kısa saçlar size çok yakıştı.
    </div>

    <div>
      Hatica kaşlarını kaldırdı, hiçbir şey anlamamıştı.
    </div>

    <div>
      - Basınç tankının içinde, saçlarınız tamamen koltuğa yapışmıştı. Size müdahale eden doktorlar onları hemen oracıkta kestiler, o sırada siz oksijen alıyordunuz. Sonra burada daha özenle yeniden kesilip düzeltildi. Kuru bir kahkaha attı. Bununla ne kadar övünsek azdır!
    </div>

    <div>
      Bir sabah -saati yoktu, ama duvardaki gölge ve ışık farklılıklarından sabah olduğundan emindi- bir adam onu görmeye geldi.
    </div>

    <div>
      Sarı saçları, düzdü.
    </div>

    <div>
      Kendini tanıttı. Polisti. Hatica adını aklında tutamadı: hâlâ belleğinde kısa süreli gelgitler oluyordu. Ona doğru yaklaştı. Yüzü uzun, hatları yumuşaktı, güneşte yanmıştı. Üzerinde bir duffle-coat vardı ve şekerli bir parfüm sürmüştü. Hatica'nın aklına yeniden anlar ve bal geldi. Nefesi daraldı; yeniden altın şansı şişe ve fırça gözünde canlandı.
    </div>

    <div>
      - İki güvenlik sistemi vardı, diye açıkladı polis, sanki sağırmış gibi her hecenin üstüne basa basa konuşuyordu. Orası yüksek risk arz eden, çok sıkı korunan bir sanayi tesisidir.
    </div>

    <div>
      Dikkatle yatağın ucuna oturdu: sırtını kamburlaştırmış, ellerini göğsünde kenetlemişti, hâlâ gülümsüyordu.
    </div>

    <div>
      - Reverdi birinci sistemi, yani bekçileri, alarmları, kilit mekanizmalarını devredışı bıraktı. Ama gizli sistemi bilmiyordu; atmosfer denetim sistemini. Eğer hava tüzüğe uygun standartlann dışına çıkarsa, bir yığın sistem otomatik olarak devreye giriyor. Özel bir kuvvet oraya intikal ediyor.
    </div>

    <div>
      Hatica nasıl kurtarıldıklarını hatırlamaya çalıştı. Sadece hızla hareket eden, maskeli, beyazlar giymiş adamlan ve kendi kanında yatan Marc'ı anımsıyordu.
    </div>

    <div>
      - Meslektaşlanın, Reverdi'nin bu ikinci alarm sistemini bilmediğini düşünüyor. Bense, bunun tam tersini. Reverdi, "size yapmak istediklerini yapacak" kadar zamanı olduğunu düşünüyordu. Yeniden gülümsedi. Size ne anlattı bilmiyorum, ama bu anlattıkları ona her şeyi unutturdu. Zamanın geçtiğini anlamadı. Sizin hayatınızı kurtaran da işte bu oldu.
    </div>

    <div>
      Hatica başıyla belli belirsiz, onu onayladı. Tekerlekli masanın üzerinde, küçük gardenyalardan bir buket gördü. İnanılmazdı; adam ona çiçek almıştı. Avucun içinde sıkılmaktan hafifçe buruşmuş bir buket. Polisi yeniden dikkatle inceledi: o da gülümseyerek Hatica'ya baktı. Adam sevimliydi, ama sonsuza dek reddedilecek bir nişanlıya benziyordu. Hatica, kendini monoton bir hayat sürerken ve kaçan fırsatların arkasından bakarken hayal etti.
    </div>

    <div>
      Dikkatle dudaklannı araladı; artık hiç dikiş yoktu:
    </div>

    <div>
      - Onu... öldür..dü...nüz... mü?
    </div>

    <div>
      Polis ayağa kalktı. Parfümü yeniden odaya yayıldı. San saçlan havalandı. Ballı bir kahvaltıyı andırıyordu. Ses çıkarmadan yürüdü, ellerini ceplerine sokmuştu. Hatica, yeniden düzgün bir cümle kurmaya çabaladı.
    </div>

    <div>
      - Onu... öldür...dü...nüz... mü, öldür...me...diniz... mi?
    </div>

    <div>
      - Evet. Elbette. Bir süre sustu. Ama cesedi bulunamadı.
    </div>

    <div>
      Hatica gözlerini kapattı, panik dalga dalga bütün vücuduna yayılıyordu. Polis, korkuyu yüzünden okumuş gibi, konuşmaya devam etti:
    </div>

    <div>
      - Bakın. Tankın içinde Reverdi kaçmayı başardı. Bizimkiler, gaz maskeleri ve tulumları içinde ağır kaldılar. O ise, çıplak ayak, hafif kıyafetleriyle, soluğunu tutarak ustaca kaçtı. Koridorda, kimse ateş açmaya cesaret edemedi; bu çok tehlikeliydi.
    </div>

    <div>
      Hatica yuvarlak labirentleri, çelik koridorları, makineleri düşündü. Reverdi, siyah dalgıç elbisesi içinde ve nefesini tutmuş olarak krom yansımalar arasında sırra kadem basmıştı...
    </div>

    <div>
      - Dışarı çıkınca, avluda nişancılar onu vurdular. Karnına en az beş kurşun yedi. Size seçkin nişancılardan söz ediyorum. Son derece yetenekli adamlar. Her zaman güvenilirler.
    </div>

    <div>
      - Peki... neden... neden ceset yok?
    </div>

    <div>
      - Aldığı yaralara rağmen, batıdaki telleri aşmayı başardı. Fabrika Nogent-sur-Marne'da, biliyorsunuz, değil mi? Tesis boyunca uzanan nehre atladığını düşünüyoruz.
    </div>

    <div>
      Sustu, tekerlekli masaya doğru yaklaştı ve düşünceli bir şekilde çiçekleri okşadı:
    </div>

    <div>
      - Bir anlamda, düşünmek epey ürkütücü olsa da dalgıç elbisesi içindeki bu herif, suyun çekimine kapılarak, bir hayvan gibi kendi ortamına geri döndü.
    </div>

    <div>
      Polis farkında olmadan birkaç taçyaprağı kopardı:
    </div>

    <div>
      - Suya düştü. Ve öldü. Bu kesin. On gün önce. Nehri tarıyorlar. Hatica gözlerini kapattı. Polis, sanki onun düşüncelerini okur
    </div>

    <div>
      gibi konuşmayı ısrarla sürdürdü:
    </div>

    <div>
      - O öldü, Hatica. Hiç şüphen olmasın.
    </div>

    <div>
      Bir şeyler daha söyledi, ama Hatica, tankın içinde ayakta durmuş "Nerede su varsa, ben orada yenilmez olurum" diyen Reverdi'nin sesini duyuyordu.
    </div>
  </div>
</body>
</html>
