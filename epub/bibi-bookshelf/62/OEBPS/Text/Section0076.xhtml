<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;">76</h2>

  <div style="margin-left:0;margin-right:0;text-indent:18.859844px; text-align: justify;">
    <div>
      - Ne demek, burada değil?
    </div>

    <div>
      Marc ter içindeydi; postaneye kadar koşmuştu. Alain'in yerinde oturan kadına sabit gözlerle bakıyordu:
    </div>

    <div>
      - İzinli mi?
    </div>

    <div>
      Posta memuresi, sürekli düşen gözlüklerini burnunu kırıştırarak yukarı kaldırıyordu. Çelişik bir yüz ifadesi vardı, hem şaşkın hem de kuşkucu.
    </div>

    <div>
      - Burada değil, hepsi bu. -Hastamı?
    </div>

    <div>
      Kadın camlardan ona baktı: cam bölme ve gözlükleri.
    </div>

    <div>
      - Bu soruların sebebi ne?
    </div>

    <div>
      Marc hızla tavır değiştirme gereği duydu. Elisabeth Bremen'den bahsedemezdi; postaneyle olan ilişkisinden de. Aklına bir fikir geldi:
    </div>

    <div>
      - Pazar günkü törenle ilgili. Ben, ayinlerini düzenledikleri yerin sahibiyim.
    </div>

    <div>
      Marc uzun yıllar, Montreuil Sokağı'nda, hemen yakınında bir Vietnam Katolik kilisesi bulunan bir apartmanda yaşamıştı. Burası cemaatin her pazar toplandığı bir depoydu. Posta memuresinin gözleri parladı:
    </div>

    <div>
      - Vanves'da mı?
    </div>

    <div>
      Marc tam on ikiden vurmuştu, ama fazla aceleci olmamalıydı;
    </div>

    <div>
      - Hayır. Montreuil Sokağı'ndaki kiliseden söz ediyorum. Ayinin cumartesi yapılması düşünülmüş, ama bu imkânsız. Alain'le konuşmam gerekiyor. Adresi veya telefonu var mı?
    </div>

    <div>
      Kadın, bir taahhütlü mektup formunun arkasını çevirdi ve ona doğru uzattı:
    </div>

    <div>
      - Buraya yazın. Ona iletirim.
    </div>

    <div>
      - Onunla bizzat konuşmam lazım.
    </div>

    <div>
      - Bu imkânsız. -Neden?
    </div>

    <div>
      Burnu, bir kez daha bir kumaş şeridi gibi kırıştı:
    </div>

    <div>
      - Bugün, onun diyaliz günü.
    </div>

    <div>
      Marc bir anda yıkıldı; Alain'in sağlık sorunlarından ve "boşaltma" sisteminden birçok kez söz ettiğini hayal meyal hatırlıyordu. Ama o sırada onu anlamamıştı. Hatta doğruyu söylemek gerekirse dinlememişti bile.
    </div>

    <div>
      - Diyaliz hastanede mi yapılıyor?
    </div>

    <div>
      - Hayır. Evinde. Bir hemodiyaliz makinesi var. Ve gerekli gereçler.
    </div>

    <div>
      - Bana adresini verin.
    </div>

    <div>
      - Bilmiyorum.
    </div>

    <div>
      - Sadece soyadını. Onu bile bilmiyorum! Memure tereddüt ediyordu. Marc bankoya vurdu:
    </div>

    <div>
      - Tanrım! yüz Vietnamlı yarın boşuna gelecek. Bağırmıştı. Ses tonundaki içtenlik memureyi ikna etmişti sanki.
    </div>

    <div>
      - Adı Alain van Hem.
    </div>

    <div>
      Marc, tezgâha küçük bir zincirle bağlanmış kalemi aldı ve sordu:
    </div>

    <div>
      - "Nem" mi dediniz?
    </div>

    <div>
      - Çok komik.
    </div>

    <div>
      Marc öyle bir baktı ki, kadın koltuğunda büzüldü.
    </div>

    <div>
      - Şaka yapmıyorum. Bana harfleri tek tek söyleyin.
    </div>

    <div>
      - "V.A.N." sonra "H.E.M.". "E"nin üstünde bir "şapka" işareti var. 13. Bölge'de oturuyor. Çin Mahallesi'nde.
    </div>

    <div>
      Marc kapıya doğru koştu. Eşikte durdu, kararsızlık içinde sordu:
    </div>

    <div>
      - Elisabeth Bremen adına mektup soran biri oldu mu?
    </div>

    <div>
      - Bu ismi hiç duymadım. Burnunu yine kırıştırdı, gözlüklerini yukarı kaldırdı. Bunun kiliseyle ne ilgisi var?
    </div>

    <div>
      Marc dışarı fırladı. Paris'in kirli havasında titriyordu. Düşüncesizce söylediği yalanlardan. Korkudan. Gelip geçen arabalardan. Ellerini ceplerine soktu ve yürümeye başladı, sigara da satan bir bar arıyordu. İlk gördüğüne daldı ve bar tezgâhında hiç duraklamadan bir espresso ısmarladı.
    </div>

    <div>
      Doğruca bodrum katına indi ve telefon kabinine girdi. Rafın altında bir rehber buldu. Sayfalan hızla karıştırdı, daha yavaş nefes almaya gayret ediyordu. Diyaliz için veya başka bir şey için, Alain van Hem'in işe gelmemesi canını sıkmıştı. En azından bugün. İşte:
    </div>

    <div>
      ALAİN VAN HEM JAVELOT SOKAĞI, NO: 70
    </div>

    <div>
      SAPPORO KULESİ
    </div>

    <div>
      Telefon numarasını çevirdi. Cevap yoktu. Çin Mahallesi'ne gitmek için yola koyuldu. Apartmanın avlusuna vardığında saat on üçtü.
    </div>

    <div>
      Korku peşini hâlâ bırakmıyordu. Vücudu ter içindeydi, tıpkı dalgıç elbisesi ile vücudun arasına giren ve bedeni ısıtan ince bir su katmanı gibi. Ancak buradaki tek fark terinin soğuk olmasıydı.
    </div>

    <div>
      Hızlı adımlarla ilerledi, kule yaklaştıkça büyüyor, tüm ufku kaplıyordu. Yunus balığının karnına giren Yunus gibi o da kulenin gölgesine girdi.
    </div>

    <div>
      Camlı ilk kapıyı itti, sonra bir küfür savurdu. İkinci kapıyı açmak için şifreyi bilmiyordu. Yaşlı bir Çinli gelip kapıyı açana kadar, iki kapı arasında beklemek, terlemek ve dolanıp durmak zorunda kaldı.
    </div>

    <div>
      Apartmanın girişinde, yüzlerce mektup kutusunu görünce az kalsın bir küfür daha savuracaktı. Sabırla, her ismi, soldan başlayarak sıra sıra okumaya başladı. Dördüncü sıranın ortalarına geldiğinde adamının ismini gördü: on ikinci kat, kapı numarası 12 238.
    </div>

    <div>
      Dört asansörden birincisini çağırdı, ama sadece tek numaralı katlara çıktığını fark etti. Diğer asansörün düğmesine bastı. Yine yanlış asansör: bu da doğrudan yirminci kata çıkıyordu. Bu kule tam bir cehennemdi. Marc sonunda doğru asansörü buldu ve bindi.
    </div>

    <div>
      On ikinci kat. Marc, hepsi birbirinin aynı olan kırmızı kapılarla dolu koridor boyunca ilerledi. Kapı numaralan, sağ tarafta, bakır levha üzerinde yazılıydı: 12 236... 12 237... 12 238. Marc biraz soluklanmak için bir eliyle kapının pervazına yaslandı. Sonra zili çaldı.
    </div>

    <div>
      Cevap yoktu.
    </div>

    <div>
      Kulağını kapıya dayadı. Ses gelmiyordu. Bir daha zile bastı. Acaba "boşaltım" işleminin tam ortasında onu rahatsız mı ediyordu. Midesinden ekşi bir asit tadı geldi ağzına. Bu kez kapıyı yumruklamaya başladı, sonra dikkatle kilide baktı. Yuvarlak göbekli basit bir emniyet kilidiydi.
    </div>

    <div>
      Elini kapının üst kısmına dayadı ve bastırdı. Kapı hafifçe pervazından ayrıldı; kilitli değildi. Marc cebinden bir kartvizit çıkardı ve kilit dilinin altına soktu. Aynı anda omzuyla yüklendi ve kapıyı zıvanalarından oynattı. Mekanizma açıldı.
    </div>

    <div>
      Aniden burnuna tuhaf bir koku geldi.
    </div>

    <div>
      Yemek ve metal karışımı bir koku.
    </div>

    <div>
      Ve kan.
    </div>

    <div>
      Hemodiyaliz aklına geldi. Bu yöntemi biliyordu: kan çok sayıda özel gözenekleri olan zarlardan geçirilip süzülerek temizleniyordu. Eğer Alain bu yöntemi uygulamışsa, bu pis koku şaşırtıcı değildi. Yine de korku peşini bırakmıyordu. Hole doğru ilerledi. Kalp atışları ölçülü bir ritme kavuşmuştu, Ravel'in Bolero'su tarzında bir kreşendo.
    </div>

    <div>
      Bebek evlerini andıran küçücük bir salonla karşılaştı. Çizgili duvar kâğıtları, çiçekli bir kanepe, alçak sehpa, camekânlı bir dolabın içinde biblolar; büyük bir olasılıkla posta yoluyla satın alınmış, ciltleri birbirinin benzeri olan kitaplar. Koridoru takip etti. Solda mutfak vardı. Sağda bir oda. Her ikisi de boştu. Dip tarafta, yan aralık bir kapıdan beyaz yer karoları görünüyordu: banyo.
    </div>

    <div>
      Şimdi burnuna ağır bir boya kokusu geliyordu.
    </div>

    <div>
      Marc'ın bütün duyulan faaliyetteydi.
    </div>

    <div>
      İki parmağıyla kapıyı itti ve kapının pervazına dayanmak zorunda kaldı.
    </div>

    <div>
      Evet gerçekten diyaliz günüydü.
    </div>

    <div>
      Ama Alain bu yöntemi uygularken ciddi bir yardım almıştı.
    </div>

    <div>
      Çıplaktı, bir tıbbî koltuğa çamaşır ipi ve televizyon kablosuyla bağlanmıştı. Yanında uzun bir tüp ile kuvars sayaçları ve iki pompası olan bir cihaz vardı: kan temizleme makinesi.
    </div>

    <div>
      Vietnamlının kolundan kanı çekip makineye ileten boru kesilmiş ve ayaklarının dibine konmuş kaplara bir sulama borusu gibi bütün kanı boşaltmıştı. Baharat kavanozları. Sos şişeleri. Ortadan ikiye kesilmiş plastik soda şişeleri. Hepsinin içleri boşaltılmış ve yapışkan sıvıyla damla damla ağzına kadar doldurulmuştu.
    </div>

    <div>
      Marc fayansın köşesine doğru geriledi.
    </div>

    <div>
      Yaptığı hesaplan ciddi olarak gözden geçirmeliydi.
    </div>

    <div>
      Çünkü Jacques Reverdi çoktan Paris'teydi.
    </div>

    <div>
      Sahneyi gözünün önüne getirmeye çalışıyordu. Katil kurbanını sorguya çekerken, kestiği borunun ucunu başparmağıyla kapatıyordu. Eğer Alain cevap vermezse parmağını çekip kanı serbest bırakıyor ve bir kabı dolduruyordu. Başka bir soru, başka bir şişe. Ve bu şekilde sürüp gitmişti.
    </div>

    <div>
      Ama Reverdi çok daha kötüsünü de yapmıştı.
    </div>

    <div>
      Sorduğu sorulann cevaplarını alınca, boruyu Alain'in gırtlağına sokmuş, onu kendi kanını içmeye zorlamıştı. Posta memuru kendi kanıyla boğulmuştu. Hâlâ taze olan kan ağzından, burnundan ve kulaklarından çıkıyordu. Kafası şişmiş, yanakları tombullaşmış, şakakları patlayacak hale gelmişti.
    </div>

    <div>
      Marc biraz yaklaşınca makinenin hâlâ çalışmakta olduğunu gördü: basınçla pompalanan son santilitreler Alain'in beynine dolmaya devam ediyordu. Suratı her an bir bomba gibi infilak edebilirdi.
    </div>

    <div>
      Hâlâ bilincini kaybetmemek Marc'ı şaşırtmıştı. Onu ayakta tutan durumun vehameti olmalıydı. Posta memuru ne söylemiş olabilirdi ki? Pek fazla bir şey değil; sadece Elisabeth'in mektuplarını bir adamın aldığını. Zaten Alain, Marc'ın soyadını bilmiyordu. Sadece bir kere, o da sekiz ay önce, "postrestant sözleşmesi"ni hazırlarken pasaportunu sormuştu. Hatırlaması imkânsızdı.
    </div>

    <div>
      Öyleyse Marc bu durumdan yararlanmalıydı. Dikkatli bir şekilde banyodan çıkarken bir yerlere dokunup dokunmadığını düşünüyordu. Hayır. Eskiden her şeye burnunu sokmuş biri olarak arkasında asla iz bırakmazdı.
    </div>

    <div>
      Banyonun eşiğinde durdu, son felaketi önlemek için makineyi kapatmayı düşündü. Geri döndü, ama kumanda düğmesinin önünde hareketsiz kaldı. Sistemin nasıl çalıştığı hakkında en ufak bir fikri yoktu, üstelik yanlış bir hareket yapıp, mesela basıncı artırıp kafatasının patlamasına sebep olabilirdi, bu nedenle vazgeçti.
    </div>

    <div>
      Salona geri döndü, ceketinin koluyla sokak kapısını açtı ve sahanlığa bir göz attı; kimse yoktu. Evden çıkmadan önce, Alain'in kendisini bağışlaması için bir dua hatırlamaya çalıştı, en azından birkaç kelime.
    </div>

    <div>
      Aklına bir şey gelmedi.
    </div>

    <div>
      Vietnamlıyı basıncıyla baş başa bırakıp evi terk etti.
    </div>
  </div>
</body>
</html>
