<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;">30</h2>

  <div style="margin-left:0;margin-right:0;text-indent:18.859844px; text-align: justify;">
    <div>
      - Onu topraktan bu şekilde çıkarmışlar: hiç bozulmamış.
    </div>

    <div>
      - Ceset çürümemiş mi?
    </div>

    <div>
      - Hiç bozulmamış, size söyledim. Buna "bozulmamış kadavra" denir.
    </div>

    <div>
      Hatica biraz şaşkındı. Vincent onu bu akşam yemeğe davet edince, moda editörlerinin homoseksüel stilistlerin katılacağı, boş ve gürültülü konuşmaların yapılacağı bir toplantı olacağını düşünmüştü. Ama burada sadece gazete muhabirleri ile fotoğrafçılar vardı.
    </div>

    <div>
      - İnanılmaz, diye üsteliyordu konuşan adam. Sanki bir gün önce gömmüşler gibi. Bir kahkaha attı. İtalyanlar bunun bir mucize olduğunu ilan etmeye başladılar bile!
    </div>

    <div>
      Tüm bunlardan, Hatica, bu gazetecinin İtalya'nın mucizeleri hakkında yaptığı bir röportajdan henüz döndüğünü anladı. Şansına, kutsal kişi ilan edilmiş Papa XXIII. Johannes'in mezarından çıkarılma törenine de tanıklık etmişti. Geleceğin azizinin bedeni, altmışlı yıllarda ölmüş olmasına rağmen hiç bozulmamıştı.
    </div>

    <div>
      Tipik, bir deri bir kemik, denizci kazağı giymiş biri olan gazeteci başka şeylerden konuşacak durumda değildi: derin kırışıklıkları olan yüzüne rağmen, saçları düzgün taranmıştı, kazağından çıkan beyaz gömleğinin yakası ona uslu bir okullu havası veriyordu.
    </div>

    <div>
      Gözlerinin altı torbalanmış, kalın sesli yaşlı bir İtalyan, elindeki çubukları -bir suşi akşamıydı- coşkulu gazeteciye doğru çevirdi:
    </div>

    <div>
      - Sen, İtalya'da çok uzun bir süre mi kaldın?
    </div>

    <div>
      Gazeteci, anlaşılmamış bir kâşif ifadesiyle, itiraz eder gibi bir hareket yaptı.
    </div>

    <div>
      - Koruyucuların yüzünden.
    </div>

    <div>
      Bütün bakışlar, konuşan kadına çevrildi: mat saçlı, çok zayıf bir şansındı; uzun yüzü şampanyalı bisküviye benziyordu.
    </div>

    <div>
      - Hangi koruyucular? diye sorarak ona doğru döndü gazeteci. Papa ilaçlanmamıştı.
    </div>

    <div>
      - Ben yiyeceklerdeki koruyucu etkenlerden söz ediyorum. Öyle ki yendiklerinde bizi bozulup çürümekten koruyorlar. Cesetlerimiz asla çürümüyor. Bu bilimsel olarak kanıtlanmış...
    </div>

    <div>
      Bir an sessizlik oldu, sonra herkes kahkahalarla gülmeye başladı. Sarışın ısrarlıydı, sinirlenmişti:
    </div>

    <div>
      - Dalga geçmiyorum! Bu konuda yapılmış araştırmalar var ve...
    </div>

    <div>
      Vincent, elinde üzeri suşilerle dolu açık renkli ahşap bir tepsiyle içeri girince kadın sustu. Tepsi, içleri avokadoyla doldurulmuş balık rulolarıyla, kesilip üst üste konmuş somon dilimleriyle, su yosunlarıyla doluydu.
    </div>

    <div>
      - Şu aptallıklardan söz etmeyi biraz keser misiniz? Hatica sizin, moda dünyasının o salaklarından olduğunuzu düşünecek!
    </div>

    <div>
      Bazı bakışlar Hatica'ya çevrildi. Davetliler, stüdyonun ortasına yerleştirilmiş uzun ve alçak bir sehpanın etrafındaki yastıklara oturmuştu. Vincent gerekli açıklamayı yapmayı da ihmal etmemişti: "Yeterli sandalye yok, zaten bu bir Japon gecesi."
    </div>

    <div>
      Her zaman olduğu gibi, Hatica taşı gediğine koymayı, hoş, nükteli bir cevap vermeyi isterdi, ama aklına hiçbir şey gelmiyordu. Belli belirsiz gülümsedi ve yüzü kızarmış, başka bir konuya geçilmesini bekledi.
    </div>

    <div>
      Kendine sorup duruyordu: Vincent onu neden davet etmişti? Askıntı mı oluyordu? Hayır, planı başkaydı. Flu resimler uzmanı onu kanatlarının altına almıştı; Hatica onun "moda dünyasını fetih" projesine katkıda bulunacaktı. Onu top model yapmaya hazırlanıyordu. Her halükârda fotoğraflarının muhteşem olduğunu kabul etmeliydi. Olağanüstü ve puslu.
    </div>

    <div>
      - Siz ne düşünüyorsunuz? Hatica irkildi:
    </div>

    <div>
      -Nasıl?
    </div>

    <div>
      - Çeçen terörizmi: bu konuda ne düşünüyorsunuz?
    </div>

    <div>
      Bu başlığı ıskalamıştı. Masa komşusu ona bakıyordu: kalan son saçlarını taç gibi taşıyan kel kafalı bir adamdı. Roma imparatorlarına benziyordu.
    </div>

    <div>
      - Ben, yani...
    </div>

    <div>
      Çubuklarını sımsıkı tutarken, kem küm etti. Irak Savaşı'yla ilgili donanımı olsa da İslamî terörizmin yayılmasını incelemeye zaman bulamamıştı. Gitgide keyfinin kaçtığını hissediyordu. Su-yosunlarının ve çiğ balığın kokusu genzini yakıyordu. Suşi midesini bulandırıyordu.
    </div>

    <div>
      Yine de, bu ruh çöküntüsü içinde, onu mutlu edecek bir nedeni vardı.
    </div>

    <div>
      O buradaydı, masanın diğer ucunda.
    </div>

    <div>
      Marc Dupeyrat. Yaklaşık bir ay önce, bu stüdyoda fotoğrafını çalan yalnız âşık. Perçeminin ve berbat bıyıklarının arkasına gizlenmiş, dik kafalı bir hali vardı. Hatica'ya bir kere bile bakmamıştı. Pısırıklık mı? Mahcubiyet mi?
    </div>

    <div>
      Fotoğrafı çalındığından beri, kendini hep o çok beğendiği filmlerdeki gibi hissediyordu. Mısır müzikal komedilerinin yer aldığı eski VHS kasetlerinden oluşan bir koleksiyonu vardı; altmışlı yıllarda bu filmlerde küçük roller almış büyükannesinden kalmıştı. Sebepsiz yere şarkıların söylendiği, aşkın hep galip çıktığı, mutsuzlukların mutluluğa dönüştüğü, yakışıklı, iyi kalpli ve saçları briyantinli erkeklerin olduğu romantik öyküler...
    </div>

    <div>
      Bu tür bir filmde, çalınan bir resim mükemmel bir başlangıç olurdu. Hatica, Marc'ı resmine bakıp dairesinde şarkı söylerken hayal ediyordu. Ya da telefonun karşısında, onu aramak konusunda tereddüt geçirirken. Veya Vincent'la bir akşam yemeğinde onun hakkında konuşurken. Akşam yemeğine geldiğinde, onu orada görünce karmaşık bir umuda kapılmıştı. Ama şimdi, karşısında bir duvar vardı.
    </div>

    <div>
      Yemeğin sonu geliyordu. Harekete geçmesi lazımdı. İki kadeh saki içti, peş peşe; sonra bir ay öncesine odaklandı; adam resmini çalıyordu. Bir paraşüte asılır gibi bu sahneye tutundu ve ona doğru sokuldu, davetliler teker teker alçak sehpadan kalkıyordu:
    </div>

    <div>
      - Marc, size söylemek istediğim...
    </div>

    <div>
      Marc doğrulurken boyundan tuhaf bir ses çıktı: -Ne?
    </div>

    <div>
      - Le Limier aldım. Nasıl olduğunu görmek için.
    </div>

    <div>
      - Boşa harcayacak vaktiniz var galiba.
    </div>

    <div>
      Hep aynı alaycı ses tonu. Bir anda Hatica'ya çok çirkin, çok aptal göründü. Ama geri çekilmek için çok geçti.
    </div>

    <div>
      - Tam tersine. Gazeteyi... ilginç buldum. Sosyolojik bir bakış açısı var.
    </div>

    <div>
      Marc başını salladı, tabiî ki inanmamıştı. Aslında bu konuşma onu rahatsız ediyordu. Sahne çok gülünçtü: Hatica dört ayak üzerindeydi, Marc ise hâlâ yerde oturuyordu.
    </div>

    <div>
      - Bu konuyu sizinle konuşmayı arzu ederdim. Biliyorsunuz, fotomodelliğin dışında, bir felsefe tezi hazırlıyorum. Ensest hakkında. Bu konuda bir araştırma yapmış...
    </div>

    <div>
      - Üzgünüm. Şu an Limier'de çalışmıyorum. Eğer isterseniz, size bir meslektaşımın telefonunu verebilirim.
    </div>

    <div>
      Hatica bütün vücudunun sinirden titrediğini hissetti. Bağdaş kurarak oturdu ve samimi gözlerle ona baktı:&nbsp;
    </div>

    <div>
      - Başka bir gazete için mi çalışıyorsunuz?
    </div>

    <div>
      - Bu bir sorgulama mı yoksa?
    </div>

    <div>
      - Özür dilerim. Marc gülümsedi:
    </div>

    <div>
      - Hayır. Ben özür dilerim. Kendimi tutmayı bilmiyorum. Alnına düşen saçını arkaya attı. Seyahate çıkmam gerekiyor.
    </div>

    <div>
      - Bir araştırma mı?
    </div>

    <div>
      - Bir tür araştırma. Kişisel bir proje.
    </div>

    <div>
      - Bir kitap mı?
    </div>

    <div>
      - Bunu söylemek için çok erken.
    </div>

    <div>
      Çok konuşuyor, ama bir şey söylemiyordu. Hatica artık onun sırrını eşelemekten ahlaksızca bir zevk alıyordu:
    </div>

    <div>
      - Uzun süreliğine mi gidiyorsunuz?
    </div>

    <div>
      - Bilmiyorum.
    </div>

    <div>
      - Nereye?
    </div>

    <div>
      - Gerçekten çok meraklısınız. Üzgünüm, ama bu gerçekten... kişisel.
    </div>

    <div>
      İçinden onu tokatlamak geldi, ama mırıldandı:
    </div>

    <div>
      - Belki yola çıkmanızdan önce, bir kez daha görüşmeye zamanımız olur.
    </div>

    <div>
      Marc bir sıçrayışta ayağa kalktı, beklenmedik bir esnekliğe sahipti, tıpkı bir kedi gibi.
    </div>

    <div>
      - Bu büyük bir zevk olurdu. Ama zamanım oldukça az. Masanın etrafını dolandı, dumanın ve gürültü patırtının içinde kayboldu; ne bir bakış ne bir hoşça kal. Hatica da ayağa kalktı. Şaşkınlıktan donup kalmıştı. İçindeki boşluk tonlarca ağırlıktaydı, parmaklarının ucuna kadar uyuşmuştu.
    </div>

    <div>
      Bu davranışın sebebi neydi? Onu fotoğrafı çalarken görmesi sadece bir düş müydü? Fotoğrafı almasının başka bir sebebi mi vardı? Bir fetişist? Bir manyak? Yoksa ondaki sorunları mı hissetmişti: Kızılderili yanığını?
    </div>

    <div>
      Bu düşünceyle, yalnızlığı onu bir alev çemberi gibi sardı. Çıtırtıların arasından bir ses ona doğru bağırıyordu:
    </div>

    <div>
      "Kafamın içi karıncalanıyor! Bu seni hatan!"
    </div>
  </div>
</body>
</html>
