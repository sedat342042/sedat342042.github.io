<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sis1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_6">VI</h1>

  <p class="normal">Alameda Bulvarı 58 numaralı evin karşısında gezinirken "Bir karara varmalıyım," diyordu Augusto, "bu böyle sürüp gidemez."</p>

  <p class="normal">O sırada Eugenia'nın oturduğu ikinci katın balkonlarından birisinin kapısı açıldı ve elinde bir kafesle beyaz saçlı, zayıf bir kadın göründü. Kanaryayı güneşe çıkarıyordu. Ama kafesi asarken çivi koptu ve kafes aşağıya düştü. Kadın bir umutsuzluk çığlığı attı: "Ay! Pichín'im!" Augusto kafesi yakalamak üzere atıldı. Zavallı kanarya kafesin içinde korkmuş, oradan oraya çırpınıp duruyordu.</p>

  <p class="normal">Augusto, kanarya kafesinde, yüreği göğsünde çırpına çırpına eve çıktı. Senyora onu bekliyordu</p>

  <p class="normal">— Ah, teşekkür ederim, sağ olun beyefendi!</p>

  <p class="normal">— Siz de sağ olun, Senyora!</p>

  <p class="normal">— Pichín'ciğim benim! Pichín'ciğim! Hadi bakalım, sakin ol! İçeri buyurmaz mıydınız Senyor?</p>

  <p class="normal">— Memnuniyetle Senyora.</p>

  <p class="normal">Ve Augusto içeri girdi.</p>

  <p class="normal">Kadın onu salona buyur etti ve "Biraz bekleyin, Pichín'imi yerine koyayım."dedi ve onu yalnız bıraktı.</p>

  <p class="normal">O sırada salona yaşlı bir beydi girdi, kuşkusuz Eugenia'nın eniştesiydi. Gözlerinde füme renkli gözlük, başında da bir fes vardı. Augusto'ya yaklaştı ve yanında bir yere otururken konuştu:</p>

  <p class="normal">— (Söylediği Esperanto tümceyle şunu soruyordu:) Siz de benim gibi, evrensel barışın Esperanto sayesinde geleceğine inanmıyor musunuz?</p>

  <p class="normal">Augusto kaçmayı düşünüyordu, ama Eugenia'ya olan aşkı onu tuttu. Karşısındaki Esperanto konuşmasını sürdürüyordu.</p>

  <p class="normal">Sonunda Augusto kararını verdi.</p>

  <p class="normal">— Söylediğiniz tek bir sözcüğü anlayamıyorum, Senyor.</p>

  <p class="normal">— Kuşkusuz, Esperanto dedikleri o lanet olası anlaşılmaz dille konuşuyor sizinle, –dedi bu sırada içeri girmekte olan halası.</p>

  <p class="normal">Ve kocasına dönüp ekledi:</p>

  <p class="normal">— Fermín, bu beyefendi, hani kanaryamızı...</p>

  <p class="normal">— Esperanto konuştuğum zaman sen beni nasıl anlamıyorsan, ben de seni daha çok anlamıyorum, –diye yanıtladı kocası.</p>

  <p class="normal">— Bu bey, sokağa düşen zavallı Pichín'imi alıp bana getirme lütfunda bulunan bey. Peki ama siz kimsiniz? –diye sordu Augusto'ya dönerek.– Kimsiniz siz?</p>

  <p class="normal">— Ben, Senyora, Pérez Rovira'nın vefat eden dul eşinin oğlu Augusto Pérez'im, onu tanıyor olabilirsiniz.</p>

  <p class="normal">— Donya Soledad mı?</p>

  <p class="normal">— Bildiniz, Donya Soledad.</p>

  <p class="normal">— O hanımefendiyi epey zaman önce tanımıştım. Örnek bir dul hanımdı, örnek bir anne. Onun adına sizi kutlarım.</p>

  <p class="normal">— O mutlu kaza nedeniyle, kanaryanın düşmesi sayesinde sizleri tanıdığım için kendimi kutlamalıyım.</p>

  <p class="normal">— Mutluluk ha! Bu kazaya siz mutluluk mu diyorsunuz?</p>

  <p class="normal">— Benim için, evet.</p>

  <p class="normal">— Teşekkürler, beyefendi, –dedi Don Fermín sevinçle.– İnsanları ve nesneleri, gizemli yasalar idare ederler, yine de insan sezinleyebilir. Beyefendi, benim hemen hemen her konuda özel düşüncelerim var...</p>

  <p class="normal">— Aynı nakaratı yineleme, –diye bağırdı hala.– Peki, siz nasıl oldu da Pichín'imin imdadına hemencecik yetiştiniz?</p>

  <p class="normal">— Size karşı samimi olacağım, Senyora; yüreğimi size açacağım. Evin çevresinde dolaşıyordum.</p>

  <p class="normal">— Bizim evin mi?</p>

  <p class="normal">— Evet, Senyora. Şahane bir yeğeniniz var.</p>

  <p class="normal">— Tamam, beyefendi. Kazanın mutlu yanını anlıyorum artık. Yazgıyı değiştiren kanaryaların olmasını da anlıyorum.</p>

  <p class="normal">— Yazgının yollarını kim bilir? –dedi Don Fermín.</p>

  <p class="normal">— O yolları ben bilirim efendi, –diye haykırdı karısı ve Augusto'ya dönerek,– Bu evin kapıları sonuna dek size açık... Daha ne istenir ki! Donya Soledad'ın oğlu için... Böylece bu küçük kızın kafasına koyduğu çılgınca isteği çıkarmam için yardım edersiniz bana...</p>

  <p class="normal">— Ya özgürlük? –diye sordu Don Fermín.</p>

  <p class="normal">— Sen sus yahu, anarşizminle otur oturduğun yerde.</p>

  <p class="normal">— Anarşizm mi? –diye haykırdı, Augusto.</p>

  <p class="normal">Don Fermín'in yüzü sevinçten ışıdı ve en tatlı ses tonuyla ekledi:</p>

  <p class="normal">— Evet, beyefendi, ben anarşistim, mistik bir anarşistim, ama kuramsal olarak, bunu iyi anlayın, kuramsal olarak. Korkma dostum; –bunu söylerken, elini nazik bir biçimde Augusto'nun dizkapağının üstüne koydu– bomba atmam. Benim anarşizmim sırf tinsel. Çünkü dostum, hemen hemen her şey hakkında kendime özgü düşüncelerim var...</p>

  <p class="normal">— Ya siz, siz de anarşist değil misiniz? –diye sordu Augusto halaya, konuşmuş olmak için.</p>

  <p class="normal">— Ben mi? Hiç kimsenin buyurmaması saçmalıktır. Kimse buyurmazsa, kim boyun eğecek? Bunun olanaksız bir şey olduğunu anlamıyor musunuz?</p>

  <p class="normal">— Pek inancı olmayan insanlar, olanaksız dersiniz siz... –diye lafa girdi Don Fermín.</p>

  <p class="normal">Hala sözünü kesti:</p>

  <p class="normal">— Öyleyse Senyor Augusto, anlaştık. Siz bana mükemmel bir insan gibi geldiniz, iyi eğitim görmüş, iyi bir aileden gelme, normalin üstünde bir geliriniz var... Hiç, hiç, bugünden itibaren benim adayım sizsiniz.</p>

  <p class="normal">— Benim için büyük bir onur, Senyora...</p>

  <p class="normal">— Evet, bu kızcağızın aklını başına getirmek gerekir. Biliyorsunuz, fena değil, ama kaprisli... sonra çok nazlı yetiştirildi!.. Zavallı kardeşimin başına o korkunç felaket gelince...</p>

  <p class="normal">— Felaket mi?</p>

  <p class="normal">— Evet, herkes bildiğine göre, sizden saklamamamda bir sakınca yok. Eugenia'nın babası çok berbat bir borsa işinden sonra intihar etti ve kızı hemen hemen sefalet içinde bıraktı. Ona bir ev kaldı, ama ipotekli olduğu için bütün gelirini alıp götürüyor... Zavallı kız ipoteği kaldırtmak için çalışarak para biriktirmeye başladı. Düşünün bir kez, altmış yıl boyunca piyano dersi verse bile!</p>

  <p class="normal">Augusto cömertçe ve kahramanca bir proje üretti hemen.</p>

  <p class="normal">— Kız fena değil, –diye sürdürdü hala konuşmasını,– ama onu anlamak olanaksız.</p>

  <p class="normal">— Esperanto öğrenmiş olsaydınız, –diye lafa karıştı Don Fermín.</p>

  <p class="normal">— Şu evrensel dilleri bir yana bırakalım hele. Kendi dilimizle anlaştık da sıra bir başkasına mı geldi?</p>

  <p class="normal">— Ama Senyora, –dedi Augusto,– yalnızca tek bir dil olması sizce daha iyi değil mi?</p>

  <p class="normal">— Doğru, doğru! –diye haykırdı sevinçle Don Fermín.</p>

  <p class="normal">— Evet, Senyor, –dedi hala, sertçe,– tek bir dil: İspanyolca ve bir de en çok, en çok, Asturya dili, akılsız hizmetçilerle konuşmak için de Asturya dili.</p>

  <p class="normal">Eugenia'nın halası Asturyalıydı ve Asturyalı bir hizmetçisi vardı ve Asturya diliyle azarlardı onu.</p>

  <p class="normal">— Şimdi iş kuramsal olsaydı, tek dil olmasının bir sakıncası yoktu bence. Çünkü bu benim kocam kuramsal olarak evliliğe bile karşıdır...</p>

  <p class="normal">— Efendim, –dedi Augusto ayağa kalkarak,– sizi daha fazla rahatsız etmeyeyim.</p>

  <p class="normal">— Hiç rahatsız etmiyorsunuz beyim, –dedi hala,– evimize tekrar geleceğinizde de anlaştık. Artık biliyorsunuz, siz benim adayımsınız.</p>

  <p class="normal">Çıkarken Don Fermín yanaştı Augusto'ya. Kulağına: "Böyle şey düşünmeyin!" dedi. "Niçin?" diye sordu Augusto. "Önseziler vardır, beyim, önseziler..."</p>

  <p class="normal">Ayrılırken halanın son sözü: "Biliyorsunuz artık, benim adayımsınız."</p>

  <p class="normal">Eugenia eve dönünce halasının ilk sözü:</p>

  <p class="normal">— Biliyor musun Eugenia? –demek oldu.– Kim geldi bize? Don Augusto Pérez.</p>

  <p class="normal">— Augusto Pérez... Augusto Pérez... Ha, evet! Peki kim getirdi onu?</p>

  <p class="normal">— Pichín, kanaryam.</p>

  <p class="normal">— Peki niye gelmiş?</p>

  <p class="normal">— Bir soru daha! Senin peşinden.</p>

  <p class="normal">— Benim peşimden, hem de kanarya getirmiş ha? Hiç anlamıyorum, Fermín eniştem gibi Esperanto konuşsan daha iyi olur.</p>

  <p class="normal">— Senin peşinde, genç bir adam, çirkin değil, oturaklı, iyi eğitim görmüş, nazik, üstelik varsıl kızım, varsıl.</p>

  <p class="normal">— Varsıllığı onun olsun, çalışıyorsam, bu kendimi satmak için değil.</p>

  <p class="normal">— Satmaktan söz eden kim? Barut gibisin.</p>

  <p class="normal">— Tamam, tamam hala, şakayı bırakalım.</p>

  <p class="normal">— Göreceksin onu kızım, göreceksin ve fikrini değiştireceksin.</p>

  <p class="normal">— Bu iş...</p>

  <p class="normal">— İnsan büyük konuşmamalı.</p>

  <p class="normal">— Allah'ın takdiri! –diye haykırdı Don Fermín,– Tanrı...</p>

  <p class="normal">— Ama yahu, –dedi karısı,– senin bu anarşizmin, Tanrı sözcüğü ile nasıl bağdaşır? Bin kere söyledim sana. Buyuran kimse olmayacaksa, Tanrı ne olacak?</p>

  <p class="normal">— Benim anarşizmim, hanım, binlerce kez duyduğun gibi mistiktir, mistik bir anarşizm. Tanrı insanlar gibi buyurmaz. Tanrı da anarşisttir, Tanrı buyurmaz, ama...</p>

  <p class="normal">— Boyun mu eğer?</p>

  <p class="normal">— Sen söyledin bunu hanım, sen söyledin. Bizzat Tanrı söyletti bunu sana. Gel hadi.</p>

  <p class="normal">Karısını elinden tuttu, alnına baktı, bir tutam beyaz saçına üfledi ve ekledi:</p>

  <p class="normal">— Tanrı esinledi sana. Bizzat o. Evet, Tanrı boyun eğiyor... boyun eğiyor...</p>

  <p class="normal">— Evet, kuramsal olarak, değil mi? Ve sen, Eugenia, aptallığı bırak, karşına iyi bir kısmet çıkmış.</p>

  <p class="normal">— Ben de anarşistim, hala, ama Fermín eniştem gibi mistik değilim.</p>

  <p class="normal">— Tamam, göreceğiz, –dedi halası.</p>
</body>
</html>
