<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sis1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_4">IV</h1>

  <p class="normal">Augusto evine giden yolda "Niçin küçültme eki sevgi belirtiyor?" diye soruyordu kendi kendine. "Yoksa aşk, sevilen nesneyi küçümsüyor mu? Ben âşığım ha! Kim derdi ki!.. Ama Victor haklı mı yoksa? Ben ezelden mi âşığım? Belki de benim aşkım sevgiliden önce vardı. Dahası, belki yaradılışın sisleri arasından sevgiliyi ortaya koyan ve çekip çıkaran bu aşktır. Ama ben şu kaleyi sürsem, beni mat etmeyecek, hayır etmeyecek. Peki aşk nedir? Aşkı kim tanımladı? Tanımlanan aşk, aşklıktan çıkar... Aman Tanrım, belediye başkanı bu çirkin harflerin ticari levhalarda kullanılmasına nasıl izin veriyor? Fil de kötü oynandı. Aslında onu tanıdığımı bile söyleyemeyeceksem, nasıl âşık oldum ona? Boş ver, tanışma arkadan gelir. Aşk tanımanın önünden gider, tanıma aşkı öldürür. Rahip Zaramillo bana: <span class="ideitalik">Nihil volitum quin praecognitum</span><sup class="calibre2"><a href="../Text/Sis1_split_039.html#footnote-100-5" id="footnote-100-5-backlink">[5]</a></sup> diye öğretmişti, ama ben karşıt bir sonuca vardım: <span class="ideitalik">Nihil cognitum quin praevolitum.</span><sup class="calibre2"><a href="../Text/Sis1_split_039.html#footnote-100-6" id="footnote-100-6-backlink">[6]</a></sup> Tanımak, bağışlamaktır derler. Hayır, affetmek tanımaktır. Önce aşk, sonra tanımak. Ama nasıl oldu da beni mat edeceğini önceden anlamadım? Peki sevmek için yeterli olan nedir? Onu şöyle böyle sezinler gibi olmak! Sezinlemek; burada aşk sezgisi var, sisler arasında sezinleme. Daha sonra görüntü kesinleşir; sis, ya su damlacıkları, ya dolu, ya kar ya da taş halini alır. Bilim, bir dolu fırtınasıdır. Hayır, hayır, sis, sis! Bulutların kucağında gezinmek için bir kartal olunabilse! Ve yine sisli bir ışıltı gibi, bu bulutların arasından güneşi görse.</p>

  <p class="normal">Ah kartal! Güneşle yüz yüze gelen ve gecenin karanlığında bir şey görmeyen Patnos kartalı, San Juan'ın yanından kaçınca, gecenin karanlığında gören, ama güneşe bakamayan ve Olimpos'tan kaçmış olan Minerva baykuşuyla karşılaştığı zaman neler konuşurlardı kim bilir!"</p>

  <p class="normal">Buraya gelince Augusto, Eugenia ile karşılaştı, ama ayrımında olmadı.</p>

  <p class="normal">"Bilgi sonra gelir..." diye konuşmayı sürdürdü. "Ama bu da nesi? Benim yörüngemde pırıl pırıl, gizemli iki yıldızın geçtiğine yemin edebilirim... O muydu acaba? Yüreğim öyle söylüyor... Ama sus, artık evdeyim!"</p>

  <p class="normal">Ve içeri girdi.</p>

  <p class="normal">Odasına yöneldi ve yatağını uzanınca: "Yalnız, yalnız uyumalı! Yalnızca düş görmeli!" dedi. "İnsan yanında birisiyle uyuyunca düş de ortak olmalı. Gizemli varlıkların iki beyni birleştirmesi gerekir. Yürekler ne denli çok birbirlerine bağlanırsa, düşünceler o denli birbirlerinden ayrılırlar mı acaba? Belki. Belki sürekli olarak karşıt durumdadırlar. İki sevgili aynı şeyi düşünseler de birisi ötekinden farklı biçimde duyumsar; aynı aşk duygusuyla birleşirlerse, biri ötekinden farklı düşünür, belki de tersini düşünür. Kadın erkeğini ancak kendisi gibi düşünmediği sürece, yani düşündüğü sürece sever. Bakalım bizim saygıdeğer karı koca ne âlemde."</p>

  <p class="normal">Çok geceler, Augusto yatmadan önce uşağı Domingo ile bir el bezik oynar, bu sırada aşçı olan karısı oyunu seyrederdi.</p>

  <p class="normal">Oyun başladı.</p>

  <p class="normal">— Kupadan yirmi, –diye mırıldandı Domingo.</p>

  <p class="normal">— Söyleyin bana, –diye haykırdı Augusto az sonra.– Ya evlenirsem?</p>

  <p class="normal">— Çok iyi olur Küçük Bey, –dedi Domingo.</p>

  <p class="normal">— Duruma bağlı, –demek yürekliliğini gösterdi karısı Liduvina.</p>

  <p class="normal">— Peki sen evlenmedin mi? –diye sözünü kesti Augusto.</p>

  <p class="normal">— Duruma bağlı, Küçük Bey.</p>

  <p class="normal">— Nasıl duruma bağlı? Anlat bakalım.</p>

  <p class="normal">— Evlenmek çok kolay; ama evli olmak o denli kolay değil.</p>

  <p class="normal">— Bu halk bilgeliği kokuyor, bu esin...</p>

  <p class="normal">— Peki Küçük Bey'in karısı olacak kadın... –dedi Liduvina, Augusto'nun uzun bir monologla kendilerini şaşırtacağından korkarak.</p>

  <p class="normal">— Ne? Benim karım olacak kadın kimmiş mi? Ne, ne? Hadi bakalım, söyle be kadın, söylesene!</p>

  <p class="normal">— Çünkü Küçük Bey öyle iyi yürekli ki...</p>

  <p class="normal">— Hadi, söyle be kadın, bir daha söyle?</p>

  <p class="normal">— Hanımefendinin söylediklerini anımsayın...</p>

  <p class="normal">Saygıdeğer annesinin adı geçince Augusto iskambil kâğıtlarını masanın üzerine bıraktı ve beyni bir an durdu. Çok zaman annesi, o tatlı kadın, felaket görmüş adamın kızı ona: "Ben artık uzun süre yaşayamam oğlum," demişti, "baban çağırıyor beni. Belki senden çok bana o muhtaç. Ben bu dünyadan çekip gideceğim, sen yalnız kalacaksın burada, evlen, olabildiğince çabuk evlen. Bu eve bir kadın, bir hanım getir. Eski ve sadık hizmetkârlarıma güvenmediğim için değil, hayır. Ama eve bir hanım getir. Yüreğinin, cüzdanının, kilerinin, mutfağının ve kararlarının hanımı yap onu. Sevmeyi... seni yönetmeyi bilen idareli bir kadın ara...</p>

  <p class="normal">— Karım piyano çalacak, –dedi Augusto anılarını ve kötü düşünceleri uzaklaştırarak.</p>

  <p class="normal">— Piyano! Ne işe yarar bu piyano? –diye sordu Liduvina.</p>

  <p class="normal">— Ne işe mi yarar? En hoş yanı, iş denen o lanet olası şeye yaramaması. İş denen şeyden bıktım artık...</p>

  <p class="normal">— Bizim işlerimizden de mi?</p>

  <p class="normal">— Hayır, sizinkilerden değil, hayır! Üstelik piyano işe yarıyor, evet yarıyor... evlerin, küllük olmalarını engeller, armoniyle doldurur.</p>

  <p class="normal">— Armoni mi? Bu da ne, neyle yenir?</p>

  <p class="normal">— Liduvina... Liduvina...</p>

  <p class="normal">Aşçı kadın bu tatlı sitem karşısında başını önüne eğdi. İkisi de böyle konuşmaya alışıktılar.</p>

  <p class="normal">— Evet piyano çalacak, çünkü piyano öğretmeni.</p>

  <p class="normal">— Öyleyse piyano çalmayacak, –diye ekledi Liduvina kesinkes.– Yoksa niye evlensin ki?</p>

  <p class="normal">— Benim Eugenia'm, –diye başladı Augusto.</p>

  <p class="normal">— A! Adı Eugenia ve piyano öğretmeni, öyle mi? –diye sordu aşçı kadın.</p>

  <p class="normal">— Evet, ne var ki?</p>

  <p class="normal">— Alameda Bulvarı'nda, Tiburcio mağazasının üstünde halası ve eniştesiyle oturuyor değil mi?</p>

  <p class="normal">— Öyle. Tanıyor musun yoksa onu?</p>

  <p class="normal">— Evet, görmüşlüğüm var...</p>

  <p class="normal">— Hayır, Liduvina, devam et, biraz daha. Hadi, konuş; bak, efendinin geleceği ve mutluluğu söz konusu...</p>

  <p class="normal">— İyi bir kız, evet, iyi bir kız...</p>

  <p class="normal">— Hadi, konuş Liduvina... Annemin anısı hürmetine...</p>

  <p class="normal">— Annenizin öğütlerini anımsayın, Küçük Bey. Ama kim var mutfakta? Kedi mi yoksa?..</p>

  <p class="normal">Aşçı kadın ayağa kalktı ve çıktı.</p>

  <p class="normal">— Oyunu bitirelim mi? –diye sordu Domingo.</p>

  <p class="normal">— Haklısın Domingo. Oyunu böyle yarıda kesemeyiz. Sıra kimde?</p>

  <p class="normal">— Sizde Küçük Bey.</p>

  <p class="normal">— Hadi öyleyse.</p>

  <p class="normal">Dalgınlığı yüzünden bu oyunu da kaybetti.</p>

  <p class="normal">"Demek herkes onu tanıyor," diyordu kendi kendine odasına çekilirken; "bir ben tanımıyorum, onu herkes tanıyor. Burada aşkın oyunu var. Peki yarın? Yarın ne yapacağım? Öff! Her günün sıkıntısı kendine. Şimdi yatağa."</p>

  <p class="normal">Ve yattı.</p>

  <p class="normal">Ve yatakta konuşmayı sürdürdü: "Azize annemin ölümünden beri ayrımında olmadan sıkılıp durarak iki korkunç yıl geçirdim... Evet, evet bilinçsiz bir sıkıntı. Hemen hemen hepimiz bilinçsizce sıkılıyoruz. Sıkıntı yaşamın temeli; oyunları, eğlenceleri, romanları ve aşkı bulan sıkıntıdır. Yaşamın sisi, tatlı bir sıkıntı, ekşimtırak likör damlatıyor. Bütün bu günlük ve anlamsız olaylar; vakit geçirdiğimiz, yaşamı uzattığımız bütün bu tatlı söyleşiler dünya tatlısı sıkıntıdan başka nedir ki? Ah Eugenia, benim Eugenia'm, yaşamsal ve bilinçsiz can sıkıntımın çiçeği, düşlerime gir, yanımda ve içimde düş gör."</p>

  <p class="normal">Ve uyuyakaldı.</p>
</body>
</html>
