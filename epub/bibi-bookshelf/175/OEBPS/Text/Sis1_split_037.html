<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sis1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_33">XXXIII</h1>

  <p class="normal">Zavallı Augusto'nun ölüm haberini bildiren telgrafı aldığım, sonra da ölümün bütün koşullarını öğrendiğim zaman, intihar etmek kararını danışmak için beni ziyarete geldiği o öğleden sonra ona söylediklerimi söylemekle iyi yapıp yapmadığımı düşünmeye başladım. Ve hatta öldürdüğüm için pişman oldum. Onun haklı olduğunu düşündüm ve kendi kararıyla, intihar kararıyla çıkıp gitmesine izin vermeliydim. Onu diriltmek düşüncesine kapıldım.</p>

  <p class="normal">"Evet," dedim kendi kendime, "onu dirilteyim ve sonra ne diliyorsa yapsın, istiyorsa intihar etsin." Onu diriltmek düşüncesiyle uyuyakalmışım.</p>

  <p class="normal">Uyuduktan biraz sonra Augusto düşüme girdi. Bir sisin beyazlığı gibi beyazdı ve batan güneş gibi ışık haleleriyle çevriliydi. Bana dikkatle baktı ve:</p>

  <p class="normal">— İşte, yine buradayım, –dedi.</p>

  <p class="normal">— Ne için geldin? –diye sordum</p>

  <p class="normal">— Sizinle vedalaşmaya Don Miguel, sonsuza dek sizinle vedalaşmaya ve serüvenlerimin <span class="ideitalik">nivola</span>'sını yazmanızı emretmeye, rica etmeye değil, emretmeye geldim...</p>

  <p class="normal">— Yazıldı bile!</p>

  <p class="normal">— Biliyorum, hepsi yazıldı. Yine kendimi öldürmem için beni diriltmeyi düşünmenizin de saçma, hatta olanaksız olduğunu size söylemeye geldim.</p>

  <p class="normal">— Olanaksız mı? –dedim; kuşkusuz hepsi düşte.</p>

  <p class="normal">— Evet, olanaksız! Görüştüğümüz ve sizin odanızda konuştuğumuz o öğleden sonrayı anımsıyor musunuz? Uyanıktınız, şimdiki gibi uyumuyordunuz, düş görmüyordunuz, size, biz kurgu yaratıklarının –size göre– kendi mantığımız olduğunu söylemiştim, bizi düşüncesinde yaratan kişinin, bizden canı ne isterse onu yapmasının bir işe yaramadığını söylemiştim, anımsıyor musunuz?</p>

  <p class="normal">— Kuşkusuz anımsıyorum.</p>

  <p class="normal">— Bu denli İspanyol olmanıza karşın, canınızın hiçbir şey yapmak istemeyeceğinden eminim, doğru mu Don Miguel?</p>

  <p class="normal">— Hayır, öyle bir isteğim yok şu an.</p>

  <p class="normal">— Hayır, uyuyan ve düş gören insan gerçekten bir şey yapmaya pek hevesli değildir. Siz ve vatandaşlarınız uyursunuz ve düş görürsünüz, hevesli olduğunuzu düşlerinizde görürsünüz, ama bu gerçek bir istek değildir.</p>

  <p class="normal">— Uyumakta olduğum için şükredin, –dedim ona,– aksi takdirde...</p>

  <p class="normal">— Aynı şey. Beni diriltmek konusuna gelince, bunu yapamayacağınızı size söylemek zorundayım, isteseniz bile, hatta düşünü de görseniz...</p>

  <p class="normal">— Ama dostum!</p>

  <p class="normal">— Evet, siz, etten ve kemikten olan birisi gibi etten ve kemikten bir kurgu yaratığına etten ve kemikten bir insan dersiniz, et kurgusundan ve kemik kurgusundan demezsiniz, birini dünyaya getirebilirsiniz ve öldürebilirsiniz; ama bir kez öldürdükten sonra bir şey yapamazsınız, hayır! Onu yeniden diriltemezsiniz. Soluk alan, etten ve kemikten bedeni olan ölümlü bir adam yaratmak kolaydır, çok kolaydır, ne yazık ki, çok çok kolaydır... soluk alan, etten ve kemikten, ölümlü ve bedeni olan bir adamı öldürmek kolaydır, çok kolaydır, ne yazık ki, çok çok kolaydır... ama onu diriltmek? Onu diriltmek olanaksızdır.</p>

  <p class="normal">— Doğru, –dedim ona,– olanaksızdır!</p>

  <p class="normal">— Öyleyse, –diye yanıtladı,– tam olarak aynı şey, sizin kurgu yaratığı dediğiniz için de geçerlidir; bize varlık vermek kolaydır, belki çok kolaydır, aşırı kolaydır; bizi öldürmek belki aşırının aşırısı kolaydır, ama bizi diriltmek? Gerçekten ölmüş, bir kurgu yaratığını şimdiye dek dirilten olmamış. Don Quijote'yi diriltmenin olası olduğunu mu sanıyorsunuz? –diye sordu bana.</p>

  <p class="normal">— Olanaksız! –dedim.</p>

  <p class="normal">— Öyleyse bu durumda hepimiz kurgu yaratıklarıyız.</p>

  <p class="normal">— Ya seni yine düşümde görürsem?</p>

  <p class="normal">— Aynı düş iki kez görülmez. Yine düşünüzde görüp ben sanacağınız kimse başkası olacak. Ve şimdi, siz uykuda olduğunuzu ve düş gördüğünüzü bildiğiniz şu anda, benim de bir düş olduğumu bildiğim şu anda, geçen sefer söylediğimde sizi çok öfkelendiren bir şeyi yineleyeceğim; bakın sevgili Don Miguel, sizin kurgu yaratığı olmadığınız, gerçekte ölü mü, diri mi olduğunuz belli mi? Öykümün ve başkalarının öykülerinin dünyada oradan oraya dolaşmaları için, sizin bir bahane olup olmadığınız belli mi? Ve sonra, siz tamamen öldüğünüzde ruhunuz bizlerde yaşayacaktır. Yo, yo, yo uyuyor ve hâlâ düş görüyor olsanız da telaşlanmayın, çünkü yaşıyorsunuz. Hadi şimdi elveda!</p>

  <p class="normal">Ve Augusto siyah bir sis olarak dağıldı.</p>

  <p class="normal">Hemen sonra ben öldüğümü düşümde gördüm ve son nefesimi verdiğimi düşlediğim an göğsümün üstünde bir baskıyla uyandım.</p>

  <p class="normal">Augusto Pérez'in öyküsü işte bu.</p>

  <div class="calibre1" id="calibre_pb_38"></div>
</body>
</html>
