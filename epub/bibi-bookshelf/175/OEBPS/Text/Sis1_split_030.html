<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sis1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_26">XXVI</h1>

  <p class="normal">Augusto, geri çevrileceğinden korkmasına karşın, son ve kesin psikolojik deneyini yapmaya hazır olarak Eugenia'nın evine yöneldi. Merdivende karşılaştılar, Eugenia dışarı çıkmak için iniyordu, kendisi de girmek için yukarı çıkıyordu.</p>

  <p class="normal">— Siz buralardasınız, ha Don Augusto?</p>

  <p class="normal">— Evet, dışarı çıkacağınıza göre ziyaretimi başka bir güne bırakabilirim; yine gelirim.</p>

  <p class="normal">— Yok olmaz, eniştem yukarıda.</p>

  <p class="normal">— Eniştenizle değil, sizinle konuşmam gerek, Eugenia. Başka bir güne bırakalım.</p>

  <p class="normal">— Hayır, hayır, yukarı çıkalım. Her şey sıcağı sıcağına.</p>

  <p class="normal">— Ama enişteniz yukarıdaymış...</p>

  <p class="normal">— Boş verin! Anarşist o. Onu yanımıza çağırmayız.</p>

  <p class="normal">Augusto'yu yukarı çıkması için zorladı. Deneyci havalarında giden zavallı adam, kendisini kurbağa gibi duyumsuyordu.</p>

  <p class="normal">Salonda yalnız kalınca Eugenia, üstündeki sokak giysisiyle şapkasını çıkarmadan konuşmaya başladı:</p>

  <p class="normal">— Pekâlâ, bana söylemeniz gereken nelermiş, öğrenelim bakalım.</p>

  <p class="normal">— Peki... peki... –zavallı Augusto geveleyip duruyordu,– peki... peki...</p>

  <p class="normal">— Ne peki?</p>

  <p class="normal">— Artık hiç rahatım kalmadı Eugenia; geçen gün konuşurken söylediğimiz şeyleri kafamda bin kez evirdim, çevirdim ve her şeye karşın razı olamıyorum; hayır, razı olamıyorum, elimde değil!</p>

  <p class="normal">— Peki, ama razı olamadığınız şey ne?</p>

  <p class="normal">— O şey, Eugenia, o şey!</p>

  <p class="normal">— O şey ne?</p>

  <p class="normal">— Yalnızca arkadaş olarak kalmamız...</p>

  <p class="normal">— Yalnızca arkadaş!.. Size az mı geldi, Don Augusto? Yoksa arkadaş olmaktan daha az bir şey mi istiyorsunuz?</p>

  <p class="normal">— Hayır, Eugenia, hayır, bu değil.</p>

  <p class="normal">— Peki öyleyse ne?</p>

  <p class="normal">— Tanrım, acı çektirmeyin bana...</p>

  <p class="normal">— Kendinize acı çektiren sizsiniz</p>

  <p class="normal">— Razı olamam, hayır!</p>

  <p class="normal">— Peki, ne istiyorsunuz öyleyse?</p>

  <p class="normal">— Karı... koca olalım!</p>

  <p class="normal">— Burada bitirelim!</p>

  <p class="normal">— Bitirmek için başlamak gerek.</p>

  <p class="normal">— Peki bana verdiğiniz söz nerede kaldı?</p>

  <p class="normal">— Ne dediğimi bilmiyordum.</p>

  <p class="normal">— Peki o Rosario denen kız...</p>

  <p class="normal">— Ah! Tanrı aşkına. Bunu anımsatmayın bana Eugenia, Rosario'yu düşünmeyin!</p>

  <p class="normal">O zaman Eugenia şapkasını çıkardı, bir sehpanın üstüne koydu, yine oturdu ve sonra yavaş yavaş, törensel bir biçimde konuşmaya başladı:</p>

  <p class="normal">— Peki öyleyse, Augusto, sonuçta sen erkek olarak sözünü tutmak gereğine inanmıyorsun da, ancak bir kadın olan ben niye sözümü tutmak zorunda olayım. Üstelik seni Rosario'dan ve seni kuşatmak isteyen öteki Rosario'lardan ya da Petra'lardan kurtarmak istiyorum. Ne sizin elinizin açıklığına duyduğum şükran borcunun, ne de Mauricio'nun bana çektirdiği acının yapamadıklarını –içten olduğumu görüyorsun artık– acıma duygusu yapıyor. Evet, Augusto, sana acıyorum, çok acıyorum!</p>

  <p class="normal">Bunları söylerken sağ eliyle iki kez hafifçe dizine vurdu.</p>

  <p class="normal">— Eugenia!</p>

  <p class="normal">Tutmak ister gibi kollarını uzattı.</p>

  <p class="normal">— Hey! Dikkat et! –diye haykırdı Eugenia, uzanan kolları itip geri çekilirken.– Dikkat et!</p>

  <p class="normal">— Peki ya, geçen sefer... son kez...</p>

  <p class="normal">— Evet, ama o zaman farklıydı!</p>

  <p class="normal">"Kurbağa görevi yapıyorum" diye düşündü deneyci psikolog.</p>

  <p class="normal">— Evet, –diye sürdürdü konuşmasını Eugenia,– bir arkadaşın, yalnızca bir arkadaşın ufak tefek taşkınlıklarına göz yumulur, ama bir şeye... yani nişanlıya hiçbir zaman izin verilmemeli!</p>

  <p class="normal">— Ama bir şey anlamıyorum...</p>

  <p class="normal">— Evlenince Augusto, sana bunu açıklarım? Ama şimdi uslu dur! Oldu mu?</p>

  <p class="normal">"Bu tamam!" diye düşündü Augusto, artık kendisini mükemmel ve tam bir kurbağa olarak duyumsuyordu.</p>

  <p class="normal">— Artık şimdi, –dedi Eugenia ayağa kalkarken,– eniştemi çağırayım.</p>

  <p class="normal">— Ne için?</p>

  <p class="normal">— Haydi, durumu ona bildirmek için!</p>

  <p class="normal">— Doğru ya! –diye haykırdı Augusto, şaşkın bir durumda.</p>

  <p class="normal">Don Fermín hemen geldi.</p>

  <p class="normal">— Bakın enişte, –dedi Eugenia,– bana evlilik teklifinde bulunmak için gelmiş Don Augusto Pérez. Ben de kabul ettim.</p>

  <p class="normal">— Şahane! Şahane! –diye haykırdı Don Fermín,– şahane! Buraya gel kızım, gel de bir kucaklayayım seni! Şahane!</p>

  <p class="normal">— Evlenmemize bu denli şaşırdınız mı, enişte?</p>

  <p class="normal">— Hayır, beni şaşırtan, sevindiren, etkileyen, bu konuyu, hiç aracı kullanmadan yalnızca ikinizin çözmüş olması... Yaşasın anarşi! Ama yazık! Önerinizi sonuçlandırmak için ilgili resmi makamlara başvurmak zorunda kalacaksınız, yazık!.. Kuşkusuz, bu makamlara bilincinizin derinliklerinde saygı göstermeden, <span class="ideitalik">formalite gereği, formaliteden</span> başka bir şey değil. Çünkü birbirinizi zaten karı koca gibi görüyorsunuz! Her ne olursa olsun ben, yalnızca ben, anarşist Tanrı adına sizi evlendiriyorum! Ve bu yeterli! Şahane! Şahane! Don Augusto, bugünden itibaren bu ev, sizin eviniz.</p>

  <p class="normal">— Bugünden itibaren mi?</p>

  <p class="normal">— Haklısınız, evet, zaten hep sizindi. Benim evim... Benim mi? Oturduğum bu ev her zaman sizin evinizdi, her zaman kardeşlerimindi. Ama bugünden itibaren... beni anlıyorsunuz ya...</p>

  <p class="normal">— Evet, sizi anlıyorum, enişte.</p>

  <p class="normal">Bu sırada kapı vuruldu, Eugenia:</p>

  <p class="normal">— Halam! –diye bağırdı.</p>

  <p class="normal">Hala içeri girip de bu durumu görünce:</p>

  <p class="normal">— Artık her şeyi anladım! –dedi.– Demek her şey tamam ha? Zaten bunu biliyordum.</p>

  <p class="normal">Augusto düşünüyordu: "Kurbağa, tam bir kurbağa! Hepsinin arasından beni avladılar"</p>

  <p class="normal">— Bunu kutlamak için, kuşkusuz bizimle yemeğe kalacaksınız... –dedi Donya Ermelinda.</p>

  <p class="normal">— Başka yolu yok! –sözcükleri kaçtı, zavallı kurbağanın ağzından.</p>
</body>
</html>
