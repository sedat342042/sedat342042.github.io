<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>BESINCI_BOLUM.xhtml</title>
  <link href="../Styles/stylesheet.css" rel="stylesheet" type="text/css" />
</head>

<body class="calibre">
  <div class="generated-style" id="besinci-bolum">
    <h1 class="bolum-ismi1" xml:lang="tr"><span class="bolum-ismi">Beşinci bölüm</span></h1>

    <p class="bolum-ismi-2-satir" xml:lang="tr"><span class="bolum-ismi">Atatürk’ü görüyorum</span></p>

    <p class="duz" xml:lang="tr"><span class="duz1">1930’ların Ankarası küçük ama düzenli gelişip büyüyen sevimli bir kentti. O, “Atatürk’ün Ankarası”ydı!</span></p>

    <p class="duz" xml:lang="tr"><span class="duz1">Haysiyetli “saylavı” (milletvekili), henüz “işini bilmeyen”(!) dürüst memuru, “devrim koşusunun” erleri öğretmeni, çalışkan ve sorumluluk bilinci hızla gelişen öğrenciler, “Türklüğü” ve Cumhuriyeti coşkuyla benimsemiş halkıyla...</span></p>

    <p class="duz" xml:lang="tr"><span class="duz1">Sayılı asfalt yollarından tek tük geçen taşıt araçlarına ciddiyetle yol veren bembeyaz üniformalı polisi, vakur “zabiti”, her akşam serinliğinde birer birer sulanan yol kenarlarındaki yeni dikilmiş akasya ağaçları, “uray” (belediye) otobüsleriyle... çarşısıyla, pazarıyla.</span></p>

    <p class="duz" xml:lang="tr"><span class="duz1">O zamanın Ankaralıları, Atatürk her an karşılarına çıkıp da bir hatalarını görürse ayıplayacakmış gibi dikkatli, saygılı, terbiyeli ve bakımlıydılar, “köşeyi dönmüş” olmasalar da: Yere tükürmezler, bağırıp çağırmazlar, itişip kakışmazlardı.</span></p>

    <p class="duz" xml:lang="tr"><span class="duz1">Bilirlerdi ki, onunla aynı kentte yaşamaktadırlar. O nedenle; bir kat elbiseleri, bir çift pabuçları olsa da üstleri başları temiz olmalıydı. Erkekleri sanki hep lacivert takım elbise giyerdi. Kadınları; özenle taranmış kısa ve “ondüleli” saçları üzerine oturtulmuş şapkaları, bereleriyle öylesine güzel ve zarif dururlardı ki...</span></p>

    <p class="duz" xml:lang="tr"><span class="duz1">Ne denli kendinden ve geleceğinden emin, dinsel(?) dogmaların karanlığını yırtmış bir ulustuk o zamanlar. Ne denli gururluyduk. Birilerinin sonradan yakıştırdığının aksine “öyle dediğimiz” için değil “öyle olduğumuz” için Türklüğümüzle mutluyduk. Üstelik doğruyduk ve çalışkandık...</span></p>

    <p class="duz" xml:lang="tr"><span class="duz1">“Yasamız, büyüklerimizi saymak, küçüklerimizi korumak”tı. “Varlığımız Türk varlığına armağan olsun”du. Buna, kadın erkek, genç yaşlı içtenlikle inanan insanlardık. Ve Aka Gündüz’ün dizeleriyle</span></p>

    <p class="alinti-ilk-paragraf" xml:lang="tr"><span class="dar-paragraf-duz">Ankara Ankara güzel Ankara</span></p>

    <p class="alinti" xml:lang="tr"><span class="dar-paragraf-duz">Seni görmek ister her bahtı kara</span></p>

    <p class="alinti" xml:lang="tr"><span class="dar-paragraf-duz">Senden yardım umar her düşen dara</span></p>

    <p class="alinti-son-paragraf" xml:lang="tr"><span class="dar-paragraf-duz">Yetersin onlara güzel Ankara</span></p>

    <p class="alinti" xml:lang="tr"><span class="dar-paragraf-duz">Burcuna göz diken dik başlar insin</span></p>

    <p class="alinti" xml:lang="tr"><span class="dar-paragraf-duz">Türk gücü orada her zoru yensin</span></p>

    <p class="alinti" xml:lang="tr"><span class="dar-paragraf-duz">Yoktan var edilmiş ilk şehir sensin</span></p>

    <p class="alinti-son-paragraf" xml:lang="tr"><span class="dar-paragraf-duz">Var olsun toprağın taşın Ankara</span></p>

    <p class="duz" xml:lang="tr"><span class="duz1">derken ülkemizin hak ettiği güzel günlere doğru koştuğundan kuşkumuz yoktu.</span></p>

    <p class="alinti-ilk-paragraf" xml:lang="tr"><span class="dar-paragraf-duz">Dal gibi akasya ağaçlarının</span></p>

    <p class="alinti" xml:lang="tr"><span class="dar-paragraf-duz">Dost gölgeleri</span></p>

    <p class="alinti" xml:lang="tr"><span class="dar-paragraf-duz">Sıra sıra düşerdi</span></p>

    <p class="alinti" xml:lang="tr"><span class="dar-paragraf-duz">Serin noktalar gibi</span></p>

    <p class="alinti" xml:lang="tr"><span class="dar-paragraf-duz">Tutuşmuş kaldırımlara.</span></p>

    <p class="alinti-ilk-paragraf" xml:lang="tr"><span class="dar-paragraf-duz">İnsanlar yürürdü</span></p>

    <p class="alinti" xml:lang="tr"><span class="dar-paragraf-duz">Bu yanan yollarda</span></p>

    <p class="alinti" xml:lang="tr"><span class="dar-paragraf-duz">Kendinden emin</span></p>

    <p class="alinti" xml:lang="tr"><span class="dar-paragraf-duz">“15 milyon genç”ten üçer beşer insanlar</span></p>

    <p class="alinti" xml:lang="tr"><span class="dar-paragraf-duz">“Onuncu Yılında”</span></p>

    <p class="alinti" xml:lang="tr"><span class="dar-paragraf-duz">Cumhuriyet’in.</span></p>

    <p class="alinti" xml:lang="tr"><span class="dar-paragraf-duz">Bronz omuzlarına</span></p>

    <p class="alinti" xml:lang="tr"><span class="dar-paragraf-duz">Güvercinler konarken, sâkin</span></p>

    <p class="alinti" xml:lang="tr"><span class="dar-paragraf-duz">Oturan “o” idi</span></p>

    <p class="alinti" xml:lang="tr"><span class="dar-paragraf-duz">Yükseklerde bir yerde hâkim.</span></p>

    <p class="alinti-ilk-paragraf" xml:lang="tr"><span class="dar-paragraf-duz">Her yerde çocuklar koşuşurdu</span></p>

    <p class="alinti" xml:lang="tr"><span class="dar-paragraf-duz">Siyah önlükler içinde</span></p>

    <p class="alinti-son-paragraf" xml:lang="tr"><span class="dar-paragraf-duz">Ateşler tutuşurdu.<a class="calibre1" href="#footnote-231-1" id="footnote-231-1-backlink">[1]</a></span></p>

    <p class="x3-uc-nokta" xml:lang="tr"><span class="duz1">***</span></p>

    <p class="duz" xml:lang="tr"><span class="duz1">1936-37 ders yılında yakınımızdaki “İstikal Mektebi”ne bir yıl devam ettikten sonra, İstanbul’a, Galatasaray Lisesi’nin “Ortaköy Şubesi” denilen ilkokuluna –üstelik, Fransızca bilmediğimden tekrar okumak üzere 1. sınıfa– yatılı olarak gönderildim. O zamanlar “taşra”dan öğrenim için İstanbul’a yollanan çocuk sayısı o kadar azdı ki annem:</span></p>

    <p class="duz" xml:lang="tr"><span class="duz1">– Ankara’da okul mu kalmadı, Bey? Ya bacak kadar çocuk oralarda hastalanıp ölürse? diye bir hayli karşı çıkmıştı bu işe ve kararlı bir adam olan babam onun bu direnişini kırmak için dedem Tevfik Hoca’yı “Ulus Meydanı”ndaki “Zevk Lokantası”nda yemeğe davet ederek yardımına başvurmak zorunda kalmıştı:</span></p>

    <p class="duz" xml:lang="tr"><span class="duz1">– Bak baba, demişti. Ben bunca zahmetle kazandığım parayla çocuklarımı daha iyi okullarda okutup yabancı dil öğrensinler diye İstanbul’a göndermek istiyorum ama kızın bana destek olacağına karşı çıkıyor.</span></p>

    <p class="duz" xml:lang="tr"><span class="duz1">Küplere binen dedem:</span></p>

    <p class="duz" xml:lang="tr"><span class="duz1">– Sen bu işi bana bırak evlat, deyip annemin direnişini çabucak kırmış ve bana da ister istemez babamın kararına boyun eğmek kalmıştı.</span></p>

    <p class="duz" xml:lang="tr"><span class="duz1">1937-38 ders yılından itibaren ve İstanbul’da hafta sonları “çıkacak” yerim olmadığından cumartesi günleri öğleden sonra derslerin bitiminde de okulda kalırdım. Yani, o zamanki deyimle “leyli bekâr”dım.</span></p>

    <p class="duz" xml:lang="tr"><span class="duz1">1940’larda ailece İstanbul’a nakledince en azından cumartesi akşamları “evci çıkmaya” başladım. Ama yatılı statüm, on iki yıl sonra (Galatasaray’da lise 4 sınıftır) diplomamı alıncaya kadar sürdü gitti.</span></p>

    <p class="duz" xml:lang="tr"><span class="duz1">Özetle benim Ankara’da geçen yaşantım aralıksız yedi yıldan ibarettir. Galatasaray’ın ilk sınıflarındaki yazları da sayarsanız, tamamı biraz daha fazla.</span></p>

    <p class="duz" xml:lang="tr"><span class="duz1">Ama çocukluğum boyunca Atatürk’le yatıp Atatürk’le kalkmış olmamın yanı sıra bir de onu birkaç kez hem de yakından görmüş olmam ve güzelim anılarla dolu bulunmam nedeniyle olacak kendimi hep “Ankaralı” gibi hissettim. Bir türlü “İstanbullu” olamadım. Bundan da şikâyetçi değilim!</span></p>

    <p class="duz" xml:lang="tr"><span class="duz1">Evet, onun uzun ince parmaklarını, “üç numaraya” vurulup ders yılı sonunda biraz uzamış saçlarımda hissettim bir kez de. Galatasaray’ın ilk kısmını bitirip Beyoğlu’na “terfi ederken” bir gün Türkçe ve tarih hocamız –aynı zamanda futbol hakemi olan– Selami Akal’a “yaşlanınca bizim de saçlarımızın dökülüp dökülmeyeceğini, bunun şimdiden belli olup olmadığını” sormuştuk.</span></p>

    <p class="duz" xml:lang="tr"><span class="duz1">Selami Akal:</span></p>

    <p class="duz" xml:lang="tr"><span class="duz1">– Bu, biraz da ırsiyetle ilgilidir. Üstelik pek de önemli değildir. Önemli olan kafaların “içidir”, dedikten sonra:</span></p>

    <p class="duz" xml:lang="tr"><span class="duz1">– Ama, Orhan’ın saçlarının hiç dökülmeyeceğine bahse girerim, diye sözlerini sürdürmüştü. Çünkü onun saçlarına Atatürk’ün eli değmiştir!</span></p>

    <p class="duz" xml:lang="tr"><span class="duz1">Hocamız bir gün bize, içimizde Atatürk’ü gören olup olmadığını sormuş ve ben şimdi size de aktaracağım onunla ilgili çocukluk anılarımı nakletmiştim. Selami Akal da anlaşılan bunu unutmamıştı.</span></p>

    <p class="x3-uc-nokta" xml:lang="tr"><span class="duz1">***</span></p>

    <p class="duz" xml:lang="tr"><span class="duz1">Atatürk’ü ilk kez, Cumhuriyet’in 10. yıl kutlamaları sırasında, hipodromdaki derme çatma, tahtadan “şeref tribünü”nde ünlü “10. Yıl” konuşmasını yaparken gördüm. Henüz dört yaşımı bile doldurmadığım halde tüm ayrıntılar belleğimde nasıl da yer etmiş. Hepsini öylesine netlikle anımsıyorum ki...</span></p>

    <p class="duz" xml:lang="tr"><span class="duz1">Önce, 29 ekim 1933 tarihinden birkaç gün geriye dönüp o dönemin “havasını” yansıtmak istiyorum.</span></p>

    <p class="duz" xml:lang="tr"><span class="duz1">10. yılın büyük bir coşkuyla kutlanması için tüm kentler gibi Ankara da seferber olmuştu. Ana caddelere “tak-ı zafer”ler kuruluyor, her taraf bayraklarla süsleniyordu. Evlerin de ışıklarla donatılması “beklendiğinden” hemen herkes seve seve işe koyulmuştu haftalar öncesinden. Babam da bir elektrikçi getirerek evimizin “İstasyon”a bakan önyüzüne sıra sıra renkli ampuller dizdirmişti. “Bayram”a günler kala biz büyük bir keyifle bunları yakan düğmeyi çevirince komşularımız hayran olmuş ve ertesi gün aynı elektrikçiyi çağırtarak evlerini onlar da donatmışlardı. “Müstantık” (sorgu hâkimi) komşumuz Kenan Beyler, Avukat Sait (Tartan) Beyler, beş erkek çocuklarına kafiyeli isimler (Necati, Hayati, Sebati, Zati, Şefkati) veren “Nemutlu” ailesi ve diğerleri. Şazer (Nemutlu) Hanım’ın eşi babamın arkadaşı Hamdi Nemutlu Meclis’te görevliydi ve aileye soyadını Atatürk vermişti. Kendisi de annemin “ahret kardeşi”ydi. Sebati benim, ağabeyleri de ağabeyimle ablamın okul arkadaşlarıydılar.</span></p>

    <p class="duz" xml:lang="tr"><span class="duz1">Evde benim bir de genç dadım vardı. Ankara yakınındaki “Balişeyh”ten babamın getirdiği Yörük kızı Şerife Ablam! Şerife Ablamda biraz Kürtlük de olmalıydı, sanırım ama o zamanlar herkes Türk ulusunun mensubu olmakla yeterince mutluydu ve insanlardan öyle Kürt filan diye söz etmek ayıptı ve hoş karşılanmazdı. Zaten, kimse de kimsenin kökenini araştırma hak ve yetkisini kendinde bulmazdı.</span></p>

    <p class="duz" xml:lang="tr"><span class="duz1">İşte bu, anneme yardımcı olmanın dışında benim üzerime titreyen Şerife Ablam bir keresinde, çeşme başında oynarken komşu kızı “Raşel” yere düşürüp üstümü başımı kirletti diye tek başına bitişikteki “Yahudi mahallesi”ne dalmış ve:</span></p>

    <p class="duz" xml:lang="tr"><span class="duz1">– Raşel’i çabuk verin bana! Yoksa mahallenizi başınıza yıkarım! diye herkesin yüreğini ağzına getirmişti.</span></p>

    <p class="duz" xml:lang="tr"><span class="duz1">Babam sonraki yıllarda –“evlatlığımız” demeye dilim varmıyor– bu Şerife Ablamı genç kâtibi Ahmet’le evlendirmiş ve oğulları Metin’i de annem İstanbul’da yanına alarak yetişmesine yardımcı olmuştu.</span></p>

    <p class="duz" xml:lang="tr"><span class="duz1">Ankara 10. yıl heyecanıyla yanıp tutuşurken Şerife Ablam bir gün babama dedi ki:</span></p>

    <p class="duz" xml:lang="tr"><span class="duz1">– Babacağım, benim ailem de Cumhuriyet Bayramı için Ankara’ya gelmek istiyor. Yatacak yerleri yok. Bir iki gün “bizde” kalabilirler mi?</span></p>

    <p class="duz" xml:lang="tr"><span class="duz1">Babam, bir göz attığı annemden olumlu işaret almış olmalı ki:</span></p>

    <p class="duz" xml:lang="tr"><span class="duz1">– Tabii kalabilirler, kızım. Buyursunlar, dedi.</span></p>

    <p class="duz" xml:lang="tr"><span class="duz1">Gerçekten de, 10. yıl kutlamalarını halk “seyretmekle” kalmayacaktı. Doğrudan “katılacaktı” da bunlara. Katılacak ve Atatürk’ün önünden geçerek onu sevgiyle, minnettarlıkla “selamlayacaktı”. Evimize gelince, Şerife Ablamın babasıyla annesini ve bir iki kardeşini yatırıp kaldıracak kadar büyüktü. Sanırım 26 veya 27 ekim günü beklenen konuklar sökün etti: Rengârenk giysileri, sırmalı şalvarları içinde... “bayram” nedeniyle en güzel elbiselerini giymiş, takmış takıştırmış güzel mi güzel kadınlar... Kravatlı gömlekli, yelek ceplerinden saatlerinin zincirleri sarkan köy erkekleri... Kızlı erkekli bir yığın çocuk... Yirmi kişi! Belki de daha fazla. Bizim Şerife’nin “ailem” dediği meğerse bunlarmış.</span></p>

    <p class="duz" xml:lang="tr"><span class="duz1">Önce bir şaşkınlık yaşandı ama annem kısa sürede işleri yoluna koydu ve Şerife kızımızı üzmeden sorunu çözdü:</span></p>

    <p class="duz" xml:lang="tr"><span class="duz1">Şerife’nin annesi ile babasını ve küçük kız kardeşini bizim eve aldık. Kalanları ise kiracılarımıza ve komşulara yerleştirdik birer ikişer. Gene de “açıkta” kalanlar olmuştu. Onlar için de dört katlı evimizin merdiven sahanlıklarına yataklar serildi. Bayram günü babam bir “kaptıkaçtı” tutup hepsini –Atatürk’ün önünden geçmek üzere– hipodroma gönderdi. Yenildi içildi ve bayram, coşku ile kutlandı.</span></p>

    <p class="duz" xml:lang="tr"><span class="duz1">Biz, evin üç çocuğu ise daha talihliydik. Babam, müteahhit niteliğiyle “Köşk”ün kimi ihtiyaçlarını karşıladığı için buradaki bazı görevlilerden davetiye sağlamıştı geçit resmini tribünden izleyebilmemiz için.</span></p>

    <p class="duz" xml:lang="tr"><span class="duz1">Sabah erkenden, babamın önceden “peylediği” bir taksiye binip, devlet “ricali” ile Ankara’daki yabancı elçilik mensuplarına ayrılıp çiçek ve bayraklarla süslenmiş “şeref tribünü”nün hemen yanındaki davetliler bölümünde yerimizi aldık. Az sonra yanı başımızda bir dalgalanma oldu. Herkes ayağa kalktı ve Atatürk olanca şıklığı, zarafeti ve tevazusuyla çevresindekileri selamlayarak en öndeki yerini aldı. Yanında Başvekil İsmet Paşa, Genelkurmay Başkanı Mareşal Fevzi Çakmak, yakın çalışma arkadaşları ve Cumhuriyet’in 10. yıl kutlamaları nedeniyle Sovyetler Birliği’nden gelen ünlü Mareşal Voroşilof vardı.</span></p>

    <p class="duz" xml:lang="tr"><span class="duz1">Atatürk’ün büyük bir coşku içinde yanındakilerle ve özellikle Sovyetler Birliği heyetine başkanlık eden Mareşal Voroşilof’la konuştuğunu dün gibi anımsıyorum.</span></p>

    <p class="duz" xml:lang="tr"><span class="duz1">Ne kadar şık, etkileyici ve güzeldi. Etrafına ışıklar saçan bir güneş gibiydi! Yerimde duramıyor, koşup yanına gitmek istiyordum. Babam, bunu anlamış olmalı ki oturduğumuz yerde elimi sıkı sıkı tutuyordu.</span></p>

    <p class="duz" xml:lang="tr"><span class="duz1">Sonra, ağır ağır yerinden kalktığını gördük. Tribünleri dolduranlar, karşısındaki askerler, izciler, halk herkes dikkat kesildi. Çıt çıkmıyordu.</span></p>

    <p class="duz" xml:lang="tr"><span class="duz1">Delen bakışlarla bir iki dakika kadar etrafı süzdü ve elindeki küçük kâğıtlara ara sıra bir göz atarak ünlü “10. Yıl Nutku”nu kanlarımızı donduran bir sesle okumaya başladı:</span></p>

    <p class="alinti-ilk-paragraf" xml:lang="tr"><span class="dar-paragraf-duz">Türk Milleti!</span></p>

    <p class="alinti" xml:lang="tr"><span class="dar-paragraf-duz">Kurtuluş Savaşı’na başladığımızın 15. yılındayız. Bugün Cumhuriyetimizin onuncu yılını doldurduğu en büyük bayramdır.</span></p>

    <p class="alinti" xml:lang="tr"><span class="dar-paragraf-duz">Kutlu olsun!</span></p>

    <p class="alinti" xml:lang="tr"><span class="dar-paragraf-duz">Bu anda büyük Türk milletinin bir ferdi olarak bu kutlu güne kavuşmanın en derin sevinci ve heyecanı içindeyim.</span></p>

    <p class="alinti" xml:lang="tr"><span class="dar-paragraf-duz">Yurttaşlarım!</span></p>

    <p class="alinti" xml:lang="tr"><span class="dar-paragraf-duz">Az zamanda çok ve büyük işler yaptık. Bu işlerin en büyüğü, temeli, Türk kahramanlığı ve yüksek Türk kültürü olan Türkiye Cumhuriyeti’dir.</span></p>

    <p class="alinti" xml:lang="tr"><span class="dar-paragraf-duz">Bundaki muvaffakiyeti Türk milletinin ve onun değerli ordusunun bir ve beraber olarak azimkârane yürümesine borçluyuz.</span></p>

    <p class="alinti" xml:lang="tr"><span class="dar-paragraf-duz">Fakat yaptıklarımızı asla kâfi görmeyiz. Çünkü daha çok ve daha büyük işler yapmak mecburiyetinde ve azmindeyiz. Yurdumuzu dünyanın en mamur ve en medeni memleketleri seviyesine çıkaracağız. Milletimizi en geniş refah vasıta ve kaynaklarına sahip kılacağız. Milli kültürümüzü muasır medeniyet seviyesinin üstüne çıkaracağız.</span></p>

    <p class="alinti" xml:lang="tr"><span class="dar-paragraf-duz">Bunun için, bizce zaman ölçüsü geçmiş asırların gevşetici zihniyetine göre değil, asrımızın sürat ve hareket mefhumuna göre düşünülmelidir. Geçen zamana nispetle, daha çok çalışacağız. Daha az zamanda, daha büyük işler başaracağız. Bunda da muvaffak olacağımıza şüphem yoktur. Çünkü, Türk milletinin karakteri yüksektir. Türk milleti çalışkandır. Türk milleti zekidir. Çünkü Türk milleti milli birlik ve beraberlikle güçlükleri yenmesini bilmiştir. Ve çünkü, Türk milletinin yürümekte olduğu terakki ve medeniyet yolunda, elinde ve kafasında tuttuğu meşale, müspet ilimdir. Şunu da ehemmiyetle tebarüz ettirmeliyim ki, yüksek bir insan cemiyeti olan Türk milletinin tarihi bir vasfı da, güzel sanatları sevmek ve onda yükselmektir. Bunun içindir ki, milletimizin yüksek karakterini, yorulmaz çalışkanlığını, fıtri zekâsını, ilme bağlılığını, güzel sanatlara sevgisini, milli birlik duygusunu mütemadiyen ve her türlü vasıta ve tedbirlerle besleyerek inkişaf ettirmek milli ülkümüzdür.</span></p>

    <p class="alinti" xml:lang="tr"><span class="dar-paragraf-duz">Türk milletine çok yaraşan bu ülkü, onu, bütün beşeriyete hakiki huzurun temini yolunda, kendine düşen medeni vazifeyi yapmakta, muvaffak kılacaktır.</span></p>

    <p class="alinti" xml:lang="tr"><span class="dar-paragraf-duz">Büyük Türk Milleti! On beş yıldan beri giriştiğimiz işlerde muvaffakiyet vaat eden çok sözlerimi işittin. Bahtiyarım ki, bu sözlerimin hiçbirinde milletimin, hakkımdaki itimadını sarsacak bir isabetsizliğe uğramadım.</span></p>

    <p class="alinti" xml:lang="tr"><span class="dar-paragraf-duz">Bugün, aynı inan ve katiyetle söylüyorum ki, milli ülküye, tam bir bütünlükle yürümekte olan Türk milletinin büyük millet olduğunu bütün medeni âlem, az zamanda, bir kere daha tanıyacaktır.</span></p>

    <p class="alinti" xml:lang="tr"><span class="dar-paragraf-duz">Asla şüphem yok ki, Türklüğün unutulmuş büyük medeni vasfı ve büyük medeni kabiliyeti, bundan sonraki inkişafı ile, âtinin yüksek medeniyet ufkunda yeni bir güneş gibi doğacaktır.</span></p>

    <p class="alinti" xml:lang="tr"><span class="dar-paragraf-duz">Türk Milleti,</span></p>

    <p class="alinti" xml:lang="tr"><span class="dar-paragraf-duz">Ebediyete akıp giden her on senede, bu büyük millet bayramını daha büyük şereflerle, saadetlerle huzur ve refah içinde kutlamanı gönülden dilerim.</span></p>

    <p class="alinti-son-paragraf" xml:lang="tr"><span class="dar-paragraf-duz">Ne mutlu “Türk”üm diyene!</span></p>

    <p class="foto" xml:lang="tr"><span><img alt="R41.jpg" class="generated-style1" src="../Images/R41_fmt.jpeg" /></span></p>

    <p class="bold-ortali" xml:lang="tr"><span class="dar-paragraf-italik">Ankara’da 29 Ekim 1933! Cumhuriyet on yaşında. Birkaç metre ötemde Atatürk! Kendisi!.. Etiyle kemiğiyle; göz kamaştıran görkemi ve güzelliğiyle O!.. Sesi kısılırcasına haykırıyor: “Ne mutlu Türküm diyene...” Belleğimin derin çizgilerle çizilmiş ilk ve hiç unutmadığım... unutmayacağım görüntüsünü yaşıyorum. Babam elimi sımsıkı tutmuş. Bıraksa koşup yanına gidecek, boynuna sarılacağım.</span></p>

    <p class="foto" xml:lang="tr"><span><img alt="R42_A.jpg" class="generated-style1" src="../Images/R42_A_fmt.jpeg" /></span></p>

    <p class="bold-ortali" xml:lang="tr"><span class="dar-paragraf-italik">Dönemin İstanbul Valisi Vefa Poyraz, babamın (altta, sağdan birinci) 70’li yıllarda bir okula armağan ettiği ünlü heykeltıraş Hadi Bara’ya ait bronz Atatürk büstünün açılışını yapıyor (üstte).</span></p>

    <p class="foto" xml:lang="tr"><span><img alt="R42_B.jpg" class="generated-style1" src="../Images/R42_B_fmt.jpeg" /></span></p>

    <p class="foto" xml:lang="tr"><span><img alt="R43.jpg" class="generated-style1" src="../Images/R43_fmt.jpeg" /></span></p>

    <p class="bold-ortali" xml:lang="tr"><span class="dar-paragraf-italik">1935-1936 ders yılı. Ankara, “İstiklal İlkokulu”nda ağabeyim ve ablamın da katıldığı “Bayrak Töreni” (üstte). Aynı okul, 1936-37 ders yılı birinci sınıf öğrencileri. Alttan ikinci sıra sağdan üçüncü ben (altta).</span></p>

    <p class="foto" xml:lang="tr"><span><img alt="R44.jpg" class="generated-style1" src="../Images/R44_fmt.jpeg" /></span></p>

    <p class="foto" xml:lang="tr"><span><img alt="R45.jpg" class="generated-style1" src="../Images/R45_fmt.jpeg" /></span></p>

    <p class="bold-ortali" xml:lang="tr"><span class="dar-paragraf-italik">“Babacığım, benim ailem de Cumhuriyet Bayramı için Ankara’ya gelmek istiyor. Yatacak yerleri yok. Bir iki gün ‘bizde’ kalabilirler mi?” Geldiklerinde nasıl bir “aile” olduklarını gördük. Babamın muhasebeci Ahmet Bey’le “everdiği” Şerife Ablam beni canını verecek kadar severdi.</span></p>

    <p class="baslik" xml:lang="tr"><span class="duyuru-baslik">Atatürk’le konuşuyorum</span></p>

    <p class="duz" xml:lang="tr"><span class="duz1">Bu tarihten uzunca bir süre sonra. Beş altı yaşlarında olmalıyım. Bizim evin girişindeki, gerektikçe küçük bir ampulle aydınlatılıp görevli memur tarafından elektrik ve su saatlerinin “okunduğu” merdiven altına kapanıp benden iki yaş kadar büyük delişmen komşu kızı Beyhan’dan kız çocukları ile erkek çocukları arasındaki cinsel farklılıklar üzerine görüntülü(!) derslerimden birini daha almıştım.</span></p>

    <p class="duz" xml:lang="tr"><span class="duz1">Sonra, evlerimizden aşırıp ceplerimize doldurduğumuz şekerleri yiyerek yakındaki Samanpazarı Meydanı’nda geziniyorduk ki ortalık şöyle bir karıştı. Birileri heyecanla:</span></p>

    <p class="duz" xml:lang="tr"><span class="duz1">– Paşa geliyor!.. Paşa geliyor!.. diye bağırdı.<a class="calibre1" href="#footnote-231-2" id="footnote-231-2-backlink">[2]</a></span></p>

    <p class="duz" xml:lang="tr"><span class="duz1">“Ne Paşası?... Hangi Paşa?” demeye kalmadı –şimdi Anıtkabir’de sergilenen– siyah otomobillerden birinin ağır ağır bize doğru geldiğini gördük. Otomobilin ön kısmındaki kasketli şoförün yanında göğsü sırmalı genç bir subay oturuyordu. Arkada ise, yanındaki badem bıyıklı (acaba Dahiliye Vekili Şükrü Kaya mıydı?) bir adamla birlikte o!.. Yani, Atatürk... Yani, Gazi Paşamız!.. Yani, canımızdan çok sevdiğimiz cumhurreisimiz!.. Ne önünde bir polis motosikleti ne de arkasında bir başka resmi otomobil. İşte, tek başına o! Havanın yavaş yavaş kararmaya başladığı 1936 yılının bir Ankara akşamında gürültüsüz, şamatasız!.. İşte, halkının arasında “koruma”sız koskoca Gazi! Araba meydanı yavaş yavaş dönerek “Cafer Tayyar Benadam” Eczanesi’nin önünde toplaşıp:</span></p>

    <p class="duz" xml:lang="tr"><span class="duz1">– Yaşa Gazi!.. diye kendisini coşkuyla alkışlayan kırk elli kişilik kalabalığın önünde durdu. Ortalıkta polis filan da yok. Otomobilin onun tarafındaki kapısı açıldı. Gazi, bir ayağını “marş-piye”nin üzerine koyarak dışarı doğru hafifçe uzandı!</span></p>

    <p class="duz" xml:lang="tr"><span class="duz1">– Tünaydın!.. Nasılsınız?<a class="calibre1" href="#footnote-231-3" id="footnote-231-3-backlink">[3]</a></span></p>

    <p class="duz" xml:lang="tr"><span class="duz1">– Sağ ol, Paşam. İyiyiz...</span></p>

    <p class="duz" xml:lang="tr"><span class="duz1">Arkadaşımla ben koşup “bay”lı, “bayan”lı yetişkin kalabalığının en önüne geçmiştik heyecanla:</span></p>

    <p class="duz" xml:lang="tr"><span class="duz1">– Beni ilk kez mi görüyorsunuz?</span></p>

    <p class="duz" xml:lang="tr"><span class="duz1">Arkadaşım, sanki kendisine sorulmuş gibi atıldı:</span></p>

    <p class="duz" xml:lang="tr"><span class="duz1">– Evet, Paşam.</span></p>

    <p class="duz" xml:lang="tr"><span class="duz1">Bana baktı:</span></p>

    <p class="duz" xml:lang="tr"><span class="duz1">– Peki, ya sen?</span></p>

    <p class="duz" xml:lang="tr"><span class="duz1">Hemen aklımca esas duruşa geçip askerce bir selam verdim:</span></p>

    <p class="duz" xml:lang="tr"><span class="duz1">– Ben sizi daha önce de görmüştüm!.. Cumhuriyet Bayramı’nda... Siz konuşurken...</span></p>

    <p class="duz" xml:lang="tr"><span class="duz1">– Yaaa?</span></p>

    <p class="duz" xml:lang="tr"><span class="duz1">Sohbet böylece bir iki dakika kadar sürdü ve Gazi:</span></p>

    <p class="duz" xml:lang="tr"><span class="duz1">– Haydi, hoşça kalın, diyerek ayrıldı.</span></p>

    <p class="duz" xml:lang="tr"><span class="duz1">Tanrım, olup bitene inanamıyordum.</span></p>

    <p class="duz" xml:lang="tr"><span class="duz1">Akşam evdekilere anlattığımda onlar da bana inanmadılar. Arkadaşımı tanık gösterdim. Sonradan öğrendim ki o da beni tanık göstermiş ama kimseyi inandıramamış!</span></p>

    <p class="baslik" xml:lang="tr"><span class="duyuru-baslik">Söğütözü’nde Atatürk’le beraber</span></p>

    <p class="duz" xml:lang="tr"><span class="duz1">Atatürk’le üçüncü ve –ne yazık ki– sonuncu karşılaşmam 1937 yılı mayıs ayının ortalarına rastlar. Zamanla büyüyüp onu ve eserlerini, devrimlerini inceledikçe hep:</span></p>

    <p class="duz" xml:lang="tr"><span class="duz1">– Ahh, keşke bu kadar genç yaşta ölmeseydi... Ben büyüyüp adam olsaydım ve onun yanında çalışma olanağı bulsaydım, diye hayıflanmışımdır.</span></p>

    <p class="duz" xml:lang="tr"><span class="duz1">Neyse!.. Atatürk Orman Çiftliği’ne giderken Balgat köyüne yakın ve bozkırın orta yerinde “Söğütözü” denen bir çayırlık vardı. Yeşile hasret Ankara halkı ve öğrenciler burada piknik yaparlardı tatil günlerinde. Şevket Süreyya Aydemir</span> <span class="italik">Suyu Arayan Adam</span><span class="duz1">’da burasını şöyle anlatır:</span></p>

    <p class="duz" xml:lang="tr"><span class="duz1">“Söğütözü onun çiftliğine yakın bir vahanın adıdır. Burada onun sık sık uğradığı, içinde bir insanın ancak uzanabileceği bir kulübesi vardı. Kulübenin önündeki iki zayıf oluktan su alan küçük bir havuz bulunur, havuzun üstünü bir kısım kolları küçük kulübenin sundurmasına dağılan bir üzüm asması gölgelerdi. Yüksek kavaklarla söğüt ve dişbudak ağaçları sistemi her yanından sarardı. Son olarak, küçük bir meyve bahçesi ve herkesin serbestçe girebildiği bir çayır parçası görünümü tamamlardı. Atatürk’ün... özellikle akşamüzerleri buraya geldiğini kaç kez görmüşümdür...”</span></p>

    <p class="duz" xml:lang="tr"><span class="duz1">Nezihe Araz da “Atatürk’ün yüz yüz elli ağaçlık bu bölgeyi görüp çok sevdiğini, kendisine burada bir kulübe yapılmasını istediğini, ancak otuz kırk ağacın kesilmesi gereği kendisine bildirilince buna karşı çıktığını ve ağaçların kesilmek yerine kökleriyle çıkartılmasını önerdiğini ve çıkarılan bu ağaçları da dört gün içinde kendi elleriyle aynı bölgeye diktiğini ve hepsinin tuttuğunu görerek de çok mutlu olduğunu” anlatır.</span></p>

    <p class="duz" xml:lang="tr"><span class="duz1">“Kendisini korumakla görevli memurları ‘atlatarak’ ve merakta bırakarak gizlice ve sık sık buraya geldiğini ve en rahat uykularını da bu küçük kulübenin sedirinde uyuduğunu” ekler.<a class="calibre1" href="#footnote-231-4" id="footnote-231-4-backlink">[4]</a></span></p>

    <p class="duz" xml:lang="tr"><span class="duz1">İşte biz de 1937 yılının o güneşli mayıs günü, “İstiklal İlkokulu” öğrencileri olarak sepetlerimizde kuru köfteler, katı pişmiş yumurtalar, börekler, güle oynaya ve sıraya dizilip yürüyerek Söğütözü’ne piknik yapmaya gitmiştik ki, okul müdürümüz Esat Bey, başımızdaki öğretmenlerden Hadiye Hanım ve öbürlerini etrafında toplayarak heyecanlı heyecanlı bir şeyler anlatmaya başladı. Biz öğrenciler de bağırıp çağırmayı bırakmış, kulak kesilmiştik:</span></p>

    <p class="duz" xml:lang="tr"><span class="duz1">– Gazi Paşa az ötemizde! Ne yapacağız şimdi?</span></p>

    <p class="duz" xml:lang="tr"><span class="duz1">– Onu rahatsız etmeyelim! Gidelim!</span></p>

    <p class="duz" xml:lang="tr"><span class="duz1">– Nereye gideceğiz? Başka yer mi var civarda piknik yapacak? Hem şimdi aniden toparlanıp gidersek ve bizleri de görmüşse ayıp olmaz mı Paşa Hazretlerine? Sonunda, okul müdürünün başkanlığında kadınlı erkekli bir “öğretmenler heyeti”nin Paşa’nın yanına gitmesi ve “okulumuzun saygılarını sunması” kararlaştırılmış.</span></p>

    <p class="duz" xml:lang="tr"><span class="duz1">Bizler, az ötemizde olup bitenleri heyecanla izliyoruz:</span></p>

    <p class="duz" xml:lang="tr"><span class="duz1">Atatürk bir hasır koltukta oturmaktadır. Önünde küçük uzun bir sehpa, sehpanın üzerinde bir kahve fincanı vardır. İki adım kadar arkasında göğsü sırmalı ve başı açık bir genç subay durmaktadır. Önünde oturdukları küçük kulübenin yanında da sivil giysiler içinde bir başka genç adam. Yakında, bir ağaç gölgesine sığınmış bir siyah otomobil. Bizim okul heyeti yaklaşınca Atatürk elindeki gazeteyi bırakarak onlara döndü. Müdürümüzün önce bir şeyler söylediğini ve saygıyla Paşa’nın elini sıktığını gördük. Öbür öğretmenler de sırayla ve fazla eğilip bükülmeden onu izlediler. Bir şeyler konuşuyorlar ama duyamıyoruz. Esat Bey’in birden başıyla selam verdiğini ve bize doğru yürümeye başladığını gördük. Öbür öğretmenler ise Paşa’nın yanında kalmışlardı. Onunla bir şeyler konuşuyorlardı.</span></p>

    <p class="duz" xml:lang="tr"><span class="duz1">Müdürümüz yanımıza gelince sevincini saklamaya çalışan ciddi bir yüzle:</span></p>

    <p class="duz" xml:lang="tr"><span class="duz1">– Çocuklar, dedi. Atatürk sizleri yanına çağırıyor.</span></p>

    <p class="duz" xml:lang="tr"><span class="duz1">– Yaşasııııııın!..</span></p>

    <p class="duz" xml:lang="tr"><span class="duz1">– Gürültü yok! Şimdi beni dinleyin. Önce ikişerli sıra olunacak ve dağılmadan, uygun adımla benim arkamdan Gazi’nin yanına gidilecek. Arada birkaç metrelik bir boşluk bırakacak şekilde Gazi’nin karşısında yarım daire olacaksınız. O bir şey sorarsa cevap vereceksiniz. Bağırıp çağırmak yok! Tamam mı?</span></p>

    <p class="duz" xml:lang="tr"><span class="duz1">– Tamam efendim.</span></p>

    <p class="duz" xml:lang="tr"><span class="duz1">Dediklerini yapacağız ama Gazi’nin yanına gidinceye kadar! Orada ise işler çığrından çıkıyor. Müdür, öğretmen filan dinlemeden etrafını öyle bir alıyoruz ki göğsü sırmalı subay müdahale etmek zorunda kalıyor:</span></p>

    <p class="duz" xml:lang="tr"><span class="duz1">– Biraz geri çekilin çocuklar...</span></p>

    <p class="duz" xml:lang="tr"><span class="duz1">Atatürk ise bu durumdan şikâyetçi görünmüyor.</span></p>

    <p class="duz" xml:lang="tr"><span class="duz1">– Bırak çocuk! Bildikleri gibi yapsınlar!</span></p>

    <p class="duz" xml:lang="tr"><span class="duz1">Eh, izin büyük yerden çıkacak da biz duracağız!? İçimizden, beyaz tafta kurdeleli bir kız çocuğu kucağına bile çıkıyor. Birimizin saçını mı okşadı? Haydi, bütün kafalar hamle yapıyor. Neredeyse oturduğu hasır sandalyeden düşüreceğiz koskoca Atatürk’ü:</span></p>

    <p class="duz" xml:lang="tr"><span class="duz1">– Paşam biz sizi böyle bilmezdik...</span></p>

    <p class="duz" xml:lang="tr"><span class="duz1">– Nasıl bilirdiniz?</span></p>

    <p class="duz" xml:lang="tr"><span class="duz1">– Kocaman bilirdik... Gökler kadar büyük bilirdik.</span></p>

    <p class="duz" xml:lang="tr"><span class="duz1">Atatürk gülüyor:</span></p>

    <p class="duz" xml:lang="tr"><span class="duz1">– Çocuklar benim size ikram edecek bir şeyim yok. Burada yalnız kahve bulunur onu da çocuklar içmez.</span></p>

    <p class="duz" xml:lang="tr"><span class="duz1">– O halde biz size bir şeyler getirelim, Paşam...</span></p>

    <p class="duz" xml:lang="tr"><span class="duz1">– ...</span></p>

    <p class="duz" xml:lang="tr"><span class="duz1">Öğretmenler biraz ötedeki piknik yerimize koşturuyor ve biraz sonra küçük tabaklar içinde kuru köfteler, börekler, katı pişmiş yumurtalarla dönüyorlar.</span></p>

    <p class="duz" xml:lang="tr"><span class="duz1">Atatürk büyük bir alçakgönüllülükle alıyor bunlardan.</span></p>

    <p class="duz" xml:lang="tr"><span class="duz1">Bir yandan da:</span></p>

    <p class="duz" xml:lang="tr"><span class="duz1">– Piknik yapmayı ben de çok severim çocuklar, diyor. Bir fırsat bulursam birlikte gidelim mi pikniğe?..</span></p>

    <p class="duz" xml:lang="tr"><span class="duz1">– Gidelim, Paşam... Ne zaman?</span></p>

    <p class="duz" xml:lang="tr"><span class="duz1">Atatürk gülüyor. Resimler çektiriyoruz birlikte ve birden müdürümüzün kalın sesi duyuluyor:</span></p>

    <p class="duz" xml:lang="tr"><span class="duz1">– Muhterem Gazimiz! Bizleri yanınıza kabul etmekle yücelttiniz. İçlerimizi kıvanç ve gururla doldurdunuz. Şimdi izin verirseniz sizi daha fazla rahatsız etmeyelim.</span></p>

    <p class="duz" xml:lang="tr"><span class="duz1">Atatürk başıyla “nasıl isterseniz” der gibi bir işaret yaptıktan sonra ayağa kalkıyor. Bizleri ciddiye alan bir sesle:</span></p>

    <p class="duz" xml:lang="tr"><span class="duz1">– İstiklal İlkokulu’nun mutlu çocukları, diyor. Sizleri tanımak beni çok sevindirdi. Şimdi bana söz verin: Çok çalışacaksınız. İyi ve başarılı yurttaşlar olacaksınız. Söz mü?</span></p>

    <p class="duz" xml:lang="tr"><span class="duz1">– Söz.</span></p>

    <p class="duz-son-paragraf1" xml:lang="tr"><span class="duz1">– Aferin! Haydi şimdi gidip bol bol oynayın ve eğlenin.</span></p>

    <div class="generated-style">
      <div class="generated-style">
        <p class="dipnotlar" xml:lang="tr">[<a class="footnote-anchor" href="#footnote-231-1-backlink" id="footnote-231-1">1</a>]<span class="dipnot">46-99 Şiirler, Orhan Karaveli, İstanbul 1999.</span></p>
      </div>

      <div class="generated-style">
        <p class="dipnotlar" xml:lang="tr">[<a class="footnote-anchor" href="#footnote-231-2-backlink" id="footnote-231-2">2</a>]<span class="dipnot">Yazarın notu: Sonradan öğrendim ki Atatürk akşam yemeğinden önceki saatlerde yanına en yakın arkadaşlarından birini alarak hem küçük bir gezinti yapar, hem de o akşamki yemekte gündeme getirilecek konuları son bir kez daha gözden geçirirmiş. Çankaya, Sıhhiye, Ulus, Anafartalar Caddesi, Samanpazarı “güzergâhı” kentin en düzgün yollarından birini oluşturduğundan zaman zaman da bu yolu seçermiş. Ben arabası içinde etrafa gülümseyerek Atatürk’ün buradan geçtiğini sonraki yıllarda da gördüm.</span></p>
      </div>

      <div class="generated-style">
        <p class="dipnotlar" xml:lang="tr">[<a class="footnote-anchor" href="#footnote-231-3-backlink" id="footnote-231-3">3</a>]<span class="dipnot">Yazarın notu: Ne yazık ki artık kullanılmıyor. “Tünaydın” iyi akşamlar, demektir.</span></p>
      </div>

      <div class="generated-style">
        <p class="dipnotlar" xml:lang="tr">[<a class="footnote-anchor" href="#footnote-231-4-backlink" id="footnote-231-4">4</a>]<span class="dipnot">Başkent Söyleşileri, Kent Koop Yayınları, Ankara.</span></p>
      </div>
    </div>
  </div>
</body>
</html>
