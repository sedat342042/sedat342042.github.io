<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h2><a href="http://www.tudem.com">www.tudem.com</a></h2>
<p>Yazar: Marie Desplechin Türkçeleştiren: Sibil Çekmen</p>
<p>Yayın Yönetmeni: İlke Ay kanat Çam Editör: Ayşegül Utku Günaydın&#160;Kapak Tasarım: Tudem&#160;Dizgi - Grafik: Tudem</p>
<p>Baskı ve Cilt: Ertem Matbaa • 0 312 284 18 14</p>
<p>Birinci Basım: Ekim 2012 (2000 adet)</p>
<p>ISBN: 978 - 9944 - 69 - 643 - 2</p>
<p>Yayınevi sertifika no: 11945 Matbaa sertifika no: 16031</p>
<p>Tüm haklan saklıdır.</p>
<p>Bu yayının hiçbir bölümü, telif hakkı sahibinin önceden yazılı izni olmaksızın tekrar üretilemez, bir erişim sisteminde tutulamaz, herhangi bir biçimde&#160;elektronik, mekanik, fotokopi, kayıt ya da diğer yollarla iletilemez.</p><div>
<p>Küçük Cadı</p>
<p>Yeşil</p>
<p>Marie Desplechin</p></div><div><div><img src="main-2.jpg" alt=""/></div></div><div><h2><a href="http://www.tudem.com">www.tudem.com</a></h2></div><div><h1>0 tudem</h1></div><div>
<p>Mado ve Lucie’ ye</p></div>
<p>URSULE’NİN BU KONUDAKİ DÜŞÜNCELERİ (BİR ANNENİN SESİ)</p>
<p>1</p>
<p>Dünya üzerinde, herkesin şikâyet etme hakkı vardır. Erkekler, kadınlar, gençler, yaşlılar, hatta hayvanlar&#160;bile şikâyet ederler. Sevgi fazlalığından, sevgi eksikliğinden, aileden, yalnızlıktan, işten, sıkıntıdan, geçen zamandan, havadan... Tüm dünya söylenir; bu böyledir.</p>
<p>Fakat bütün türler arasında bir tanesi vardır ki, onun şikâyet etme hakkı yoktur. Sadece bir tane... o da annelerdir. Anneler gerekirse sinirlenebilirler. Ama sızlanmalarına hiç hoş bakılmaz. Neden? Çünkü anneler, çocukları sayesinde, bir mutluluk okyanusunda yüzerler. Bu&#160;bilinen bir şeydir.</p>
<p>Tam bir ikiyüzlülük! Bir anne olarak çok net söyleyebilirim: Son günlerde kızım beni çok sinirlendiriyor. Beni şaşkına çeviriyor. Beni yoruyor.</p>
<p>Normal ailelerde nasıl olur bilmiyorum. Herhalde bizim evde olduğu gibidir. Yani cadıları kastediyorum. Cadılar; bu kelimeyi sevmiyorum. Bana kaleleri, odun&#160;yığınlarım, sivri uçlu şapkaları, süpürge saplarım ve&#160;daha birçok şeyi çağrıştırıyor. Orta Çağ’dan kalma&#160;köhneleşmiş inançlar...</p>
<p>Ben, hayatım boyunca hiç şapka takmadım; hele sivri uçlu bir şapkayı, hiç. Eğer sivrilikten bahsedeceksek, çok&#160;yüksek topuklu ayakkabıları tercih ederim. Uçan süpürgeye gelince; daha neler. Uçmak istersem, herkes gibi&#160;uçağa binerim.</p>
<p>Zaten, her ne kadar cadı olsam da, kimse beni okul kapısının önünde dikilip sınıfların dağılmasını bekleyen&#160;küçük anneler yığınının arasında tamyamaz. “Herhangi&#160;bir kadına benziyorum. Yani, sanırım... Bunu hiçbir zaman doğrulayamadım çünkü kızımı okul kapısında beklemem.</p>
<p>Başkalarının yaptıklarını yapmak benim tarzım değil. Ben gerçekten farklıyım. Ortalama annelerin haberlerinin bile olmadığı bir sürü şeyi gerçekten yapabilirim.&#160;Yağmur yağdırmak ya da kar yağdırmak, birine suçiçeği ya da nezle bulaştırmak; bir köpeği tabureye çevirmek; sipariş bile vermeden süpermarketten istediklerimin eve göndermesini sağlamak; kablolu yayma para&#160;ödemeden abone olmak... Daha olağanüstü güçlerimden söz etmiyorum bile; o kadar olağanüstüler ki lafının&#160;geçmesi bile yasak.</p>
<p>Bütün bunlar kendiliğinden olmadı. Cadı olmak için yeteneğe sahip olmak yetmez. Çok çalışmak gerekir. Burada da, işin sırrı çalışmak. Genç cadılar öğrenmeliler, el&#160;kitaplarım tekrar tekrar okumalılar ve tecrübeli bir cadının gözetimi altında denemeler yapmalılar. Mesela&#160;ben, her şeyi annemden öğrendim. Beni çalıştırdı, hatalarımı düzeltti, kaydettiğim gelişmeleri ölçtü. Onun sayesinde, bugün olduğum kişiye dönüştüm; O harika bir&#160;öğretmen. Samimi olmak gerekirse, ona çok şey borçlu&#160;olduğumu kabul ediyorum.</p>
<p>Anne olma sırası bana geldiğinde, bayrağı kızıma verebileceğim için çok sevindim. Kendinden yola çıkarak, bir genci şekillendirmek kadar güzel bir şey olamaz.</p>
<p>Bilmeniz gereken şey, bizde yeteneğin sadece anneden kıza geçtiğidir. Erkek cadılar da olduğu söyleniyor, ama bu konuda şüphelerim var. En azından ben, yaşayan hiçbir erkek cadı tanımıyorum. Hokkabazlığa geçiş&#160;yapan yaşlı ve ödlek birkaç sihirbazla karşılaştığım oldu;&#160;ama gerçek erkek cadılarla hiç. Erkeklerin cadılıkla bir&#160;ilişkilerinin olabileceğini düşünmüyorum.</p>
<p>Üstelik kadın cadıların güçleri, sadece büyük kızlarına geçer. Bu yüzden birçoğumuz bir tek kız çocuk dünyaya getirmekle yetiniyoruz. Bu, zaten yeterince sıkıntı yaratıyor. Dürüst olmak gerekirse, çocukları pek sevmiyorsanız, neden kendinizi bir sürü zırlayan çocuk yüzünden, geleceği olmayan bir meslek uğruna sıkıntıya sokasınız?</p>
<p>Bu nedenle bir tane kız dünyaya getirdim. Babasının adı, hafızam beni yanıltmıyorsa Gerard’di; ona Pembe&#160;adını vermeye karar vermişti. Pembe... Daha kötüsünü&#160;bulmak gerçekten zor.</p>
<p>Her ne kadar hatıralarımda tatlı biri olarak yer etmiş olsa da, bu beyefendinin kaprislerine göz yummaya niyetim yoktu. Belediyede ne gevelediği önemli değil; yatağımın içinden nüfus memuruna büyü yapmıştım. Böy-lece kızım gelecekte cadı olacak birine Pembe’den daha&#160;çok yakışan hoş bir isimle, “Yeşil” olarak kaydoldu.</p>
<p>Bu isim hikâyesi mi babasının camm sıktı bilmiyorum Bu olaydan çok kısa bir süre sonra, onu bir daha görmedik. Evet, ona hayatı kolaylaştırmadığımı kabul ediyorum. Yeşil sadece birkaç haftalıkken ona hiçbir adres&#160;bırakmadan taşındım.</p>
<p>Bizi uzun süre aradı. Şehir meydanında ya da okul ve kütüphaneler arasında dolaşırken, ona birkaç kez rastladık. Yaklaştığını fark ettiğimde, sadece onun göremeyeceği şekilde etrafımızı görünmez kılan mat bir sisle&#160;çeviriyordum. Kaldırımda ona çarpsak bile bizi göremezdi. Zavallı Gerard. Bazen onun bizi hâlâ aradığını&#160;düşünüyorum.</p>
<p>Yıllarca, Yeşil’in yeteneğinin ortaya çıkmasını bekledim. Cadıların yeteneğinin ortaya çıkması için zaman gerekir. Çocukluklarında, diğer kız çocuklarına benzerler; güleç, kararlı, öfkeli küçük kanaryalar, küçük sincaplar, küçük kelebekler... Anaokulu, ilkokul, doğum&#160;günleri, dans dersleri derken; küçük cadılar, durumlarından habersiz büyürler. Sonra, güzel güneşli bir günde,&#160;çok keyifsiz oldukları günlerden birinde, odalarının&#160;içinde okul çantalarım uçururlar, çiçekçi dükkânlarının&#160;vitrinlerindeki çiçek buketlerini soldururlar, sımf arkadaşlarına sarılık hastalığı bulaştırırlar. Cadılık yetenekleri, onlar farkına bile varmadan ortaya çıkar. Yolları&#160;üstünde harekete geçirdikleri felaketlere kendileri bile&#160;şaşırırlar. İşte o gün, zamam gelmiştir: Zaman kaybetmeden onları çalıştırmaya başlamak gerekir. Çarşamba&#160;öğleden sonraki dans dersleri, yerini cadılık derslerine&#160;bırakır. Ve sonunda küçük kız bir cadıya dönüşür.</p>
<p>İşte benim küçük Yeşil’imi bekleyen kader buydu. Ortaya çıkabilecek en küçük olağanüstü işarete dikkat ederek, onun büyümesini izliyordum. Ama on yaşma&#160;bastığında, hâlâ inşam depresyona sokabilecek kadar&#160;normaldi. Hoş bir kız, iyi bir öğrenci, cesur bir arkadaş,&#160;eğlenceli, bakımlı ve kibar. Ben hâlâ onun, evin içinde&#160;mobilyaları uçurmasını beklerken, onun hayatma etki&#160;edebilecek en büyük değişiklik, erkeklere hem alay eden&#160;hem de meraklı gözlerle bakmaya başlaması oldu. Bir&#160;akşam, yakıcı ve hoş kokulu bir çayı yavaş yavaş yudumlarken ona şunu sordum:</p>
<p>- &#160;&#160;&#160;Bütün gün durmadan bahsettiğin şu koca sersemde&#160;ne buluyorsun?</p>
<p>Dalgın gözlerle tavana baktı ve iç çekti.</p>
<p>- &#160;&#160;&#160;Soufi mi? Okuldaki bütün kızlar ona âşık, bu çok&#160;açık.</p>
<p>- &#160;&#160;&#160;Ama sen, zavallı kızım, sen ona âşık mısın? diye şaşkınlıkla direttim.</p>
<p>Kirpiklerinin örttüğü yarı kapalı gözleriyle gülümsedi.</p><div>
<p>Bilmiyorum... Ama herkes onun bana âşık olduğunu söylüyor.</p>
<p>Şüphe yoktu: Afacan kızım aşktan aklı bir karış havada bir kuş gibi cıvıldıyordu. Beyni alınmış bir sığırcık; zaman, tek varisimi işte buna çevirmişti. Onun için yaptığım her şeyden sonra, ben ki onun için en güzel yıllarımı feda etmiştim... Hayal kırıklığına uğramıştım. Ümitsiz değil, ama hayal kırıklığına uğramış, evet.</p></div>
<p>2</p>
<p>- &#160;&#160;&#160;İyi akşamlar Ursule, dedi annem birkaç gün sonra&#160;telefonda. Sesin garip geliyor. Yolunda gitmeyen bir şey&#160;mi var?</p>
<p>Annem Anastabotte’nin, yoldan çıktığımda beni aramasını sağlayan üstün bir yeteneği vardır. Sanki beni rahatsız edeceğinden emin olduğu anları seçebiliyor.</p>
<p>- &#160;&#160;&#160;Tam da öyle, yolunda gitmeyen bir şey var. Yeşil bir&#160;tane bile cadılık belirtisi göstermiyor. Kendi kendime&#160;bunun nedeninin aptallık mı tembellik mi olduğunu soruyorum. Buna karşın, yeni bir eğlence keşfetti; sınıfındaki erkekler. Onu artık tek ilgilendiren bu. O kadar sıkıcı ve sıradan birine dönüşüyor ki bazen benim kızım&#160;mı diye kendi kendime soruyorum.</p>
<p>- &#160;&#160;&#160;Sinirlenme kızım, dedi Anastabotte.</p>
<p>Evet... Beni o kadar sinirlendiriyordu ki telefonu yüzüne kapatmamak için kendimi zor tutuyordum.</p>
<p>- &#160;&#160;&#160;Kızın büyük ihtimalle zor bir dönemden geçiyor. On&#160;iki yaşında olmak her zaman kolay değildir...</p>
<p>- &#160;&#160;&#160;On bir yaşmda, on iki değü! diye bağırdım ahizeye.</p>
<p>- &#160;&#160;&#160;Fark etmez. On bir, on iki, on dört; gençlerin kişiliklerini bulmaları gereken karmaşık bir dönem ve bilmelisin ki...</p>
<p>- &#160;&#160;&#160;Ama kimse ondan bir kişilik bulmasını beklemiyor.&#160;Benim elimde onun için hazır bir tane var! Tahmin et;&#160;bir cadı kişiliği.</p>
<p>- &#160;&#160;&#160;Bu kadar acele etme kızım. Çocuklar onlardan beklediklerimizi her zaman istediğimiz anda yapmazlar.&#160;Hem Yeşil hâlâ küçük bir kız...</p>
<p>- &#160;&#160;&#160;Benim kızım herhangi bir küçük kız değil! Hiçbir zaman elbise giymedi, kurdele takmadı, saçlarını atkuyruğu yapmadı. Ona hiç Barbie hediye etmedim, hatta&#160;oyuncak bebek bile... Onu, annesine kibar davranacak,&#160;işinde ciddi olacak dürüst bir cadı olabilmesi için yetiştirdim; cilveli küçük bir kadın olması için değil.</p>
<p>- &#160;&#160;&#160;Hey hey, dedi annem, sakin ol Ursule. O kadar da&#160;önemli değil.</p>
<p>- &#160;&#160;&#160;Nasıl önemli değil? Kızım aptal, kendini beğenmiş&#160;bir kıza dönüşüyor ve sen bunun önemli olmadığını mı&#160;düşünüyorsun?</p>
<p>- &#160;&#160;&#160;Bu kadar yeter, diye kestirip attı Anastabotte. Eğer&#160;durum bu kadar can sıkıcıysa, haftada bir gün Yeşil’i&#160;bana emanet et. Sana gerekenleri öğretmeyi başardım.&#160;Tanrı biliyor ya, bu kolay olmadı; torunumla da şansımı&#160;deneyebilirim.</p>
<p>- &#160;&#160;&#160;Tamam, diye homurdandım, çarşamba gelip onu al.&#160;Her fırsatta da Tanrıya başvurmaktan vazgeç. Beni sinirlendiriyorsun.</p>
<p>Telefonu kapattım. Kendimi hem rahatsız hem de rahatlamış hissediyordum. Annemle kızımın, her çarşamba, arkamdan komplo çevirmesi fikri hoşuma gitmiyordu ama ikisinden de haftada birkaç saatliğine bile olsa kurtuluyor olma fikri hoştu.</p>
<p>Seçim yapmam gerekirse, kızımın annemle olmasını, ayaklarımın altında dolaşmasma tercih ederim. Uyandığı andan itibaren somurtkan bir yüz ifadesi takınarak,&#160;gün boyu hiç bozmadan yüzüne çivilenmiş gibi aynı ifadeyle dolaşmayı alışkanlık edinmişti. Hiç şüphe yok; benim yanımdayken sıkılıyordu.</p>
<p>- &#160;&#160;&#160;Yeşil, neyin var? Benim yammda kendini iyi hissetmiyor musun?</p>
<p>- &#160;&#160;&#160;Hayır, anne, iyiyim.</p>
<p>- &#160;&#160;&#160;Sıkılıyor musun?</p>
<p>- &#160;&#160;&#160;Hayır dedim ya. Endişelenme.</p>
<p>O kadar açık bir şekilde yalan söylüyordu ki, canımı sıkıyordu.</p>
<p>- &#160;&#160;&#160;Endişelenmiyorum, sadece soruyorum.</p>
<p>Somurtkan ifadenin ardından, içinden acıma duygusu taşan bir gülümseme gelirdi, sanki beni üzmekten korkarmış gibi. Bu ne saygısızlık. Kızım beni artık, kalbi&#160;kırılmaması için itinayla yaklaşılması gereken bir tür&#160;eski püskül gibi görüyordu. Ona doğru bakmadığımı düşündüğü anlarda, gizli gizli beni hor gören bakışlar atıyordu. Artık ikimiz baş başa kaldığımızda sıkıldığını kesinlikle anladım. Ona bakmadığımı zannettiğinde, bana&#160;gizli gizli, kuşkulu ve beni hor gören bakışlar atıyordu.</p>
<p>Ve - ikna oldum ki - ikimiz yalmz kaldığımız anda sıkılıyordu.</p>
<p>- &#160;&#160;&#160;Neden ikimiz hep birlikteyiz?</p>
<p>- &#160;&#160;&#160;Birlikte mutlu değil miyiz?</p>
<p>- &#160;&#160;&#160;Hayır. Sadece neden arada sırada birlikte akşam&#160;yemeği yiyebileceğim bir babam yok?</p>
<p>Bir haftasonu, evde yan yana amaçsızca dolanırken, bu masum kız bana en sonunda bu soruyu sordu işte.</p>
<p>- &#160;&#160;&#160;Bu nasıl bir soru! Ama madem sordun cevap vereyim; bizim ailelerimizde erkek yok. Evde bir baba olsaydı, onunla ne yapardık sence?</p>
<p>- &#160;&#160;&#160;Mesela bizi sinemaya götürebilirdi. Ya da restorana. Mesela...</p>
<p>- &#160;&#160;&#160;Mutlu olman için sadece bu gerekiyorsa, ben seni&#160;sinemaya ve restorana götürürüm. Paltonu al, gidiyoruz.</p>
<p>- &#160;&#160;&#160;Tamam, dedi Yeşil.</p>
<p>“Harika!” demedi. Sevinçten zıplamadı. Bana teşekkür etmedi. Aynı bezmiş yüz ifadesiyle, anorağını kapmakla&#160;yetindi. Elm Sokağı ’nda Kâbus filmini izlemeye gittik.</p>
<p>Bu cadı ilk defa benden bir baba istiyordu. Kalbimi sıkıştıran hafif bir endişe hissettim. Önce sınıfındaki erkekler, şimdi de babası... Ona neler oluyordu?</p>
<p>işte tüm bu olanlar yüzünden Anastabotte’nin onu haftada bir gün götürecek olması fikri beni memnun&#160;etti. En azından, büyük annesiyle birlikte olduğu sürece,&#160;gözümün önünde o uğursuz havasım estirmeyi kesecekti.</p>
<p>3</p>
<p>- Bütün sınıf Soufi’nin bana âşık olduğunu biliyor. Şu zavallı Segolene’yi düşünürsek... Onu deliler gibi seviyor. Belki de ona zamanım boşa harcadığını söylemem&#160;gerek. Ne dersin?</p>
<p>Her zamankinin aksine, Yeşil okuldan döndüğünde tatlı bir mizaçtaydı. Mutfaktaki masada oturarak hiç&#160;durmadan çene çalıyordu. Bir yandan onu dinlerken bir&#160;yandan da sürekli apartmanın kapısına çiş yapan komşumuzun köpeğini zehirlemek için göz kamaştıran kahverengi bir lapa hazırlıyordum. Kapının önüne konacak&#160;olan birazcık lapa ile elimden kurtulamayacaktı. Birkaç&#160;gün sürecek olan saçkıran ve çeşit çeşit acıların ardından cesur hayvan, ruhunu şeytana teslim edecek ve sorun çözülmüş olacak. Eğer komşular şikâyetçi olursa, onlara da bu lapadan veririm. Korkunç hayvanlarıyla beni&#160;sinirlendirmeye başlamışlardı. Çişlerini yapsınlar diye&#160;ben örümceklerimi evlerinin önüne bırakıyor muyum?</p>
<p>- Soufi gerçekten garip, diye devam ediyordu Yeşil gözlerini tavana dikerek. Sürekli bana bakıp birine</p>
<p>benzediğimi söylüyor, ama kime benzediğimi çıkaramıyor. Bugün teneffüste, gözetmene bile beni birine benzetip benzetmediğini sordu.</p>
<p>Eleştirel ses tonuna rağmen, Yeşil bu çocuğun ona karşı gösterdiği ilgiden memnun görünüyordu. Zavallı&#160;kız. Aklını başına toplamasına yardım etme vakti gelmişti.</p>
<p>- &#160;&#160;&#160;Biliyorsun değil mi, bu çocuk kendisini ilginç kılmaya çalışıyor. Benzerlikler hayal etmek... Bu, erkeklerin,&#160;kurnazca davranıp ilişki kurmak için icat ettikleri çok&#160;eski bir numaradır. Aptal olma, Onu görmezden gel; hak&#160;ettiği tek şey bu.</p>
<p>- &#160;&#160;&#160;Ben ne onunla ne de onun aptal şakalarıyla uğraşmıyorum ki, diye cevap verdi Yeşil. Gerçekten, ne düşündüğü, ne dediği ya da ne yapacağı umurumda değil.&#160;Düşünürsen, ne kadar aptal.</p>
<p>Birdenbire neşesini kaybetmiş gibiydi. Canı sıkılmış bir yüz ifadesiyle, kaşığının ucuyla kâseyi karıştırıp, mısır gevreğini isteksizce yiyordu.</p>
<p>- &#160;&#160;&#160;Bu arada, Anastabotte çarşamba sabah gelip seni&#160;alacak.</p>
<p>- &#160;&#160;&#160;Çok iyi, dedi Yeşil, burnunu ikindi kahvaltısından&#160;kaldırarak. Ne için?</p>
<p>- &#160;&#160;&#160;Onunla kalman için. Bundan böyle çarşamba günlerini, büyük annenin evinde geçireceksin. Muhtemelen&#160;onunla, benimle olduğundan daha mutlu olacaksın. O,&#160;sana mesleğin temelini öğretecek, benim de bir yandan&#160;çalışmak için zamanım olacak.</p>
<p>- &#160;&#160;&#160;Tamam, dedi Yeşil. Ama çorban taşmak üzere; takip&#160;et.</p>
<p>- &#160;&#160;&#160;Bu bir çorba değil, cahil! Sana yüzüncü kez söylüyorum; bu zehirli bir lapa. Ne dediğimi dinlemek için gerçekten de çaba sarf etmiyorsun. Beni gerçekten yoruyorsun. Git odanda ödevlerini yap, seni yeterince gördüm.</p>
<p>Çarşamba sabahı, Yeşil benden çok daha önce kalktı. Odamm etrafında dolandığını duydum. Bu sabah egzersizi, migrenimi başlatıyordu. Burnum şilteye yapışık, kafam yastığın altında, yorganın içine gömüldüm. Hâlâ&#160;şarkı mırıldandığım duyabiliyordum. “Kalbimin çarptığım duyuyorum, duyuyorum, ama neden olduğunu bilmiyorum.” Saate göz attım. Saat yediydi ve Yeşil’in söylediği nakarat kafatasımda zillerin yaylım ateşi gibi&#160;yankılanıyordu. Sabahlardan nefret ediyordum.</p>
<p>Saat sekiz buçukta, Anastabotte kapıyı çaldığında, Yeşil kapıya doğru zıpladı. Yataktan kalkmaya karar&#160;vermem gerekiyordu. Siyah sabahlığıma sarıldım ve onların yanma, mutfağa gittim. Beni şaşırtan, annemin kızımı benden çalmaktan gayet hoşnut olduğunu görmek&#160;oldu. Sanki sabahtan akşama ayağının altında küçük&#160;bir kız çocuğuyla dolaşmak ona neşe veriyordu. Bunun&#160;için özel olarak giyinmişti; Yeşil de onu şaşkın gözlerle&#160;inceliyordu.</p>
<p>- &#160;&#160;&#160;Anastabotte, bu gülünç kıyafeti de nereden buldun,&#160;diye sordum ona.</p>
<p>Annem, muhtemelen gençliğinden kalma eski bir giysiyi gardırobunun derinliklerinden çıkarmıştı. Belki de giysi, onun annesinin gençliğindendi. Koyu kırmızı kadife bir takımın altına belden yılan derisi geniş bir kemer&#160;ile tutturulmuş, dalgalanan kloş bir etek giymişti. Aşırı&#160;derecede makyaj yapmıştı; gözleri, yeşil bir far tabakasının altında yarı yarıya kaybolmuştu; dudakları o kadar&#160;kırmızıydı ki sanki kanla kaplanmıştı. Güldüğünde, sarı&#160;dişleri garip bir fildişi yansımayla beyaz yüzünde parıldıyordu. Gri saçlarını, üstünde minnacık siyah incilerin&#160;serpiştirilmiş olduğu bir filenin içinde toplamıştı. Muhtemelen bir cadıya benzediğini samyordu, ama inamn&#160;bana, ilk bakışta bir deliye benziyordu. Bu durum, Yeşil’i&#160;rahatsız ediyor gibi görünmüyordu; hem de hiç. Büyük&#160;annesine hayranlıkla bakıyordu.</p>
<p>- &#160;&#160;&#160;Gerçekten çok hoş, sen de öyle olduğunu düşünmüyor musun anneciğim?</p>
<p>- &#160;&#160;&#160;Hmmm öyle mi düşünüyorsun? Dedim, sandalyeme&#160;yığılarak.</p>
<p>Annemin tavrına istediğim kadar üzüleyim, tek bir şey beni sevindiriyordu: eğer Anastabotte dolaptan eski&#160;“profesyonel” pılı pırtısını çıkardıysa, bu, Yeşille iş konuşacağı anlamına geliyordu. Muhtemelen kızımın kafasında ne olduğunu öğrenmeye çalışacaktı. Belki de ona&#160;ilk derslerini verecekti.</p>
<p>Sonunda küçük Yeşil’im, sınıfındaki sümüklülerle ilgilenmeyi bırakacak, bana babası hakkında sorular sormaktan vazgeçecekti. Ve tüm kalbimle istediğim küçük iyi cadıya dönüşecekti. Hayal kurmaya hakkımız var...</p>
<p>Saat dokuza doğru kaçtılar. Annem kızıl kadife ve siyah inciler içinde... Kızım daha ağır başlı giyinmiş, pamuklu lacivertler içinde... Saçları o kadar iyi taranmıştı ki, tarakla yapılan çizgilere tohum bile ekilebilirdi. Mutfağın kapısını kapattım, kahverengi lapanın altını kıstım&#160;ve beş parasız ev kadınlarına önereceğim muhteşem yemek kitabı “Sürüngen Böcekleri Üşülünce Hazırlama&#160;Sanatı”na daldım.</p>
<p>4</p>
<p>Bu ilk çarşambanın akşammda, Anastabotte’nin evinden döndüğünde, Yeşil çok sinirli görünüyordu.&#160;Saçları karmakarışık, yanakları kıpkırmızı, mutfak masasına oturdu. Yamna oturdum ve her zaman yaptığı&#160;gibi, gün içinde yaşadığı şeylerle ilgili bir şeyler anlatmasını umut ederek bekledim. Boşuna bekledim, hiçbir&#160;şey çıkmadı. Çok uzun dakikalar boyunca, dili çözülmedi. Dümdüz önüne bakıyordu; derin düşüncelere dalmış&#160;gibiydi.</p>
<p>- &#160;&#160;&#160;Pekâlâ, küçük Yeşil’im, diyerek başladım söze, sabır&#160;dolu bir ses tonu takınarak. Güzel bir gün geçirdin mi?</p>
<p>- &#160;&#160;&#160;Evet, diye cevap verdi Yeşil.</p>
<p>- &#160;&#160;&#160;Anastabotte sana iyi davrandı mı?</p>
<p>İkinci bir “Evet” gelip sessizliği deldi. Daha sonra, hiçbir şey... Ta ki şu sözleri söyleyene kadar hiçbir şey:</p>
<p>- &#160;&#160;&#160;Hiç büyümemeyi ve cadı olmamayı çok isterdim.</p>
<p>Ayyyyy, eğer Anastabotte’nin evindeki ilk dersin sonucu buysa, masrafları en hızlı şekilde kesmek gerekecekti.</p>
<p>- &#160;&#160;&#160;Ama büyük annem seçme şansım yokmuş gibi davranıyor.</p>
<p>Eh, en azından! Anastabotte ona tamamıyla saçma sapan şeyler anlatmamış.</p>
<p>- &#160;&#160;&#160;Anastabotte bana hikâyenizi anlattı. Kusura bakma ama biraz iğrenç buluyorum. Mümkün olsaydı, sadece bir genç kız olarak kalmayı tercih ederdim. Sihirli&#160;güçler umurumda değil!</p>
<p>- &#160;&#160;&#160;Hayır; ne yazık ki mümkün değil bu. Bir cadı olarak&#160;doğdun, bir cadıya dönüşmek zorundasın.</p>
<p>Yeşil başını eğdi ve gözleri yaşla doldu.</p>
<p>- &#160;&#160;&#160;O hâlde, hayatım mahvoldu. Bir sürü saçma ve mide&#160;bulandırıcı şey yapmak zorunda kalacağım. Hep diğer&#160;kızlardan farklı olacağım. Ve muhtemelen hiç evlenemeyeceğini.</p>
<p>- &#160;&#160;&#160;Eğer gerçekten istediğin buysa, neden evlenmeyesin? Ne kadar istersen o kadar evlen. Çok çabuk farkına&#160;varacaksın ki, bir cadının bir kocayla yapabileceği çok&#160;da bir şey yok.</p>
<p>- &#160;&#160;&#160;Gördün mü, tam da bunu diyordum! Sana benzemek zorunda kalacağım. Of, bu gerçekten adil değil.</p>
<p>Sandalyesini şiddetle iterek masadan kalktı, mutfak kapısına doğru yöneldi ve kapıyı arkasından çarptı.</p>
<p>Normalde, söyledikleri beni incitirdi. Arkasından ayağa kalkar, peşinden koşar ve hak ettiği tokadı atardım. Ama olanlar beni o kadar altüst etmişti ki, sandalyeme çivilenmiş gibi kalakaldım.</p>
<p>Bu arada, hiçbir şeyin farkında olmadan kızım kapıyı çarptığmda, masanın ve evyenin kurutma bölümünün&#160;üstünde yığılmış olan tabak çanaklar arkasmdan havaya uçtu. Bir saniye içinde, kâseler, bardaklar ve tabaklar&#160;mutfağı bir uçtan diğer uca kat ettiler. Cam ve porselenden oluşan bu küçük filo, sıklaşan saflar hâlinde kapak kapıya saldırdı ve burada parçalandı.</p>
<p>Bu pis yumurcak, en azmdan iki yüz Lira değerindeki tabak-çanaklarımı kırmıştı. Tabiî, yere dağılan parçaları&#160;toplamak zorunda kalmamı hesaba katmazsak. Perişan&#160;olup yakmabiHrdim. Ama gülüyordum; ellerimi önlüğüme silerek, sevinç hıçkırıkları eşHğinde felaketi hayran-kkla seyrederek, mutfakta keyifle kıkır kıkır gülüyordum.</p>
<p>Fark etmeden, kızım cadılığa ilk adımını atmıştı. İlk adım, ama önemli bir adım. Kâseler ve tabaklar arasında devrimi başlatan, pis karakterinin gücü olmuştu. Bu&#160;andan itibaren, mizacı dünyayı allak bullak edebilirdi.&#160;Bu olağanüstü bir gücün imzası değilse, cadı yerine bir&#160;orman perisi olmaya razıydım. Olabildiğince tatlı bir&#160;sesle sevgili kızımı tekrar çağırdım.</p>
<p>- &#160;&#160;&#160;Hey, Yeşil, buraya gel ve bak!</p>
<p>- &#160;&#160;&#160;Ne var yine?</p>
<p>Yeşil, ayaklarını sürte sürte odasmdan çıktı. Mutfağın kapısını itti; kapı, büyük bir gürültüyle, patlamış porselenlerin parçalarını kazıdı. Karşı karşıya olduğu kıyım&#160;karşısmda kaşlarını kaldırdı ve iğneli bir ses tonuyla&#160;şöyle dedi:</p>
<p>- &#160;&#160;&#160;Aklını mı kaçırdın sen? Her şeyi sen mi kırdın?</p>
<p>Dayanamadım. Anne yüreğim üste çıktı; küçük kızımı yakaladım, kollarıma aldım ve onu var gücümle kendime çektim.</p>
<p>- &#160;&#160;&#160;Hayır, tatlım, bunu sen yaptın! Seni kutluyorum...</p>
<p>- &#160;&#160;&#160;Ben mi? Deli misin sen! Ben hiçbir şeye dokunmadım! Ne dolaplar çeviriyorsun?</p>
<p>Yeşil bağırıyordu, ben bıyık altından gülüyordum; alt kattaki komşular, ellerindeki süpürgeyle, var güçleriyle&#160;borulara vuruyorlardı. Eğer gürültüyü sevmiyorlarsa,&#160;bu aptalların tek yapması gereken oturdukları daireyi&#160;değiştirmekti. Bir an için üzerlerine bir ruh kolonisi salmayı düşündüm, ama o anda yapmam gereken başka&#160;şeyler vardı.</p>
<p>- &#160;&#160;&#160;Yeşil, tabak çanakları oynatabildiysen, bu sonunda&#160;bir cadıya dönüştüğünü gösterir. Eşyalar üzerinde etkisi&#160;olan bir güce sahipsin. Şu andan itibaren, onlar sana itaat edecek. Tek yapman gereken, emretmek.</p>
<p>Yeşil, hoşnut olmayan bir şekilde ayağım yere vurdu.</p>
<p>- &#160;&#160;&#160;Her şey olduğu yerde güzel. Tek yapmaları gereken&#160;rahat durmak. Ben onlardan hiçbir şey yapmalarım istemedim.</p>
<p>- &#160;&#160;&#160;Onlardan bir şey istemene gerek yok tatlım. Kendi&#160;başlarına anlayabilirler. O kadar öfkeliydin ki, bunu hissetmiş olmalılar. İyi düşün; biraz önce, ruhunun derinliklerinden, belki de çok şiddetli bir şekilde, mutfaktaki her&#160;şeyi kırmak istedin...</p>
<p>- &#160;&#160;&#160;Evet...</p>
<p>Yeşil hızlıca bir vicdan muhasebesine girişti.</p>
<p>- &#160;&#160;&#160;Ama bunu sadece düşündüm, bunu emretmedim.</p>
<p>- &#160;&#160;&#160;Hiçbir önemi yok! Yarattığın akımla her şeyi kırdın.</p>
<p>- &#160;&#160;&#160;Kahretsin, dedi Yeşil. Bu eşyalar üzerindeki kirli gücümün bitmesi için ne yapmam gerekiyor?</p>
<p>- &#160;&#160;&#160;Hiçbir şey, balkabağım, sana daha önce de söyledim. Sorunlardan uzak durmak için, güçlerini kullanmayı ve onları sadece camn istediğinde kullanmayı öğrenmen gerekiyor.</p>
<p>Yeşil, belli belirsiz düşünüyor gibiydi.</p>
<p>- &#160;&#160;&#160;İstediğim her şeye sahip olabilecek miyim?</p>
<p>- &#160;&#160;&#160;O kadar çabuk değil! Saçma sapan şeyler istersen,&#160;gücün sana karşı döner. Kendine hâkim olmayı öğrenmek lazım. Anastabotte sana, işin içinden nasıl çıkacağını öğretecek.</p>
<p>- &#160;&#160;&#160;Eğlenceden mi bahsediyorsun? dedi Yeşil bana sırtını dönerek. Bir can sıkıntısı daha, o kadar. Cadı ailesinde&#160;doğmuş olmak ne büyük talihsizlik! Bu ne adaletsizlik!</p>
<p>Odasına dönerken derin bir iç çekti. Mutfağm pencereleri hoyratça açıldı. Şiddetli ve soğuk bir rüzgâr odaya girerken, perdeler ellerinden geldiğince takırdıyordu.</p>
<p>- &#160;&#160;&#160;Bütün bu gösteri; yeter! diye bağırdı öfkeyle pencerelere doğru dönerek.</p>
<p>Bir anda rüzgâr yok oldu, pencereleri kapattım; Yeşil kendini odasına kilitledi. Komşular tekrar borulara vurdular, ben de ruhları nasıl çağırdığımızı hatırlamak için&#160;işe koyuldum.</p>
<p>5</p>
<p>O gece, uzun süre uykumun gelmesini bekledim.&#160;Yeşil’i yetiştirmekle geçirdiğim yıllar, yorgun aklımdan&#160;bir film şeridi gibi akarken, yatağımda dönüyordum.&#160;Cesaret ve karakter sahibi olmak yetmez, her gün yalnız olmak kolay değildir. Kendime rağmen, hayat yolunda veletler tarafından kuşatılmış, kocalarından yardım&#160;alarak ilerleyen, tatmin olmuş bakışlara ve ağır yürüyüşlere sahip olan ortalama annelere çoğu zaman özenmiştim. Ben de, bazen bir ailenin varlığına dayanmayı&#160;ve onunla günlük hayatın endişe ve zevklerini paylaşa-bilmeyi isterdim. Ama kader başka türlü olmasını istedi.&#160;Neyse ki büyük kızımın yaptığı gelişmeler, şimdi bana&#160;zahmetlerimin karşılığını veriyordu. Çabalarım boşa&#160;gitmemişti.</p>
<p>Yeşil, bir gün önce olan olayları sabah unutmuş gibi yaptı. Ara sıra öfkeli ve kuşkulu bakışlar atarak, özenle&#160;benimle konuşmaktan kaçmıyordu. Sonunda çantası&#160;sırtında, gözlerinde rahatlamanın gülümsemesiyle, okula gitti.</p>
<p>Daireden daha yeni çıkmıştı ki, annemi aramak için hemen telefona koştum. Birlikte bu sevinci paylaşabileceğimizi düşünüyordum; çünkü bu, çok sık başımıza gelen bir şey değildir. Ama o, öğrencisinin kat ettiği gelişmelerden benim kadar hoşnut değildi.</p>
<p>- &#160;&#160;&#160;Anastabotte, diye bağırdım ona gururla. Yeşil sonunda bir cadıya dönüştü!</p>
<p>- &#160;&#160;&#160;Şimdiden mi? diye söylendi. Daha çok genç... Pratik&#160;yapmaya başlamadan önce birkaç ay bekleyebilirdik,&#160;belki de birkaç yıl...</p>
<p>- &#160;&#160;&#160;Yeşil aptal değil, diye altım çizdim. Becerikli ve genel olarak yaşının ilerisinde bir çocuk.</p>
<p>- &#160;&#160;&#160;Dikkat et ki biraz fazla ilerisinde olmasın, diye cevap verdi annem, tehditkâr bir ses tonuyla.</p>
<p>Omuz silktim. Beni yetiştirdiği için annem kendini büyük ihtimalle evrensel bir uzman zannediyordu. Nasıl bir kendim beğenmişlik bu! Ve ne kadar can sıkıcı bir&#160;karakter; bayağı, kötümser, huysuz... Tam bir neşe kaçırıcı...</p>
<p>- &#160;&#160;&#160;Ne düşünürsen düşün, torununla ilgilenmen gerekiyor, dedim. Gelecek çarşambadan itibaren, ona alıştırmalar vereceksin. Onu eğitmenin zamanı geldi de geçiyor.</p>
<p>- &#160;&#160;&#160;Evet, evet, diye homurdandı annem. Ne yapabileceğimize bakacağız... Ona soracağım, mutlaka fikirleri&#160;olacaktır.</p>
<p>- &#160;&#160;&#160;Yeşil? Fikirler mi?</p>
<p>- &#160;&#160;&#160;Kızın düşündüğün kadar aptal değil, dedi Anastabotte. Ona biraz güven, ayrıca bana da biraz güven.&#160;Her şey iyi olacak, göreceksin.</p>
<p>-En azından memnunmuş gibi davranabilirsin. Kırk yılda bir sabah keyifliyim...</p>
<p>- &#160;&#160;&#160;Bunun üzerine, Anastabotte tekrar tanrıyı, doğayı&#160;ve sinir bozucu diğer lakırdıları yardıma çağırmaya&#160;başladı. Noktayı koymak için, telefonu bir kez daha suratına kapattım. Onunla bu konuda konuşmam gerekiyordu.</p>
<p>- &#160;&#160;&#160;Biraz sabır, unutulmayacak bazı heyecanları yaşamamı engelleyebilirdi. Ama her şeyi öngöremeyiz. Annem ve kızımın, hayatımı darmadağın etmek üzere ittifak kurmaları için birkaç gün yetti. Şikâyet ettiğim söylenemez. Ama bu konuyu tekrar düşündüğümde, sinirleniyorum. Çünkü ikisi beni oyuna getirdi. Oysaki kızımın&#160;mutluluğu ve annemin desteğinden başka bir şey istemiyordum.</p>
<p>II</p>
<p>ANASTABOTTE’NİN BU KONUDAKİ DÜŞÜNCELERİ (BİR BÜYÜKANNENİN SESİ)</p>
<p>1</p>
<p>Kızım Ursule’nin birçok vasfı var. Örneğin, cesur ve iradelidir. Ama büyük de bir kusuru var: Korkunç bir&#160;karaktere sahip. Daha çok küçük yaşlarda, tam bir keçiydi, inatçı ve yalnızlığı seven bir ateş topu... Bana salan cadı olduğu için böyle olduğunu söylemeyin. Cadılar&#160;da diğerleri gibidir; aralarında neşeli mizaçlı olanları da&#160;vardır, huysuz olanlar da. Kızım huysuz olanların arasında yer alır. Onu çok seviyorum ama durum bu.</p>
<p>Benim de zor bir karakterim var ama bunun için geçerli nedenler sayabilirim. Hayatım kolay olmadı. Savaşı yaşadım, kocamı kaybettim ve Ursule’yi yetiştirmek için çok çalıştım. Hayatta kalabilmek ve kızımı korumak&#160;için kendimi korumayı öğrenmem gerekti. Ama çabalarımın büyük mutluluklarla ödüllendirildiğini kabul&#160;etmeliyim. Bunların arasında, varlığımın en büyük&#160;mutluluklarından biri olarak sayabüeceğim torunum&#160;Yeşil’in doğumu da var.</p>
<p>Yeşil, Ursule’nin fikirlerinden biri! Ona Lucie, Marine ya da Laura adını verebilirdi. Ama hayır, muzipçe bir&#160;şey yapması gerekiyordu. Önce Germain adında iyi bir&#160;adam olan babasım terk etti. Daha doğrusu Gilbert’ti...&#160;Tabii eğer Gerard değildiyse, bilemiyorum. Ne olursa olsun hoş bir tipti; onunla çok iyi anlaşıyordum. Daha sonra bu yumurcağa olmayacak bir isim verdi. Neyse ki,&#160;Yeşil o kadar olağanüstü küçük bir kız ki bu ismi sempatik bir isme dönüştürmeyi başardı. Çünkü böyle bir isim,&#160;hayata atılmak için pek de hoş geldin hediyesi sayılmaz,&#160;ben de bununla ilgili bir şeyler biliyorum. Hâlâ bugün,&#160;annemin beni gülünç bir duruma düşüren saçma bir&#160;isim yerine, bana Germaine ya da Simone ismini koymamış olmasma üzülüyorum. Anastabotte, biraz düşünün!&#160;Sizin için bestelediği şarkıyı pencerenizin altında söyleyen âşık bir adam hayal edin. Anastabotte ismiyle kafiye oluşturabilecek ne bulabilir ki? Bot? Kot? Ne yaparsa&#160;yapsın sonuç gülünç olacak, işte bu yüzden hiçbir genç&#160;adam penceremin altında şarkı söylemedi. Çok üzgünüm. Ama ismimi değiştirmeyeceğim. Sabah serenatlarının yapıldığı yaşı geçtim.</p>
<p>Küçük Yeşil’i hep çok sevdim; nazik, kibar, hoş ve sakin bir çocuk oldu. Annesinin onu sevmediğini söylemiyorum. Gerçek şu ki Ursule kızını çok seviyor. Ama hiç sabrı yok. Yeşili büyük bir cadıya dönüştürmeyi kafasına takmış. Henüz yumurcak küçücük bir bebekken,&#160;beşiğinin üstüne eğilip cadılık işaretlerinin kendini göstermesini beklerdi. Yıllar geçtikçe, işler daha da kötüleşti. Bizim yammızda uslu uslu oyun oynayan kızını izlerdi&#160;ve dehşete kapılmış bir yüz ifadesiyle bana bakardı:</p>
<p>- &#160;&#160;&#160;Anneciğim, Yeşil’in son derece sıradan bir çocuk olduğunu düşünmüyor musun?</p>
<p>- &#160;&#160;&#160;Kızın hakkında böyle bir şey söylemeye nasıl cesaret edersin? Baksana, ne kadar uyanık! Baksana nasıl&#160;güzel oyun oynuyor!</p>
<p>Ursule kafasını bezgin bezgin sallıyordu:</p>
<p>- &#160;&#160;&#160;Oynaması umurumda değil. Ne demek istediğimi&#160;gayet iyi biliyorsun. Yeşil’in mutlaka iyi bir cadıya dönüşmesi gerekiyor ve bu yolda hiç ilerleme kaydetmiyor.</p>
<p>- &#160;&#160;&#160;Gerekiyor, gerekiyor... Hiçbir şey gerekmiyor zavallı kızım. Yeşil ne isterse onu yapacak ve...</p>
<p>Tartışmanın bu noktasında, genelde, birbirimize girerdik.</p>
<p>Bu kargaşa on yıl sürdü. Ursule gittikçe daha sinirli birine dönüştü. Bu arada da Yeşil büyüdü. Olması gereken oldu; annesine sorular sormaya ve onunla aynı fikirde olmadığında sesini yükseltmeye başladı.</p>
<p>Artık, Ursule’yi ne zaman telefonla arasam, onun kızıyla ilgili şikâyetlerini dinlemek ve susmak zorunda kalıyordum. Sesimi duyduğunda, telefonu suratıma kapatmayı hayal ettiğini söyleyebilirdiniz.</p>
<p>Bir gün onun yakınmalarından bıktım. Sesimi yükselttim ve ona kızıyla ilgilenmeyi önerdim. Beni şaşırtan bir şey oldu; kabul etti. Cadılık alanında, kendimi kanıtlamış biriyim. İşte böylece, bir sabah, çarşamba günlerini benimle geçirecek olan küçük Yeşil’imi almak için kapılarım çaldım.</p>
<p>Duruma uygun olarak giyinmiştim. En iyi arkadaşım olan Arşene Hamm’dan öneriler almıştım. Uzun süre&#160;kararsız kaldıktan sonra, gardırobumdan, kırmızı kadife bir takım ve kertenkele derisi bir kemer seçmiştik. Tozunu silkelemiş ve büyük bir heyecanla giymiştim.&#160;Gervais’yle, Ursule’nin babasıyla, evlendiğim gün giydiğim elbiseydi bu. Büyük bir nostalji ve hayranlıkla ona&#160;bakarken, Arşene Hamm kibarca şunu söyledi:</p>
<p>- &#160;&#160;&#160;Ah Anastabotte Hanım, kocamzı gerçekten sevdiğinizi söyleyebiliriz!</p>
<p>O kadar çok anı var ki... Gözlerim yaşla doldu ve kendime gelebilmek için biraz oturdum. Üzüntümü saklayabilecek yaşta değilim artık.</p>
<p>- &#160;&#160;&#160;Ah evet Arşene Hanım, ikimiz o kadar iyi anlaşıyorduk ki...</p>
<p>- &#160;&#160;&#160;Bu kadar genç ölmesi ve sizi küçük kızınızla yalnız&#160;bırakması ne büyük talihsizlik!</p>
<p>- &#160;&#160;&#160;Ama onu tanımış ve sevmiş olmak benim için ne&#160;büyük bir şans, dedim.</p>
<p>Bu sözleri söylerken, tekrar sakinleştim. Ne büyük bir mutluluktu sevdiğim adamla evlenmiş olmak! Bu elbisenin bana hatırlattığı işte buydu.</p>
<p>Geçen tüm bu yıllardan sonra bana çok dar gelmesinden şüpheleniyordum. Hiç de değil. Üstümden kaydı</p><div>
<p>ve sanki bir gün önce onu giymişim gibi üstüme oturdu. Bana öyle geldi ki, bu elbise de bana kavuşmaktan&#160;memnundu. Onu onurlandırmak için, bolca makyaj&#160;yaptım ve torunumu almaya gittim.</p></div>
<p>2</p>
<p>Yeşil bana dairenin kapısını açtı. Üstünü giymişti, saçları yapılmıştı. Parlak yüzü ilkbaharın büyüleyici tazeliğini hatırlatıyordu. Ursule ise daha çok kışın sertliğini hatırlatıyordu. Görünüşe bakılırsa onu yataktan kaldırmıştım. Diken diken saçlarıyla, eski sabahlığına sarılmış hâlde, yüzündeki çizgiler yorgunluktan çekilmiş, çok&#160;somurtkan bir yüz ifadesiyle duruyordu. Gerçekten de&#160;hiçbir zaman uyandırılmayı sevmemiştir. Ona bir bardak kahve verirken, beni yukarıdan aşağıya süzdü. Yüzüne korku dolu bir ifadenin yerleştiğini fark ettim. Elbisemi sevmemişti, bu çok açıktı. Giysiler söz konusu olduğunda, Ursule ve ben hiç aynı zevke sahip olmadık. Onu&#160;ikna etmek için, kırmızı elbisemin ardındaki duygu yüklü&#160;hikâyeyi anlatabilirdim. Ama zaman, sırları paylaşmanın zamanı değildi. Kahvemi bitirir bitirmez çıktık; ben&#160;görkemli yürüyüşümle, Yeşil de arkamdan sallanarak.</p>
<p>Ursule arkamızdan belli belirsiz bir şekilde “iyi günler” diyerek homurdanırken, kapıyı kapattım, iki tarafa çalışan bir ajan gibi hissediyordum kendimi. Çünkü zavallı Yeşil’i zorunlu cadılık dersleriyle cezalandırmayı</p>
<p>planlamıyordum. Bu zavallı yumurcak benden hiçbir şey istememişti. Annesinin ondan ne beklediğini bilmesi için&#160;ona sadece mesleğin genel hatlarını açıklamayı düşünüyordum. Daha sonra, neyi tercih edeceğini görmemiz için&#160;zamanımız olacaktı; ona bildiklerimi öğretecek miydim&#160;yoksa onu gezmeye ya da sinemaya mı götürecektim?</p>
<p>Özetlersek, onunla birlikte sadece biraz iyi vakit geçirmeyi umuyordum. Bilmeniz gerekir ki her zaman bu kadar iyiliksever biri olmadım. Gençliğimde, kendi kızımı geceler boyunca çalıştırdım. Ama insan yaşı ilerledikçe yumuşuyor. Hem Yeşil hem de kendim için, sadece&#160;tatlı bir hayat ve kafa rahatlığı istiyordum.</p>
<p>Yolu yürüyerek kat ettik. Sakin bir sokakta bulunan iki katlı küçücük bir evde yaşıyorum. Koridorun sonundaki mutfak, önünde armut ağaçlarımn olduğu duvarlar tarafından çevrilmiş olan küçücük bir bahçeye bakıyor. Kış başlarken onları özenle buduyorum. İlkbahar&#160;geri geldiğinde, köpüklü beyaz çiçeklerle kaplamyorlar.&#160;Yazın sonunda, büyük, sert ve tatlı armutlar veriyorlar;&#160;onları alıp tadına bakmak için soyuyorum.</p>
<p>Neredeyse varmıştık ki Yeşil irkildi ve adımlarını yavaşlattı.</p>
<p>- &#160;&#160;&#160;Kahretsin, dedi, sınıfımdaki erkekler. Burada ne işleri var?</p>
<p>Spor ayakkabılı ve deri ceketli iki çocuk önümüzde ilerliyordu.</p>
<p>- &#160;&#160;&#160;Merhaba hanımefendi, dedi büyük olan kibarca gülümseyerek, merhaba Yeşil.</p>
<p>- &#160;&#160;&#160;Merhaba Soufi, diye cevap verdi Yeşil başını eğerek.&#160;Merhaba Vincent.</p>
<p>- &#160;&#160;&#160;Futbol oynamaya gidiyoruz, diye haber verdi Soufi,&#160;oysa ona hiçbir şey sormamıştık.</p>
<p>Yeşil tek bir kelime bile sarf etmediği için onun yerine cevap vermeye karar verdim.</p>
<p>- &#160;&#160;&#160;Biz de evime gidiyoruz. Çarşamba gününü birlikte&#160;geçireceğiz.</p>
<p>- &#160;&#160;&#160;Büyükannen evinize yakın oturduğu için şanslısın,&#160;dedi Soufi Yeşile. Ben büyükannemi sadece uzun tatillerde görebiliyorum.</p>
<p>- &#160;&#160;&#160;Hangi ülkedensin, diye sordum meraklı meraklı.</p>
<p>- &#160;&#160;&#160;Bretagne’dan. Büyükannem ve büyükbabam Plouer-mel’de oturuyor, bu yüzden onları çok sık göremiyorum.</p>
<p>Bazı insanların, gençlerin kibarlıkta kusur ettiklerinden yakınmalarım düşündüğümde...! Soufi kibar olmakla kalmıyordu. Aynı zamanda içinden geldiği gibi davranıyordu. Hayran kaldım.</p>
<p>- &#160;&#160;&#160;Evinin yakınlarında bir büyük anne istersen oğlum,&#160;ben buradayım. Kırtasiye ve çamaşırhanenin arasındaki küçük evde oturuyorum. Öğleden sonra gelip kapımı&#160;çalman yeterli. Seni ikindi kahvaltısına bekleriz. Krep&#160;yeriz, değil mi Yeşil?</p>
<p>- &#160;&#160;&#160;Mmm, diye cevap verdi Yeşil, sanki ceketinin içine&#160;saklanmak ister gibi çenesini indirerek.</p>
<p>- &#160;&#160;&#160;Arkadaşını da yamnda getir, diye ekledim.</p>
<p>- &#160;&#160;&#160;Teşekkür ederim hammefendi, diye fısıldadı arkadaşı utancından kasılarak.</p>
<p>- &#160;&#160;&#160;Birazdan görüşürüz, dedi Soufi neşeyle.&#160;Yumurcaklar yollarına devam ettiler, ben de anahtarlarımı çıkarmak için çantamı karıştırdım. Anahtarlarımı&#160;bulabilmek için, farklı nesnelerden oluşan bir yığını karıştırmakla meşguldüm ki, Yeşil ile arama sıradan olmayan bir sessizlik çöktüğünü fark ettim. Çocuklarla karşılaştığımızdan beri, Yeşil ağzım açmamıştı.</p>
<p>- &#160;&#160;&#160;Ne oluyor Yeşil? Pot mu kırdım?</p>
<p>- &#160;&#160;&#160;Pek değil. Ama onları eve davet etmen bence garipti. Ne Soufi’yle ne de Vincent’la ne konuşacağımı bilmiyorum...</p>
<p>- &#160;&#160;&#160;Endişelenme, Soufi kendi başına sohbeti yürütebilecek birine benziyor. Hem günün sonunda yaşıtın binlerini görmekten memnun olacaksın. Yaşlı bir kadınla sohbet etmekten bunalacaksın.</p>
<p>- &#160;&#160;&#160;Büyükanneciğim, dedi Yeşil yaşlı elimi elinin içinde&#160;sıkarak, seninleyken camm hiç sıkılmıyor. Ama bilmen&#160;gerekir ki, okulda bile, oğlanlar bir taraftadır, kızlar diğer tarafta. Sadece “dansa davet” oynadığımızda bir&#160;araya geliriz. Sınıfımdaki kızlar oğlanları asla evlerine&#160;davet etmezler. Onlar hakkında konuşurlar, o kadar.</p>
<p>- &#160;&#160;&#160;Ben de sadece erkeklerle ilgileniyorsun sanmıştım!&#160;Görüyorum ki annen gene abartmış.</p>
<p>Kendisinden özür diledim. Aslında gayet memnundum. İlk bakışta Soufi’nin iyi bir delikanlı olduğunu anlamıştım. Hem ben de yeni arkadaşlar edinmeyi seviyorum.</p>
<p>3</p>
<p>-Tatlım, biliyorsun ki annen benden, sana bazı şeyleri açıklamamı istedi...</p>
<p>Armut ağaçlarının hafif gölgesi altında, küçük bahçemde bulunan yeşil bankın üstünde yan yana oturuyorduk. Yeşil başını bezgin bezgin salladı.</p>
<p>- &#160;&#160;&#160;Evet, ben ister kabul edeyim ister etmeyeyim, beni&#160;büyük bir cadıya dönüştürme fikrini kafasına koyduğunu biliyorum. Anlamadığım, neden kendi cadılığıyla yetinmediği? Böylece, beni rahat bırakır.</p>
<p>- &#160;&#160;&#160;Zavallım, korkarım ki seçme şansın yok. Bir cadı&#160;olarak doğdun ve bir gün kendim güçlerle donatılmış&#160;hâlde bulacaksın. Buna ayak uydurman gerekecek.</p>
<p>Yeşil gittikçe daha kaygılı bir ifade takındı.</p>
<p>- &#160;&#160;&#160;Anlıyor musun büyükanne, beni en çok sinirlendiren, seçme şansımın olmayışı. Yapmak istemediğimiz&#160;şeyleri yapmak zorunda olmamız hiç de adil değil. Ben&#160;olduğum gibi çok iyiyim. Değişmek istemiyorum. Anneme benzemek istemiyorum. Kendini bu kadar çok beğendiğine göre, kendisi kendisine benzesin.</p>
<p>- &#160;&#160;&#160;Annenle bu kadar dalga geçme. Ne düşünürsen düşün, biraz da olsa ona benziyorsun. Doğumunda yeteneklerini sana verdi. Seni terk etmiş olsa ya da seninle&#160;hiç ilgilenmemiş olsa bile, yine de bir cadıya dönüşürdün.&#160;Bu böyle. Doğal olan bu.</p>
<p>- &#160;&#160;&#160;Ben doğaya karşıyım, dedi Yeşil. Elimi dizinin üstüne koydum.</p>
<p>- &#160;&#160;&#160;O zaman mücadele baştan kaybedildi, diye ekledim.&#160;Bu tarz küçük kavgaları doğa her zaman kazamr.</p>
<p>- &#160;&#160;&#160;Umurumda değil, ben gene de mücadele edeceğim.&#160;Bu inatçı keçi kesinlikle annesine benziyordu. Sinirli yüzüne, ayakkabılarına dikilmiş gözlerine, dizlerinin üzerine koyduğu yumruklarına hayranlıkla baktığımda, kendimi otuz yıl öncesinde buldum. Ursule’nin isyanlarını ve&#160;inatçılığını tekrar görüyordum.</p>
<p>- &#160;&#160;&#160;Konuya bir de şu açıdan bakalım, dedim kendisine.&#160;Cadılık dediğimizde senin canım gerçekten sıkan nedir?&#160;Annene benzemek zorunda olmak mı?</p>
<p>Olaylara bir de buradan bakmak Yeşile uyuyordu sanırım çünkü gülerek gözlerini bana doğru kaldırdı.</p>
<p>- &#160;&#160;&#160;Evet, sivri bir burun, kedi gözleri, gülünç araç gereçler ve can sıkıcı güçler istemiyorum. Sadece kendim&#160;olmak istiyorum.</p>
<p>- &#160;&#160;&#160;Sana garanti ederim ki, kendi tarzı olan küçük bir&#160;cadıya dönüşebilirsin. Kimse kılık değiştirmeni istemiyor. Hiçbir şey seni kendini beğenmiş bir cadıya benzemene ya da güçlerini kullanmaya zorlamıyor. Ama yine&#160;de bütün bunlardan haberdar olmalısın. Daha sonra,&#160;istediğin gibi davranırsın.</p>
<p>Bu kez torunum yatışmış görünüyordu. Iç çekti ve omuzlarının indiğini fark ettim.</p>
<p>- &#160;&#160;&#160;Emin misin büyük anne?</p>
<p>- &#160;&#160;&#160;Tabii ki tatlım.</p>
<p>- &#160;&#160;&#160;O zaman bana hemen her şeyi anlat böylece daha&#160;sonra eğlenebiliriz.</p>
<p>- &#160;&#160;&#160;Hadi. Seni atölyeme götüreceğim.</p>
<p>Mahzene inen küçük merdiveni kullanarak, atölyemi taşıdığım alt kata indik. Bir süredir buraya girmemiştim. Ağır demir kapının ayağmda çılgın otlar türemişti.&#160;Anahtar, paslanmış kilidin içinde gıcırdadı. Huzurlu bir&#160;karanlığa doğru kapı aralandı. Atölyeden, tozun, papatya ve mantarların birbirine karıştığı yumuşak bir&#160;koku çıkıyordu.</p>
<p>4</p>
<p>Birkaç senedir, mahzenime gittikçe daha az kapanıyorum. Artık çalışmaya ihtiyacım yok. Aldığım emekli maaşı yaşamama yetiyor ve tekrar büyü yapmam için&#160;birilerinin gerçekten bana yalvarması gerekiyor.</p>
<p>- &#160;&#160;&#160;Buraya en son Arşene Hamm’a yardım etmek için&#160;geldim, dedim yüksek sesle. Zavallı kadın hiç durmadan&#160;kocasıyla kavga ediyordu ve hayatın küçük mutlulukları artık onu hiç ilgilendirmiyordu. Yüzü korkunç bir hâl&#160;almıştı ve gittikçe daha da yorucu bir insan oluyordu.</p>
<p>- &#160;&#160;&#160;Arşene Hamm’a ne yaptın? diye sordu Yeşil; sesi endişeliydi.</p>
<p>- &#160;&#160;&#160;Birçok şey. Derisi ve saçları için krem ve losyonlar,&#160;sindirim için bir ilaç, moralini düzeltmek için başka bir&#160;ilaç, dikkatini dağıtacak dergilere abonelikler...</p>
<p>- &#160;&#160;&#160;Bütün bunların içinde bir gram cadılık bile yok, diye&#160;karşı çıktı Yeşil. Bunlar, herhangi bir eczacının ya da kitapçının yapabilecekleri şeyler!</p>
<p>- &#160;&#160;&#160;Hey, seni gidi küçük cahil! Ben dünyadaki tüm eczacılardan ve tüm kitapçılardan bin defa daha gizemli&#160;ve bin defa daha etkiliyim. İlk önce evine, onu güldürecek büyüler yaptım. Öyle ki, hayatı birkaç hafta boyunca beklenmeyen neşeli sürprizler dizisiyle doldu. Brezilya&#160;müziğiyle uyanma, pencerelerinin altında rengârenk&#160;kuşların uçması, kapısının önünde bekleyen hayranları,&#160;diyet menüleri hazırlayan buzdolabı ve böyle şeyler...&#160;Bu üç haftalık rejimden sonra, inan bana, artık aynı kişi&#160;değildi. On beş yıl gençleşmişti ve bir Afrika dansları sınıfına yazılmıştı.</p>
<p>- &#160;&#160;&#160;Bu mu cadılık? Ben sadece komşuların köpeğini zehirlemeye yaradığını sanıyordum.</p>
<p>- &#160;&#160;&#160;Gördüğün gibi bu konuda hiçbir şey bilmiyorsun!&#160;Konuyla ilgili yanlış fikirlere sahip olduğunu biliyordum.</p>
<p>- &#160;&#160;&#160;O kadar da değil. Annem bütün zamamm komşuların canım sıkmak için karışımlar hazırlamakla geçiriyor.</p>
<p>- &#160;&#160;&#160;Senin görmeni istediği şeyler bunlar. Başka şeyler&#160;yapmadığım nereden biliyorsun, hı? Diğer yandan, annene çok saygı duymama rağmen, yaptığı işlerin ne ilgi&#160;çekici ne de çeşitli olduğunu söylemeliyim. Birkaç aydır&#160;çok da formda olduğu söylenemez. Bazen Arşene&#160;Hamm’da işe yarayan tedaviyi ona da uygulamalıyım&#160;diye düşünüyorum.</p>
<p>Mahzene inen merdivenin taş basamaklarım bir bir indik. Alacakaranlık ışığında, etrafımızda, rafların altında uzanan masalar şekilleniyordu. Odanın merkezinde, yanan&#160;küçük ateşin üstünde, deney kaplarım hüküm sürüyordu.</p>
<p>- &#160;&#160;&#160;Işığı yakar mısın? Düğme telefonun yanında, içeri&#160;girdiğinde sağında kalıyor.</p>
<p>Ampul biraz cızırdadı ama gene de dayandı. Etrafıma, durumdan memnun bir bakış attım. İnce yapışkan bir&#160;toz tabakası dışında, atölyem gayet iyi görünüyordu.&#160;Arkasından rezil bir karışıklık bırakan cadılardan değilim, çalışma alanıma her zaman iyi bakmışımdır.</p>
<p>- &#160;&#160;&#160;Baksana, her şey ne kadar da temiz, dedim Yeşile.&#160;Annene her zaman, atölyesinin bir sekreterin masası&#160;kadar temiz olması gerektiğini tekrar ederdim.</p>
<p>- &#160;&#160;&#160;diye cevap verdi Yeşil.</p>
<p>Ona doğru döndüm ve yuvalarından fırlamış gözlerle benim emektar atölyeme baktığmı fark ettim.</p>
<p>- &#160;&#160;&#160;BUNLAR da nedir? diye sordu suçlayıcı bir tonda,&#160;parmağım duvara doğrultarak.</p>
<p>- &#160;&#160;&#160;Iıınıı, bunlar yarasalar. Onları ikiye ayırıp, muhafaza edebilmek için kurutuyoruz. Karınları deşilmiş bu&#160;hayvancıklar ne kadar da sevimli, öyle değil mi? Cüceler&#160;için özel olarak dikilmiş küçük paltolar adeta.</p>
<p>- &#160;&#160;&#160;Ya şunlar, orada, rafın üstündeki kavanozların&#160;içinde duran?</p>
<p>- &#160;&#160;&#160;Hmmmm, onlar formaldehit* içinde saklanan ada-motları.</p>
<p>- &#160;&#160;&#160;Ama bunlar mide bulandırıcı, kök salmış küçük&#160;korkunç insanlara benziyorlar.</p>
<p>Sıkıntılı bir şekilde öksürdüm.</p>
<p>- &#160;&#160;&#160;Adamotları aslında biraz öyleler. Yarı bitki, yarı</p>
<p>* Çürümeyi ve bozulmayı engellemek amacıyla kadavraların damarlarına pompalanan kimyasal sıvı.</p>
<p>başka bir şey. Zaten onları topraktan çıkardığında çığlık atıyorlar. Komik değil mi? diye ekledim kısık bir sesle.</p>
<p>- İğrenç, dedi Yeşil. Bana daha fazlasını anlatma, kusmak istiyorum.</p>
<p>Adamotları üzerine daha fazla konuşmaya niyetim yoktu. Yorucu bir konudur bu. Doğal adamotları, idam&#160;edilenlerin asıldığı darağaçlarının dibinde yetişirler. Alışık olmayan biri için, bu konunun inşam çileden çıkarabileceğini biliyorum. Ama olayı büyütmenin bir anlamı&#160;da yok; artık kültür adamotlarım Hollanda’daki seralarda bulmak mümkün; sentetik olanları bile...</p>
<p>Ama torunum, akla uygun kanıtları dinleme havasında değildi pek. Susmamın daha iyi olacağım anladım. Kendimi gittikçe daha acınası hissediyordum. Bu atölye&#160;ziyaretinin iyi bir fikir olup olmadığım sorgulamaya&#160;başlamıştım.</p>
<p>Yeşil’in bakışları böcek kavanozlarından yılan kavanozlarına doğru gezindi. Bazen, birkaç saniye boyunca, duvarda asılı olan, deforme olmuş vücutları gösteren&#160;şemaların üzerinde duruyordu. Bakışları, kurutulmuş&#160;ayı pençesi ve boy sırasma göre asılmış kuş ayaklarına&#160;çarpıyordu. Neyse ki hayvan yetiştirmeyi bırakmıştım!&#160;Akrepler, sıçanlar ve geyikdilleriyle dolu uğuldayan kafesleri gördüğünde yüzünün takınacağı ifadeyi hayal&#160;edebiliyordum.</p>
<p>Bitki tozları, kemik tozları, mineral tozları ve organ tozlarının bulunduğu kutuların arasmdan, bir çay kutusu</p>
<p>gözüme ilişti. Bir elimle kutuyu aldım, diğer elimle de içinde su kaynatmak için tüplerden birini kaptım.</p>
<p>- &#160;&#160;&#160;Küçük bir fincan çay ister misin tatlım? diye öneride&#160;bulundum ona. Darjeeling<a id="footnote1"></a><sup><a href="#bookmark0">1</a></sup> mesela?</p>
<p>- &#160;&#160;&#160;Asla, diye haykırdı Yeşil.</p>
<p>Birdenbire kendini taburenin üstüne bıraktı, sanki bacakları bir anda onu taşıyamayacak kadar güçsüzleş-mişti. Zavallı kız, sinirleri boşalmak üzereydi.</p>
<p>- &#160;&#160;&#160;Ama büyük anne, bu kadar mide bulandırıcı bir&#160;yerde nasıl çalışabilirsin? O kadar nazik bir insansm ki...</p>
<p>Torunumun bana “o kadar nazik bir insan” olduğumu söylemesine bayılıyorum. Öldüğümde, doğrucuların ortasında oturan tanrıyla karşılaşmak üzere gökyüzüne&#160;çıktığımda, günahlarımın ağırlığını ölçmek için ruhumu&#160;tarttıklarında, onlara Yeşil için hep “o kadar nazik” olduğumu hatırlatacağım. Eminim ki beni daha ılımlı bir&#160;yaklaşımla yargılayacaklar. Cennette bir saraydan yararlanmayı ümit etmiyorum. Ama kendimi, cennet bahçesinin girişinde bulunan mütevazı bir kulübede, püfür&#160;püfür esintilerin arasında yaşarken hayal edebiliyorum.</p>
<p>- &#160;&#160;&#160;Benim koca bebeğim, diye gülümsedim anlamamış&#160;gibi davranarak, burada seni bu kadar şaşırtan ne var&#160;bilmiyorum.</p>
<p>- &#160;&#160;&#160;Nasıl görmüyorsun? Baksana! Dünyada en tiksindirici ve hastalıklı ne varsa hepsini buraya bilerek toplamışsın sanki. Bunlarla ne yapabilirsin ki?</p>
<p>- &#160;&#160;&#160;Akıl almaz bir yığın numara, inan bana.</p>
<p>- &#160;&#160;&#160;Peki bunların hangisi insanlar için iyi, güzel, mutluluk verici olacak?</p>
<p>Zavallı yumurcak! Kuşkusuz çok gençti. Ona, her şeyin göründüğü kadar basit olmadığını göstermem gerekiyordu. Ve gölgenin ışığı doğurabileceğini...</p>
<p>- &#160;&#160;&#160;Oturduğun taburenin üstünde beş dakika rahat&#160;dur. Kurutulmuş ve kavanozlarda saklanmış korkunç&#160;şeylerle iyi bir cadı neler yapabilir, sana göstereceğim.&#160;Sadece ondan sonra beni yargılayabilirsin.</p>
<p>Çekici, basit ve göz alıcı olmak istiyordum. Mavi gölge numarasını seçtim.</p>
<p>5</p>
<p>Tümüyle dürüst olmak gerekirse, operasyonların detaylarını tam olarak hatırlamıyordum. Hafıza, yaşla birlikte sallanmaya başlar ve ben de antrenmansızdım.&#160;Birkaç dakika eski defterlerimden birine dalmam gerekti. Kariyerimin başından itibaren, tarif ve deneylerimi,&#160;kocaman ve sağlam defterlere not etmeyi alışkanlık&#160;hâline getirdim. Bugün bildiğim her şey onların içindedir. Eşsiz bir hazine değerinde olduğunu söyleyebiliriz.&#160;Ursule sık sık bu defterleri ona hediye etmemi istedi.&#160;Hep reddettim.</p>
<p>Kızınız için yapmadığınızı, torununuz için yapmaya hazır olursunuz. Yeşil’in doğumu, bencilliğimi altüst etmişti. Bu yüzden defterleri ona devretmeye karar verdim. Vasiyetime şu maddeyi yazdım: “Yeşil için;&#160;Anastabotte’nin Taktikleri adlı beş büyük defter; onlara&#160;iyi bakması ve hatıramı onurlandırması için... ”</p>
<p>Parşömen kâğıdı parmaklarımın altında gıcırdıyordu. Geceye entrika kokusu hakimdi. Eski hareketleri tekrar yapmak ne büyük bir zevk. İkinci defterin içinde,&#160;tarifimi buldum. Tam da hatırladığım gibi, mavi gölge&#160;için adamotu, geyikdili, çeşit çeşit salyalar ve nazik ruhları rahatsız etmemek için detaylarım vermeyeceğim&#160;türlü sıvılar gibi kötü nitelikli çok sayıda malzemeye ihtiyacım vardı. Hem nostalji hem de heyecanla, raflardan&#160;gereken bitkisel, hayvansal ve mineral malzemeleri kaparak mırıldanıyordum. Biraz kıl, biraz boynuz, biraz&#160;özsu... Kestim, rendeledim, ezdim.</p>
<p>Pişirdim, kaynattım, kızarttım. Karıştırdım, ayırdım, damıttım. Cadılık mutfağı girişimimi başarıya ulaştırdım. Kırmızı, saçı başı dağılmış, elleri kahverengi zift ile&#160;kaplanmış hâlimle muhtemelen cin çarpmış birine benziyordum.</p>
<p>- &#160;&#160;&#160;Oh Yeşil, neredeyse bitirdim.</p>
<p>Sanki sandalyenin üstüne bırakılmış bir eşya gibi, kuşkuya bulanmış bir şaşkınlıkla Yeşil beni izliyordu.</p>
<p>- &#160;&#160;&#160;NEYİ bitirdin?</p>
<p>Zavallı kız! Ben eski tutkuma kapılıp gitmişken, ona mavi gölgeyi sunmayı unutmuştum.</p>
<p>- &#160;&#160;&#160;Bir çeşit uzaktan kumandalı rüya yaratacağım, onu&#160;birine yollayacağız. Rüya bu kişiye ulaştığında; mavi&#160;gölge onu birkaç saniye için renkli bir girdabın içinde&#160;yok edecek. İşlem hem hoş hem de sevimli. Ve hiçbir tehlike arz etmiyor. Onu kime yollamamı istersin?</p>
<p>- &#160;&#160;&#160;Iıııııı, bilmiyorum.</p>
<p>- &#160;&#160;&#160;Acele et! Hazır!</p>
<p>- &#160;&#160;&#160;O hâlde, Soufi’ye...</p>
<p>Lavanta renginde çok güzel, yoğun bir duman şişenin içinde yükselmeye başladı. Hem akışkan hem de düzenli,&#160;bir canlı kadar zarif bir edayla, şişenin uzun ağzından&#160;kaydı. Onu çıkışta bekliyordum. Onu, geniş el hareketleriyle, Soufi’nin adının içinde geçtiği bir büyüyü tekdüze&#160;bir şekilde mırıldanarak yönlendirdim.</p>
<p>Mavi gölge, odamn içinde, yanardağlardan çıkan adi duman gibi dağılmak yerine, tek parça hâlinde kaldı; pırıldayan, yüz farklı tonu barındıran, bilinci olan bir eşarp&#160;gibi... Atölyeyi terk etmeden önce bir süre, sanki önünde hiçbir engel yokmuş gibi duvarları aşarak, önümüzde&#160;dans etti. Ellerimi önlüğüme sildim, gözlerimin önünde&#160;sallanan saçları arkaya topladım ve Yeşile özensizce&#160;sordum:</p>
<p>- &#160;&#160;&#160;Ya şimdi?</p>
<p>- &#160;&#160;&#160;Hayatımda hiç bu kadar büyülü bir şey görmedim,&#160;diye itiraf etti.</p>
<p>- &#160;&#160;&#160;Anlıyor musun şimdi? Mide bulandırıcı ve hastalıklı&#160;bulduğun bütün bu şeylerle harikalar yaratıyoruz.</p>
<p>- &#160;&#160;&#160;Bilmiyorum, diye cevap verdi Yeşil. Aziz Thomas<a id="footnote2"></a><sup><a href="#bookmark1">2</a></sup>&#160;gibi ben de sadece gördüğüme inanırım. Soufi’yi tekrar&#160;görene kadar bekleyeceğim.</p>
<p>- &#160;&#160;&#160;Seni gidi etekli Aziz Thomas, sadece şunu hatırla,&#160;hayaller yaratmak elinin altında. Tabii bundan yararlanmak istersen...</p>
<p>- &#160;&#160;&#160;Hâlâ bana ders vermeye çalışıyorsun, değil mi?</p>
<p>Bu ukala kız ilk numarayla ikna edilemeyecek gibi görünüyordu. Şişeyi temizledim, kavanozlarla araç gereçleri yerlerine kaldırdım ve önlüğümü çıkardım. Daha sonra&#160;asil bir edayla kapıya doğru yürümeye başladım.</p>
<p>- &#160;&#160;&#160;Hadi canım, benimle gel. Hayranlık uyandıran gösteriler bugünlük bu kadar. Öğle yemeğini hazırlama&#160;vakti geldi.</p>
<p>Gün ışığına geri çıktık, farklı şeylerden konuşarak yemek hazırladık, karşılıklı yemek yedik. Daha sonra Yeşile tavan arasmda oyun oynamasını önerdim. Dolapları karıştırıp eski fotoğraflar, eski püskü giysiler ve&#160;bir ömür boyunca tavan arasında dağınık bir şekilde&#160;birikmiş olan bütün bu merak uyandıran nesneleri arayarak saatlerini geçirebilir.</p>
<p>Ben ise salonda, dizlerimin üstünde açık bir kitapla, eski deri koltuğuma rahatça yerleştim. Zil çaldığında&#160;huzurlu bir şekilde kestiriyordum. İrkildim. Duvar saatine baktım. Dört buçuk, ikindi kahvaltısı zamanı; o sabah&#160;sokaktayken eve davet ettiğim çocuk olmalıydı kuşkusuz. Soufi. Onu neredeyse unutmuştum.</p>
<p>6</p>
<p>Zilin sesiyle birlikte, merdivenlerde kısa bir yürüyüş duyuldu ve sonra, sessizlik. Yeşil muhtemelen kapıya&#160;doğru koşturmuş ve arkadaşına kapıyı benim açmam&#160;için, merdivenlerin ortasında durmuştu.</p>
<p>- &#160;&#160;&#160;Gelmen beni mutlu etti, dedim kapının eşiğinde kollarını sallayarak, yüzünde bir gülümsemeyle duran genç&#160;adama. Arkadaşm seninle gelmedi mi?</p>
<p>- &#160;&#160;&#160;Vincent çok çekingendir, diye cevap verdi Soufi.&#160;Zaten annesi tanımadığı kişilerin evine davet edilmesinden hoşlanmıyor. Nasılsın Yeşil?</p>
<p>Torunum sonunda merdivenlerden aşağı inmeye karar vermişti ve rahat bir ifadeyle başını sallayarak koridorda ilerliyordu. Çocukları mutfağa götürdüm, masaya oturttum ve buzdolabından bir büyük kâse krep hamuru çıkardım. Soufi’nin yamnda oturan Yeşil, onun tırnaklarına hayranlıkla bakıyordu. Aslında, ikimiz de,&#160;Soufi’nin biraz önce başına gelen olağanüstü maceradan bahsetmesini sabırsızlıkla bekliyorduk; hani mavi&#160;bir hortum...</p>
<p>- &#160;&#160;&#160;Eeee, futbolda çok eğlendiniz mi? diye sordu Yeşil&#160;sonunda, rahat bir ses tonuyla...</p>
<p>- &#160;&#160;&#160;Evet, evet... diye cevap verdi Soufi. Antrenman harikaydı. Ama...</p>
<p>Çocuğun allak bullak olduğu çok açıktı. Kaşlarını çatıyordu ve kalbini sıkıştıran şeyi anlatmakla anlatmamak arasmda kararsız kalıyordu. Sonunda, başladı:</p>
<p>- &#160;&#160;&#160;İnanmayacaksımz ama biraz önce başıma inanılmaz bir şey geldi.</p>
<p>- &#160;&#160;&#160;Öyle mi? dedi YeşÜ titreyen bir sesle; bu arada ben,&#160;bir parça tereyağının tavada yanmaya başladığım fark&#160;etmemiştim.</p>
<p>- &#160;&#160;&#160;Anlat bize oğlum, dedim cana yakın bir sesle, tavayı alev almadan önce ocağın üstünden kaldırarak...</p>
<p>- &#160;&#160;&#160;Delirdiğimi düşünmenizi istemiyorum...</p>
<p>- &#160;&#160;&#160;Burada sana hiçbir şey olmaz, dedi Yeşil. Kaçıklara&#160;alışığız. Biz de...</p>
<p>- &#160;&#160;&#160;Yedek kulübesinde oturmuş arkadaşlar arasında&#160;yapılan maçı izliyordum ki, bir anda, bir çeşit mavi dumanın dönmeye başladığını fark ettim. Sanki beni arı-yormuşçasma, direk üzerime doğru geldi. Neredeyse düşünebildiğini söyleyebilirdiniz. Kalkıp kaçmak istedim&#160;ama kıpır dayamadım. Üzerime geldiğinde beni sardı.&#160;İçeride ılık, güzel kokan ve renkli bir yumuşaklık hâkimdi.&#160;Bir rüyanm içindeymişçesine, içinde yüzüyordum. Sonra,&#160;birdenbire, hepsi yok oldu. Ve kendimi sahanm diğer&#160;ucunda, yerde popomun üzerinde otururken, Kevin’ m&#160;meraklı bakışları altında buldum.</p>
<p>- &#160;&#160;&#160;Bu da neyin nesi? dedi Kevin. Biraz önce oradaydın,&#160;şimdi buradasın. Işıktan hızlı mı hareket ediyorsun sen?</p>
<p>- &#160;&#160;&#160;Diğerleri maçla o kadar meşguldüler ki, başıma gelenleri fark etmediler. Kevin ise, gördüklerine inanamı-yordu. Sanki ona bir eşek şakası yapmışım gibi başmı&#160;salladı.</p>
<p>- &#160;&#160;&#160;Sen, küçük bir şakacısın, öyle değil mi? diye homurdandı sırtımın altma güçlü bir tekme savurarak. Oturduğun yere dön, seni gidi muzip seni.</p>
<p>Bütün hikâye iki dakikadan fazla sürmedi ama sanki bir ışınlanma yaşamıştım. Sanki uzaylılar tarafmdan&#160;kaçırılmıştım. Soufi hikâyesini anlatırken, ne Yeşil ne de&#160;ben bir kelime dahi söylemedik. Yeşil, arkadaşına büyük&#160;bir sevgiyle bakarak, muzip muzip gülümsüyordu. Ben&#160;ise krepleri neşeyle havaya fırlatıyordum. Soufi konuşmayı bıraktı ve bize şaşkınlıkla baktı. Balıklar gibi ses&#160;çıkarmadan ona baktığımız için muhtemelen ikimiz de&#160;garip görünüyorduk.</p>
<p>- &#160;&#160;&#160;Olağanüstü, diye atıldı Yeşil sessizliği bozmak için.</p>
<p>- &#160;&#160;&#160;Belki de uyurgezersin, dedim. Uyuyakaidin, rüya&#160;gördün ve sahamn diğer ucuna kendi kendine gittin.</p>
<p>- &#160;&#160;&#160;Belki de, dedi Soufi. Belki de...</p>
<p>Önüne başarıyla pişirilmiş bir krep koydum; üstü kıtır kıtır, içi yumuşacık...</p>
<p>- &#160;&#160;&#160;Biraz şeker alır mısın?</p>
<p>Patlayana kadar tıkındık. Daha sonra Yeşile, arkadaşına tavan arasını göstermesini önerdim.</p>
<p>- &#160;&#160;&#160;Tavan arası, değil mi? Mahzen değil, değil mi büyük&#160;anne? dedi bana bu komik kız.</p>
<p>Çocuklar merdivenlerde kayboldu, Yeşil’i eve geri götürme zamanı gelene kadar mutfağı topladım. Beş&#160;buçukta, genç Soufi mutfak kapışım tıklattı.</p>
<p>- &#160;&#160;&#160;Size hoşça kalın demeye geldim, dedi bana elini uzatarak ve gözlerimin içine bakarak.</p>
<p>- &#160;&#160;&#160;Görüşürüz oğlum, diye cevap verdim elini sıkarak.&#160;Görüşürüz, diye ısrar ettim.</p>
<p>Ama bu koca avanak kıpırdamıyordu. Sanki dünyanın sekizinci harikasıymışım gibi karşımda dikilmiş hayranlıkla bana bakıyordu. Daha sonra Yeşile doğru döndü&#160;ve ona dik dik baktı.</p>
<p>- &#160;&#160;&#160;Yeşil size pek benzemiyor, dedi sonunda.</p>
<p>Hayal kırıklığına uğramış gibiydi.</p>
<p>- &#160;&#160;&#160;Belki de annesine benziyordur.</p>
<p>- &#160;&#160;&#160;Ah hayır, dedim, pek değil.</p>
<p>- &#160;&#160;&#160;Babasına?</p>
<p>- &#160;&#160;&#160;Kapa çeneni, küçük zavallı.</p>
<p>- &#160;&#160;&#160;Özür dilerim, dedi Soufi sıkıntılı küçük bir gülümsemeyle. Yeşil’in birine benzediğini düşünüyorum. Bu bir&#160;saplantı.</p>
<p>- &#160;&#160;&#160;Önemli değil canım. Hepimizin küçük saplantıları&#160;vardır. Ama eve dönmek için acele et, yoksa annen endişelenecek.</p>
<p>Akşam, eve dönerken, Yeşil eliyle elimi tuttu.</p>
<p>- &#160;&#160;&#160;Biliyor musun büyük anne? Bugün fazlasıyla iyi bir&#160;gün geçirdim.</p>
<p>- &#160;&#160;&#160;Mutlu oldum tatlım.</p>
<p>- &#160;&#160;&#160;Ama hâlâ cadı olmak ilgimi çekmiyor. Öğrenmek&#160;istemiyorum. Büyüleri yapanın sen olmam tercih ederim. Seni üzdüm mü?</p>
<p>- &#160;&#160;&#160;Ah hayır balım, sana hiçbir şey satmaya çalışmıyorum. Sen hâlinden memnun olduktan sonra...</p>
<p>- &#160;&#160;&#160;Ben, dedi yanımda zıplayarak, ben çok memnunum.&#160;Hayatım boyunca mavi gölge kadar güzel ve komik bir&#160;şey görmedim. Haftaya çarşamba tekrar yapar mıyız?</p>
<p>- &#160;&#160;&#160;Bakarız, diye cevap verdim.</p>
<p>Onu annesine bırakırken, kendimden hoşnutsuz olduğum söylenemezdi.</p>
<p>7</p>
<p>Ertesi sabah, koyu bir kahve içerek gazeteyi okuyordum ki telefon çaldı. Çok şaşırdım; arayan Ursule’ydi. Mutfaktaki duvar saatine göz attım. Sabahm sekizi...&#160;Hattın diğer ucundaki ses, heyecandan titriyordu.</p>
<p>- &#160;&#160;&#160;Anastabotte, inanmayacaksın ama...</p>
<p>Bir önceki akşam, Yeşil, küçük bir mimikle tüm bulaşığı kırmayı başarmıştı. Daha sonra, dairenin pencerelerine&#160;çarpan ve hoyratça esen bir rüzgâr yaratmıştı. Kısaca,&#160;annesinin dediğine göre, cadılığın ilk adımlarını atmıştı.&#160;Bana göre biraz erkendi bunun için... Bunları öğrenmek&#160;istemeyen bir yumurcak için, erkendi.</p>
<p>- &#160;&#160;&#160;Hayatın önemli anları gereğinden erken yaşanmamalı, dedim. Herkes yaşayacaklarını zamanında yaşamalı; ne erken ne de geç. Tanrının sayesinde, doğa...</p>
<p>- &#160;&#160;&#160;Ahhhh! Bana her seferinde tanrıdan bahsetmekten&#160;vazgeç! diye bağırdı Ursule.</p>
<p>Ve bir kez daha telefonu suratıma kapattı. Bir sonraki çarşamba, Yeşil’i kızımın evinden almaya geldiğimde, beni pek de sıcak karşılamadı. Cılız, küçük bir merhaba,&#160;dudaklarının ucundan hafif bir öpücük, yüzüne yapışmış,&#160;kasılmış bir gülümseme; torunum bana kuşkuyla yaklaşıyordu. Muhtemelen, açığa çıkan durumla bir ilgim olduğunu düşünüyordu. Ama Ursule’nin önünde kendimi&#160;açıklamaya niyetim yoktu. Dışarı çıkmamızı bekledim.</p>
<p>- &#160;&#160;&#160;Sana yemin ederim ki benim bununla bir ilgim yok.&#160;Olanlar oldu, olayı o kadar da büyütmeyelim.</p>
<p>- &#160;&#160;&#160;Neden büyütmeyecekmişim?</p>
<p>- &#160;&#160;&#160;Çünkü buna değmez. Ruhunun derinliklerinde seni&#160;gerçekten sinirlendiren nedir?</p>
<p>Yeşil bana suçlayıcı bir bakış attı. Sesi hafifçe titredi. Gözyaşlarının çok da uzakta olmadığını fark edebiliyordum.</p>
<p>- &#160;&#160;&#160;Ben normal biri olmak istiyordum, bir oğlanla tanışmak, nişanlanmak ve evlenmek. Şimdi her şey mahvoldu. Çekilmez biri olacağım, insanların arkasından&#160;kirli oyunlar çevireceğim ve kimse beni sevmeyecek.&#160;Hayatım boyunca yalnız olacağım; annem gibi...</p>
<p>Zavallı kız, gerçekten annesinin dünyadaki tüm cadıların örneği olduğuna inanıyordu. Ursule’yi çok severim, tamam. Ama itiraf etmek gerekir ki, on bir yaşındaki bir&#160;yumurcak için, daha çok moral bozucu bir örnek teşkil&#160;ediyordu.</p>
<p>- &#160;&#160;&#160;Seni küçük budala, dedim ona, kimse seni yalnız yaşamaya zorlamıyor. İstediğin gibi davranmakta özgürsün.&#160;Çok hoş ve sevimlisin; çok kurnaz olmasan bile, sana söz&#160;veriyorum, iyi bir koca olabilecek bir adam bulacaksın.</p>
<p>- &#160;&#160;&#160;Nasıl yani; çok kurnaz değilsin de ne demek!...</p>
<p>Yeşil gözlerini sildi ve gülerek omuzlarını kaldırdı.</p>
<p>-Ben, büyükbabanla çok iyi anlaştım. Ne yazık ki çok</p>
<p>erken yaşta öldü ve onu tanıyamadım Annen daha küçük bir kızdı. Eğer onunla ilgili bir şeyler öğrenmek istersen, Gervais hakkında ne düşündüğünü Arşene Hanım’a sorabilirsin.</p>
<p>- &#160;&#160;&#160;Ama benim babam yok, neden?</p>
<p>- &#160;&#160;&#160;Çünkü annen inatçının teki. Sanırım babana çok&#160;âşıktı. Güzel bir gün, nedenini Tanrı bilir, ondan kurtulmaya karar verdi. Hiçbir zaman itiraf etmeyecektir&#160;ama eminim ki bugün yaptıklarından pişmandır.</p>
<p>- &#160;&#160;&#160;Her şey onun suçu, dedi Yeşil. Ben onun gibi yapmayacağım.</p>
<p>- &#160;&#160;&#160;Aklına ne eserse onu yapacaksın. Zaten Soufi’nin&#160;sana karşı olan tutkulu hâline bakarsak, yakında tahmin ettiğinden daha fazla nişanlın olacak bence.</p>
<p>- &#160;&#160;&#160;Puffff, dedi Yeşil, ağırbaşlılıkla başını eğerek,&#160;Soufi’nin bu hikâyelerle hiçbir ilgisi yok.</p>
<p>İki saat sonra, ikimiz de yere eğilmiş vaziyette bahçedeydik; çiçeklerin arasındaki yabani otları acımasızca yoluyorduk. Komşunun güvercinlerinin kuğurmasmı&#160;dinliyordum, tatlı bir ilkbahar güneşi boynumu ısıtıyordu ve öğle yemeği için ne hazırlamam gerektiğini düşünüyordum ki Yeşil şöyle dedi:</p>
<p>- &#160;&#160;&#160;Soufi’den ikindi kahvaltısını gelip bizimle yapmasını&#160;istedim. Sorun olmaz değil mi?</p>
<p>- &#160;&#160;&#160;Tabii ki olmaz. Ama öncesinde, seninle, güçlerinle&#160;ne yapacağın konusunda ciddi ciddi sohbet etmek istiyorum. Eğer istersen, sana birkaç numara gösterebilirim. Başlangıç için, sana mavi gölgeyi öğretebilirim.&#160;Daha iyi bir fikrin yoksa tabii...</p>
<p>- &#160;&#160;&#160;Aslında bir fikrim var. Sana sormak istediğim...</p>
<p>- &#160;&#160;&#160;Geçmişe dönmek ya da bu tarz şakalar olmaz. Cadıyız biz, bilim kurgu yazarı değil. Tamam mı?</p>
<p>- &#160;&#160;&#160;Anladım. Olağanüstü bir şey istemeyeceğim. Sadece babamı bulmak istiyorum.</p>
<p>-Ne?</p>
<p>- &#160;&#160;&#160;Evet, bu kadar zor olmamalı. Meraklı bir mavi gölge yapmak yeterli olacaktır ve...</p>
<p>- &#160;&#160;&#160;Bu kadar hızlı değil kelebekçik! Eğer baban hâlâ hayattaysa, onu eninde sonunda buluruz. Ama annenin,&#160;seni babanla yakın bir şekilde, el ele kol kola gördüğünde ne tepki vereceğim düşün. Ne diyeceğini düşündün&#160;mü? Ya o? Sence, bu kadar yıldır ortada yokken, bir&#160;anda, bizi görmekten mutlu olacak mı?</p>
<p>Yeşil, inatçı bir ifadeyle başını salladı.</p>
<p>- &#160;&#160;&#160;Ne düşünecekleri umurumda değil. Babam babamdır ve onu tanımaya hakkım var.</p>
<p>Üzerimdeki endişe yığınını vahşice söküp attı. Yumurcak, bu işi bir şampiyon gibi yapıyordu. Haksız da sayılmazdı. Şimdi bir cadı olduğuna göre, hiçbir şey&#160;onun gidip babasını aramasma engel olamazdı. İşine çomak sokma hakkını kendimde görmüyordum.</p>
<p>m</p>
<p>YEŞİL’İN BU KONUDAKİ DÜŞÜNCELERİ (BİR KIZIN SESİ)</p>
<p>1</p>
<p>Adımı Violette yani Mor koyma çabasını gösterebilirdi. Ama hayır, Yeşili seçmesi gerekiyordu! Bazen ona karşı dava açmak istiyorum. Ama bazen de onu seviyorum ve ona Honolulu’da rüya gibi bir tatil hediye etmek&#160;istiyorum. Bir anneden daha yorucu bir şey olamaz. Tabii bu arada bir babanın ne demek olduğunu bilmediğimi de hesaba katmak lazım.</p>
<p>Hep annemle yaşadım. Yıllar boyunca, bundan şikâyet etmem gerekmedi, tam tersine... Kesinlikle biraz&#160;tuhaftı. Arkadaşlarımın annelerine benzemiyordu. Bir&#160;yandan, böylesi daha iyi; çılgın bir duruşu vardı, küfür&#160;ediyordu ve hiçbir nedeni olmadan beni sinemaya götürüyordu. Ama cadı olmasından ileri gelen birkaç sıkıntılı durum da söz konusuydu. Mutfakta, düdüklü tencerede mide bulandırıcı kahverengi pürelerin kaynamasını&#160;izleyerek, tencerenin önünde homurdanarak çok zaman&#160;geçiriyordu. Daire günlerce leş gibi kokuyordu. Sonunda binamn başına felaketler yağmaya başladı. Her katta baş gösteren su sızıntıları, komşuların köpeklerinin&#160;ani ölümleri, bütün aile üyelerinde ortaya çıkan sivilce&#160;döküntüleri... Daha sonra haftalar boyunca, binada&#160;yaşayan insanların sinirli ihtarlarına karşı koymak gerekiyordu.</p>
<p>Sıkıntılı durumlarla karşılaşmamak için, çok erken yaşta onu okulun yakınından uzak tutmayı başardım.&#160;İzin verseydim, okul hayatıma da mutlaka karışırdı. Üstelik ne müdire ne de öğretmenlerim hakkında iyi şeyler&#160;düşünmüyordu. Belirli bir mesafede durması hoşuma gidiyordu. Bu koşullar altında, hemen hemen normal bir&#160;kız gibi görülüyordum. Esasında, iyi anlaşıyorduk. Hatta bazen, birlikte gerçekten eğleniyorduk. Ben küçükken, dünyayı ayaklarıma sererdi. Elimden yem yesinler&#160;diye kuşları çağırırdı. Elbiselerimin rengini bir el hareketiyle değiştirirdi. Parka oynamaya gittiğimde, kalabalık&#160;bir çocuk grubu orada olsun diye gerekeni her zaman&#160;yapardı. Onun düzenlediği saklambaç oyunlarım hep&#160;ben kazanırdım. İkindi zamanında, bize naneli dondurma ve kurukafa şeklinde şekerler dağıtırdı. İkimiz birlikte o kadar mutluyduk ki, hayatta başka kimseye ihtiyacım yoktu. Bana yetiyordu.</p>
<p>Ben büyüdükçe ilişkimiz bozuldu. Benden bir cadı yaratmayı kafasına koydu. Sabah akşam meraklı bakışlar, günde yirmi kere rahatsız edici ihtarlar, benimle ilgili&#160;umut ettiği her şeyi düzenli olarak hatırlatması... Sonunda tamamen takıntılı biri oldu çıktı. Aslmna çok sabırlı&#160;ve komik olan annemi, o sevdiğim kişiyi sonsuza dek&#160;kaybetmem için birkaç hafta yetti. Yeni bir anneyi tanımayı öğrendim; zor beğenen ve sert olan yeni bir anne...</p>
<p>Eskiden onu güldüren okulla ilgili küçük hikâyeleri ona anlatma alışkanlığını bir kenara bıraktım. Artık&#160;beni dinlemiyordu, artık beni görmüyordu, artık beni&#160;anlamıyordu. Arkadaşlarımdan bahsettiğimde, gözlerini gökyüzüne çeviriyordu. Soufi’yle acımasızca dalga&#160;geçtiğini hatırlıyorum mesela. O zamanlar, en iyi arkadaşım olduğunu henüz bilmiyordum. Benimle ilgilenmesinden memnundum sadece. Ama iki dakika içinde, annem bana onun aptal, kaba, sıradan olduğunu ve sadece dikkat çekmeye çalıştığını söylemenin bir yolunu buldu. O anda, ağlamak istedim. Daha sonra, susmayı öğrendim.</p>
<p>Gittikçe daha çok bir şekilde sıkılmaya başladım. Oynamak için parka gidecek yaşı geçmiştim ve hayatımı sinemada geçiremezdim. Saatlerimi, onunla bir dairede&#160;hapis kalarak, evin içinde dolanarak geçiriyordum. Arkadaşlarımı eve davet etmem söz konusu olamazdı. Zaten eminim ki annemin hoşuna gitmezdi. Ayrıca, onu&#160;mutfakta bir işler karıştırırken, kendi kendine düdüklü&#160;tenceresine konuşurken; ya da en iyi ihtimalle maça ası&#160;gibi giyinmiş, kafasmda bir fular, böcek ölüleri ve endişe&#160;verici küçük şişeler arasında görmelerini istemiyordum.</p>
<p>Normal ailelere imreniyordum; baba, anne ve evde söz dinleyen, okulda terbiyeli biri olmaları dışında kendilerinden hiçbir şey beklenmeyen iki ya da üç çocuk...&#160;Öncelikle, benim babam yoktu. Neden? Bu bir sır. Bana&#160;bir baba vermenin iyi bir fikir olmadığını düşünen annem, babamın eksikliğinin nedenlerini açıklamayı gerekli görmüyordu. Uzun hafta sonları boyunca boş dairede dolana dolana, pazartesi sabahlarını bunalmış bir&#160;ruh hâliyle karşılıyordum. Moralimi yerine getirmek için&#160;okula gerekiyordu. Neyse ki, aileden kaynaklanan sıkın -tıları yok etmek için bir okul var.</p>
<p>Sanırım aslında yumuşak başlı ve sakin biriyim. Ama kendimi korumak için, mesafeli, alaycı ve çoğu zaman&#160;sevimsiz birine dönüştüm. Neyse ki büyükannem var.&#160;Bize yakın oturur. Evi, sığmağımdır. Annem ve büyük&#160;annem sıkça tartışırlar, yine de bu birbirlerini sevmedikleri anlamına gelmez. Ama boğuşmaktan kendilerini&#160;alamazlar. Bir süredir, kavgalarının temel nedeni benim.&#160;Büyük annem, annemi kızdıracak şekilde, düşüncesizce&#160;beni savunuyor ve konuşmalarının yarısı trajik bir şekilde noktalanıyor.</p>
<p>2</p>
<p>Birkaç hafta önce, Ursule ve Anastabotte arkamdan iş çevirdiler. Annemin benim hakkımda şikâyet etmesine&#160;dayanamayıp, Anastabotte ona çarşamba günleri benimle ilgilenmeyi teklif etti. Başlangıçta, memnundum.&#160;Ama birlikte geçirilecek bu günlerin amacının, beni kendileri gibi bir cadıya dönüştürmek olduğunu çok çabuk&#160;anladım. Anastabotte benim tarafımdaymış gibi görünüyordu. Ama doğanıza karşı gelemezsiniz. Sevimli sevimli davranarak, sadece benim annemle barışmamı&#160;sağlamaya çalışıyordu. Ama onların aile entrikaları&#160;umurumda değil. Kendimi savunabilecek düzeydeyim.&#160;İlk çarşamba oldukça komik geçti. Bana ders verdiğinde bile, Anastabotte beni şaşırtmamn bir yolunu buluyor. Bu yüzden, sabah beni atölyesine götürdü. Eğer&#160;beni etkilemek istiyorduysa, bunu başardı.</p>
<p>Atölye... Orayı kendi gözleriyle görmedikçe, kimse bu kadar iğrenç bir yerin hayalini bile kuramaz. Bu çılgın kadın, mahzeninin bir köşesinde, çöpçülerin bile almak istemeyeceği çöp yığınını toplamıştı. Korkunçluklar&#160;koleksiyonunda hayvan cesetlerinden annemin çok sık&#160;kullandığı kötü kokan şuruplara kadar pek çok şey vardı. Kendinizi kolaylıkla bir korku tünelinde zannedebilirdiniz.</p>
<p>Anastabotte, bana kendi alanını tanıtırken, palavracı ve kasıntılı bir hava takınmıştı. Gerçek bir yumurcak... Ama hiçbir şey söylemedim. Taburenin üstünde oturarak, onun gösteri mekânında fır dönmekten sıkılmasını ve bizi tekrar bahçeye çıkarmasını bekledim.</p>
<p>Beni şaşırttı. Atölyenin beni ikna etmediğini görünce, yeteneklerini kamtlamak için bir gösteri yaptı. Eski kitaplarının arasında, zararlı ya da tehlikeli olmayacak&#160;bir numara aramaya başladı ve mavi gölge üzerinde&#160;karar kıldı.</p>
<p>Bu cadılık vebasından ne kadar uzak durmaya çalışsam da, Anastabotte’nin kitaplarını karıştırmak için çok şeyi feda edebilirdim. Öncelikle, çok güzeller; kalın bej&#160;rengi sayfalara dolma kalemle yazılmış, bazen siyah bazen renkli resimlerle süslenmişler. Sonra tarif derlemelerine bayılıyorum. Her şeyin mümkün olduğunu, dünyanın elinizin altında olduğunu düşünmek için onları okumak yeterli. Yemek kitapları, el işi ve nakış kitapları ile&#160;bahçıvanlık kılavuzları için de böyle hissediyorum. Ama&#160;eminim ki Anastabotte’nin defterlerinin içine dalma&#160;zevkine asla ulaşamayacağım. Annem onları hep istedi,&#160;ama Anastabotte defterlerinden ayrılmayı, onları ödünç&#160;vermek için bile, reddetti. Yani demek istediğim, benim&#160;hiç şansımın olmadığı...Şimdi mavi gölgeye geri dönelim. Büyük annem, eski imbiklerinden birinin içinde, belirli bir kişiye doğru yönelip onu birkaç saniyeliğine yok&#160;edecek olan bir tür mavi hayalet hazırlamayı kafasma&#160;koydu. Kısaca, uzun, karmaşık ve gereksiz bir şey.</p>
<p>Dışarıda güneş parıldıyordu ve eldiven bile takmadan, mide bulandırıcı karışımlar hazırlayan büyük annemi izleyerek bir mahzende kapalı kalmak beni biraz sinirlendirmişti. Ama kabul etmeliyim ki, sonuç buna değerdi. Mavi gölge pişip tencereden çıktığında, kaçıp duvarlardan geçmeden önce mahzenin alacakaranlığında&#160;zıplamaya başladığında, şaşkınlıktan ağzım açık kaldı;&#160;oturduğum tabureye mıhlandım. Gösteri olağanüstü biçimde hoştu. O kadar güzeldi ki, mavili şeklin beni sarmasını ve beni kendi kıvrımlarının içinde birkaç saniye&#160;yok etmesini isterdim.</p>
<p>Ama o anda, büyük annem sinirlendi. Bu şapşal kadın numarayı başarmaya o kadar odaklanmıştı ki, gölgeyi&#160;kimin üzerine yollayacağını seçmeyi unutmuştu. Bana,&#160;bir kurban tayin etmemi emretti. Hızlıca düşündüm. İntikam dolu bir neşeyle, Soufi’nin adını söyledim. İşte So-ufi, bir çarşamba sabahı, futbol maçının ortasında bu&#160;şekilde büyülenmiş oldu. Neyse ki yedek kulübesinde&#160;oturuyordu.</p>
<p>Soufi geldi aklıma çünkü o sabah sokakta, yamnda Vincent, onunla karşılaşmıştık. Okul dışında onlarla&#160;karşılaşmaktan yeterince rahatsız olmuştum, özellikle</p>
<p>de alev alev yanan kırmızı kadife kıyafeti içindeki Anastabotte’yle el ele yürürken... Sıkıntım, büyükannem onlarla sohbet etmeye başlayınca kalın bir sıkıntı&#160;tabakasına dönüştü. Hiçbir şeyden korkmayan Soufi,&#160;oracıkta, kaldırımın üstünde, ona hayatım anlattı. İkisi&#160;de o kadar memnun gözüküyordu ki, bir an, onları, ilgi&#160;çekici sohbetlerine devam edebilmeleri için orada bırakıp gitmeyi düşündüm. Tabu ki böyle bir şey yapmadım.&#160;Kibar olmayabilirim ama olay çıkarmayı sevmem. Kafamı iyice ceketimin içine gömerek, kıpırdamadan ve ses&#160;çıkarmadan durdum. Vedalaşma faslını hızlandırmak&#160;için müdahale etsem daha iyi olurdu. Çünkü önemsiz&#160;birkaç sözden sonra, büyük annem, Soufi’yi ikindi kahvaltısına davet etmekten daha parlak bir fikir bulamadı. Utançtan bayılacağımı sandım. Tabü ki Soufi kabul&#160;etti. Durumdan hoşnut bir vaziyette, pırıldayan gözlerle&#160;bana bakıyordu. Vincent gerzeği ise bana alttan alttan&#160;bakıyordu.</p>
<p>Mavi gölge aracılığıyla onu büyüleyebilmiş olmaktan çok hoşnut olduğumu söyleyebilirim. Bu ona, kendisini&#160;büyük annem tarafından davet ettirmenin ve sokağın&#160;ortasmda benimle dalga geçmenin ne demek olduğunu&#160;gösterir.</p>
<p>Mavi gölge operasyonundan sonra, büyük annem sonunda mahzenden çıkmama izin verdi. Tekrar gün ışığına çıktık ve günün geri kalanını normal bir şekilde geçirdik. Katlar arasmda oyun oynadım. Büyük annemin dolaplarını karıştırırken, yıllar geçtikçe unutulan eski&#160;eşyaları keşfettim. Büyük annem bana, düğününden&#160;kalma, söğüt dalından yapılmış çok güzel sepetler verdi.</p>
<p>İkindi kahvaltısı zamam gelip çattığında, önceden sözleştiğimiz gibi, Soufi çıkageldi. Yok oluşunu anlattığında, büyük annem de ben de korkudan ölmek üzereydik. Salak salak gülmemek için, avuç içlerime tırnaklarımı batırıyordum, büyükannem ise, baykuş bakışlarıyla&#160;krep hamurunu kontrol ederken, ince dudaklarını ısırıyordu. Bir şekerli krep dağım yuttuk, bitirdik.</p>
<p>Sonra büyükannem okumaya başladı. Soufi ve ben ise öğleden sonrayı tavan arasmda geçirdik. Dolaplarda&#160;saklanan hâzineleri gösterdim ona; eski giysiler, çerçevelenmiş fotoğraflar, ayakkabı kutularına dizilmiş olan&#160;küçük nesneler, deniz kabuklarından yapılmış bebekler,&#160;boyalı yumurtalar, sapları işlemeli küçük kaşıklar...</p>
<p>- &#160;&#160;&#160;Çok şanslısın, diyordu Soufi tekrar tekrar. Bir büyükannen olduğu ve eski zamanlardan kalma bütün bu&#160;eşyalarla oynayabildiğin için çok şanslısın. Şunu kaldırabilirsem, bir plak dinleyebiliriz. Oradan bir plak alsana.</p>
<p>Gramofon çalışıyordu, ağır ve siyah plaklardan birçoğunu dinledik. Müzik çatırdıyordu, kalın ve tiz sesler, zıplayan melodiler ve bando müzikleri eşliğinde, peş peşe&#160;sıralanıyordu. Soufi gülerek bana bakıyordu.</p>
<p>- &#160;&#160;&#160;Bunu bir daha dinleyelim, dedi plakları karıştırarak.&#160;Mutlu olduğumuzu, genç olduğumuzu ve güzel olduğumuzu düşündüm. Bir filmin içindeymişim gibi hissettim.</p>
<p>Daha sonra, yere uzanıp, büyükannemin evinde, çocukluğundan kalma diğer kitaplar ve gazetelerle birlikte saklamış olduğu Bibi Fricotin’in<a id="footnote3"></a><sup><a href="#bookmark2">3</a></sup> eski çizgi romanlarını okuduk. Kâğıt parmaklarımızın altında yumuşacıktı ve güzel kokuyordu.</p>
<p>Soufi ve ben sohbet etmedik, sadece eğlendik. Ama bu gerçekten de tatlı, samimi ve özel bir öğleden sonra&#160;oldu. Okuldaki kızların, erkekleri evlerine davet etme&#160;konusunu neden bu kadar büyüttüklerini merak ediyorum. Her şeyin yolunda gitmesi için, normal davranmak&#160;ve alışık olduğun uğraşları değiştirmemek yeterli. Kendini sohbetin merkezine koymaya ya da kahkahalar&#160;patlatmaya gerek yok. Cammız isterse konuşuruz, canımız isterse güleriz. Erkek senin ritmine adapte olabilirse,&#160;bu iyi anlaştığınız anlamına gelir. İşler bundan daha&#160;karmaşık değildir. Soufi’yle bayağı iyi anlaştığımı düşünüyordum.</p>
<p>3</p>
<p>Akşam eve dönerken, kafam meşguldü. Tabii ki, mavi gölgenin hazırlanması çok hoşuma gitmişti. Tabii ki,&#160;Soufi’yle iyi anlaşmış olmaktan mutluydum. Tabii ki, büyük annem krepleri bir aşçıbaşı gibi yapıyordu. Ama&#160;yine de, bu günden geriye acı bir tat kalmıştı ağzımda.&#160;Annemle aynı fikirde olduğu ve benim “mantıklı” düşünmemi sağlamaya çalıştığı için Anastabotte’ye kızgındım. Açıkça benim tarafımda olmasını tercih ederdim.&#160;Hem ertesi gün olabilecekler konusunda ödüm patlıyordu. Soufi’nin, bütün okulun önünde, benle ve ailemle dalga geçmesinden korkuyordum. Sonuçta, onunla zevkli&#160;bir zaman geçirmiş olsam da, ona, onun da memnun&#160;olup olmadığım bilmiyordum.</p>
<p>Bu yüzden, mutfak masasında oturmuş, karanlık düşüncelere dalmıştım. Yanımda, sorumlu olduğu mahkûma kelepçelenmiş bir polis gibi oturan annem,&#160;gözünü dikmiş bana bakıyordu. Bu günden tam olarak&#160;ne beklediğini bilmiyorum ama görünüşe göre, çok şey&#160;bekliyordu. Sessizliğin içinde kaybolan birkaç saçma sorudan sonra, tartışma cadılığa geldi: “Benim küçük kızım, bugün daha ‘mantıklı’ olmaya başladık mı?” gibisinden bilinen sözler...</p>
<p>Bunları duyunca, sinirlendim. Masadan kalktım ve bütün gücümü kullanarak düşündüm; mademki bir cadıyım, kahrolası tabak çanakların, hemen şimdi, mutfağın içinde bin parçaya ayrılmasını istiyorum; teşekkür&#160;ederim. Kapıyı çarptım ve kendimi odama kapattım.&#160;Birkaç dakika sonra, evin içinde yankılanan bir gürültü&#160;koptu. Komşuların yine borulara vurduğunu zannettim.</p>
<p>Sonunda rahat bırakılacağımı düşünürken, annemin beni mutfaktan, yumuşak sözlerle çağırdığını duydum.&#160;Sinirimin ortasında rahatsız edilmekten gayet hoşnutsuz bir vaziyette, ne istediğini öğrenmek için yanma gittim. Ama mutfağın kapısını itmekte zorlandım. Binlerce&#160;cam ve porselen parçası yeri kaplamıştı ve kapının&#160;önünde bir yığın oluşturmuştu. Kapının aralığından şöyle bir göz attım. Böyle bir katliam hayatım boyunca görmemiştim.</p>
<p>Önce ne olduğunu anlamadım. Annemin, bir sinir anında, her şeyi kırdığını zannettim. Ama neşeli yüzü ve&#160;duygulu tebrikleriyle karşılaşınca, ne olduğunu anladım:&#160;Benim verdiğim emir üzerine, tüm tabak çanaklar, ilk&#160;buldukları duvara çarpıp kendi kendilerine kırılmışlardı.&#160;Ursule’nin uzun zamandır beklediği o an işte gelip çatmıştı.</p>
<p>Ben de böyle bir şey olmasını bekliyordum. Kendimi, böyle bir şeyin olması gerektiği fikrine alıştırmıştım. Bir&#160;gün ya da bir başka gün... Bu, kaçınılmazdı. Ama yine&#160;de, değişimin elle tutulur sonucu karşısında, içimde küçük bir kıpırtı hissettim. İşte güzelim, tabak çanakları&#160;patlatma hakkını elde ettin. Memnuniyet duygusu olarak ifade edebileceğimiz bir hisle, kendi kendime bunu&#160;söyledim.</p>
<p>Gerçeği söylemek gerekirse, tek başıma olsam, çok eğlenirdim. Ama annem o kadar memnun görünüyordu&#160;ki, olanların tadmı çıkarmaya fırsat bırakmadı. Sevinmek için, fazla kalabalıktık. Onun heyecanını ve neşesini&#160;paylaşmaya hiç niyetim yoktu. Tabak çanakların meydan muharebesi, benim hikâyemdi, onun değil. Bir daha&#160;asla hayatıma karışmasını istemiyordum.</p>
<p>Bu yüzden, bütün bu felaketi bilerek çağırıp çağırmadığımı sorduğunda, aptala yattım. Hiçbir şey istememişim gibi davrandım. Ve fırsattan istifade, bu meşhur güçlerin başıma açacağı sıkıntılar hakkında bir kez daha&#160;söylendim. Mutfak kapışım tekrar çarptım ve tekrar,&#160;tüm gücümü toplayıp düşündüm: “Kâbus gibi bir rüzgârın&#160;gelip kahrolası pencereleri takırdatmasını istiyorum.”&#160;Mutfakta yükselen hayranlık dolu ıslığı duyunca, işe yaradığını anladım. Hiç şüphe yoktu; ben gerçekten de bir&#160;cadıydım. Diğer yandan, bu tam bir talihsizlikti.</p>
<p>Odama gidince, yatağıma oturup düşündüm. Güçlerimin, Anastabotte’nin evini ziyaret ettiğim günün akşamında ortaya çıkması yine de garipti. Büyükanneme bu kadar güvenmemeliydim. O yapmacık havalarının arkasında, o da diğerleri gibi bir cadıydı; kurnaz ve&#160;inatçı, annem gibi, benim gibi. Kimseye güvenilmeyeceğim öğrenecek yaşa gelmiştim. İnsana en çok ihanet&#160;eden hep ailesidir.</p>
<p>Ne kadar ağlayıp sızlanırsam, ruhumdaki dalga o kadar büyüyordu. Geleceğimi hayal ediyordum ve içinde yaşamak zorunda kalacağım olası yalnızlığı düşünerek&#160;üzülüyordum. Acaba normal bir tip, mesela Soufi, onu&#160;mavi bir hortumun içinde hapsedebilecek güçleri olan&#160;bir kızla evlenmeyi kabul eder miydi? En küçük mizaç&#160;değişiminde bütün tabak çanakları kırmamı hoş görebilir miydi? Mahzeni, konserve içindeki adamotları, geyik-düi kafesleri ve karınları deşilmiş yarasaları saklama&#160;yeri hâline sokabilir miydi? Düğününde, annemin ve büyükannemin rahatsız edici çifte varlığına tahammül&#160;edebilir miydi? Ya ilk kızının da cadı olduğunu öğrendiği&#160;gün ne diyecekti? Tüm hayatım boyunca, tabakları havada uçurabilir ve pencereleri takırdatabilirdim. Dünya&#160;üzerindeki hiçbir normal tip bana evlenme teklif edemezdi. Asla. Gözlerim yaşla doldu. Ne büyük talihsizlik...&#160;Kuşkusuz büyük bir talihsizlik!</p>
<p>4</p>
<p>Perşembe sabah, okula parmak uçlarımda yürüyerek gittim. Soufi’nin avluya girdiğini gördüğümde, saklandım. Saçmaydı ama o sabah, utandığımı hissettim. Zaten zil çaldı ve sınıflara gitmek için sıraya girmemiz gerekti. Soufi, beni gördüğü anda, yanıma geldi.</p>
<p>- &#160;&#160;&#160;Günaydın Yeşil, iyi misin?</p>
<p>- &#160;&#160;&#160;Evet, evet.</p>
<p>- &#160;&#160;&#160;Çok şanslısın çünkü ben, dünden beri, kendimi garip hissediyorum.</p>
<p>- &#160;&#160;&#160;Büyükannem yüzünden mi olduğunu düşünüyorsun?</p>
<p>Soufi, fal taşı gibi açılmış gözlerle bana baktı ve gülmeye başladı.</p>
<p>- &#160;&#160;&#160;Ah hayır, hiç de değil. Büyükannen çok kibar biri.&#160;Bence...</p>
<p>Öğretmen sohbetimizi kestiğinde, duyacaklarım yüzünden çoktan titremeye başlamıştım.</p>
<p>- &#160;&#160;&#160;Soufi, sohbet etmeyi bırak. Derse gidiyoruz.&#160;Endişeden ölüyordum. Günün ilk yarısında pek bir şey&#160;yapmadım. Soufi’yi düşünmekten ve onun iyi olup</p>
<p>olmadığından emin olmaya çalışmaktan yerimde duramıyor, oturduğum yerde kıpırdanıyordum. Sonunda rahat durmam istendi.</p>
<p>- &#160;&#160;&#160;Yeşil! diye bağırdı öğretmen. Sürekli arkana dönmekten vazgeç. Ders önde, burada yapılıyor! Soufi’nin&#160;yakışıklı bir çocuk olduğunu biliyorum ama dersi veren&#160;o değil!</p>
<p>Bütün sınıf gülme krizine girdi ve ben kıpkırmızı kesildim. Teneffüs zili çaldığında ve hepimiz avluya doğru atıldığımızda, Soufi beni beklemekteydi. Rahat rahat&#160;sohbet edebilmek için gruptan uzaklaştığımızı gören&#160;birkaç kişinin aptalca kıkırdadığını fark ettim. Bazen insanların gerçekten aptal olduğunu düşünüyorum.</p>
<p>Soufi, ellerini arkaya kavuşturmuş, yanımda yürüyordu. Çok düşünceli bir şekilde yere bakıyordu.</p>
<p>- &#160;&#160;&#160;Umarım, kimseye dün başıma gelen garip şeyden&#160;bahsetmedin.</p>
<p>- &#160;&#160;&#160;Hayır, merak etme.</p>
<p>- &#160;&#160;&#160;O zaman bu şekilde devam et. Kimseye söyleme.&#160;Korkuyorum. Kendime sürekli delirmeye başlayıp başlamadığımı soruyorum. Ya da belki de çok hastayım. Sence bir doktora görünmeli miyim?</p>
<p>İşte, şimdi emindim. Paratonerin yıldırımı çağırması gibi, en hafif, en sefil cadılık numarası bile sıkıntıları&#160;kendine doğru çekiyordu. Sadece beni etkileme zevkine&#160;varmak için, Anastabotte en iyi arkadaşımın hayatım&#160;mahvetmişti. Bu zavallı çocuğa ne söyleyecektim? Her&#160;şeyin benim hatam olduğunu mu? Büyükannemin, saçma&#160;deneyleri için onun harika bir kobay olduğunu düşündüğünü mü? Onu, futbol maçının ortasında, hayalet bir&#160;fırtına tarafından kaçırılmak üzere seçenin ben olduğum gerçeğini mi? Korkunç bir şekilde canım sıkılmıştı.</p>
<p>- &#160;&#160;&#160;Bence hiç de önemli bir şey değildir, dedim güven&#160;dolu bir sesle. Sana garanti edebilirim ki başına gelen&#160;şeyin hiçbir önemi yok. Doktora ihtiyacın da yok. Bana&#160;inanabilirsin, seni yatıştırabilecek doğru kişiyim.</p>
<p>Soufi kafasını bana doğru kaldırdı ve sanki deliren benmişim gibi bana baktı.</p>
<p>- &#160;&#160;&#160;Nereden biliyorsun?</p>
<p>- &#160;&#160;&#160;Biliyorum, o kadar.</p>
<p>Sohbetimiz burada bitti, ama buna rağmen, onu ikna edememiştim. Endişeli ifadesi bütün gün onu terk etmedi.</p>
<p>Gece, Soufi’nin endişelerinin yatışacağım umut ediyordum. Ertesi sabah her şeyin gittikçe kötüye gittiğini fark ettim. Geldiğini görmek için okulun kapışım gözetliyordum. Görüş alanıma girdiğinde, onu tanımakta&#160;zorluk çektim. Sportif, dinamik futbolcunun yüzü çok&#160;yorgundu. Omuzları, sanki sırt çantasımn ağırlığıyla&#160;çökmüş gibiydi; karanlık gözlerinin etrafında mor halkalar vardı.</p>
<p>- &#160;&#160;&#160;Daha iyi misin? diye sordum saçma bir şekilde.</p>
<p>- &#160;&#160;&#160;Hayır, daha kötüyüm. Bütün gece gözümü kırpmadım. Belki de anneme bundan bahsetmeliyim.</p>
<p>Ay! İşler hiç beklenmedik bir yöne doğru gidiyordu ve kendimi gittikçe daha suçlu hissediyordum. Ben ve&#160;lanetli ailem olmasaydı, onun başına hiçbir şey gelmeyecekti. Bütün sabah bunu düşündüm. Artıları ve eksileri&#160;tarttım. Öğretmenin ne anlattığım bir saniye olsun dinlemedim ve ceza aldım. Ama öğle yemeği sırasında,&#160;Soufi’ye her şeyi anlatmaya karar verdim. Canı cehenneme Anastabotte’nin! Şakalarının kurbanlarına dikkat&#160;etmesi gerekirdi. Artık tek önemli olan, sarsılmış avını&#160;rahatlatmaktı.</p>
<p>Kantinin çıkışında Soufi’yi yakaladım. Onu, avlunun sakin bir köşesine çektim. Sırtımızı duvara yaslayarak&#160;yere oturduk. Ona her şeyi itiraf ettim; annemi, büyük&#160;annemi, kendimi ve mavi gölgeyi. Beni, hiçbir şey söylemeden, ağzı açık dinledi; bitirdiğimde, bacağıma güçlü&#160;bir şekilde vurdu.</p>
<p>- &#160;&#160;&#160;Eğer başka bir kız, herhangi bir kız bana böyle bir&#160;şey anlatsaydı, inanmazdım. Ama sen öyle değüsin. Sana&#160;inanıyorum.</p>
<p>- &#160;&#160;&#160;Deli olduğumu düşünmüyor musun?</p>
<p>- &#160;&#160;&#160;İkimizden biri deliyse, bunun sen olduğunu düşünüyorum. Karşılaştırma yapmak gerekirse, kendimi genel&#160;olarak akıl sağlığı yerinde biri olarak görüyorum. Bu&#160;çok rahatlatıcı bir şey.</p>
<p>- &#160;&#160;&#160;İyi. Bu sefer ben senden rica ediyorum; kimseye bir&#160;şey söylemeyeceğine söz ver. Yemin eder misin?</p>
<p>Ellerimi ellerinin içine aldı.</p>
<p>- &#160;&#160;&#160;Yemin ederim. Şimdi sen bana, üzerime düşüncesizce büyüler salmayacağına söz ver. Asla.</p>
<p>- &#160;&#160;&#160;Asla, yemin ederim.</p>
<p>Sınıfın geri kalanının yanma gitmek için ayağa kalktık.</p>
<p>- &#160;&#160;&#160;Haftaya çarşamba büyük annemin evine, ikindi&#160;kahvaltısı için gelmek ister misin?</p>
<p>- &#160;&#160;&#160;Olur, dedi Soufi. Ama ona, bana her şeyi anlattığını&#160;itiraf etmek gereksiz. Bu şekilde zaten yeterince sıkıntımız var.</p>
<p>Aynı akşam, Soufi’nin ailesiyle tamştım. Rahat biri gibi gözükmek istemezdim ama o ısrar etti.</p>
<p>- &#160;&#160;&#160;Benimle eve kadar gel, diye önerdi Soufi. Annem bize&#160;kahvaltılık bir şeyler verir hem evimi de görmüş olursun.</p>
<p>- &#160;&#160;&#160;Bilmiyorum, dedim. Utanıyorum.</p>
<p>- &#160;&#160;&#160;Evet demelisin, dedi Soufi. Ben büyük annenin evine ikindi kahvaltısı için geldim, benimkisi daha zordu.</p>
<p>Ne züppe biri ne de ezik biri olarak algılanmak istemiyordum. Bütün sınıfın, okuldan beraber çıktığımızı ve aynı yoldan gittiğimizi görmesi fikri de beni oldukça&#160;mutlu ediyordu. Kabul ettim ve onu takip ettim. Bu saatte, annem alışverişten dönmüş olamazdı, biraz zamanım vardı.</p>
<p>Modern bir binamn beşinci katındaki evinde, annesinin yanma gittik. Mutfakta sebzeleri soyuyordu. Kafasında, tepeden düğümlenmiş eğri bir fular vardı. Geldiğimizi görünce, ellerini önlüğüne kuruladı. Bize doğru yürüdü ve gülümseyerek “Merhaba” dedi. Soufi, onunla,&#160;anlamadığım bir dilde konuştu. Samrım annesi beni tanıyordu çünkü anlayışlı bir bakışla, arada sırada başını&#160;sallayarak bana bakıyordu.</p>
<p>Masaya oturduk. Mutfak sanki bizimle dolmuştu. Açık pencereden ağaçlar ve diğer binalar görünüyordu.&#160;Bu sakin ikindi vaktinde, birkaç kuşu ve okuldan dönen&#160;çocukları duyabiliyorduk. Annesi, dolaptan çıkardığı bir&#160;plastik kutuyu Soufi’ye uzattı. Soufi onu açtı ve masanın&#160;üstüne koydu. Bademli, fıstıklı ve ballı küçük kurabiyelerle doluydu. Onları memnun etmek için, dünyanın en&#160;sevimli ifadesini takınarak kurabiyelerden yedim. Üç&#160;taneden sonra, ağzım şekerle dolmuştu ve artık kendimi&#160;hiç de aç hissetmiyordum. Dördüncü bir kurabiyeyi el&#160;hareketiyle geri çevirdiğimde, Soufi’nin annesi çok eğlendi ve oğluyla konuştu.</p>
<p>- &#160;&#160;&#160;Annem eve dönerken yanında birkaç kurabiye götürmen gerektiğini söylüyor, diye çevirdi Soufi. Senin&#160;kürdan gibi ince olduğunu düşünüyor ve seni biraz şişmanlatmayı istediğini söylüyor.</p>
<p>Kibar olmak için, bir kurabiye daha kemirdim. Hava sıcaktı, kendimi iyi hissediyordum, burada daha uzun&#160;süre kalmak isterdim; sebzeleri soymasına yardım etmek, diğerlerinin dönmesini beklemek, bu akşam onlarla&#160;yemek yemek için. Ama bu tabii ki mümkün değildi. Eve&#160;dönmem gerekiyordu.</p>
<p>- &#160;&#160;&#160;Daireyi görmek ister misin? diye sordu Soufi, tam da&#160;ben gitmek için ayağa kalkarken...</p>
<p>Oturma odası karışık kırmızı desenlerle süslü kalın halılarla döşeliydi. Televizyonun üstünde, Soufi ve annesi gibi kahverengi gözleri olan iki erkek ve üç kızın, yani&#160;bütün çocukların çerçevelenmiş fotoğraflarını görmek&#160;mümkündü. Plajda, mayolarıylaydılar. Fotoğrafta, onlarla birlikte poz vermiş olan iki yaşlı kişiyi de görmek&#160;mümkündü.</p>
<p>- &#160;&#160;&#160;Bunlar büyükannen ve büyükbaban mı? diye sordum Soufi’ye.</p>
<p>- &#160;&#160;&#160;Evet, her sene, Plouermel’de* geçirdiğimiz tatil sırasında, babam fotoğraflarımızı çeker. Döndüğümüzde,&#160;bir önceki senenin fotoğraflarım albüme kaldırır, yenileri ise çerçevenin içine koyar.</p>
<p>Yatak odalarında, her tarafta, bir sürü yatak ve eşyalarla dolu raflar vardı.</p>
<p>- &#160;&#160;&#160;Ben ağabeyimle birlikte burada yatıyorum, dedi Soufi kanepeyi göstererek.</p>
<p>Yan yana asılmış futbolcu fotoğrafları duvarları kaplıyordu. Bir dolabın dibinde, kramponlu spor ayakkabıları duruyordu.</p>
<p>Soufi çok şanslıydı. Büyük bir ailesi vardı; beş çocuk, bir anne, bir baba, evin girişindeki döşekte uyuyan bir&#160;kuzen. Herkes dairenin içinde uzun süre birlikte kalamayacağı için, çocuklar bahçenin avlusunda oynuyorlar. Bir sürü şey yapıyorlar; Soufi yüzmeye, futbola ve&#160;satranç kulübüne gidiyor. Bana, altıncı katta oturan&#160;yaşlı bir kadının alışverişini bile yaptığını söyledi.</p>
<p>* Fransa’nın kuzeybatı ucunda Mortihan şehrinin Vannes ilçesi sınırlarında yer alan yerleşim yeri.</p><div>
<p>Daireden çıktığımda, annesi elime peçetenin içine sarılı kurabiyeler tutuşturdu. Vedalaşmak için ona sarılmak istiyordum ama cesaret edemedim. Sadece elini sıktım. Elini kalbinin üstüne koydu. Kurabiyelerimi yolda yedim. O kadar toktum ki boğulacağımı sandım ama&#160;onları eve götürmek istemiyordum. Anneme onların nereden geldiğini anlatmam gerekecekti. Ursule büyük ihtimalle bundan yararlanıp Soufi’nin ailesiyle tanışmak&#160;ve dairelerini görmek isteyecekti... İmkânsız. Bademli&#160;kurabiyeler yiyerek boğulmak daha iyiydi.</p></div>
<p>5</p>
<p>Ertesi çarşamba, Anastabotte’yi görmeyi pek istemiyordum. Ona kızgındım. Bu kadar hızlı ve derinden değişmemin onun suçu olduğunu düşünmekten kendimi alıkoyamıyordum. Asıl şimdi başıma neler geleceği hakkında şüphelerim vardı.</p>
<p>Ama bütün günü annemle geçirmeye niyetim yoktu. Bu yüzden erkenden uyandım, annemi uyandırmamak&#160;için gürültü yapmamaya özen göstererek hazırlandım&#160;ve beni almaya geldiğinde, hiçbir şey olmamış gibi büyükannemi takip ettim. Diğer yandan, Anastabotte de&#160;kendini muhtemelen rahat hissetmiyordu. Daha dışarı&#160;yeni çıkmıştık ki, bana bu işte parmağının olmadığını,&#160;hatta benim bu iş için biraz fazla genç olduğumu düşündüğünü ve annemle hem fikir olmadığım söyledi. Bütün&#160;bu sıkıntılı özür dalgası, onun açıkça suçlu olduğu anlamına geliyordu. Söylediklerini özür olarak kabul edip,&#160;olanların üzerine sünger çektim. Zaten eninde sonunda&#160;bunlar olacaktı. Biraz daha erken, biraz daha geç; ne fark</p>
<p>eder kİ? Hem, bütün aile sırlarımı Soufi’ye anlatarak, sıkmalarımın yansı için intikam almış gibi hissediyordum.</p>
<p>Sabah, biraz bahçeyle uğraştık. Büyükanneme bahçesiyle ilgilendiğinde yardım etmeyi seviyorum. Kenarları temizlerken, makasla çimleri keserken, çalıları budarken,&#160;sadece yaptığım işi düşünüyorum ve mutlu oluyorum.</p>
<p>İkimiz de yere eğilmiş, burnumuz yerde çalışıyorduk ki büyükannem bana, artık bir cadı olduğuma göre,&#160;yapmak istediğim ilk operasyonun ne olduğunu sordu.</p>
<p>Bu konu üzerine gerçekten düşünmemiştim. Ama aklıma bir anda bir fikir geldi. Sanki bu fikir uzun zamandan beri aklımın bir köşesinde ortaya çıkmasını istememizi bekliyordu.</p>
<p>- &#160;&#160;&#160;Babamı bulmak istiyorum, dedim.</p>
<p>Ağzımdan çıkıp uçtuklarında, ilk defa, kelimelerin tamı tamına aklımdan geçenlere karşılık geldiğini düşündüm.&#160;Şu anda arzu ettiğim şey babamı bulmaktı. Büyükannem&#160;biraz karşı çıktı bu fikre. Sanırım, daha çok annemin vereceği tepkiden endişeleniyordu. Ama içinden haklı olduğumu düşünüyor olmalıydı çünkü sonunda, beni engelleyemeyeceğine göre bana yardımcı olacağını söyledi.</p>
<p>- &#160;&#160;&#160;Az sonra? diye sordum.</p>
<p>- &#160;&#160;&#160;Az sonra, diyerek boyun eğdi.</p>
<p>Otları yolmaya devam ettik. Öğle saatlerinde, büyük annem fritözünü çıkardı ve patatesleri soydu. Özel bir&#160;alet yardımıyla tek bir hamlede bir patatesi kızartılmaya hazır on beş adet parmak patatese böldüm.</p>
<p>Beyaz yağ ateşin üstünde eridi ve titremeye başladı. Büyükannem, tat vermesi amacıyla içine bir diş sarımsak attı ve patatesleri kaynayan sarı banyonun içine&#160;daldırdı. Patatesleri her zaman iki kere kızartır, bu sayede hem çıtır çıtır hem de kabarık olurlar. Patatesler kızardıktan ve yağları süzüldükten sonra, büyükannem&#160;kaim mavi bir kâğıtla iki büyük kornet yaptı ve onları&#160;ağzına kadar patatesle doldurdu.</p>
<p>Masamn üstüne, sirkeyi, turşuyu ve mayonezi koydu.</p>
<p>- &#160;&#160;&#160;Otur tatlım, dedi bana korneti uzatarak, bana haftan nasıl geçti onu anlat.</p>
<p>Kornetimden patatesleri bir bir yerken, ona derslerimden, öğretmenlerimden, arkadaşlarımdan ve Soufi’ den bahsetmeye başladım. Yavaş yavaş, hikâyemin heyecanına kapılarak, ihanetimin büyüklüğünü hesapla-yamadan, ona her şeyi itiraf ettim.</p>
<p>- &#160;&#160;&#160;Yani, ona, mavi gölgeyi hazırlayanın sen olduğunu&#160;ve bu yüzden endişelenmesine gerek olmadığını söyledim.</p>
<p>Büyükannem aniden gözlerini patates kızartması dolu kornetten yukarı doğru kaldırdı. Coşkuyla anlatmaya devam ettim.</p>
<p>- &#160;&#160;&#160;Ailede hepimizin; sen, ben ve annemin cadı olduğunu da açıkladım. Ona bütün bunları anlatmış olmamdan çok mutluluk duydu.</p>
<p>Büyükannem başını salladı ve işaret parmağıyla birçok kez alnına vurdu.</p>
<p>- &#160;&#160;&#160;Çok mutlu oldu öyle mi? Artık tek yapması gereken&#160;şehrin meydanına gidip hikâyeni haykırmak. Afrika’yı&#160;talan eden çekirgeler gibi sıkıntılar üzerimize çullanacak. Yüzyıllar boyunca, senin gibi gevezeler yüzünden&#160;cadılar meydanlarda yakıldı. Genelde hoşgörülü olan&#160;büyükannem gerçekten çok kızgın görünüyordu. Boğazım tıkandı ve ağlamak istedim.</p>
<p>-Hiçbir şey söylemeyeceğine yemin etti.</p>
<p>-Ne fark eder?</p>
<p>-Zaten kimse ona inanmaz ki...</p>
<p>Büyükannem kaşlarım kaldırdı.</p>
<p>- &#160;&#160;&#160;Bu bizim tek şansımız eşek kafalı... Bu materyalist&#160;yüzyılda, insanlar artık cadılara inanmıyorlar. Bu yüzden artık onları yakmıyorlar. Çünkü artık onları görmüyorlar. Komşularına zarar vermek istediklerinde, yabancılara saldırmayı tercih ediyorlar. Günümüzde onlar, cadılardan daha kolay fark ediliyor. Ama şunu&#160;unutma; eğer bir gün, komşularımız tekrar büyüye&#160;inanmaya başlarlarsa, daha fazla dikkat etmen gerekecek! Kuraklık ya da sel, grip ya da bankalarm iflası gibi&#160;herhangi bir bahaneyle, yakılmasının iyi olduğu düşünülen kurbanlar kategorisine hemen geçeriz.</p>
<p>Utancımdan kafamı eğmiştim.</p>
<p>- &#160;&#160;&#160;Ama Soufi herhangi bir komşu gibi değil, diye mırıldandım. En başta, o da bir yabancı. Ailesi Bretagne’dan*&#160;geliyor ve büyük annesi Fransızca konuşmuyor...</p>
<p>- &#160;&#160;&#160;Zaten, dedi büyükannem kaderci bir ses tonuyla,&#160;artık çok geç. Hata yapıldı. Soufi’ye güvenmekten ve çenesini kapalı tutacağını ummaktan başka şansımız yok.</p>
<p>‘Fransa’nın kuze ucunda yer alan bir bölgenin adı.</p>
<p>6</p>
<p>Ben masayı topluyordum ki büyükannem önlüğünü çıkardı.</p>
<p>- &#160;&#160;&#160;Bütün öğleden sonramızı üzülerek geçirmeyeceğiz,&#160;dedi az önceki konuşmaları telafi etmek isteyen bir gülücükle. Yapacağımız daha önemli şeyler var.</p>
<p>- &#160;&#160;&#160;Süper, dedim. Artık kızgın değil misin?</p>
<p>- &#160;&#160;&#160;Uzun süre kızgın kalamayacak kadar iyiyim.</p>
<p>- &#160;&#160;&#160;Yani, babamı arayacak mıyız?</p>
<p>- &#160;&#160;&#160;Önce gidip sıvı aynamı bulmalıyım, dedi Anasta-botte. Anahtarlarını kaybettiği gün onu şu yaşlı çılgın&#160;Anselmina’ya ödünç vermiştim. Evine uğrayıp aynayı&#160;geri alacağım.</p>
<p>- &#160;&#160;&#160;Ya ben?</p>
<p>- &#160;&#160;&#160;Sen beni Arşene Hanım’ın evinde bekleyeceksin.&#160;Seni evde tek başına bırakmak hoşuma gitmiyor. Seni&#160;dönüşte uğrayıp alırım, uzun sürmez.</p>
<p>- &#160;&#160;&#160;Duvarm üstünden geçebilir miyim?&#160;Küçüklüğümden beri, Arşene Hanım’ın evine gitmek</p>
<p>için, duvarı tırmanıp kendimi diğer yana doğru kaydırma</p>
<p>alışkanlığım vardı. Merdiveni almak için sundurmaya koştum. Büyük annem artık armut ağaçlarına tırmanmamı istemiyor. Çok ağır olduğumu ve sonunda bir dalı&#160;kırıp hem armut ağacına zarar vereceğimi hem de kendi canımı yakacağımı iddia ediyor. Duvarı kaplayan&#160;tuğlaların üstünden atladım ve kendimi yavaşça Arşene&#160;Hanım’m çakıl taşlı bahçesine doğru bıraktım. Salata ve&#160;frambuazlarm arasından bahçeyi geçtim ve mutfak kapısını ittim. Arşene Hanım kuşlar için ekmekleri ufalıyordu.</p>
<p>- &#160;&#160;&#160;Merhaba küçük kedicik, der Arşene Hanım benim&#160;mutfak kapısından her girdiğimi gördüğünde.</p>
<p>- &#160;&#160;&#160;Merhaba Arşene Hanım, yarım saat kadar evinizde&#160;kalabilir miyim? Büyükannem alışverişe gitti de.</p>
<p>- &#160;&#160;&#160;Hadi otur ve biraz bisküvi ye.</p>
<p>Arşene Hanım camın kenarından ekmeği serpiştirirken ben de birkaç bisküvi yuvarladım. Birkaç parça tereyağı da ekledi ve kuşların yemeğinin ortasına bir tas su&#160;koydu. Daha sonra karşıma oturdu.</p>
<p>- &#160;&#160;&#160;Arşene Hanım, büyük babamı tammışsınız sanırım?&#160;diye sordum ona.</p>
<p>“Evet” anlamında başını salladı.</p>
<p>- &#160;&#160;&#160;Gerçekten iyi bir adamdı, bana inanabilirsin. Sanki&#160;büyükannenle birbirlerini tamamlıyorlardı. İkisi de büyük insanlardı; sempatik ve yaşamdan zevk alan...</p>
<p>- &#160;&#160;&#160;Ne iş yapardı? Büyücü müydü?</p>
<p>- &#160;&#160;&#160;Gervais mi? Nerden çıkardın bunu? Çiçekçiydi. Seralarda çalışırdı; orkide uzmanıydı. Ama hayatmda sadece&#160;orkideler yoktu. Bahçemin kenarına ortancalar dikti;&#160;hâlâ yaşıyorlar. Sadece elleriyle değil tüm varlığıyla doğayla uyum içindeydi. Büyükannen mutlu oldu. Pek&#160;uzun sürmedi, evet. Ama çok mutlu oldu. Ben ve Mauri-ce gibi değil. Maurice ölmedi; hâlâ burada zaten...</p>
<p>Arşene Hanım’ın kocasını şikâyet etmeye başlamasından korktum. Başladığında hiç durmaz. Kibarlık olsun diye onu dinliyorum ama deli gibi sıkılıyorum. Araya girebilmek için, şunu sordum:</p>
<p>- &#160;&#160;&#160;Nasıl öldü?</p>
<p>- &#160;&#160;&#160;Sana tam da Maurice’nin hâlâ ölmediğini söyledim!</p>
<p>- &#160;&#160;&#160;Gervais’den bahsediyordum...</p>
<p>- &#160;&#160;&#160;Büyükannen sana söylemedi mi? Gülün dikeninin&#160;batması sonucu öldü. Çok derine battı. İltihaplandı; parmağını, elini, kolunu ve sonunda kalbini kapladı. Büyükannen elinden gelen her şeyi denedi ama kadere karşı&#160;gelemedi. Zavallı kadın, annenle birlikte yapayalnız kaldı. Benim Maurice’m değildi eline diken batan. Hayatı&#160;boyunca bana çiçek bile hediye etmedi.</p>
<p>Neyse ki, Arşene Hanım söylenmeyi kısa kesti. O sırada Anastabotte kapıyı çaldı.</p>
<p>- &#160;&#160;&#160;Hadi içeri girin, bisküvi yiyelim birlikte, diye&#160;Anastabotte’yi nazikçe içeri davet etti.</p>
<p>Fakat büyükannem reddetti.</p>
<p>- &#160;&#160;&#160;Kapının önünde bizi bekleyen bir misafirimiz var,&#160;dedi. İkindi kahvaltısı yaklaşıyor. Dönmeliyiz. Görüşürüz.</p>
<p>- &#160;&#160;&#160;Görüşürüz, dedi Arşene Hanım kapısının eşiğinden.</p>
<p>IV</p>
<p>SOUFİ’NİN BU KONUDAKİ DÜŞÜNCELERİ (BİR OĞLANIN SESİ)</p>
<p>1</p>
<p>Yılın başında onu fark etmemiştim. Pek dikkat çekmeyen biriydi; hani iyi öğrenciler arasında gördüğünüz ve sonra unuttuğunuz cinsten... Okulda ne erkek kardeşi ne de kız kardeşi vardı. Bunun özellikle altını çiziyorum çünkü okulda, birinci sınıftan beşinci sınıfa, aym&#160;aileden üç kişiyiz biz. Zaten, anne babası, cumartesi&#160;günleri bile okul çıkışma gelmezdi.</p>
<p>Kız arkadaşları vardı. Teneffüs sırasında, kızlar hep, kıkırdamak ya da oyun oynamak için, dört beş kişilik&#160;gruplar hâlinde toplanırlar. Ama onları evine davet etmiyordu. Sınıftaki erkeklerden hiç bahsetmeyelim bile.&#160;Diğer kızlarla gizli gizli bize bakıp güldüğünü görmesem, bizi hiç fark etmediğini bile düşünebilirdim.</p>
<p>- Sınıfta erkekler mi var; nerede?</p>
<p>Ben ise, onu fark etmiştim. Öncelikle isminden ötürü. Rose, Violette ve Garance’lara daha önce rastlamıştım.&#160;Ama Yeşil, asla. Bu kadar özgün bir isim akılda kalıyor.&#160;Daha sonra, onu birine benzetmem... Bir sabah, beden&#160;dersinde, bu benzerlik dikkatimi çekti.</p>
<p>- &#160;&#160;&#160;Kahretsin, dedim kendi kendime, tanıdığım birine&#160;inanılmaz bir şekilde benziyor. Ama kime?</p>
<p>Uzun süre koşmasını izledim. Ama bana kimi hatırlattığım bulmak imkânsızdı. Öğlen, kantinde, tepsimle birlikte onu takip ettim ve onunla aym masaya oturdum.</p>
<p>- &#160;&#160;&#160;Yeşil, tanıdığım birine benziyorsun.</p>
<p>- &#160;&#160;&#160;Kime?</p>
<p>- &#160;&#160;&#160;Sorun da bu, bilmiyorum.</p>
<p>- &#160;&#160;&#160;Kurnazca...</p>
<p>Beni takmıyormuş gibi yaptı ama yüzündeki gülümsemeden, onunla konuşmamın hoşuna gittiğini anlamıştım. Yarımda oturan Segolene, onu fark etmem için koca gözlerini deviriyordu. Bütün sınıf Segolene’nin beni sevdiğini biliyor. Ben bile... Umurumda olmaması çok yazık. Benim tipim daha çok Yeşil olurdu. Biraz ciddi, biraz&#160;alaycı, biraz gizemli bir tip...</p>
<p>Benim bu benzerlik arayışım Yeşil’i eğlendiriyor gibiydi. Daha sonra, bundan sıkıldığını fark ettim. Artık bana hiç gülümseyerek bakmıyordu, somurtuyordu.</p>
<p>- &#160;&#160;&#160;Bütün bu hikâyeyi muziplik olsun diye uydurdun,&#160;dedi bana bir gün, suçlayıcı bir ses tonuyla...</p>
<p>Kendimi savunmaya çalıştım ama hiçbir şey dinlemek istemedi. Artık beni görmeye dayanamıyordu. Ne kadar üzücü. Ama ben çabuk pes eden bir çocuk değilim. Benzerliği aramaya devam ettim. Bir gün, okuldaki&#160;gözetmene, bu konuyla ilgili bir fikri olup olmadığım&#160;dahi sordum. Ama o, böyle bir benzerlik fark etmemişti.&#160;Her şeyi gözden geçirdim; onu, ailesinden birine benzetiyor olamazdım çünkü ailesini tanımıyordum. Okuldan&#160;biri olamazdı, yoksa gözetmen kim olduğunu bulurdu. O&#160;zaman? O zaman bu içinden çıkılamaz bir bulmacaydı.</p>
<p>Onunla ilgilenmeye başladığım gün, Yeşil hayatıma girdi. Tamam, bunu bilerek yapmadı. Ama olaylar öyle&#160;bir şekilde gelişti ki, ayrılamaz olduk. Mesela, bir gün,&#160;tesadüf eseri, büyükannesi beni ikindi kahvaltısına davet etti. Yeşil ve büyük annesiyle sokakta karşılaştığımızda, Vincent ile futbol oynamaya gidiyorduk. Büyükannesi, kırmızı tuniğe benzer bir şey giymişti. Sokakta&#160;ondan başkası görünmüyordu. İnanılmaz. Yeşil kibarca&#160;elini tutmuştu. Koca bir deve tutunmuş küçük bir cin&#160;gibi... Gülmekten ölecektim. Gene de ciddiyetimi korudum. Terbiyesiz biri gibi görünmek istemedim.</p>
<p>Onlarla karşılaştığımızda, kocaman bir “Merhaba” dedim; Yeşil zar zor duyulan bir sesle cevap verdi. Büyükanne ise hemen bizimle sohbet etmeye başladı. O kadar kibardı ki, sohbet hemen orada, kaldırımın üstünde&#160;devam etti. Yeşil küçümser bir bakış takınmıştı. Yeşil&#160;ağzını açmıyordu. Sonunda, büyükannesi beni, futbol&#160;maçından sonra evlerinde krep yemeye davet ettiğinde,&#160;bayılacak sandım. Tabii ki daveti kabul ettim; hem kibarlıktan, hem de bu kendim beğenmişi kudurtmak istediğimden... Nasıl intikam alacağını bilseydim, kendimi&#160;kollardım. Kabul etmezdim. Neyse ki geleceği öngöremiyorum.</p>
<p>(</p>
<p>2</p>
<p>Daha sonra Yeşil beni büyüledi. Çılgınca gelebüir ama bu gerçekten doğru. Gerçekten gerçek. Yeşil bir&#160;cadıymış. Zavallının suçu değil bu; annesi ve büyük annesi de cadıydı. Bana bunu kendisi söyledi. Ona inanıyorum; sihirli güçlerini bizzat test ettim.</p>
<p>O çarşamba sabahı, onların evlerine ikindi kahvaltısına gitmeyi kabul ederek, beni büyülemek konusunda acelesi olan bir cadı ailesinin içine girmiş oldum. Tam&#160;futbol maçının ortasmda... Benim gibi spora tapan birisinin unutamayacağı bir şey. Yeşil daha sonra bana, büyük annesinin bu büyüyü mahzende hazırladığını söyledi. Hazır olduktan sonra, büyüyü birinin üstüne yollamak gerekiyordu. Yeşil benim adımı ortaya attı. Böylece&#160;ben kimseden bir şey istemediğim hâlde işin içine girmiş&#160;oldum.</p>
<p>Olay, Nicolas Flamel Koleji’nin takımıyla yaptığımız dostluk maçı sırasında gerçekleşti. Yedekler kulübesinde sakin sakin oturuyordum ki, sanki bir hortum sahaya&#160;saldırdı.</p>
<p>- Aman Tanrım, diye düşündüm, bu şey dosdoğru bana doğru uçuyor. Ayağa kalkmaya çalıştım ama bu&#160;imkânsızdı; sanki banka çivilenmiş gibiydim. Bağırmak&#160;istedim ama ağzımdan tek bir ses bile çıkmadı. Zaten,&#160;bir saniye içinde, bu şey üzerime gelmişti bile ve beni içine çekti. HOP! Hortumun içine girdim. İçerisi, cennetti.&#160;Mavi, pamuksu, çok rahat. Bir rüyadaymışım gibi hissediyordum; fakat rüya kısa sürdü.</p>
<p>Bir anda kendimi, popom çamurun içinde, sahamn diğer ucunda, gerzek Kevin’in önünde buldum. Hortum beni, eski çürümüş bir meyve gibi savurmuştu.</p>
<p>Yaratılanların en aptalı olan Kevin dışında, kimse maceramla ilgili hiçbir şey fark etmemişti. Deli olduğumu düşünmelerini istemiyordum. Kimseye bir şey söylemeden, gidip bankıma oturdum ve o andan itibaren&#160;kaygılanmaya başladım.</p>
<p>Öğleden sonra, Anastabotte’nin, yani Yeşil’in büyük annesinin evinde, o kadar etkilenmiştim ki hikâ-yemi&#160;anlattım. Mutfaklarında sakin sakin, kibar kibar krep&#160;yapan bu ikisi, bende güven duygusu uyandırıyordu. İkiyüzlüler...</p>
<p>Tabii ki, endişeli görünmediler. Onlara bakarsanız, bir hortuma binip sahanın diğer ucuna gitmekten daha&#160;normal bir şey olmadığını düşünebilirdiniz. Şüphelenme-liydim. Ama Yeşil’in ailesi tarafından davet edildiğim&#160;için çok mutluydum. Öğleden sonrayı onunla geçireceğim için... Büyükannesi mutfağı toplarken, biz tavan&#160;arasım keşfetmeye gittik. Eski bir gramofonu çalıştırdım&#160;ve 78’lik plakları dinledik. Eski çizgi romanlar okuduk.&#160;Yeşil, büyük annesinin geçmiş yılların hatırası olarak&#160;sakladığı bir sürü inanılmaz şey gösterdi bana.</p>
<p>Bu tavan arasında neden hayatımın en muhteşem anlarından birini yaşadığımı açıklamakta zorlanabilirim. Belki tavan aralarımn şiirselliğinden kaynaklanıyordur. Belki de... çünkü Yeşille yalnızdım. Sevinçten&#160;çılgına dönmem için ona bakmam gerekmiyordu. Yaptığı her şey benim için doğruydu. Söylediği her şey benim&#160;için komikti. Onunlayken, en küçük şey bile ilgi çekiciydi.&#160;Tavan arasında olduğumuz süre boyunca, hortumu&#160;unuttum.</p>
<p>Anastabotte’nin evinden çıktıktan sonra, garip maceram tekrar aklıma geldi. Aklıma o kadar güçlü bir şekilde yerleşti ki, sonunda tüm zihnimi kaplamaya başladı. Eve döndüğümde, ürkmüştüm.</p>
<p>Annemle babama hiçbir şey söylemedim. Beni dinlemezlerdi. Şans eseri annem bana inansa bile, o kadar çok endişelenirdi ki, tekrar futbola gitmemi engellerdi. O&#160;gece, erkek kardeşimle aynı odada kaldığımız için uyuyabildim. Hafif horlaması beni rahatlatıyordu.</p>
<p>Ertesi gün, korkum azalmadı, aksine kötü geçen bir günün ardmdan, gece korkunç bir şekilde ortaya çıktı. Sabaha kadar titredim. Tehditler savuran hayaletler tarafından sarıldığımı hissediyordum. Delireceğimi, hafızamı ya da aklımı kaybedeceğim; beni hastaneye ya da hapse&#160;kapatmalarına kendimi inandırmıştım.</p>
<p>Okulda herkes, iyi olmadığımı fark etti. O kadar kötüydüm ki, hain Yeşil bana acıdı. Beni rahatlatmak için başıma gelenlerin iç yüzünü bana anlattı. Alaycı bir şekilde ona gülebilirdim ama gerçeği söylediğini biliyordum. Bunları uydurmuş olsaydı, maceram hakkında bu&#160;kadar detayı nasıl bilebilirdi ki? Bana kötü bir oyun oynadığı için ondan nefret edebilirdim ama hikâyesini bitirdiğinde, minnet duygusuyla, içimden sadece ona sarılmak geldi. Kendisi için hiçbir anlamı olmayan biriyle,&#160;Soufi’yle, yani benle bu kadar çok kişisel sırrmı paylaşmasından ötürü onun çok cesur olduğunu düşünüyordum. Beni elinin basit bir hamlesiyle bokböceğine çevirebilirdi, ama o, bana hayatının sırrını açıklamayı tercih&#160;ediyordu. Ne kadar olağanüstü bir kız; hain ama olağanüstü...</p>
<p>Akşam, teşekkür etmek için onu evime davet ettim. Annemle tanıştırdıktan ve ona dairemizi gösterdim. Artık büyükannesini ve sırrmı bildiğime göre, onun da benim yaşamıma dair bir şeyler bilmesini istiyordum.&#160;Yeşile kramponlu spor ayakkabılarımı gösterdim ve annemin pişirdiği kurabiyelerden hediye ettim. Küçük&#160;mutfağımızda, bizimle ikindi kahvaltısı etmekten memnun görünüyordu. Ben de, iyi vakit geçirmesini sağladığım için kendimle gurur duyuyordum.</p><div>
<p>- &#160;&#160;&#160;Onun hakkında ne düşünüyorsun? diye sordum anneme Yeşil gittikten sonra.</p>
<p>- &#160;&#160;&#160;Kibar bir kız, dedi annem, kurabiye kutusunu dolabın üstüne kaldırarak. Güzel bir kız.</p>
<p>- &#160;&#160;&#160;O kadar mı?</p>
<p>Annem güldü.</p>
<p>- &#160;&#160;&#160;Bence, sen onun hakkında çok daha güzel şey düşünüyorsun; işte bunu düşünüyorum.</p>
<p>Tabü ki, haklıydı.</p></div>
<p>3</p>
<p>Haftanın geri kalanında, Yeşile saygıyla bakmaya başladım. Bakışım onunkiyle karşılaştığında, ne kadar&#160;şanslı olduğumu düşünüyordum. Bu kadar inanılmaz&#160;şeyler yapabilen bu kız, bana sevimli sevimli gülümse-mekle yetiniyordu. Bana sevimli bir şekilde göz bile kırpıyordu; sonrasmda hâlâ ayakta mıyım diye kendime&#160;tepeden tırnağa bakıyordum. Cumartesi öğleden sonra,&#160;futbola farklı bir anlayışla geri döndüm. Öğlen, öğrenmem gerekeni zaten öğrenmiştim:</p>
<p>- &#160;&#160;&#160;Öğleden sonra büyük annenin evine gitmeyecek&#160;misin?</p>
<p>- &#160;&#160;&#160;Hayır, neden?</p>
<p>- &#160;&#160;&#160;Çünkü ben antrenmana gidiyorum. Yeri gelmişken,&#160;ben futbol oynarken büyü yapmazsan sevinirim...</p>
<p>Yeşü güldü. Tatlı gülüşü üzerimde bir çağlayan etkisi yarattı</p>
<p>- &#160;&#160;&#160;Sana bir daha büyü yapmayacağıma yemin ettim.&#160;Aslına bakarsan, cadı olmayı sevmiyorum. Sihirli güçlere sahip olmak zorundayım ama kimsenin canını sıkmak</p>
<p>istemiyorum. Git hadi, bana güvenebilirsin. Güvendim. Zaten, seçme şansım yoktu.</p>
<p>Gelecek çarşamba, Yeşil beni ikindi kahvaltısına davet etti. Tabü ki yaşlı cadının evine tekrar gitme konusunda biraz endişeliydim. Ama küçük bahçeyi, tavan arasım tekrar görmeyi ve Yeşil’le baş başa kalmayı çok&#160;istiyordum.</p>
<p>Saat beşte, futboldan çıkınca, evin kapısını çaldım. Normal insanların evinde olduğu gibi, bana ön kapıyı&#160;açacaklarını zannettim. İkisi birlikte, kapısının önünden&#160;bana kötü gözle bakan hırçın, yaşlı komşunun evinden&#160;dışarı çıktılar.</p>
<p>- &#160;&#160;&#160;Hoş geldin Soufi, dedi büyükanne cebinden anahtarı çıkararak. Duyduğuma göre ailemizin hikâyesini bili-yormuşsun...</p>
<p>- &#160;&#160;&#160;Evet hanımefendi, diye geveledim, ödüm patlayarak...</p>
<p>Yeşile bir bakış attım; başını güçlü bir şekilde sallayarak onayladı. Büyük annesine her şeyi anlatmıştı. Bu kız gerçekten de inanılmazdı. Hiçbir şeyden korkmuyordu. Ne kendi için ne de benim için... Umarım büyükanne, beni şişmanlattırıp daha sonra yemeyi aklına koymaz. Umarım beni bir heykele çevirmez ya da kafesteki&#160;bir kanaryaya...</p>
<p>- &#160;&#160;&#160;Kızmamışsmızdır umarım? diye sordum zavallı bir&#160;sesle.</p>
<p>Anastabotte hafifçe somurttu.</p>
<p>- &#160;&#160;&#160;Sadece benim seçimim olsaydı, emin ol seni susturmak için küçük bir sürpriz yap... Ama torunum seninle&#160;sırrımızı paylaşmaya karar verdiğine göre, boyun eğeceğim. Ne yaptığını bilecek kadar büyüdü.</p>
<p>Uf. Cadılar mutfağa girdi. Büyükanne, çok ağır olduğu her hâlinden belli olan bir çantayı yavaşça masaya koydu.</p>
<p>- &#160;&#160;&#160;Dikkat et, kırılmasın, diye mırıldandı Yeşil.</p>
<p>Bir yamyamın delici bakışlarıyla, büyükanne bana doğru döndü. Daha sonra gizemli bir gülümsemeyle torununa baktı. Vahşi bir endişe duygusunun kalbimi sıkıştırdığını hissettim. Bu çılgınların ininde ne işim vardı?&#160;Neden evde, badem gözlü, şeker kadar tatlı, portakal&#160;çiçeği kokulu annemin yanında değildim? Neden?</p>
<p>- &#160;&#160;&#160;İşimiz var, dedi Anastabotte açgözlü bir ifadeyle.</p>
<p>- &#160;&#160;&#160;Önemli bir iş, diye ısrar etti Yeşil; birden çok heyecanlı görünmeye başlamıştı.</p>
<p>Bir an için gideceğimi söylemek istedim ama kelimeler beynimden ağzıma gelene kadar pek de hızlı hareket edemediler.</p>
<p>- &#160;&#160;&#160;Iııııın, diye dilim dolandı, belki de...</p>
<p>- &#160;&#160;&#160;Madem ki bu genç beyefendinin haberi var, o da&#160;bizimle kalsın. Olağanüstü şeylere o da tamk olsun.</p>
<p>Anastabotte<sup>1</sup>’nin sesinin tonu çok netti, insanı delici bakışlarıyla olduğu yere çiviliyordu.</p>
<p><a id="bookmark0"><sup><a href="#footnote1">1</a></sup></a></p>
<p> Hindistan'ın Darjeeling kentinde yetişen kaliteli siyak çay</p>
<p><a id="bookmark1"><sup><a href="#footnote2">2</a></sup></a></p>
<p> Hz. Isa’nın on iki havarisinden biridir. &quot;Şüpheci Thomas&quot; olarak da bilinir. Hz. Isa'nın yaralarına dokunana kadar dirildiğine inanmayacağını söylemiştir. 21 Aralık Aziz&#160;Thomas günüdür.</p>
<p><a id="bookmark2"><sup><a href="#footnote3">3</a></sup></a></p>
<p>R. Lortac’ın yazıp Pierre Lacrovc’in çizdiği ve Türkçe’de Cingöz olarak yayımlanan maceraların kahramanı.</p>
</body>
</html>