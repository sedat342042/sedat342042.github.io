<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:676eb448-10ca-46ab-ad6c-bbbfd66f607d" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_9">2. Sahne</h2>

  <p class="ortayazi">(Aynı yer. Bir toplantı odası.)</p>

  <p class="indentmetin">(Borular çalınır. İçeri Kral Henry girer. Kardinalin</p>

  <p class="indentmetin">omzuna yaslanmaktadır. Yanında soylular ve</p>

  <p class="indentmetin">Sir Thomas Lovell vardır. Kardinal kralın sağında</p>

  <p class="indentmetin">durmaktadır. Kardinalin bir kâtibi de hazır</p>

  <p class="indentmetin">bulunmaktadır.)</p>

  <p class="normal1">KRAL</p>

  <p class="normal">Gösterdiğiniz özen için bütün benliğim</p>

  <p class="normal">Ve kalbimle size teşekkür ediyorum.</p>

  <p class="normal">Meğer çok planlı bir suikasta kurban gidecekmişim;</p>

  <p class="normal">Bastırdığınız için size şükranlarımı sunuyorum.</p>

  <p class="normal">Buckingham’ın adamı huzurumuza getirilsin;</p>

  <p class="normal">İtirafını tekrar etmesini, efendisinin ihanetini</p>

  <p class="normal">En ince ayrıntısına kadar</p>

  <p class="normal">Yeniden anlatmasını dinlemek istiyorum.</p>

  <p class="normal">(Dışarıdan bir ses kraliçenin içeri girmek üzere</p>

  <p class="normal">olduğunu haber verir. Kraliçe kendisine eşlik eden</p>

  <p class="normal">Norfolk ve Suffolk dükleri ile içeri girer ve diz çöker.</p>

  <p class="normal">Kral tahtından kalkar, onu ayağa kaldırır, öper ve</p>

  <p class="normal">yanına oturtur.)</p>

  <p class="normal1">KATHARINE</p>

  <p class="normal">Hayır, daha fazla diz çökmemiz gerek;</p>

  <p class="normal">Çünkü bir ricada bulunmaya geldim.</p>

  <p class="normal1">KRAL</p>

  <p class="normal">Kalkın ve yanımdaki yerinizi alın;</p>

  <p class="normal">Ricanızın yarısını bana hiç söylemeyin bile</p>

  <p class="normal">Çünkü gücümüzün yarısına sahipsiniz.</p>

  <p class="normal">Diğer yarısını da daha siz istemeden yerine getirildi sayın;</p>

  <p class="normal">Ne istediğinizi söyleyin, hemen gerçekleşsin.</p>

  <p class="normal1">KATHARINE</p>

  <p class="normal">Teşekkür ederim majesteleri.</p>

  <p class="normal">Benim sizden ricam, kendinizi sevmeniz</p>

  <p class="normal">Ve bu sevgide şerefinizi</p>

  <p class="normal">Ve tahtınızın onurunu unutmamanız.</p>

  <p class="normal1">KRAL</p>

  <p class="normal">Devam edin leydim.</p>

  <p class="normal1">KATHARINE</p>

  <p class="normal">Birçok saygıdeğer insan bana gelip</p>

  <p class="normal">Halkınızın çok ıstırap çektiğini anlattı.</p>

  <p class="normal">Halka size olan bağlılıklarını zedeleyen bir vergi salınmış.</p>

  <p class="normal">Sayın kardinal hazretleri, bu vergileri siz saldığınız için</p>

  <p class="normal">Halk bütün eleştirisini size yöneltiyor;</p>

  <p class="normal">Ama efendimiz kralımız da</p>

  <p class="normal">–Tanrı onun adının lekelenmesine izin vermesin–</p>

  <p class="normal">Onların yakışıksız sözlerine hedef olmaktan kurtulamıyor,</p>

  <p class="normal">Eleştirileri sadakatlerini zedeleyecek derecede aşırı;</p>

  <p class="normal">Neredeyse isyan olarak nitelenebilir.</p>

  <p class="normal1">NORFOLK</p>

  <p class="normal">Nerdeyse değil, düpedüz isyan;</p>

  <p class="normal">Çünkü bu vergilerin salınması üzerine,</p>

  <p class="normal">Artık yanlarındaki işçilerin çoğunu</p>

  <p class="normal">Çalıştırmaları mümkün olmayan kumaşçılar,</p>

  <p class="normal">Çıkrıkçılara, yün tarakçılarına, çırpıcılara ve dokumacılara</p>

  <p class="normal">Yol verdiler; başka tür bir yaşama uygun olmayan</p>

  <p class="normal">bu insanlar da</p>

  <p class="normal">Açlıktan ve çaresizlikten topyekûn ayaklandılar,</p>

  <p class="normal">Büyük bir tehlike söz konusu.</p>

  <p class="normal1">KRAL</p>

  <p class="normal">Vergi mi? Neden? Ne vergisi?</p>

  <p class="normal">Bizim kadar eleştirilen kardinal hazretleri,</p>

  <p class="normal">Bu vergi konusunu biliyor musunuz?</p>

  <p class="normal1">WOLSEY</p>

  <p class="normal">Efendim, devleti ilgilendiren konulara</p>

  <p class="normal">Bildiğim kadarıyla vakıfım.</p>

  <p class="normal">Ve bilen insanların arasında en ön sıradayım.</p>

  <p class="normal1">KATHARINE</p>

  <p class="normal">Hayır lordum, başkalarından fazla bilmiyorsunuz;</p>

  <p class="normal">Ama herkesin bildiği kararları siz alıyorsunuz.</p>

  <p class="normal">Bu kararlar onları duymamış olmayı</p>

  <p class="normal">Tercih eden insanların zararına</p>

  <p class="normal">Ve onlara zorla dayatılıyor.</p>

  <p class="normal">Sözünün edilmesi bile rahatsızlık uyandıran bu vergileri</p>

  <p class="normal">–Ki artık majestelerinin de haberi var–</p>

  <p class="normal">Halkın sırtına yüklerseniz,</p>

  <p class="normal">Yük uğruna hayvanı feda etmiş olursunuz.</p>

  <p class="normal">Bu vergileri sizin saldığınız söyleniyor</p>

  <p class="normal">Ya da size çok büyük bir iftira atıyorlar.</p>

  <p class="normal1">KRAL</p>

  <p class="normal">Bu neyin vergisiymiş, nasıl bir vergiymiş öğrenelim.</p>

  <p class="normal1">KATHARINE</p>

  <p class="normal">Sabrınızı sınamakla cüretkâr davranıyor olabilirim,</p>

  <p class="normal">Ama bağışlama vaadiniz bana cesaret veriyor.</p>

  <p class="normal">Halkın şikâyetinin nedeni, herkesin mal varlığının altıda</p>

  <p class="normal">birini</p>

  <p class="normal">Derhal vergi olarak vermesini bildiren bir emir.</p>

  <p class="normal">Gerekçe olarak da Fransa ile savaşınız gösterilmiş.</p>

  <p class="normal">Herkesi korkusuzca konuşturan, dillere görevlerini,</p>

  <p class="normal">Kalplere bağlılıklarını unutturan bir şey bu emir;</p>

  <p class="normal">Eskiden size dua ederken şimdi beddua ediyorlar;</p>

  <p class="normal">Ve görülen o ki, insanlar öfkeye kapılıp itaati unutuyor.</p>

  <p class="normal">Majestelerinden ricam bu işe hemen el koyması;</p>

  <p class="normal">Çünkü bu kötülüğü düzeltmekten daha acil bir durum</p>

  <p class="normal">olamaz.</p>

  <p class="normal1">KRAL</p>

  <p class="normal">Doğrusu bu hiç hoşumuza gitmedi.</p>

  <p class="normal1">WOLSEY</p>

  <p class="normal">Benim bu konuyla ilgim</p>

  <p class="normal">Oybirliğiyle alınan bir karara katılmaktan öte değil;</p>

  <p class="normal">Bu kararı da ben değil, bilge yargıçlar verdi.</p>

  <p class="normal">Eğer kişisel özelliklerimi ve beni tanımayan,</p>

  <p class="normal">Buna rağmen yaptıklarımın listesini tutmak isteyen</p>

  <p class="normal">Cahiller bana iftira atıyorlarsa, şunu söylemekle yetineyim:</p>

  <p class="normal">Bu bulunduğum mevkinin kaderi,</p>

  <p class="normal">Faziletin aşması gereken bir sıkıntı.</p>

  <p class="normal">Kötü niyetlilerin eleştirilerine maruz kalabiliriz korkusuyla</p>

  <p class="normal">Yapmamız gereken şeyleri yapmaktan vazgeçemeyiz.</p>

  <p class="normal">İnsanlar yeni denize indirilmiş bir teknenin</p>

  <p class="normal">Peşini boş bir umutla bırakmayan açgözlü balıklar gibidir;</p>

  <p class="normal">Tek yaptıkları bizi eleştirmek istemektir.</p>

  <p class="normal">Bu kıskanç insanlar yaptığımız iyi şeyleri</p>

  <p class="normal">Başkalarına mal ederler; hatalarımızı ise,</p>

  <p class="normal">Başarısızlık olduğu için abartırlar.</p>

  <p class="normal">Yaptıklarımız alaya alınacak veya eleştirilecek korkusuyla</p>

  <p class="normal">Hiçbir şey yapmadan duracaksak</p>

  <p class="normal">Oturduğumuz yere kök salalım</p>

  <p class="normal">Ya da sadece birer kukla olalım daha iyi.</p>

  <p class="normal1">KRAL</p>

  <p class="normal">Bir şey iyi ve özenle yapıldı mı, korku yersizdir.</p>

  <p class="normal">Yapılan şeyin eşi benzeri yoksa,</p>

  <p class="normal">Doğacak sonuçlardan korkmak gerek.</p>

  <p class="normal">Böyle bir vergi daha önce salınmış mı? Sanmıyorum.</p>

  <p class="normal">Tebaamızı yasalarımızdan soğutmamamız,</p>

  <p class="normal">Onları keyfimize göre yönetmememiz gerek.</p>

  <p class="normal">Herkesin mal varlığının altıda biri mi?</p>

  <p class="normal">Bu korkunç bir istek; böyle yaparak</p>

  <p class="normal">Ağacın dallarını, kabuğunu</p>

  <p class="normal">Ve gövdesinin bir kısmını almış oluyoruz;</p>

  <p class="normal">Gerçi kökünü bırakıyoruz ama böylesine budanan</p>

  <p class="normal">bir ağacın</p>

  <p class="normal">Özsuyu buhar olup havaya karışır.</p>

  <p class="normal">Bu verginin salındığı her yere fermanımız gönderilsin.</p>

  <p class="normal">Vergiye karşı çıkan herkesi affediyoruz.</p>

  <p class="normal">Bu işi size havale ediyorum, rica ederim halledin.</p>

  <p class="normal1">WOLSEY</p>

  <p class="normal">(Kâtibe.)</p>

  <p class="normal">Beni dinleyin.</p>

  <p class="normal">Bütün şehirlere kralın merhamet göstererek</p>

  <p class="normal">Herkesi bağışladığını bildiren duyurular gönderilsin.</p>

  <p class="normal">Şikâyetçi halk benden hoşlanmıyor;</p>

  <p class="normal">Bu geri adımın atılmasının ve affın çıkmasının</p>

  <p class="normal">Bizim müdahalemiz sonucu gerçekleştiği söylentisi yayılsın.</p>

  <p class="normal">Yakında bu konuyla ilgili başka emirlerim de olacak.</p>

  <p class="normal">(Kâtip çıkar.)</p>

  <p class="normal">(İçeri kâhya girer.)</p>

  <p class="normal1">KATHARINE</p>

  <p class="normal">Buckingham dükünün sizi öfkelendirmiş olmasına</p>

  <p class="normal">üzüldüm.</p>

  <p class="normal1">KRAL</p>

  <p class="normal">Buna üzülen çok. Dük bilge biridir,</p>

  <p class="normal">İyi bir hatiptir, yetenekleri eşsizdir;</p>

  <p class="normal">O kadar eğitimlidir ki, âlimlere bile ders verir,</p>

  <p class="normal">Hiç kimsenin yardımına ihtiyaç duymaz.</p>

  <p class="normal">Ama maalesef böylesine soylu özellikler</p>

  <p class="normal">Yanlış yönlendirilince, akıl çarpık işlemeye başlayınca,</p>

  <p class="normal">Kötü biçimlere bürünür, güzelliklerinin on katı</p>

  <p class="normal">çirkinleşirler.</p>

  <p class="normal">Leydim, son derece kusursuz olan,</p>

  <p class="normal">Dünyanın harikalarından biri sayılan bu adam</p>

  <p class="normal">–Konuşmaya başladığında, öyle büyülenirdik ki,</p>

  <p class="normal">Saatler dakika gibi gelirdi–</p>

  <p class="normal">Bu özelliklerini bir canavara dönüştürdü,</p>

  <p class="normal">Sanki cehennemin bütün kötülükleri bulaşmış gibi</p>

  <p class="normal">simsiyah oldu.</p>

  <p class="normal">Yanımızda oturun, onun sırdaşı olan bu adamdan</p>

  <p class="normal">Onur kırıcı şeyler duyacaksınız.</p>

  <p class="normal">(Kardinale.)</p>

  <p class="normal">Ona daha önce anlattığı entrikaları</p>

  <p class="normal">Tekrar anlatmasını söyleyin;</p>

  <p class="normal">Çünkü bunları ne kadar dinlesek, ne kadar üzülsek</p>

  <p class="normal">yine de azdır.</p>

  <p class="normal1">WOLSEY</p>

  <p class="normal">Öne çıkın ve hiç çekinmeden,</p>

  <p class="normal">Kralımızın sadık bir kulu olarak,</p>

  <p class="normal">Buckingham dükünden duyduklarınızı anlatın.</p>

  <p class="normal1">KRAL</p>

  <p class="normal">Çekinmeden anlat.</p>

  <p class="normal1">KÂHYA</p>

  <p class="normal">Öncelikle şunu söyleyeyim ki,</p>

  <p class="normal">Kralın varissiz ölmesi durumunda,</p>

  <p class="normal">Kraliyet asasını eline geçirmek için</p>

  <p class="normal">Her şeyi yapacağını her gün söylemesi</p>

  <p class="normal">Onun için sıradan bir şeydi.</p>

  <p class="normal">Damadı Lord Abergavenny’ye</p>

  <p class="normal">Kelimesi kelimesine böyle söylediğini duydum;</p>

  <p class="normal">Ayrıca kardinalden de intikam alacağına yemin ettiğini</p>

  <p class="normal">işittim.</p>

  <p class="normal1">WOLSEY</p>

  <p class="normal">Majesteleri, lütfedip şu noktaya dikkat etmenizi arz ederim:</p>

  <p class="normal">Sizin varis sahibi olmadan ölmeniz yönündeki</p>

  <p class="normal">Korkunç arzusu gerçekleşmedi;</p>

  <p class="normal">Ama kötü niyeti sizi aşıp dostlarınızı hedef almaktadır.</p>

  <p class="normal1">KATHARINE</p>

  <p class="normal">Bilge kardinal hazretleri, anlatırken öfkenizin esiri olmayın.</p>

  <p class="normal1">KRAL</p>

  <p class="normal">Devam et; varisimizin olmaması durumunda</p>

  <p class="normal">Neye dayanarak tacın kendi hakkı olduğunu söylüyordu?</p>

  <p class="normal">Bu konu hakkında konuştuğunu hiç duydun mu?</p>

  <p class="normal1">KÂHYA</p>

  <p class="normal">Nicholas Henton’ın saçma kehanetini duyunca</p>

  <p class="normal">Böyle düşünmeye başlamıştı.</p>

  <p class="normal1">KRAL</p>

  <p class="normal">Kim bu Henton?</p>

  <p class="normal1">KÂHYA</p>

  <p class="normal">Efendim, kendisi Chartreux’lü bir keşiştir; dükün papazıdır</p>

  <p class="normal">Ve her saniye onun aklını krallık hayaliyle doldurur.</p>

  <p class="normal1">KRAL</p>

  <p class="normal">Sen bunu nereden biliyorsun?</p>

  <p class="normal1">KÂHYA</p>

  <p class="normal">Majestelerinin Fransa’ya gitmesinden kısa bir süre önce,</p>

  <p class="normal">Dükle Saint Lawrence Poultney mahallesindeki Rose’da</p>

  <p class="normal">karşılaştım;</p>

  <p class="normal">Bana Londralıların sizin Fransa seyahatiniz hakkında</p>

  <p class="normal">Ne düşündüklerini sordu. Ben de halkın Fransızların</p>

  <p class="normal">Anlaşmaya sadık kalmayacağından korktuğunu söyledim.</p>

  <p class="normal">Dük hemen bunun gerçekten korkulacak bir şey olduğunu,</p>

  <p class="normal">Ve saygıdeğer bir keşişin sözlerinin doğruluğunu</p>

  <p class="normal">kanıtlayacağını,</p>

  <p class="normal">Bu keşişin, papazı John de la Car’ı kendisine yolladığını,</p>

  <p class="normal">Ve uygun bir zamanda onun anlatacağı</p>

  <p class="normal">Önemli bir konuyu dinlemesini istediğini söyledi.</p>

  <p class="normal">Keşiş anlattıklarını dükün kendisinden başka</p>

  <p class="normal">Kimseye söylemeyeceğine dair papaza yemin ettirdikten</p>

  <p class="normal">sonra,</p>

  <p class="normal">Büyük bir güvenle, yavaş yavaş şunları söylemiş:</p>

  <p class="normal">Dükünüze söyleyin, ne kral, ne de varisleri hayatta kalacak;</p>

  <p class="normal">Söyleyin ona, halkın sevgisini kazanmaya çalışsın;</p>

  <p class="normal">Dük İngiltere’nin hükümdarı olacak.</p>

  <p class="normal1">KATHARINE</p>

  <p class="normal">Sanırım siz dükün kâhyasıydınız</p>

  <p class="normal">Ve kiracıların şikâyeti üzerine işten atıldınız;</p>

  <p class="normal">Dikkat edin de öfkeniz yüzünden soylu bir insanı</p>

  <p class="normal">suçlayarak</p>

  <p class="normal">Ruhunuzu mahvetmeyin. Dikkat edin diyorum;</p>

  <p class="normal">Bunu sizden yürekten diliyorum.</p>

  <p class="normal1">KRAL</p>

  <p class="normal">Bırakın devam etsin. Anlat.</p>

  <p class="normal1">KÂHYA</p>

  <p class="normal">Yemin ederim doğruyu söyleyeceğim.</p>

  <p class="normal">Ekselansları düküme, şeytanın keşişi aldatmış olabileceğini,</p>

  <p class="normal">Bir anlam çıkarana kadar</p>

  <p class="normal">Bu kehanet üzerinde düşünmesinin tehlikeli olduğunu,</p>

  <p class="normal">Buna inanmanın işi fiiliyata dökmekten farksız olduğunu</p>

  <p class="normal">söyledim.</p>

  <p class="normal">O ise, “Bundan bana zarar gelmez,” dedi</p>

  <p class="normal">Ve kralın son hastalığında ölmesi durumunda,</p>

  <p class="normal">Kardinalin ve Sir Thomas Lovell’ın kelleleri gider diye</p>

  <p class="normal">ekledi.</p>

  <p class="normal1">KRAL</p>

  <p class="normal">Ne? Böyle alçaklık olur mu? Bu adamın niyeti kötü.</p>

  <p class="normal">Anlatacağın başka şeyler var mı?</p>

  <p class="normal1">KÂHYA</p>

  <p class="normal">Var efendim.</p>

  <p class="normal1">KRAL</p>

  <p class="normal">Devam et.</p>

  <p class="normal1">KÂHYA</p>

  <p class="normal">Siz majesteleri, dükü Greenwich’te,</p>

  <p class="normal">Sir William Bulmer ile ilgili olarak azarladıktan sonra...</p>

  <p class="normal1">KRAL</p>

  <p class="normal">Hatırlıyorum, yeminli hizmetkârımı dük kendi hizmetine</p>

  <p class="normal">almıştı.</p>

  <p class="normal">Neyse, devam et, ne anlatacaktın?</p>

  <p class="normal1">KÂHYA</p>

  <p class="normal">Şöyle dedi, “Eğer bu yüzden Kale’ye hapsedilseydim,</p>

  <p class="normal">Babamın tahtı gasp eden Richard’a<sup class="calibre3"><a href="../Text/1_split_028.html#footnote-100-4" id="footnote-100-4-backlink">[4]</a></sup></p>

  <p class="normal">Salisbury’de yapmaya niyetlendiği şeyi yapardım;</p>

  <p class="normal">Babam kralın huzuruna çıkmak için izin istemişti;</p>

  <p class="normal">İzin verilmiş olsaydı, diz çöküyormuş gibi yapıp,</p>

  <p class="normal">Hançerini krala saplayacaktı.”</p>

  <p class="normal1">KRAL</p>

  <p class="normal">Bu düpedüz ihanet.</p>

  <p class="normal1">WOLSEY</p>

  <p class="normal">Söyleyin madam, bu adam hapisten çıkarsa</p>

  <p class="normal">Majesteleri güven içinde yaşayabilir mi?</p>

  <p class="normal1">KATHARINE</p>

  <p class="normal">Tanrı hepimize yardım etsin.</p>

  <p class="normal1">KRAL</p>

  <p class="normal">Söyleyeceğin başka bir şey daha var galiba; anlat, nedir?</p>

  <p class="normal1">KÂHYA</p>

  <p class="normal">“Babası dükü” ve “hançer”i anlattıktan sonra</p>

  <p class="normal">Dük doğruldu, bir elini hançerinin üstüne,</p>

  <p class="normal">Diğerini göğsüne koydu, gözlerini göğe çevirdi</p>

  <p class="normal">Ve kendisine kötü muamele edilirse,</p>

  <p class="normal">Babasını aşarak, onun düşüncede kalmış olan niyetini</p>

  <p class="normal">Fiiliyata dökeceğine dair korkunç bir yemin etti.</p>

  <p class="normal1">KRAL</p>

  <p class="normal">Evet, amacı hançerini bedenimize saplamak.</p>

  <p class="normal">Zaten hapiste; derhal onu mahkemeye çıkarın;</p>

  <p class="normal">Eğer yasalar ona merhamet ederse, serbest bırakılsın;</p>

  <p class="normal">Etmezse, bizden merhamet beklemesin.</p>

  <p class="normal">Ey günler, geceler, böyle ihanet görülmüş müdür?</p>

  <p class="normal">(Çıkarlar.)</p>
</body>
</html>
