<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:676eb448-10ca-46ab-ad6c-bbbfd66f607d" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_17">2. Sahne</h2>

  <p class="ortayazi">(Kralın dairesinde bir oda.)</p>

  <p class="normal">(İçeri Norfolk dükü, Suffolk dükü, Lord Surrey</p>

  <p class="normal">ve başmabeyinci girer.)</p>

  <p class="normal1">NORFOLK</p>

  <p class="normal">Eğer şimdi hep birlikte şikâyet eder</p>

  <p class="normal">Ve şikâyetlerinizde kararlılıkla ısrarcı olursanız</p>

  <p class="normal">Kardinal karşı duramaz.</p>

  <p class="normal">Eğer elinize geçen bu fırsatı teperseniz,</p>

  <p class="normal">Halen katlanmakta olduğunuz rezaletlere</p>

  <p class="normal">Yenilerinin ekleneceğini kesinlikle söyleyebilirim.</p>

  <p class="normal1">SURREY</p>

  <p class="normal">Bana kayınpederim dükü<sup class="calibre3"><a href="../Text/1_split_046.html#footnote-100-22" id="footnote-100-22-backlink">[22]</a></sup> hatırlatacak</p>

  <p class="normal">Ve onun intikamını almamı sağlayacak</p>

  <p class="normal">En küçük fırsatı bile sevinçle karşılarım.</p>

  <p class="normal1">SUFFOLK</p>

  <p class="normal">Kardinalin aşağılamalarına veya en azından soğuk</p>

  <p class="normal">tavırlarına</p>

  <p class="normal">Maruz kalmamış bir soylu var mı acaba?</p>

  <p class="normal">Kendisi dışında herhangi birinin asaletine</p>

  <p class="normal">Acaba ne zaman önem vermiştir?</p>

  <p class="normal1">BAŞMABEYİNCİ</p>

  <p class="normal">Lordlarım, hiç çekinmeden konuşun;</p>

  <p class="normal">Onun sizden ve benden nasıl bir muamele hak ettiğini</p>

  <p class="normal">biliyorum.</p>

  <p class="normal">Gerçi bugünlerde koşullar bizden yana,</p>

  <p class="normal">Ama korkarım ki, ona çok fazla şey yapamayacağız.</p>

  <p class="normal">Eğer kralla görüşmesini engelleyemezseniz,</p>

  <p class="normal">Asla onun aleyhinde bir girişimde bulunmayın</p>

  <p class="normal">Çünkü konuşmasında kralı etkileyen bir büyü var.</p>

  <p class="normal1">NORFOLK</p>

  <p class="normal">Ah, kardinalden korkmaya gerek yok;</p>

  <p class="normal">O büyü artık bozuldu. Kral onun hakkında</p>

  <p class="normal">Öyle şeyler öğrendi ki, baldan tatlı dilinin işi bitti.</p>

  <p class="normal">Artık kralın memnuniyetsizliğinden kurtulmasına</p>

  <p class="normal">imkân yok.</p>

  <p class="normal1">SURREY</p>

  <p class="normal">Bayım, böyle haberleri saat başı duysam bile</p>

  <p class="normal">Çok mutlu olurum.</p>

  <p class="normal1">NORFOLK</p>

  <p class="normal">İnanın bana, söylediklerim doğru.</p>

  <p class="normal">Kralın boşanması konusunda</p>

  <p class="normal">Birbiriyle çelişen girişimlerde bulunduğu anlaşıldı;</p>

  <p class="normal">İçinde bulunduğu durumu ancak düşmanımın başına</p>

  <p class="normal">dileyebilirim.</p>

  <p class="normal1">SURREY</p>

  <p class="normal">Entrikaları nasıl ortaya çıktı?</p>

  <p class="normal1">SUFFOLK</p>

  <p class="normal">Çok tuhaf bir şekilde.</p>

  <p class="normal1">SURREY</p>

  <p class="normal">Nasıl, nasıl?</p>

  <p class="normal1">SUFFOLK</p>

  <p class="normal">Kardinalin papaya yazdığı mektuplar</p>

  <p class="normal">Yanlışlıkla kralın eline geçti. Kardinal bu mektuplarda</p>

  <p class="normal">Papadan boşanma kararı vermemesini rica ediyor;</p>

  <p class="normal">Çünkü boşanma gerçekleşirse, onun sözlerini tekrar</p>

  <p class="normal">ediyorum,</p>

  <p class="normal">“Gördüğüm kadarıyla, kralım gönlünü kraliçenin</p>

  <p class="normal">nedimelerinden</p>

  <p class="normal">Leydi Anne Bullen’e kaptırmış vaziyette.”</p>

  <p class="normal1">SURREY</p>

  <p class="normal">Bu mektup şimdi kralın elinde mi?</p>

  <p class="normal1">SUFFOLK</p>

  <p class="normal">Emin olabilirsiniz.</p>

  <p class="normal1">SURREY</p>

  <p class="normal">Bundan bir şey çıkar mı?</p>

  <p class="normal1">BAŞMABEYİNCİ</p>

  <p class="normal">Kral bu mektupla kardinalin içyüzünü gördü;</p>

  <p class="normal">Amacına ulaşmak için ne dolaplar çevirdiğini anladı.</p>

  <p class="normal">Ama bu kez kardinalin bütün numaraları suya düştü;</p>

  <p class="normal">Durumu aynen hastasına öldükten sonra ilaç getiren</p>

  <p class="normal">doktorunki gibi;</p>

  <p class="normal">Kral güzel leydi ile evlenmiş.<sup class="calibre3"><a href="../Text/1_split_047.html#footnote-100-23" id="footnote-100-23-backlink">[23]</a></sup></p>

  <p class="normal1">SURREY</p>

  <p class="normal">Bunun doğru olmasını öyle isterdim ki!</p>

  <p class="normal1">SUFFOLK</p>

  <p class="normal">Mutlu olabilirsiniz lordum</p>

  <p class="normal">Çünkü arzunuz gerçekleşti.</p>

  <p class="normal1">SURREY</p>

  <p class="normal">Bütün kalbimle bu evliliği kutluyorum.</p>

  <p class="normal1">SUFFOLK</p>

  <p class="normal">Ben de amin diyorum.</p>

  <p class="normal1">NORFOLK</p>

  <p class="normal">Herkes öyle diyor.</p>

  <p class="normal1">SUFFOLK</p>

  <p class="normal">Taç giyme töreni için emir verildi.</p>

  <p class="normal">Ama doğrusu bu çok yeni bir haber;</p>

  <p class="normal">Henüz çok duyan olmamıştır.</p>

  <p class="normal">Lordlarım, o çok hoş bir kadın;</p>

  <p class="normal">Zekâsı ve fiziği kusursuz.</p>

  <p class="normal">Eminim ki, ülkemize asla unutulmayacak,</p>

  <p class="normal">Hep hatırlanacak kutlu bir bebek doğuracak.</p>

  <p class="normal1">SURREY</p>

  <p class="normal">İyi ama kral kardinalin bu mektubunu sineye çeker mi?</p>

  <p class="normal">Umarım öyle bir şey olmaz!</p>

  <p class="normal1">NORFOLK</p>

  <p class="normal">Umarım.</p>

  <p class="normal1">SUFFOLK</p>

  <p class="normal">Hayır, hayır; kardinalin başında bu mektubun cezasının</p>

  <p class="normal">Daha çabuk verilmesini sağlayacak başka belalar var.</p>

  <p class="normal">Kardinal Campeius kraldan izin almadan,</p>

  <p class="normal">Kralın sorununu çözmeden Roma’ya tüydü;</p>

  <p class="normal">Bizim kardinalin adamı olarak,</p>

  <p class="normal">Onun entrikalarını desteklesin diye alelacele gönderildi.</p>

  <p class="normal">Sizi temin ederim ki, kral bunu duyunca “Ha”<sup class="calibre3"><a href="../Text/1_split_048.html#footnote-100-24" id="footnote-100-24-backlink">[24]</a></sup></p>

  <p class="normal">diye bağırmıştır.</p>

  <p class="normal1">BAŞMABEYİNCİ</p>

  <p class="normal">Dilerim Tanrı’dan kral daha da öfkelenir</p>

  <p class="normal">Ve daha yüksek sesle “Ha” diye kükrer.</p>

  <p class="normal1">NORFOLK</p>

  <p class="normal">Lordum, Cranmer ne zaman dönüyor?</p>

  <p class="normal1">SUFFOLK</p>

  <p class="normal">Döndü; hem de Hıristiyan âleminin</p>

  <p class="normal">Bütün ünlü üniversitelerinden</p>

  <p class="normal">Kralı boşanma konusunda tatmin eden görüşler getirdi.</p>

  <p class="normal">Sanırım kısa bir süre sonra,</p>

  <p class="normal">Kralın ikinci kez evlendiği</p>

  <p class="normal">Ve taç giyme töreni düzenleneceği halka ilan edilir.</p>

  <p class="normal">Katharine’e artık kraliçe olarak değil,</p>

  <p class="normal">Sadece Prens Arthur’un dul karısı olarak hitap edilecek.</p>

  <p class="normal1">NORFOLK</p>

  <p class="normal">Bu Cranmer çok değerli bir insan;</p>

  <p class="normal">Kralın evlilik işiyle çok uğraştı.</p>

  <p class="normal1">SUFFOLK</p>

  <p class="normal">Öyle, bu yüzden de yakında onu</p>

  <p class="normal">Başpiskopos olarak görürüz.</p>

  <p class="normal1">NORFOLK</p>

  <p class="normal">Bunu ben de duydum.</p>

  <p class="normal1">SUFFOLK</p>

  <p class="normal">Bundan eminim.</p>

  <p class="normal">(İçeri Wolsey ve Cromwell girer.)</p>

  <p class="normal">Kardinal geldi.</p>

  <p class="normal1">NORFOLK</p>

  <p class="normal">Bakın, bakın, ne kadar da düşünceli.</p>

  <p class="normal1">WOLSEY</p>

  <p class="normal">Cromwell, paketi krala verdiniz mi?</p>

  <p class="normal1">CROMWELL</p>

  <p class="normal">Hem de eline teslim ettim, yatak odasında.</p>

  <p class="normal1">WOLSEY</p>

  <p class="normal">İçine baktı mı?</p>

  <p class="normal1">CROMWELL</p>

  <p class="normal">Hemen paketi açtı, ilk mektubu inceledi;</p>

  <p class="normal">Yüzünde önem verdiğini gösteren bir ifade vardı.</p>

  <p class="normal">Kendisini burada beklemenizi emretti.</p>

  <p class="normal1">WOLSEY</p>

  <p class="normal">Çıkmaya hazır mıydı?</p>

  <p class="normal1">CROMWELL</p>

  <p class="normal">Şu ana kadar hazırlanmıştır.</p>

  <p class="normal1">WOLSEY</p>

  <p class="normal">Beni biraz yalnız bırakın.</p>

  <p class="normal">(Cromwell çıkar.)</p>

  <p class="normal">(Kendi kendine.)</p>

  <p class="normal">Fransız kralının kız kardeşi</p>

  <p class="normal">Alençon düşesi ile evlenmeli.</p>

  <p class="normal">Anne Bullen mi? Hayır, Anne Bullen’le evlenmesine</p>

  <p class="normal">izin veremem.</p>

  <p class="normal">Güzellikten daha önemli şeyler de var. Bullen ha?</p>

  <p class="normal">Bullen falan istemiyoruz biz.</p>

  <p class="normal">Keşke bir an önce Roma’dan bir haber gelse.</p>

  <p class="normal">Pembroke markizi ha!</p>

  <p class="normal1">NORFOLK</p>

  <p class="normal">Canı sıkkın.</p>

  <p class="normal1">SUFFOLK</p>

  <p class="normal">Kralın kendisine kızgın olduğunu duymuş olabilir.</p>

  <p class="normal1">SURREY</p>

  <p class="normal">Tanrım, umarım adaletine yakışacak kadar öfkeli olur.</p>

  <p class="normal1">WOLSEY</p>

  <p class="normal">(Kendi kendine.)</p>

  <p class="normal">Sabık kraliçenin nedimelerinden biri,</p>

  <p class="normal">Bir şövalyenin kızı mı hanımefendinin hanımı,</p>

  <p class="normal">Kraliçenin kraliçesi olacak?</p>

  <p class="normal">Bu mum parlak yanmıyor, onu söndürmem lazım.</p>

  <p class="normal">Erdemli olduğunu, kraliçeliğe layık olduğunu biliyorsam</p>

  <p class="normal">bile ne olmuş?</p>

  <p class="normal">Onun ateşli bir Lutherci olduğunu,</p>

  <p class="normal">Onun gibi birinin idaresi zor kralımızın koynuna girmesinin</p>

  <p class="normal">Davamızın aleyhine olduğunu da biliyorum.</p>

  <p class="normal">Şimdi de bir sapkın çıktı ortaya; Cranmer denilen</p>

  <p class="normal">bu baş sapkın</p>

  <p class="normal">Kralın gözüne girdi, en güvendiği danışmanı oldu.</p>

  <p class="normal1">NORFOLK</p>

  <p class="normal">Canı bir şeye sıkılıyor.</p>

  <p class="normal1">SURREY</p>

  <p class="normal">Umarım kalbinin tellerini kemirecek bir şeydir.</p>

  <p class="normal">(İçeri elindeki kâğıtları okuyarak kral girer;</p>

  <p class="normal">yanında Lovell vardır.)</p>

  <p class="normal1">SUFFOLK</p>

  <p class="normal">Kral geldi, kral geldi!</p>

  <p class="normal1">KRAL</p>

  <p class="normal">Kendisine ne kadar büyük bir servet edinmiş!</p>

  <p class="normal">Her gün ne kadar da çok harcama yapıyor!</p>

  <p class="normal">Bu kadar parayı tasarruf ettiğini söyleyebilir mi?</p>

  <p class="normal">Lordlarım, kardinali gördünüz mü?</p>

  <p class="normal1">NORFOLK</p>

  <p class="normal">Efendimiz, biz de burada durmuş onu izliyorduk.</p>

  <p class="normal">Zihni isyan halinde; dudağını ısırıyor, irkiliyor,</p>

  <p class="normal">Aniden duruyor, gözlerini yere dikiyor,</p>

  <p class="normal">Sonra parmağını şakağına dayıyor,</p>

  <p class="normal">Birden hızla yürümeye başlıyor, sonra duruyor,</p>

  <p class="normal">Göğsünü yumrukluyor ve arkasından gözlerini</p>

  <p class="normal">aya çeviriyor.</p>

  <p class="normal">Kendisini tuhaf tuhaf şekillere sokuyor.</p>

  <p class="normal1">KRAL</p>

  <p class="normal">Kafası çok karışık olmalı. Bu sabah</p>

  <p class="normal">İncelemek istediğim resmi evrakları bana yolladı.</p>

  <p class="normal">Bilin bakalım evrakların arasında</p>

  <p class="normal">Oraya yanlışlıkla girmiş olduğunu düşündüğüm ne buldum?</p>

  <p class="normal">Altın yemek takımlarının, parasının, değerli eşyalarının,</p>

  <p class="normal">Mobilyalarının dökümünü içeren bir liste.</p>

  <p class="normal">Bunların değeri bir kulun edinemeyeceği kadar yüksek.</p>

  <p class="normal1">NORFOLK</p>

  <p class="normal">Bunu mutlaka Tanrı istemiştir;</p>

  <p class="normal">Bu listeyi paketin içine siz göresiniz diye bir ruh koymuştur.</p>

  <p class="normal1">KRAL</p>

  <p class="normal">İçinde bulunduğu tefekkürün dünyevi değil de</p>

  <p class="normal">Ruhani konularla ilgili olduğunu düşünseydik</p>

  <p class="normal">Onu düşünceleriyle baş başa bırakırdık.</p>

  <p class="normal">Ama korkarım düşünceleri maddi konular üzerine,</p>

  <p class="normal">Derin derin düşünmesini gerektirmiyor.</p>

  <p class="normal">(Kral oturur, Lovell’a bir şeyler fısıldar;</p>

  <p class="normal">Lovell kardinalin yanına gider.)</p>

  <p class="normal1">WOLSEY</p>

  <p class="normal">Tanrım beni affet.</p>

  <p class="normal">Tanrı majestelerini daima kutsasın.</p>

  <p class="normal1">KRAL</p>

  <p class="normal">Lordum, içiniz ruhani düşüncelerle dolu,</p>

  <p class="normal">Aklınızda da en yüce erdemlerinizin listesi bulunuyor;</p>

  <p class="normal">Ve biraz önce onları gözden geçiriyordunuz.</p>

  <p class="normal">Ruhani konulardan biraz zaman çalıp</p>

  <p class="normal">Dünyevi meselelere azıcık da olsa vakit ayıramıyorsunuz.</p>

  <p class="normal">Sizi bu açıdan başarısız buluyorum</p>

  <p class="normal">Ve bu konuda bana benzediğiniz için mutlu oluyorum.</p>

  <p class="normal1">WOLSEY</p>

  <p class="normal">Efendim, ruhani konulara zaman ayırırım;</p>

  <p class="normal">Devletteki görevime de ayırırım.</p>

  <p class="normal">Doğanın insanın benliğini koruması için de zaman gerekir;</p>

  <p class="normal">Ve doğanın zayıf bir evladı olan ben de,</p>

  <p class="normal">Ölümlü kardeşlerim gibi bununla da ilgilenmeliyim.</p>

  <p class="normal1">KRAL</p>

  <p class="normal">Çok iyi söylediniz.</p>

  <p class="normal1">WOLSEY</p>

  <p class="normal">Dilerim majesteleri söylediğim iyi sözlerin lafta kalmayıp</p>

  <p class="normal">İyi amellere dönüştüğünü de görür.</p>

  <p class="normal">Ve bunu görmenizi sağlayacağım.</p>

  <p class="normal1">KRAL</p>

  <p class="normal">Yine çok iyi konuştunuz;</p>

  <p class="normal">İyi sözler söylemek bir çeşit iyi ameldir,</p>

  <p class="normal">Ama lafa amel diyemeyiz. Babam sizi severdi;</p>

  <p class="normal">Sizi sevdiğini söylerdi ve yaptıklarıyla sözlerini kanıtladı.</p>

  <p class="normal">Tahta çıktığımdan beri her zaman</p>

  <p class="normal">Kalbimde mutena bir yeriniz olmuştur;</p>

  <p class="normal">Sizi sadece kendime büyük gelirler sağlayacak işlerde</p>

  <p class="normal">kullanmadım,</p>

  <p class="normal">Aynı zamanda mevcut varlığımı sizinle paylaşarak</p>

  <p class="normal">Bütün cömertliğimi üstünüze yağdırdım.</p>

  <p class="normal1">WOLSEY</p>

  <p class="normal">(Kendi kendine.)</p>

  <p class="normal">Ne demek istiyor acaba?</p>

  <p class="normal1">SURREY</p>

  <p class="normal">(Kendi kendine.)</p>

  <p class="normal">Tanrım, bitir şu işi.</p>

  <p class="normal1">KRAL</p>

  <p class="normal">Sizi devletin en yüksek makamına getirmedim mi?</p>

  <p class="normal">Rica ediyorum şimdi size diyeceklerimi</p>

  <p class="normal">Doğru bulup bulmadığınızı bana söyleyin.</p>

  <p class="normal">Ve eğer doğru buluyorsanız,</p>

  <p class="normal">Bize sadık olup olmadığınızı da belirtin. Ne diyorsunuz?</p>

  <p class="normal1">WOLSEY</p>

  <p class="normal">Efendimiz, itiraf ediyorum ki,</p>

  <p class="normal">Bana her gün ihsanlar yağdırdınız,</p>

  <p class="normal">Hem de ne kadar çalışsam da</p>

  <p class="normal">Kazanabileceğimden çok daha fazlasını.</p>

  <p class="normal">Bütün girişimlerime rağmen</p>

  <p class="normal">Kazandıklarım yeteneklerim ölçüsünde olmuştur.</p>

  <p class="normal">Hedeflerim her zaman kutsal şahsınızın iyiliğine</p>

  <p class="normal">Ve ülkenin yararına olan şeyler olmuştur.</p>

  <p class="normal">Siz yüce majestelerinin bana yağdırdığınız ihsanları</p>

  <p class="normal">Hiç hak etmeyen biçare kulunuz ben</p>

  <p class="normal">Size olan sadakatimi gösteren şükranlarımdan,</p>

  <p class="normal">Sizin için Tanrı’ya edeceğim dualarımdan,</p>

  <p class="normal">Size karşı her geçen gün artan</p>

  <p class="normal">Ve ben ölene, o kış mevsimi beni yok edene kadar</p>

  <p class="normal">Sürecek olan bağlılığımdan başka bir şey veremem.</p>

  <p class="normal1">KRAL</p>

  <p class="normal">Çok güzel bir cevap verdiniz.</p>

  <p class="normal">Sadık ve itaatkâr bir tebaayı çok güzel resmettiniz;</p>

  <p class="normal">Bunun insana kazandırdığı onur sadakatin ödülüdür;</p>

  <p class="normal">Sadakatsizliğin cezası ise onursuzluktur.</p>

  <p class="normal">Herkesten çok size ihsanlar bahşettiğime,</p>

  <p class="normal">En derin sevgimi verdiğime, unvanlar yağdırdığıma göre,</p>

  <p class="normal">Bana olan görevlerinize bakmaksızın,</p>

  <p class="normal">Elinizi, yüreğinizi, beyninizi, tüm yeteneklerinizi,</p>

  <p class="normal">özelikle de sevginizi</p>

  <p class="normal">Herkesten çok dostunuz olan benim için kullanmalı,</p>

  <p class="normal">bana adamalısınız.</p>

  <p class="normal1">WOLSEY</p>

  <p class="normal">Yemin ederim ki, majestelerinin iyiliğini her zaman</p>

  <p class="normal">Kendiminkinden üstün tuttum, tutuyorum ve tutacağım.</p>

  <p class="normal">Bütün dünya size olan görevini unutsa da,</p>

  <p class="normal">Sadakatini kalbinden söküp atsa da,</p>

  <p class="normal">Akla gelebilecek en korkunç tehlikeye rağmen</p>

  <p class="normal">Size olan görev duygum tehlike seline karşı bir kaya gibi</p>

  <p class="normal">dikilecek,</p>

  <p class="normal">Korkunç akıntının önünde bir bent gibi sarsılmadan</p>

  <p class="normal">duracaktır.</p>

  <p class="normal1">KRAL</p>

  <p class="normal">Bunlar çok asil sözler; bakınız lordlar</p>

  <p class="normal">Ne kadar sadık bir kalbi var</p>

  <p class="normal">Ve siz onu açtığını gördünüz.</p>

  <p class="normal">(Wolsey’ye bazı evraklar verir.)</p>

  <p class="normal">Şunları bir inceleyin, arkasından da şunları;</p>

  <p class="normal">Sonra da eğer iştahınız kalmışsa kahvaltınızı yapın.</p>

  <p class="normal">(Kral öfkeyle kardinale bakarak çıkar. Soylular</p>

  <p class="normal">kralın peşinden gülerek ve fısıldaşarak giderler.)</p>

  <p class="normal1">WOLSEY</p>

  <p class="normal">Bunun anlamı ne acaba?</p>

  <p class="normal">Bu ani öfke de ne oluyor? Bunu hak edecek ne yapmış</p>

  <p class="normal">olabilirim?</p>

  <p class="normal">Giderken bana öfkeyle baktı,</p>

  <p class="normal">Sanki gözleriyle beni mahvetmek istiyordu.</p>

  <p class="normal">Öfkeli aslan da kendisini yaralayan avcıya böyle bakar,</p>

  <p class="normal">Sonra da onu parçalar. Şu evrakı inceleyeyim;</p>

  <p class="normal">Korkarım öfkesinin nedeni bu. Evet, öyle.</p>

  <p class="normal">Bu evrak benim mahvıma neden oldu.</p>

  <p class="normal">Bu kendi amaçlarım için,</p>

  <p class="normal">Papa olmak,<sup class="calibre3"><a href="../Text/1_split_049.html#footnote-100-25" id="footnote-100-25-backlink">[25]</a></sup> Roma’da dost satın almak için topladığım</p>

  <p class="normal">Bütün o servetin dökümü. Ah, ihmalkârlık!</p>

  <p class="normal">Bir aptala böyle düşmek yakışır.</p>

  <p class="normal">Hangi aksi şeytan bu çok önemli sırrı</p>

  <p class="normal">Krala yolladığım pakete koymama neden oldu?</p>

  <p class="normal">Bu işi düzeltmenin bir yolu yok mu?</p>

  <p class="normal">Bunu ona unutturacak bir numara bulamaz mıyım?</p>

  <p class="normal">Biliyorum, bu onu çok kızdıracak.</p>

  <p class="normal">Ama bir çare aklıma geldi; her şey yolunda giderse,</p>

  <p class="normal">Kadere rağmen bu işten paçayı sıyırmamı sağlayacaktır.</p>

  <p class="normal">Bu evrak da ne? “Papaya”!</p>

  <p class="normal">Papa hazretlerine her şeyi açıkladığım mektup.</p>

  <p class="normal">Bitti her şey, elveda. Yüceliğimin doruk noktasına çıktım</p>

  <p class="normal">Ve artık görkemimin zirvesinden hızla düşüşe geçtim.</p>

  <p class="normal">Gece düşen parlak bir meteor gibiyim</p>

  <p class="normal">Artık beni kimse görmeyecek.</p>

  <p class="normal">(İçeri Norfolk ve Suffolk dükleri, Surrey kontu</p>

  <p class="normal">ve başmabeyinci girer.)</p>

  <p class="normal1">NORFOLK</p>

  <p class="normal">Kardinal, kralın arzularını dinleyin.</p>

  <p class="normal">Kral kraliyet mührünü derhal bize teslim etmenizi</p>

  <p class="normal">Ve majestelerinin ikinci bir emrine kadar</p>

  <p class="normal">Winchester piskoposluğuna ait</p>

  <p class="normal">Asher House’a kapanmanızı emrediyor.</p>

  <p class="normal1">WOLSEY</p>

  <p class="normal">Durun. Bu emrin belgesi nerede lordlar?</p>

  <p class="normal">Bu kadar önemli bir konuda yazılı emir gerekir.</p>

  <p class="normal1">SUFFOLK</p>

  <p class="normal">Kralın ağzından çıkan bir emre</p>

  <p class="normal">Kim uymamaya cüret edebilir?</p>

  <p class="normal1">WOLSEY</p>

  <p class="normal">İşgüzar lordlar, biliniz ki,</p>

  <p class="normal">Bana olan garezinizin ifadesi olan</p>

  <p class="normal">Bu kelimelerden daha başka bir şey yoksa,</p>

  <p class="normal">Söylediklerinizi yerine getirmeme cüretini</p>

  <p class="normal">Göstereceğim ve göstermek zorundayım.</p>

  <p class="normal">Artık kıskançlık gibi bayağı bir malzemeden</p>

  <p class="normal">Yapılmış olduğunuzu görüyorum.</p>

  <p class="normal">Sanki sizi besleyecekmiş gibi</p>

  <p class="normal">Başıma gelenleri büyük bir heyecanla takip ediyorsunuz;</p>

  <p class="normal">Ne büyük bir sevinç ve aldırmazlıkla karşılıyorsunuz</p>

  <p class="normal">Mahvıma neden olabilecek şeyleri!</p>

  <p class="normal">Kıskançlık yolundan ayrılmayın kötü yürekli insanlar.</p>

  <p class="normal">Size örnek olan Hıristiyanlar var bu dünyada</p>

  <p class="normal">Ve hiç kuşkusuz hak ettikleri ödülü<sup class="calibre3"><a href="../Text/1_split_050.html#footnote-100-26" id="footnote-100-26-backlink">[26]</a></sup> alacaklardır.</p>

  <p class="normal">Böylesine ısrarla istediğiniz mührü bana,</p>

  <p class="normal">Benim ve sizin efendiniz olan kral</p>

  <p class="normal">Kendi elleriyle verdi ve ömrümün sonuna kadar</p>

  <p class="normal">Mühürle birlikte gelen gelirin, mevkinin ve onurun</p>

  <p class="normal">keyfini sürmemi istedi.</p>

  <p class="normal">Bu lütfu resmileştirmek için de bir berat verdi.</p>

  <p class="normal">Pekâlâ, şimdi kim alacak onu benden?</p>

  <p class="normal1">SURREY</p>

  <p class="normal">Onu veren kral.</p>

  <p class="normal1">WOLSEY</p>

  <p class="normal">Öyleyse, bizzat onun alması gerekecek.</p>

  <p class="normal1">SURREY</p>

  <p class="normal">Papaz, sen çok kibirli bir hainsin.</p>

  <p class="normal1">WOLSEY</p>

  <p class="normal">Mağrur lord, yalan söylüyorsun.</p>

  <p class="normal">Çok kısa bir süre sonra Surrey bu lafları söylemiş</p>

  <p class="normal">olmaktansa</p>

  <p class="normal">O dilini kesip atmış olmayı dileyecek.</p>

  <p class="normal1">SURREY</p>

  <p class="normal">Seni kızıl günahkâr, senin ihtirasın bu acılı ülkeyi</p>

  <p class="normal">Kayınpederim soylu Buckingham’sız bıraktı;</p>

  <p class="normal">Seni ve işbirlikçi kardinalleri toplasalar,</p>

  <p class="normal">Hepinizin en iyi özelliklerini bir araya getirseler,</p>

  <p class="normal">Onun saçının bir teli bile etmez. Lanet olsun entrikalarına.</p>

  <p class="normal">Ona yardım edemeyeyim diye beni</p>

  <p class="normal">Yalan yere ona yönelttiğin suçları affedebilecek kraldan,</p>

  <p class="normal">Herkesten uzak bir yere, İrlanda’ya vali olarak gönderdin.</p>

  <p class="normal">Bu arada senin yüce iyiliğin,</p>

  <p class="normal">Sırf mübarek merhametinden dolayı,</p>

  <p class="normal">Bir baltayla onu günahlarından arındırdı.</p>

  <p class="normal1">WOLSEY</p>

  <p class="normal">Bu geveze lordun bu söylediklerine</p>

  <p class="normal">Ve şerefli adıma leke düşürecek</p>

  <p class="normal">Diğer bütün suçlamalarına vereceğim cevap şu: Hepsi yalan.</p>

  <p class="normal">Düke hak ettiği cezayı yasalar verdi.</p>

  <p class="normal">Onun idamına kişisel bir nefretten dolayı</p>

  <p class="normal">Benim neden olmadığıma mahkemenin asil jüri üyeleri</p>

  <p class="normal">Ve dükün kötü emelleri şahittir.</p>

  <p class="normal">Lordum, çok konuşmaktan hoşlansaydım,</p>

  <p class="normal">Onurdan ve dürüstlükten payınıza çok az düşmüş;</p>

  <p class="normal">Soylu efendim kralıma olan sadakatimde</p>

  <p class="normal">Ve doğruluğumda bana rakip olabilmesi için</p>

  <p class="normal">Surrey’den daha sağlam biri gerekir derdim size.</p>

  <p class="normal1">SURREY</p>

  <p class="normal">Papaz, sırtındaki uzun cüppe seni koruyor;</p>

  <p class="normal">Yoksa kılıcımın yüreğini deldiğini hissederdin.</p>

  <p class="normal">Lordlarım, bu küstahlığa nasıl katlanabiliyorsunuz?</p>

  <p class="normal">Hem de bu herifin küstahlığına?</p>

  <p class="normal">Eğer böylesine sessiz kalırsak,</p>

  <p class="normal">Ve bu kızıl papazın bizi aşağılamasına izin verirsek</p>

  <p class="normal">Asaletimize elveda diyelim daha iyi.</p>

  <p class="normal">Kardinal şapkasıyla gözümüzü kamaştırıp</p>

  <p class="normal">Bizi tarlakuşu<sup class="calibre3"><a href="../Text/1_split_051.html#footnote-100-27" id="footnote-100-27-backlink">[27]</a></sup> gibi yakalasın daha iyi.</p>

  <p class="normal1">WOLSEY</p>

  <p class="normal">Sana göre her türlü erdem zehirdir.</p>

  <p class="normal1">SURREY</p>

  <p class="normal">Evet kardinal, memleketin bütün zenginliğini</p>

  <p class="normal">Zorbalıkla kendi elinizde toplama erdemi öyledir.</p>

  <p class="normal">Kral aleyhinde papaya yazdığınız,</p>

  <p class="normal">Ama ele geçirilen mektuplardaki erdeminiz öyledir.</p>

  <p class="normal">Madem beni çileden çıkardınız,</p>

  <p class="normal">Bundan böyle herkes öğrenecek erdemlerinizi.</p>

  <p class="normal">Lord Norfolk, siz gerçek bir soylusunuz;</p>

  <p class="normal">Halkın esenliğine, aşağılanan soyluların durumuna</p>

  <p class="normal">Ve bu adam yaşadığı sürece</p>

  <p class="normal">Bir “beyefendi” unvanı bile alamayacak</p>

  <p class="normal">Evlatlarımıza önem veriyorsanız eğer,</p>

  <p class="normal">Söyleyin ona günahlarının,</p>

  <p class="normal">Şahsına yöneltilen suçlamaların genel toplamını.</p>

  <p class="normal">Kardinal, yatağınızda çirkin bir fahişe ile oynaşırken</p>

  <p class="normal">Çalan ayin çanını duyduğunuzda irkildiğinizden</p>

  <p class="normal">Daha fazla irkilteceğim sizi.</p>

  <p class="normal1">WOLSEY</p>

  <p class="normal">Ne kadar nefret edilesi bir adam;</p>

  <p class="normal">Ama dinim ondan nefret etmeme izin vermiyor.</p>

  <p class="normal1">NORFOLK</p>

  <p class="normal">Lordum, bu suçlamalar şu anda kralın elinde;</p>

  <p class="normal">Ama şu kadarını söyleyebilirim, hepsi de çok ağır</p>

  <p class="normal">suçlamalar.</p>

  <p class="normal1">WOLSEY</p>

  <p class="normal">Kral ona olan sadakatimi öğrenince</p>

  <p class="normal">Masumiyetim çok daha temiz ve lekesiz olarak</p>

  <p class="normal">ortaya çıkacak.</p>

  <p class="normal1">SURREY</p>

  <p class="normal">Paçanızı kurtaramayacaksınız. Hafızama şükürler olsun.</p>

  <p class="normal">Bu suçlamalardan bazılarını hatırlıyorum ve şimdi onları</p>

  <p class="normal">sıralayacağım.</p>

  <p class="normal">Kardinal, eğer yüzünüz kızarır ve “suçluyum” derseniz</p>

  <p class="normal">İçinizde biraz namus kırıntısı kalmış dedirtirsiniz.</p>

  <p class="normal1">WOLSEY</p>

  <p class="normal">Söyleyin bayım. En kötü suçlamalarınızı bile dinlemeye</p>

  <p class="normal">hazırım:</p>

  <p class="normal">Eğer yüzüm kızarırsa, bir asilzadenin</p>

  <p class="normal">Bu kadar edep yoksunu olmasından kızaracaktır.</p>

  <p class="normal1">SURREY</p>

  <p class="normal">Edep yoksunu olmayı kafamı kaybetmeye tercih ederim.</p>

  <p class="normal">Buyurun bakalım: Öncelikle, kralın rızası veya bilgisi</p>

  <p class="normal">olmaksızın</p>

  <p class="normal">Kendinizi papanın temsilcisi yaptırdınız ve bu yetkiyle</p>

  <p class="normal">Bütün piskoposların yetki alanına tecavüz ettiniz.</p>

  <p class="normal1">NORFOLK</p>

  <p class="normal">Sonra Roma’yla ve yabancı hükümdarlarla yaptığınız</p>

  <p class="normal">Bütün yazışmaların hepsinde açık açık</p>

  <p class="normal">Ego et Rex meus<sup class="calibre3"><a href="../Text/1_split_052.html#footnote-100-28" id="footnote-100-28-backlink">[28]</a></sup> ifadesini kullandınız;</p>

  <p class="normal">Böylelikle kralı astınız durumuna düşürdünüz.</p>

  <p class="normal1">SUFFOLK</p>

  <p class="normal">Sonra imparatora<sup class="calibre3"><a href="../Text/1_split_053.html#footnote-100-29" id="footnote-100-29-backlink">[29]</a></sup> elçi olarak gönderildiğinizde</p>

  <p class="normal">Flanders’a giderken,</p>

  <p class="normal">Kraliyet mührünü, krala ve meclise söylemeden</p>

  <p class="normal">Yanınızda götürme cüretini gösterdiniz.</p>

  <p class="normal1">SURREY</p>

  <p class="normal">Ayrıca kralın ve hükümetin bilgisi olmaksızın</p>

  <p class="normal">Majesteleri kral ile Ferrara arasında bir anlaşma yapması için,</p>

  <p class="normal">Gregory de Cassado’ya büyük bir heyet yolladınız.</p>

  <p class="normal1">SUFFOLK</p>

  <p class="normal">Sırf ihtirasınız nedeniyle</p>

  <p class="normal">Kralın sikkelerine şapkanızın resmini koydurdunuz.</p>

  <p class="normal1">SURREY</p>

  <p class="normal">Sonra kendinize yeni unvanlar sağlamak amacıyla,</p>

  <p class="normal">Roma’ya inanılmaz miktarda para yollayarak</p>

  <p class="normal">–Ki bu paraları hangi yolla edindiğinizi vicdanınıza</p>

  <p class="normal">bırakıyorum–</p>

  <p class="normal">Ülkenin mahvına zemin hazırladınız.</p>

  <p class="normal">Bunlar gibi daha başka bir sürü şey var,</p>

  <p class="normal">Ama hepsi de sizden kaynaklandığı</p>

  <p class="normal">Ve bu yüzden iğrenç olduğu için</p>

  <p class="normal">Onlara değinerek ağzımı kirletmeyeceğim.</p>

  <p class="normal1">BAŞMABEYİNCİ</p>

  <p class="normal">Lordum, düşmekte olan bir adamın üstüne</p>

  <p class="normal">Bu kadar fazla gitmeyin. Böyle yapmamak erdemdir.</p>

  <p class="normal">Onun işlediği suçların cezasını kanunlar verecektir;</p>

  <p class="normal">Öyleyse onu düzelten siz değil kanunlar olsun.</p>

  <p class="normal">Onun gibi yüce bir kişinin</p>

  <p class="normal">Bu denli zavallılaştığını görünce kalbim kan ağlıyor.</p>

  <p class="normal1">SURREY</p>

  <p class="normal">Onu bağışlıyorum.</p>

  <p class="normal1">SUFFOLK</p>

  <p class="normal">Lord kardinal, kralın bir emri daha var:</p>

  <p class="normal">Roma’nın elçisi olma sıfatınızın verdiği yetkiye dayanarak</p>

  <p class="normal">Bu ülkede son zamanlarda yaptığınız</p>

  <p class="normal">Her şeyin iptali için bir ferman gerekmektedir.</p>

  <p class="normal">Bu yüzden, bütün mallarınıza, arazilerinize, gelirlerinize,</p>

  <p class="normal">Saraylarınıza, size ait olan her şeye el konulacağına,</p>

  <p class="normal">Artık kralın himayesi altında olmadığınıza dair</p>

  <p class="normal">Bir ferman çıkarılmıştır. Görevim size bunları bildirmekti.</p>

  <p class="normal1">NORFOLK</p>

  <p class="normal">Şimdi nasıl daha iyi bir hayat sürebileceğinizi düşünmeniz için</p>

  <p class="normal">Sizi yalnız bırakacağız. Kraliyet mührünü</p>

  <p class="normal">Geri vermeme konusundaki inatçılığınızı krala bildireceğiz;</p>

  <p class="normal">Hiç kuşkusuz majesteleri size müteşekkir olacaktır.</p>

  <p class="normal">Elveda kötü yürekli lord kardinalim.</p>

  <p class="normal">(Wolsey dışında herkes çıkar.)</p>

  <p class="normal1">WOLSEY</p>

  <p class="normal">Ben de elveda diyorum bana kötü niyet besleyen sizlere.</p>

  <p class="normal">Elveda. Sonsuza kadar elveda diyorum bütün yüceliğime.</p>

  <p class="normal">İşte böyledir insan olmak;</p>

  <p class="normal">Bugün içinde taze umut yaprakları yeşerir,</p>

  <p class="normal">Yarın tomurcuklar açar</p>

  <p class="normal">Ve parıl parıl parlar üzerine yağan payelerle;</p>

  <p class="normal">Ama üçüncü gün bir don vurur;</p>

  <p class="normal">Tam da her şeyin yolunda olduğundan,</p>

  <p class="normal">Yüceliğinin olgunlaştığından eminken</p>

  <p class="normal">Öldürücü don kökünü kurutur insanın</p>

  <p class="normal">Ve benim devrildiğim gibi devirir onu.</p>

  <p class="normal">Ben de şişirilmiş keselerle yüzen neşeli çocuklar gibi,</p>

  <p class="normal">Uzun yıllar boyumu çok aşan görkem denizinde yüzdüm.</p>

  <p class="normal">Sonunda şişen gururum patladı ve beni,</p>

  <p class="normal">Bu yaşlı ve çalışmaktan yorgun düşmüş adamı</p>

  <p class="normal">Ebediyen yok edecek olan korkunç akıntının insafına</p>

  <p class="normal">bıraktı.</p>

  <p class="normal">Bu dünyanın nafile görkemi ve şatafatı, senden nefret</p>

  <p class="normal">ediyorum.</p>

  <p class="normal">Yüreğimde yepyeni şeylerin filizlendiğini hissediyorum.</p>

  <p class="normal">Ah, ne sefil biridir hükümdarların lütuflarına bel bağlayan</p>

  <p class="normal">zavallı kişi!</p>

  <p class="normal">Hükümdarların nail olmaya çalıştığımız gülümsemeleri ile</p>

  <p class="normal">Bizi mahvedecek öfkeleri arasında,</p>

  <p class="normal">Savaşların veya kadınların yol açtığından çok daha fazla</p>

  <p class="normal">Istırap ve korku vardır.</p>

  <p class="normal">Şeytanın düşüşü gibidir insanın düşüşü;</p>

  <p class="normal">Bir düştü mü ebediyen yitirir umudunu.</p>

  <p class="normal">(İçeri Cromwell girer. Şaşkın şaşkın bakmaktadır.)</p>

  <p class="normal">Nasılsın Cromwell?</p>

  <p class="normal1">CROMWELL</p>

  <p class="normal">Konuşacak takatim yok efendim.</p>

  <p class="normal1">WOLSEY</p>

  <p class="normal">Başıma gelen felaketlere mi şaşırdın?</p>

  <p class="normal">Yüce birinin böyle nasıl düşebileceğini mi anlayamıyorsun?</p>

  <p class="normal">Yapma, eğer ağlıyorsan gerçekten düşmüşüm demektir.</p>

  <p class="normal1">CROMWELL</p>

  <p class="normal">Ekselansları, nasılsınız?</p>

  <p class="normal1">WOLSEY</p>

  <p class="normal">İyiyim;</p>

  <p class="normal">Hiç bu kadar mutlu olmamıştım benim sevgili Cromwell’im.</p>

  <p class="normal">Artık durumumun farkındayım ve içimde</p>

  <p class="normal">Bütün dünyevi payelerden daha üstün bir huzur,</p>

  <p class="normal">Sakin ve dingin bir vicdan var.</p>

  <p class="normal">Kral bana şifa verdi; bu yüzden majestelerine müteşekkirim.</p>

  <p class="normal">Ve bana acıdığı için bu omuzlardan, bu yıkılmış sütunlardan,</p>

  <p class="normal">Bir donanmayı bile denize gömecek yükü,</p>

  <p class="normal">Bol miktarda verilmiş olan payelerin yükünü kaldırdı.</p>

  <p class="normal">Ah Cromwell, bu ağır bir yük. Cennete gitmeyi uman</p>

  <p class="normal">Bir insan için çok ağır bir yük bu.</p>

  <p class="normal1">CROMWELL</p>

  <p class="normal">Ekselansları bu yükü layıkıyla taşıdığı için mutluyum.</p>

  <p class="normal1">WOLSEY</p>

  <p class="normal">Umarım bunu başarmışımdır;</p>

  <p class="normal">Ruhumda hissettiğim metanet duygusu sayesinde</p>

  <p class="normal">Artık yüreksiz düşmanlarımın bana çektirebilecekleri</p>

  <p class="normal">acılardan</p>

  <p class="normal">Çok daha fazlasına ve büyüğüne katlanabilecek</p>

  <p class="normal">durumdayım.</p>

  <p class="normal">Ne haberler var?</p>

  <p class="normal1">CROMWELL</p>

  <p class="normal">En büyük ve en önemli haber</p>

  <p class="normal">Kralla aranızın bozulması.</p>

  <p class="normal1">WOLSEY</p>

  <p class="normal">Tanrı kralı kutsasın.</p>

  <p class="normal1">CROMWELL</p>

  <p class="normal">İkincisi, Sir Thomas More’un</p>

  <p class="normal">Sizin yerinize başvekil olarak atanması.</p>

  <p class="normal1">WOLSEY</p>

  <p class="normal">İşte bu biraz acele olmuş, ama o çok bilgili bir insandır.</p>

  <p class="normal">Majestelerinin ona olan muhabbetinin uzun yıllar</p>

  <p class="normal">sürmesini,</p>

  <p class="normal">Onun da adil ve vicdanlı olmasını Tanrı’dan dilerim.</p>

  <p class="normal">Öyle ki, vadesi dolup hakkın rahmetine kavuştuğunda</p>

  <p class="normal">Mezarını öksüz ve yetimlerin gözyaşları<sup class="calibre3"><a href="../Text/1_split_054.html#footnote-100-30" id="footnote-100-30-backlink">[30]</a></sup> sulasın.</p>

  <p class="normal">Başka ne haberler var?</p>

  <p class="normal1">CROMWELL</p>

  <p class="normal">Cranmer döndü ve kral tarafından iyi bir şekilde</p>

  <p class="normal">kabul edildi;</p>

  <p class="normal">Canterbury başpiskoposu yapıldı.</p>

  <p class="normal1">WOLSEY</p>

  <p class="normal">İşte bu önemli bir haber.</p>

  <p class="normal1">CROMWELL</p>

  <p class="normal">Son olarak da, kralın uzun süre önce gizlice evlendiği</p>

  <p class="normal">Leydi Anne bugün kiliseye giderken,</p>

  <p class="normal">Halka kralın kraliçesi olarak takdim edildi.</p>

  <p class="normal">Bugünlerde herkes sadece onun taç giyme törenini</p>

  <p class="normal">konuşuyor.</p>

  <p class="normal1">WOLSEY</p>

  <p class="normal">İşte beni dibe çeken ağırlık bu oldu.</p>

  <p class="normal">Ah Cromwell, kral beni alt etti;</p>

  <p class="normal">Bütün görkemimi o kadın yüzünden ebediyen kaybettim.</p>

  <p class="normal">Artık güneş unvanlarımı aydınlatmayacak;</p>

  <p class="normal">Ne de kapımda benden bir gülümseme koparmak için</p>

  <p class="normal">bekleyen</p>

  <p class="normal">O soylular kalabalığının<sup class="calibre3"><a href="../Text/1_split_055.html#footnote-100-31" id="footnote-100-31-backlink">[31]</a></sup> üzerinde parlayacak.</p>

  <p class="normal">Haydi, uzaklaş yanımdan Cromwell;</p>

  <p class="normal">Ben zavallı, düşmüş bir insanım,</p>

  <p class="normal">Senin lordun ve efendin olmaya layık değilim.</p>

  <p class="normal">O güneş hiç batmasın diye hep dua ettiğim krala git;</p>

  <p class="normal">Ona senin ne kadar dürüst ve sadık olduğunu söylemiştim;</p>

  <p class="normal">Kral seni önemli mevkilere getirecektir.</p>

  <p class="normal">Kralın asil tabiatını bilirim; benim hatıram onu</p>

  <p class="normal">Senin umut vaat eden hizmetlerinin</p>

  <p class="normal">Yok olmamasını sağlamaya teşvik edecektir.</p>

  <p class="normal">Sevgili Cromwell, krala gitmeyi ihmal etme,</p>

  <p class="normal">Bu fırsattan yararlan ve geleceğini teminat altına al.</p>

  <p class="normal1">CROMWELL</p>

  <p class="normal">Ah lordum! Yani sizi bırakıp gitmeli miyim?</p>

  <p class="normal">Bu kadar iyi, bu kadar soylu ve bu kadar adil bir efendiyi</p>

  <p class="normal">terk mi etmeliyim?</p>

  <p class="normal">Kalbi taştan olmayanlar, tanık olun</p>

  <p class="normal">Cromwell’in ne büyük bir ıstırapla efendisinden ayrıldığına.</p>

  <p class="normal">Krala hizmet edeceğim ama dualarım</p>

  <p class="normal">Her zaman ve ebediyen sizin olacak.</p>

  <p class="normal1">WOLSEY</p>

  <p class="normal">Cromwell, bütün bu çektiğim ıstırap sırasında</p>

  <p class="normal">Bir damla bile gözyaşı dökmek aklımdan geçmedi,</p>

  <p class="normal">Ama senin bu sadakatin kadın gibi ağlattı beni.</p>

  <p class="normal">Haydi, silelim gözyaşlarımızı da bana kulak ver Cromwell:</p>

  <p class="normal">Gün gelip unutulmuş –ki o gün mutlaka gelecektir–</p>

  <p class="normal">Cansız, soğuk mermerin içinde yatarken,</p>

  <p class="normal">Artık hakkımda tek bir söz bile edilmezken,</p>

  <p class="normal">Sana benim öğretmenlik ettiğimi söyle;</p>

  <p class="normal">Bir zamanlar ihtişam yollarını aşındıran,</p>

  <p class="normal">Şerefin bütün derinliklerini ve kıyılarını tarayan Wolsey’nin</p>

  <p class="normal">Sana yükselmek için bir yol –hem de kendi mahvından–</p>

  <p class="normal">Güvenli ve emin bir yol bulduğunu,</p>

  <p class="normal">Ama senin efendinin o yolu kaçırdığını söyle.</p>

  <p class="normal">Düşüşüme, mahvıma neden olan şeylere dikkat et.</p>

  <p class="normal">Cromwell, sana emrediyorum, ihtirasa kapılma.</p>

  <p class="normal">Meleklerin düşüşüne bu günah sebep oldu;</p>

  <p class="normal">Öyleyse yaratıcısının sureti olan insanoğlu</p>

  <p class="normal">İhtirasla bir şey kazanmayı nasıl umabilir?</p>

  <p class="normal">Son olarak, kendini sev, senden nefret edenleri bağrına bas;</p>

  <p class="normal">Yolsuzluk dürüstlükten daha fazla kazandırmaz.</p>

  <p class="normal">Kıskanç dilleri susturmak için barışı her zaman sağ elinde taşı.</p>

  <p class="normal">Adil ol ve kimseden korkma; hedefin her zaman ülkenden,</p>

  <p class="normal">Tanrı’dan ve doğrudan yana olsun.</p>

  <p class="normal">Bütün bunlara karşın yine de düşersen,</p>

  <p class="normal">Ah Cromwell, o zaman kutlu bir şehit olarak düşersin.</p>

  <p class="normal">Krala hizmet et; lütfen beni içeri götür.</p>

  <p class="normal">Son kuruşuna kadar sahip olduğum her şeyin bir listesini yap;</p>

  <p class="normal">Hepsi kralındır. Benimdir diyebileceğim tek şey</p>

  <p class="normal">Şu cüppem ve Tanrı’ya olan bağlılığımdır.</p>

  <p class="normal">Ah Cromwell, Cromwell, kralıma hizmet ettiğim</p>

  <p class="normal">aşkın yarısıyla</p>

  <p class="normal">Tanrıma hizmet etmiş olsaydım, beni bu yaşta</p>

  <p class="normal">Düşmanlarımın karşısında savunmasız bırakmazdı.</p>

  <p class="normal1">CROMWELL</p>

  <p class="normal">Metin olun efendim.</p>

  <p class="normal1">WOLSEY</p>

  <p class="normal">Metinim. Elveda saraydan gelecek umutlar;</p>

  <p class="normal">Artık umutlarımı Tanrı’ya bağladım.</p>

  <p class="normal">(Çıkarlar.)</p>
</body>
</html>
