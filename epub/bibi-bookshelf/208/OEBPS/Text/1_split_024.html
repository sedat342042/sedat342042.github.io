<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:676eb448-10ca-46ab-ad6c-bbbfd66f607d" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_23">4. Sahne</h2>

  <p class="ortayazi">(Sarayın kapılarından birinin önü.)</p>

  <p class="normal">(İçeriden gürültüler gelir, kapıcı ve adamı girer.)</p>

  <p class="normal1">KAPICI</p>

  <p class="normal">Derhal gürültüyü kesin sersem herifler. Sarayı sokak mı sandınız? Sizi cahil serseriler, kesin şamatayı.</p>

  <p class="normal1">İÇERİDEN BİR SES</p>

  <p class="normal">Sayın kapıcı bey, beni kilerden gönderdiler.</p>

  <p class="normal1">KAPICI</p>

  <p class="normal">Darağacına göndersinler de geberesin, seni alçak. Burası gürültü yapılacak yer mi?</p>

  <p class="normal">(Adamına.)</p>

  <p class="normal">Gidip bana sağlamından bir düzine kızılcık sopası getir; bunlarla vurmak ağaç filiziyle dövmeye benzer. Kafanızı kıracağım sizin, demek vaftiz törenini izlemek istiyorsunuz. Şarap ve pasta da ister misiniz sersem herifler?</p>

  <p class="normal1">ADAMI</p>

  <p class="normal">Efendim, lütfen öfkelenmeyin,</p>

  <p class="normal">Onları dağıtmak Mayıs bayramında uyutmak kadar zor;</p>

  <p class="normal">Ancak top kullanarak kapının önünden uzaklaştırılabilirler.</p>

  <p class="normal">Bu imkânsız bir şey; ha onları uzaklaştırmaya çalışmışız,</p>

  <p class="normal">Ha St. Paul Katedrali’ni yerinden oynatmışız, aynı şey.</p>

  <p class="normal1">KAPICI</p>

  <p class="normal">Geberesiceler içeri nasıl girmiş?</p>

  <p class="normal1">ADAMI</p>

  <p class="normal">Bilmiyorum; su nasıl girerse onlar da öyle girmiştir.</p>

  <p class="normal">Bir metrelik sağlam bir sopa ile hiç acımadan vurunca</p>

  <p class="normal">Ne kadar dağıtılabilirse, ben de o kadar dağıtabildim.</p>

  <p class="normal">Bakın, işte geriye azıcık insan kaldı efendim.</p>

  <p class="normal1">KAPICI</p>

  <p class="normal">Hiçbir şey yapamamışsınız efendim.</p>

  <p class="normal1">ADAMI</p>

  <p class="normal">Ben Samson, Sir Guy veya Colbrand<sup class="calibre3"><a href="../Text/1_split_062.html#footnote-100-38" id="footnote-100-38-backlink">[38]</a></sup> değilim ki,</p>

  <p class="normal">Onları önüme katıp sürebileyim.</p>

  <p class="normal">Ama eğer kafası olup da vurmadığım</p>

  <p class="normal">Yaşlı, genç, kadın, erkek, boynuzlu veya boynuz takıcı</p>

  <p class="normal">kaldıysa,</p>

  <p class="normal">Bir daha sığır pirzolası yiyemeyeyim.</p>

  <p class="normal">Bu işi bir sığır verseler bile yapmam;</p>

  <p class="normal">Tanrı onu korusun.</p>

  <p class="normal1">İÇERİDEN BİR SES</p>

  <p class="normal">Kapıcı efendi, duyuyor musunuz?</p>

  <p class="normal1">KAPICI</p>

  <p class="normal">Şimdi geliyorum yanınıza sayın köpek efendi.</p>

  <p class="normal">Kapı sakın açılmasın ulan.</p>

  <p class="normal1">ADAMI</p>

  <p class="normal">Ne yapmamı istersiniz?</p>

  <p class="normal1">KAPICI</p>

  <p class="normal">Ne yapmanı mı? Tabii ki hepsini tepelemeni. Burası panayır mıdır ki, herkes gelmiş. Yoksa kocaman aleti olan bir Kızılderili mi getirmişler ki, kadınların kuşatmasına uğradık? Tanrım, şu piç kurularına da bak! Yeminle söylüyorum, bu vaftiz töreni binlerce vaftizin nedeni olacak; babalar da, vaftiz babalar da hepsi birden burada.</p>

  <p class="normal1">ADAMI</p>

  <p class="normal">Kaşıklar da daha büyük olacak efendim. Kapının hemen yanında bir adam var; insan suratına bakınca mutlaka demircidir diyor; çünkü, aha sana yemin, burnundan sanki alevler fışkırıyor; yanındakiler de sanki ekvatordalar, başka kefarete ihtiyaçları yok. O ateş püskürten ejderhanın kafasına üç kere vurdum; o da burnundan üç kere ateş püskürttü. Yüzünü havan topu gibi havaya dikmiş, sanırsın ki hepimizi havaya uçuracak. Yanında kıt akıllı bir şapkacı kadın duruyordu; kadın bu kadar karmaşaya neden olduğum için kafasındaki tas gibi şapkası düşene kadar bana verdi veriştirdi. Bir keresinde ateş topunu ıskaladım ve sopayı kadının kafasına indirdim. Kadın “Sarılın sopalara” diye bağırınca, bir de baktım, hepsi de kadının mahallelisi kırk elli sopalı adam onu kurtarmaya geliyor. Hepsi birden saldırdılar, bir adım bile gerilemedim; sonunda aramızda bir sopa boyu mesafe kaldı, ben hâlâ onlara meydan okuyorum, ama aniden onların arkasından bir sürü çocuk beni öyle bir taş yağmuruna tuttu ki, geri çekilmeye mecbur kaldım ve kaleyi onlara terk ettim. Hiç kuşkum yok şeytan onlardan yanaydı.</p>

  <p class="normal1">KAPICI</p>

  <p class="normal">Bunlar tiyatroda şamata yapıp, bir elma koçanı için kavga eden çocuklar; onların gürültüsüne Towerhill serserilerinden veya onların dostları Limehouse’ın ayaktakımından başka kimse katlanamaz. Ben bazılarını Limbo Patrum’a<sup class="calibre3"><a href="../Text/1_split_063.html#footnote-100-39" id="footnote-100-39-backlink">[39]</a></sup> kapattım. Artık üç gün orada keyif çatarlar, sonra da gelsin meydan dayağı.</p>

  <p class="normal">(İçeri başmabeyinci girer.)</p>

  <p class="normal1">BAŞMABEYİNCİ</p>

  <p class="normal">Aman Tanrım, ne çok insan gelmiş!</p>

  <p class="normal">Giderek de kalabalıklaşıyor, her yerden geliyorlar;</p>

  <p class="normal">Sanki panayır var. Nerede bu kapıcılar,</p>

  <p class="normal">Bu miskin herifler? İyi iş çıkarmışsınız efendiler!</p>

  <p class="normal">Ne harika bir güruh almışsınız içeri;</p>

  <p class="normal">Bunların hepsi mahalleden dostlarınız mı?</p>

  <p class="normal">Vaftiz töreninden dönen leydilerin</p>

  <p class="normal">Geçebilmesi için ne çok yer kalmış!</p>

  <p class="normal1">KAPICI</p>

  <p class="normal">Ekselansları kusura bakmayın, ama nihayetinde biz de</p>

  <p class="normal">insanız;</p>

  <p class="normal">Paramparça edilmeden elimizden gelen her şeyi yaptık;</p>

  <p class="normal">Bunları bir ordu bile durduramaz.</p>

  <p class="normal1">BAŞMABEYİNCİ</p>

  <p class="normal">Eğer kral bana bu yüzden kızarsa,</p>

  <p class="normal">Yemin ederim ki, sizi zincire vurdurur,</p>

  <p class="normal">Görevi savsaklamaktan çok ağır bir para cezasına</p>

  <p class="normal">çarptırırım.</p>

  <p class="normal">İkiniz de uyuşuksunuz, bu insanları buradan süreceğinize</p>

  <p class="normal">Yaptığınız tek şey onları etkisizce taciz etmek.</p>

  <p class="normal">Dinleyin, borular çalınıyor, vaftiz töreninden dönüyorlar.</p>

  <p class="normal">Gidip kalabalığı yarın ve tören alayının rahatça geçebileceği</p>

  <p class="normal">Bir yol açın. Yoksa ikinizi de</p>

  <p class="normal">İki ay Marshalsea hapishanesine tıkarım.</p>

  <p class="normal1">KAPICI</p>

  <p class="normal">Prensese yol açın.</p>

  <p class="normal1">ADAMI</p>

  <p class="normal">Hey sen, koca adam,</p>

  <p class="normal">Kenara çekil yoksa kafanı kırarım.</p>

  <p class="normal1">KAPICI</p>

  <p class="normal">Hey, ipek elbiseli, parmaklıkların arkasına geç</p>

  <p class="normal">Yoksa seni oraya göndermesini bilirim.</p>

  <p class="normal">(Çıkarlar.)</p>
</body>
</html>
