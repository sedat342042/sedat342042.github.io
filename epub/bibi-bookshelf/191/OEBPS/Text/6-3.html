<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>6-3.html</title>
		<link href="../Styles/template.css" rel="stylesheet" type="text/css"/>
	</head>
	<body>
		<div id="x6-3.html" xml:lang="tr-TR">
			<div class="Basic-Text-Frame">
				<p class="konu" id="toc_marker-2-3">On Sekizinci Bölüm</p>
				<p class="Normal para-style-override-8"></p>
				<p class="Normal para-style-override-4"><span class="char-style-override-8">Biri odanın öteki ucundaki kapıyı açtı, Nancy bunun kocası olduğunu hissetti. Gözlerinde hoşnutlukla pencereden döndü, çünkü asıl korkusu yatışmıştı.</span></p>
				<p class="Normal para-style-override-4"><span class="char-style-override-8">Ona doğru giderek, “Canım, geldiğin için o kadar şükrediyorum ki,” dedi, “artık...”</span></p>
				<p class="Normal para-style-override-4"><span class="char-style-override-8">Aniden sustu, çünkü Godfrey titreyen elleriyle şapkasını bırakmış ve sanki aslında onu görüyormuş, ama Nancy göremediği bir sahnenin parçasıymışçasına görüyormuş gibi, solgun bir yüz ve cevap vermeyen tuhaf bir bakışla kendisine doğru dönmüştü. Yeniden konuşmaya cüret edemeden, elini Godfrey’in koluna koydu; ama o bu dokunuşun farkına varmadı, kendisini iskemlesine attı.</span></p>
				<p class="Normal para-style-override-4"><span class="char-style-override-8">Jane tıslayan semaverle yeniden kapıdaydı. “Ona gitmesini söyler misin?” dedi Godfrey, kapı yeniden kapandığında daha açık konuşmak için çabaladı.</span></p>
				<p class="Normal para-style-override-4"><span class="char-style-override-8">Karşısındaki iskemleyi göstererek, “Otur Nancy... şuraya otur,” dedi, “Sana benden önce başkası söylemesin diye olabildiğince çabuk geri döndüm. Büyük bir şok yaşadım... ama daha çok senin yaşayacağın şoku düşünüyorum.”</span></p>
				<p class="Normal para-style-override-4"><span class="char-style-override-8">Nancy ellerini kucağında sımsıkı birleştirip, “Babam ya da Priscilla değil, değil mi?” dedi titreyen dudaklarla.</span></p>
				<p class="Normal para-style-override-4"><span class="char-style-override-8">“Sırrını açıklamayı dileyeceği nazik beceriyle orantısız biçimde hayır, yaşayan kimse değil,” dedi Godfrey. “Dunstan... on altı yıl önce izini yitirdiğimiz kardeşim Dunstan. Onu bulduk... cesedini bulduk... iskeletini.”</span></p>
				<p class="Normal para-style-override-4"><span class="char-style-override-8">Godfrey’in bakışlarındaki derin dehşet, Nancy’ye bu sözler üzerine bir iç rahatlığı hissettirdi. Başka neler anlatacağını işitmek için nispeten sakince oturdu. Godfrey sözlerini sürdürdü:</span></p>
				<p class="Normal para-style-override-4"><span class="char-style-override-8">“Taşocağı birdenbire kurudu... açılan kuyular yüzünden sanırım; o da orada yatıyordu... iki büyük kayanın arasına sıkışmış, on altı yıldır orada yatıyormuş. Saati ve mühürleri oradaydı; üstünde adım yazılı altın saplı kamçım da vardı: Son görüldüğü gün, Alaz’ın üstünde ava gittiği gün benden habersiz onu da yanına almış.”</span></p>
				<p class="Normal para-style-override-4"><span class="char-style-override-8">Godfrey durdu: Ardından gelecekleri söylemek o kadar kolay değildi. Nancy, başına daha kötüsünün geldiği düşünülmüş, sevilmeyen bir kardeşe onca yıl önce ne olduğuyla kocasının bu kadar derinden sarsılmasına neredeyse şaşırarak, “Kendini suya attığını mı düşünüyorsun?” dedi.</span></p>
				<p class="Normal para-style-override-4"><span class="char-style-override-8">İfade ettiği gerçekte daha derin bir anlam varmışçasına alçak ama belirgin bir sesle, “Hayır, düşmüş,” dedi Godfrey. Hemen ekledi, “Silas Marner’ı soyan Dunstan’mış.”</span></p>
				<p class="Normal para-style-override-4"><span class="char-style-override-8">Bu şaşkınlık ve utanç üzerine kan Nancy’nin boynuna ve yüzüne hücum etti, çünkü o suç işlemiş uzak bir akrabayı bile onursuzluk gibi gören bir anlayışla yetişmişti.</span></p>
				<p class="Normal para-style-override-4"><span class="char-style-override-8">Onursuzluğun kocası tarafından daha şiddetli biçimde hissedilmiş olacağını o anda akıl ederek, sesinde bir acıma tınısıyla. “Ah Godfrey!” dedi.</span></p>
				<p class="Normal para-style-override-4"><span class="char-style-override-8">“Kuyuda para vardı,” diye sürdürdü, “dokumacının bütün parası. Her şey toparlandı ve iskeleti de Gökkuşağı’na götürüyorlardı. Ama ben dönüp sana anlatmaya geldim: Bunun başka yolu yoktu; bilmen gerekiyor.”</span></p>
				<p class="Normal para-style-override-4"><span class="char-style-override-8">İki uzun dakika boyunca yere bakarak sustu. Bu utanç karşısında Nancy bir iki rahatlatıcı söz edecekti, ama içgüdüsel olarak bunun ardında bir iş olduğunu, Godfrey’in kendisine söyleyecek bir şeyi daha bulunduğunu anlayarak kendini tuttu. Godfrey gözlerini çevirip bakışlarını yüzüne dikti ve dedi ki:</span></p>
				<p class="Normal para-style-override-4"><span class="char-style-override-8">“Her şey gün yüzüne çıkıyor Nancy, er ya da geç. Yüce Tanrı ne zaman takdir ederse sırlarımız açığa çıkıyor. İçimde bir sırla yaşıyorum, ama bunu senden daha fazla saklamayacağım. Benden değil de başka birinden öğrenmeni istemem... ben öldükten sonra öğrenmeni istemem. Sana şimdi anlatacağım. Bütün yaşamım boyunca, ‘söyleyeceğim, söylemeyeceğim’ diyerek bocaladım... şimdi kendimden eminim artık.”</span></p>
				<p class="Normal para-style-override-4"><span class="char-style-override-8">Nancy’nin en büyük korkusu geri döndü. Kocayla karısının gözleri sevgiyi askıya alan bir gerginlik anındaki gibi bakışlarında korkulu bir saygıyla buluştu.</span></p>
				<p class="Normal para-style-override-4"><span class="char-style-override-8">“Nancy,” dedi Godfrey yavaşça, “seninle evlendiğimde bir şeyi sakladım... sana söylemem gereken bir şeyi. Marner’in karların içinde ölü bulduğu o kadın... Eppie’nin annesi... o sefil kadın... benim karımdı: Eppie benim çocuğum.”</span></p>
				<p class="Normal para-style-override-4"><span class="char-style-override-8">İtirafının yaratacağı etkiden korkarak sustu. Ama Nancy hâlâ kımıldamadan oturuyordu, yalnızca gözlerini onunkilerden kaçırmıştı. Ellerini kucağında birleştirmiş, rengi kaçmıştı; düşünen bir heykel kadar suskundu.</span></p>
				<p class="Normal para-style-override-4"><span class="char-style-override-8">Bir süre sonra sesinde bir titremeyle, “Hakkımda asla eskisi gibi düşünmeyeceksin,” dedi Godfrey.</span></p>
				<p class="Normal para-style-override-4"><span class="char-style-override-8">Nancy suskundu.</span></p>
				<p class="Normal para-style-override-4"><span class="char-style-override-8">“Çocuğu sahipsiz bırakmamalıydım. Onu senden saklamamalıydım. Ama senden vazgeçmeyi göze alamadım Nancy. Onunla evliliğe sürüklenmiştim... bu yüzden acı çektim.”</span></p>
				<p class="Normal para-style-override-4"><span class="char-style-override-8">Nancy, yere bakıyor, suskunluğu hâlâ sürüyordu; God-frey neredeyse hemen ayağa kalkıp babasının evine gideceğini söylemesini bekliyordu. Yalın, katı bakış açısıyla kendisine bu kadar karanlık görünen hatalar karşısında nasıl merhamet gösterebilirdi ki?</span></p>
				<p class="Normal para-style-override-4"><span class="char-style-override-8">Ama en sonunda bakışlarını kaldırıp yeniden gözlerine dikti ve konuştu. Sesinde hiçbir kızgınlık yoktu; yalnızca derin bir pişmanlık.</span></p>
				<p class="Normal para-style-override-4"><span class="char-style-override-8">“Godfrey, bunu bana şimdi değil de altı yıl önce anlatmış olsaydın, çocuğa karşı ödevlerimizin bir kısmını yerine getirebilirdik. Senin çocuğun olduğunu bilseydim onu eve almayı reddeder miydim sanıyorsun?”</span></p>
				<p class="Normal para-style-override-4"><span class="char-style-override-8">O anda Godfrey, yalnızca boşuna olmakla kalmayıp kendi sonunu da hazırlayan bir hatanın tüm acılığını içinde hissetti. O kadar uzun süredir birlikte yaşadığı karısını hafife almıştı. Ama Nancy daha da heyecanla yeniden konuştu.</span></p>
				<p class="Normal para-style-override-4"><span class="char-style-override-8">“Ah, Godfrey... ona en başta sahip olsaydık, yapman gerektiği gibi onu almış olsaydın, beni annesi gibi severdi... sen de benimle daha mutlu olurdun: Küçük bebeğimin ölümüne daha kolay katlanabilirdim, yaşamımız bir zamanlar düşündüğümüz yaşama daha çok benzeyebilirdi.”</span></p>
				<p class="Normal para-style-override-4"><span class="char-style-override-8">Gözyaşları süzülürken Nancy konuşmayı bıraktı.</span></p>
				<p class="Normal para-style-override-4"><span class="char-style-override-8">Kendini suçlamanın acısıyla, davranışının o kadar da aptalca olmadığını kendisine kanıtlamak için atılarak, “Eğer söyleseydim Nancy, o zaman benimle evlenmezdin,” dedi Godfrey, “şimdi böyle düşünebilirsin, ama o zaman düşünmezdin. Senin ve babanın gururuyla, böyle bir konuşmadan sonra benimle ilgili her şeyden nefret ederdin.”</span></p>
				<p class="Normal para-style-override-4"><span class="char-style-override-8">“Bu konuda ne yapardım, onu bilemem Godfrey. Başka hiç kimseyle evlenmezdim. Ama ben uğruna yanlışlık yapmaya değmezdim... bu dünyada hiçbir şey değmez. Hiçbir şey önceden göründüğü kadar iyi değil... evliliğimiz bile, görüyorsun.” Bu son sözleri söylerken Nancy’nin yüzünde cılız, hüzünlü bir gülümseme vardı.</span></p>
				<p class="Normal para-style-override-4"><span class="char-style-override-8">“Düşündüğünden de kötü bir adamdım Nancy,” dedi Godfrey fazlasıyla ürkek biçimde. “Bir gün beni bağışlayabilecek misin?”</span></p>
				<p class="Normal para-style-override-4"><span class="char-style-override-8">“Bana karşı yaptığın yanlışlık pek önemli değil Godfrey: Bunu telafi ettin... on beş yıldır bana karşı hep iyi oldun. Asıl yanlışlığı başkasına yaptın ve telafi edilebileceğinden kuşkuluyum.”</span></p>
				<p class="Normal para-style-override-4"><span class="char-style-override-8">“Ama Eppie’yi şimdi alabiliriz,” dedi Godfrey. “Sonunda bütün âlem öğrense de umurumda değil. Yaşamımın geri kalanında hep dürüst ve açık olacağım.”</span></p>
				<p class="Normal para-style-override-4"><span class="char-style-override-8">Nancy üzgün üzgün başını sallayarak, “Şimdi büyüdüğü için, artık bize gelişi farklı olur,” dedi. “Ama onu yasal olarak üstlenip geçimini sağlamak senin ödevin; ben de onun için üstüme düşeni yapacağım ve beni sevmesi için yüce Tanrı’ya yakaracağım.</span></p>
				<p class="Normal para-style-override-4"><span class="char-style-override-8">“Öyleyse hemen bu gece, taşocaklarında her şey yoluna girer girmez Silas Marner’lara gidelim.”</span></p>
			</div>
		</div>
</body>
</html>