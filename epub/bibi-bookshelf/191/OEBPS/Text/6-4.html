<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>6-4.html</title>
		<link href="../Styles/template.css" rel="stylesheet" type="text/css"/>
	</head>
	<body>
		<div id="x6-4.html" xml:lang="tr-TR">
			<div class="Basic-Text-Frame">
				<p class="konu" id="toc_marker-2-4">On Dokuzuncu Bölüm</p>
				<p class="Normal para-style-override-4"></p>
				<p class="Normal para-style-override-4"><span class="char-style-override-8">O akşam saat sekizle dokuz arasında Eppie ve Silas kulübede yalnız başlarına oturuyorlardı. Çok heyecanlanmasına yol açan öğleden sonraki olayların ardından, dokumacı böyle bir sessizlik için büyük bir özlem duymuş, hatta herkes gittikten sonra doğal olarak bir süre daha oyalanan Mrs. Winthorp’la Aaron’a kendisini çocuğuyla baş başa bırakmaları için yalvarmıştı. Heyecanı yatışmamıştı. Fakat duyarlılık keskinliğinin dış uyaranları katlanılmaz kıldığı o aşamaya ulaşmıştı... bezginlik duygusundan çok, iç dünyasının uyumayı imkânsız hale getiren yoğunluğuna. Başka insanlarda bu türden anları gözlemlemiş olan biri gözlerdeki parlaklığı ve o geçici etkinin kaba hatlara verdiği tuhaf kesinliği hatırlayacaktır. Sanki ruhsal seslerin gönderdiği harikalar yaratan titreşimlerin ağır ölümlü bedenden geçerek kulağa yepyeni gelen güzelliği gibi... sanki dinleyicinin yüzünden “çağıltılı sesten doğan güzellik”</span><span class="Character-Style-1 char-style-override-9"><a class="footnote-link" href="#footnote-225-3" id="footnote-225-3-backlink">3</a></span><span class="char-style-override-8"> geçmiş gibi.</span></p>
				<p class="Normal para-style-override-4"><span class="char-style-override-8">Koltuğunda oturur ve Eppie’ye bakarken Silas’ın yüzü bu türden bir değişimi gösteriyordu. Eppie iskemlesini onun dizlerine doğru çekmiş ve yüzüne bakarken her iki elini de tutarak öne eğilmişti. Yanlarındaki sehpanın üstünde bir kandilin aydınlattığı bulunmuş altınlar duruyordu... tek eğlencesinin bu olduğu günlerde Silas’ın dizdiği, sıraladığı gibi, düzgün yığınlar halinde sıralanmış, uzun zaman sevilmiş altın. Her gece onları nasıl saydığını ve Eppie kendisine gönderilene kadar yüreğinin ne kadar ıssız olduğunu anlatıyordu ona.</span></p>
				<p class="Normal para-style-override-4"><span class="char-style-override-8">“Başlangıçta ara sıra içimden geçirdiğim bir duygu vardı,” diyordu bastırılmış bir sesle, “sanki sen yeniden altına dönüştürülebilirmişsin gibi; çünkü kimi kez başımı ne yana çevirsem altını görmüş gibi oluyor, dokunabilsem ve geri geldiklerini anlasam memnun kalacağımı düşünüyordum. Ama uzun sürmedi bu. Bir süre sonra seni kendimden uzaklaştırmamın geri gelen bir lanet olacağını düşündüm, çünkü bakışlarına, sesine ve minik parmaklarının dokunuşuna ihtiyaç duymaya başlamıştım. O zamanlar bilmiyordun Eppie, öylesine ufak bir şeyken... yaşlı Silas Babanın senin için hissettiklerini bilmiyordun.”</span></p>
				<p class="Normal para-style-override-4"><span class="char-style-override-8">“Ama şimdi biliyorum baba,” dedi Eppie. “Sen olmasaydın öksüzler yuvasına gönderirlerdi, orada da beni sevecek kimse bulunmazdı.”</span></p>
				<p class="Normal para-style-override-4"><span class="char-style-override-8">“Ah kıymetli yavrum, şükran duyan benim. Beni kurtarmak için gönderilmemiş olsaydın, üzüntümle çoktan mezara girmiştim. Para benden tam zamanında alınmış ve görüyorsun saklanmış... senin için gerekli olana kadar saklanmış. Harika bu... yaşamımız harika.”</span></p>
				<p class="Normal para-style-override-4"><span class="char-style-override-8">Silas paraya bakarak birkaç dakika sessizce oturdu. Düşünceli düşünceli, “Beni şimdi hiç çekmiyor kendine,” dedi, “... çekmiyor. Bir daha çekeceğini de sanmam... bunu yapabileceğinden kuşkuluyum. Ama seni yitirirsem Eppie, yeniden yüzüstü bırakıldığımı düşünebilir ve Tanrı’nın bana iyi davrandığı duygusunu da yitirebilirim.</span></p>
				<p class="Normal para-style-override-4"><span class="char-style-override-8">Tam o anda kapı çalındı; Eppie Silas’ı cevaplamadan yerinden doğrulmak zorunda kaldı. Kapıyı açmak için yürürken, gözlerinde biriken yaşların verdiği sevecenlik ve yanaklarındaki hafif kızarıklıkla pek güzel görünüyordu. Mr. ve Mrs. Cass’ı karşısında görünce kızartı arttı. Küçük bir köylü reveransıyla eğildi ve girsinler diye kapıyı ardına dek açtı.</span></p>
				<p class="Normal para-style-override-4"><span class="char-style-override-8">Mrs. Cass, Eppie’nin elini tutup kaygılı bir ilgi ve beğeniyle yüzüne bakarak, “Sizi geç vakitte rahatsız ediyoruz canım,” dedi, Nancy’nin yüzü ise solgun ve huzursuzdu.</span></p>
				<p class="Normal para-style-override-4"><span class="char-style-override-8">Eppie, Mr. ve Mrs. Cass’a iskemle gösterdikten sonra, onların çaprazına gidip Silas’ın yanında durdu.</span></p>
				<p class="Normal para-style-override-4"><span class="char-style-override-8">Godfrey kesin bir ifadeyle konuşmaya çalışarak, “Evet Marner,” dedi, “seni yeniden yıllarca yoksun kaldığın paranla birlikte görmek içimi çok rahatlattı. Sana bu haksızlığı yapan benim ailemden biri... benim için çok üzücü... bunu her açıdan telafi etmeye kendimi mecbur hissediyorum. Soygundan ötesine bakmasam, senin için yapabileceğim herhangi bir şey sadece bir borcun ödenmesinden başka bir şey olmayacak. Ama borçlu bulunduğum başka şeyler de var... sana borçlu olduğum şeyler Marner.”</span></p>
				<p class="Normal para-style-override-4"><span class="char-style-override-8">Godfrey kendini yokladı. Karısıyla babalık konusuna dikkatli yaklaşılmasını, mümkünse başkalarına duyurma işinin de ileriye bırakılmasını, böylece Eppie’nin yavaş yavaş alıştırılmasını kararlaştırmışlardı. Bunu Nancy istemişti, çünkü Eppie’nin kaçınılmaz olarak babasıyla annesi arasındaki ilişkiyi hangi acılı ışık altında göreceğini ta iliklerinde hissetmişti.</span></p>
				<p class="Normal para-style-override-4"><span class="char-style-override-8">Mr. Cass gibi “üst düzeyde” –çoğunlukla at sırtında görülen, uzun boylu, kudretli, gösterişli– kişilerle konuşurken kendisini rahatsız hisseden Silas, zorlanarak cevap verdi.</span></p>
				<p class="Normal para-style-override-4"><span class="char-style-override-8">“Efendim, size zaten epey teşekkür borcum var. Hırsızlığa gelince, bunu kendim için bir kayıp olarak görmüyorum. Görseydim de sizin elinizden bir şey gelmezdi: Bunun sorumlusu siz değilsiniz.”</span></p>
				<p class="Normal para-style-override-4"><span class="char-style-override-8">“Sen öyle görebilirsin Marner, ama ben değil ve umarım kendi adalet duyguma uygun biçimde davranmama izin verirsin. Senin kolaylıkla memnun olduğunu biliyorum: Bütün yaşamı boyunca çok çalışmış bir adamsın sen.”</span></p>
				<p class="Normal para-style-override-4"><span class="char-style-override-8">Marner dalgın dalgın, “Evet efendim, evet,” dedi. “İşim olmasa beş parasız kalırdım: Elimde avcumda ne varsa gidince, buna tutundum.”</span></p>
				<p class="Normal para-style-override-4"><span class="char-style-override-8">“Ah,” dedi Godfrey, Marner’in sözlerini basitçe bedenin ihtiyaçlarına yorarak, “bu senin için iyi bir işti, çünkü bu memlekette epeyce ketene ihtiyaç var. Ama artık bu kadar sıkı çalışma zamanın geçiyor Marner: Artık ayağını uzatıp dinlenme zamanı. Yaşlı bir adam olmadığın halde epeyce çökmüş görünüyorsun... kaç yaşındasın?”</span></p>
				<p class="Normal para-style-override-4"><span class="char-style-override-8">“Yaklaşık elli beş diyebilirim efendim,” dedi Silas.</span></p>
				<p class="Normal para-style-override-4"><span class="char-style-override-8">“Demek ki otuz yıl daha yaşayabilirsin... yaşlı Macey’e baksana! Ama masanın üstündeki şu para, sonuçta yetmez. Ne olursa olsun fazla dayanmaz... faize de versen, yettiği yere kadar da geçinsen: Kendinden başka bakacak kimsen olmasa bile yetmez, üstelik şimdi yıllarca geçindirmen gereken iki kişisiniz.”</span></p>
				<p class="Normal para-style-override-4"><span class="char-style-override-8">“Eh,” dedi Silas, Godfrey’in söylediklerden hiç etkilenmeksizin, “yokluktan korkum yok efendim. Gayet iyi geçiniyoruz... Eppie ve ben pekâlâ başa çıkarız. Bu kadar parası olan pek az emekçi var. Kibar insanlar için ne anlam ifade ettiğini bilmem ama bunu bizim için büyük para olarak görüyorum... hatta çok fazla. Bize gelince, ihtiyaç duyduğumuz pek az şey var.”</span></p>
				<p class="Normal para-style-override-4"><span class="char-style-override-8">Eppie kulaklarına kadar kızararak, “Yalnızca bahçe baba,” dedi</span></p>
				<p class="Normal para-style-override-4"><span class="char-style-override-8">Nancy bakış açısındaki bu dönüşün kocasının işine yarayacağını düşündü. “Bahçeyi seviyorsun demek, öyle mi canım?” dedi, “Bu konuda hemfikiriz: Ben de bahçeye epeyce zaman ayırıyorum.”</span></p>
				<p class="Normal para-style-override-4"><span class="char-style-override-8">Başlangıçta kendisine çok kolay görünmüş bir teklifi gündeme getirmekte zorlanışına şaşırarak, “Ya, Kırmızı Köşk’te epeyce bahçe işi var,” dedi Godfrey. “Sen Marner, on altı yılda Eppie için zoru başardın. Ona iyi bakıldığını görmek, senin için büyük bir rahatlık olurdu değil mi? Serpilmiş ve sağlıklı görünüyor, ama pek güçlüğe gelemez: Emekçi ebeveynden doğmuş iriyarı bir kıza benzemiyor hiç. Ona kendisini iyi geçindirebilecek ve bir hanımefendi yapabilecek kişilerin bakmasından memnun kalırdın... bir iki yıl içinde zorlaşması ihtimali olan bir yaşamdansa öyle bir yaşama daha uygun.”</span></p>
				<p class="Normal para-style-override-4"><span class="char-style-override-8">Marner’in yüzünde hafif bir kızartı belirdi, gelip geçen bir ışın gibi kayboldu. Eppie, Mr. Cass’ın gerçeklikle hiç ilgisi olmayan şeyler hakkında niye konuştuğunu merak ediyordu açıkçası; ama Silas incinmiş ve huzursuz olmuştu.</span></p>
				<p class="Normal para-style-override-4"><span class="char-style-override-8">Mr. Cass’ın sözlerini duyunca hissettiği karmaşık duyguları ifade etmeye yarayacak sözleri bulamayıp, “Ne demek istediğinizi anlayamıyorum efendim,” diye cevapladı,</span></p>
				<p class="Normal para-style-override-4"><span class="char-style-override-8">Godfrey sadede gelmeye kararlı biçimde, “Pekâlâ Marner, söylemek istediğim şu:” dedi “Mrs. Cass’la benim, biliyorsun, çocuğumuz yok... güzel evimizden ve bize yetenden fazlasına sahip olduğumuz diğer şeylerden faydalanacak kimse yok. Kızımız yerine geçecek biri olmasını çok isteriz... Eppie’nin bizim olmasını; her bakımdan ona öz çocuğumuz gibi bakmayı isteriz. Onu bu kadar iyi yetiştirmek için onca zahmete katlandıktan sonra böyle bir talihe konduğunu görmek, umarım ileri yaşında sana da büyük bir rahatlama sağlar. Bunun için her türlü ödüle layıksın. Eppie de, eminim seni her zaman sevecek ve minnet duyacaktır: Sık sık gelip seni görür; seni rahat ettirmek için hepimiz elimizden gelen her şeyi yaparız.”</span></p>
				<p class="Normal para-style-override-4"><span class="char-style-override-8">Azıcık sıkıntıyla konuşan Godfrey Cass gibi açıksözlü bir adam, maksadını aşan sözler sarf edip ille de çam devirir ve hassas duygular üstünde sevimsiz bir etki bırakır. O konuşurken Eppie elini yavaşça babasının başına doğru uzatmış, saçını okşayarak öyle durmuştu, adamın şiddetle titrediğini hissediyordu. Mr. Cass sözlerini bitirdiğinde kısa bir süre sessiz kaldı; hepsi birbirine benzer acı verici duygularının çelişkisi içinde gücünü yitirmişti. Babasının huzursuzluğa boğulduğu duygusu Eppie’nin yüreği daraltıyordu; tam öne doğru eğilip onunla konuşacakken, Silas’ın içindeki korkulardan biri en sonunda diğerleri üzerinde üstünlüğü ele geçirdi ve cılız bir sesle şöyle dedi:</span></p>
				<p class="Normal para-style-override-4"><span class="char-style-override-8">“Eppie, yavrum... konuş. Yolunun üstünde durmayacağım. Mr. ve Mrs. Cass’a teşekkür et.”</span></p>
				<p class="Normal para-style-override-4"><span class="char-style-override-8">Eppie elini babasının başından çekti ve bir adım öne çıktı. Yanakları kıpkırmızıydı, ama bu kez çekingenliğinden değildi: Babasının kuşkuya düştüğü ve acı çektiği duygusu öyle bir içekapanıklığı defetmişti. Önce Mrs. Cass’a, ardından da Mr. Cass’a doğru reverans yaptı:</span></p>
				<p class="Normal para-style-override-4"><span class="char-style-override-8">“Teşekkür ederim hanımefendi... teşekkür ederim beyefendi. Ama ne babamı bırakabilirim ne de ondan başkasına daha yakın olabilirim. Hanımefendi olmak da istemem... yine de teşekkürler,” dedi. (Burada Eppie bir reverans yaptı) “Alıştığım insanlardan vazgeçemem.”</span></p>
				<p class="Normal para-style-override-4"><span class="char-style-override-8">Son sözleri söylerken Eppie’nin dudakları azıcık titremeye başladı. Yeniden babasının koltuğuna doğru geriledi ve boynuna sarıldı: Bu sırada Silas bastırılmış bir hıçkırıkla elini onunkini kavramak için uzatmıştı.</span></p>
				<p class="Normal para-style-override-4"><span class="char-style-override-8">Nancy’nin gözünde yaşlar vardı, ama Eppie’ye duyduğu sıcak ilgi doğal olarak kocasının sıkıntısı ile bölünmüştü. Kocasının aklından neler geçtiğini merak ederek konuşmayı göze alamadı.</span></p>
				<p class="Normal para-style-override-4"><span class="char-style-override-8">Godfrey beklenmedik bir engelle karşılaştığımızda hemen hepimiz için kaçınılmaz sayılabilecek bir öfke hissetti. İçi pişmanlıkla dolu ve ömrünün yettiği kadarıyla hatasını onarabilmek için tümüyle kararlılık içindeydi: Kendini doğru olduğundan hiç kuşku duymadığı bir işe kalkışmak için önceden belirlediği bir yola yönlendiren yaşamsal önemde duygulara sahipti ve bu erdemli niyetlerine karşı koyan kişilerin duygularına anlayış göstermeye hazırlıklı değildi. Yeniden konuşmaya başladığında heyecanı kızgınlıktan tam arınmamıştı.</span></p>
				<p class="Normal para-style-override-4"><span class="char-style-override-8">“Ama senin üzerinde bir hakkım var Eppie... tüm hakların en güçlüsü. Eppie’ye kendi çocuğum gibi sahip çıkıp ona bakmak Marner, benim ödevim. O benim öz çocuğum... annesi karımdı. Onun üzerinde, başka her şeyin önüne geçecek doğal bir hakkım var.”</span></p>
				<p class="Normal para-style-override-4"><span class="char-style-override-8">Eppie şiddetle irkildi, beti benzi attı. Eppie’nin verdiği cevapla tamamen rahatlamış olan Silas ise, Eppie’nin fikrinin kendisininkine zıt olacağı korkusuyla, bir parça da babalık duygusunun verdiği şiddetle içindeki direniş ruhunun iplerini kopardığını hissetti. Gençlik umudunun yok edildiği o unutulmaz günden beri içinde sessiz kalmış acılığın vurgusuyla, “O zaman beyefendi,” diye cevapladı, “o zaman beyefendi, yüreğimi de bedenimden sökebileceğiniz şu anda onu benden almaya gelmek yerine, niye on altı yıl önce söylemediniz, ben onu sevmeye başlamadan önce üstündeki hakkınızı ileri sürmediniz? Siz sırtınızı döndüğünüz için Tanrı onu bana verdi ve ona benim çocuğum gözüyle baktı: Sizin onun üstünde hiçbir hakkınız yok! Bir kişi bir nimeti kapısından çevirdiğinde, o nimet onu içeri alanların hakkıdır.”</span></p>
				<p class="Normal para-style-override-4"><span class="char-style-override-8">Silas’ın sözcüklerindeki keskinliği içinde hissetmeye engel olamayan Godfrey, “Bunu biliyorum Marner. Hata ettim. Bu davranışımdan pişmanım,” dedi.</span></p>
				<p class="Normal para-style-override-4"><span class="char-style-override-8">Daha da heyecanlanarak, “Bunu duyduğuma memnun oldum beyefendi,” dedi Marner, “ama pişmanlık on altı yıldır olanları değiştirmez. Şimdi gelip ‘ben onun babasıyım’ demeniz içimizdeki duyguları değiştirmez. Konuşmaya başladığı günden beri baba diye çağırdığı kişi benim.”</span></p>
				<p class="Normal para-style-override-4"><span class="char-style-override-8">Godfrey dokumacının gerçeği dosdoğru söylemesine beklenmedik biçimde saygı duyarak, “Ama sanırım meseleye daha mantıklı bir açıdan bakabilirsin Marner,” dedi, “sanki bir daha hiç göremeyecekmişsin gibi senden tümüyle uzaklaştırılacak değil. Sana çok yakın olacak ve sık sık görmeye gelecek. Sana karşı yine aynı şeyleri hissedecek.”</span></p>
				<p class="Normal para-style-override-4"><span class="char-style-override-8">“Aynı mı?” dedi Marner öncekinden de acı bir sesle. “Aynı şeyi yediğimiz, aynı bardaktan içtiğimiz ve ertesi gün için hep aynı şeyleri düşündüğümüz şu ankiyle aynı şeyleri nasıl hissedecek bana karşı? Aynı ha? Boş laf bunlar. Bizi koparıp ayıracaksınız.”</span></p>
				<p class="Normal para-style-override-4"><span class="char-style-override-8">Marner’ın basit sözcüklerinin nelere gebe olduğunu fark edemeyecek kadar deneyim yoksunu olan Godfrey yeniden fazlasıyla kızgınlık duydu. Dokumacı, kesinlikle Eppie’nin iyiliği için olan bir şeye karşı çıkarak çok bencillik ediyormuş gibi göründü ona (kendi fedakârlık güçlerini asla sınamamış olanların kolayca vardığı bir yargı) ve Eppie için ağırlığını koyması gerektiğini hissetti.</span></p>
				<p class="Normal para-style-override-4"><span class="char-style-override-8">“Sanmıştım ki Marner...” dedi sertçe, “Eppie’ye duyduğun sevgiden dolayı, bir şeyden vazgeçmen anlamına gelse bile onun iyiliği için buna sevinirsin sanmıştım. Senin şu yaşamının hep güven sağlamayacağını unutmamalısın, üstelik o şimdi öyle bir yaşta ki bir süre sonra kısmeti babasının evindekinden çok farklı olabilir: Alt tabakadan bir işçiyle evlenebilir, o zaman ne yaparsam yapayım durumunu düzeltemeyebilirim. Onun refahının önünde dikiliyorsun; senin bütün yaptıklarından ve benim yapmadan bıraktıklarımdan sonra seni incittiğim için üzülsem de, şimdi artık kızımın bakımını üstlenmekte diretmeyi ödevim olarak görüyorum. Ödevimi yerine getirmek istiyorum.”</span></p>
				<p class="Normal para-style-override-4"><span class="char-style-override-8">Godfrey’in bu son söyleviyle Silas’ın mı, yoksa Eppie’nin mi daha derinden sarsıldığını söylemek güç olurdu. Ezelden beri sevdiği yaşlı babasıyla, birdenbire annesinin parmağına yüzük takan o karanlık, biçimsiz gölgenin yerini doldurmaya gelmiş, tanımadığı bu yeni baba arasındaki tartışmayı dinlerken Eppie’nin zihni epeyce yoğundu. Hayal gücü, ortaya çıkan bu yeni babanın çağrıştırdığı varsayımlarla geriye, önsezilerle de ileriye atılıyordu ve Godfrey’in son söylevinde özellikle önsezileri kesin kılan sözcükler vardı. Kararını belirleyen geçmişe ya da geleceğe yönelik bu düşüncelerden biri değildi... Silas’ın söylediği sözcüklerin her birinde titreşen duygulardı; ama düşünceler bu duygulardan tamamen bağımsız olarak, sunulan kısmete ve ortaya yeni çıkmış babaya karşı içinde bir geri tepmeyi güçlendirmişti.</span></p>
				<p class="Normal para-style-override-4"><span class="char-style-override-8">Öte yandan Silas ise yeniden vicdanının baskısına maruz kalmış, Godfrey’in suçlaması doğru olabilir, kendi iradesini Eppie’nin iyiliğinin önüne engel gibi dikiyor olabilir diye paniğe kapılmıştı. Zor sözcükleri söyleyebilmek için kendini ikna etmeye çabaladığı epeyce bir süre sesi çıkmadı. Sözcükler titreyerek çıktı ağzından.</span></p>
				<p class="Normal para-style-override-4"><span class="char-style-override-8">“Daha fazla bir şey söylemeyeceğim. Nasıl isterseniz öyle olsun. Çocukla konuşun. Ben hiçbir şeyi engellemeyeceğim.”</span></p>
				<p class="Normal para-style-override-4"><span class="char-style-override-8">Duygularının tüm yoğun duyarlılığıyla Nancy bile, kocasının gerçek baba olarak kendini ilan ettikten sonra Marner’ın Eppie’yi alıkoyma arzusunda haklı görülemeyeceği görüşünü paylaşıyordu. Bunun zavallı dokumacı için çok zor bir sınav olduğunu hissediyordu, ama onun kanunu kan bağı olan bir babanın herhangi bir üvey babadan daha çok hakkı olduğunun sorgulanmasına bile izin vermiyordu. Ayrıca bütün yaşamında bolluk ve “saygınlığın” ayrıcalıklarından yararlanan Nancy, yoksul doğmuş insanların küçük yaşta aldıkları terbiye ve edindikleri alışkanlıkla küçük amaç ve çabalarından duydukları zevki algılayamıyordu: Ona göre doğuştan gelen haklarına kavuşmasıyla Eppie uzun süredir ondan esirgenmiş ama sorgulanamaz biçimde iyi olan kendi yoluna geri dönüyordu. Bu yüzden Silas’ın son sözlerini rahatlayarak dinlemiş, Godfrey gibi o da istediklerinin gerçekleştiğini düşünmüştü.</span></p>
				<p class="Normal para-style-override-4"><span class="char-style-override-8">Godfrey, kendisini yargılayabilecek yaşta olduğu düşüncesiyle duyduğu sıkıntıya engel olamadan kızına bakarak, “Eppie canım,” dedi, “sana yıllarca babalık etmiş birine sevgini ve minnetini göstermen her zaman dileğimiz olacaktır, onu her bakımdan rahat ettirmen için sana yardım etmeyi isteriz. Ama umuyorum ki bizi de seveceksin; bütün bu yıllar boyunca sana olması gerektiği gibi babalık etmediysem de ömrümün geri kalanında gücümün yettiği her şeyi yapacak ve tek çocuğum olarak senin geçimini sağlayacağım. Karım da senin için annelerin en iyisi olacak; bunun senin için bir nimet olacağını anlayabilecek yaştasın.”</span></p>
				<p class="Normal para-style-override-4"><span class="char-style-override-8">“Canım, sen benim en değerli varlığım olacaksın,” dedi Nancy tatlı sesiyle. “Kızımıza sahip olunca hiçbir eksiğimiz kalmayacak.”</span></p>
				<p class="Normal para-style-override-4"><span class="char-style-override-8">Eppie daha önce yaptığı gibi öne çıkmadı ve eğilip reverans yapmadı. Silas’ın elini ellerinin içinde tuttu ve onu sıkıca kavrarken –bu tür bir baskıya duyarlı avcu ve parmak uçlarıyla, bir dokumacının eliydi bu– öncekinden daha soğuk bir kararlılıkla konuştu.</span></p>
				<p class="Normal para-style-override-4"><span class="char-style-override-8">“Teşekkür ederim hanımefendi... teklifleriniz için teşekkür ederim beyefendi... bunlar çok önemli ve benim dileğimin çok üzerinde. Fakat babamdan ayrılmaya zorlanır ve onun evde beni düşünüp kendini yapayalnız hissederek oturduğunu bilirsem artık yaşamdan hiç zevk alamam. Her gün birlikte mutlu olmaya alıştık biz, onsuz bir mutluluk düşünemiyorum. Ben ona gönderilene kadar dünyada hiç kimsesi olmadığını söyler hep, ben gittiğimde kimsesi kalmaz. O ta başından beri beni koruyup kolladı ve sevdi, ben de yaşadığı sürece ona bağlı kalacağım, hiç kimse onunla arama giremez.”</span></p>
				<p class="Normal para-style-override-4"><span class="char-style-override-8">“Ama iyi düşünmelisin Eppie,” dedi Silas alçak bir sesle “hiçbir zaman üzülmeyeceğinden emin olmalısın, çünkü her şeyin en iyisine sahip olabilecekken yoksul insanlar, yoksul giysiler ve eşyalar arasında kalmayı seçiyorsun.”</span></p>
				<p class="Normal para-style-override-4"><span class="char-style-override-8">Eppie’nin sevgi dolu bağlılık sözlerini dinlerken bu konudaki duyarlılığı artmıştı.</span></p>
				<p class="Normal para-style-override-4"><span class="char-style-override-8">“Asla üzülmem baba,” dedi Eppie. “Alışkın olmadığım için çevremdeki güzel eşyalar hakkında ne düşünüp isteyeceğimi bilmezdim. İyi giyinmek, arabaya binmek ve kilisede oturacak bir yerimin olması benim için önem taşımazdı, çünkü kendimi onlara uygun görmemek hoşuma gidiyor. Başka nesini umursayacağım o halde?”</span></p>
				<p class="Normal para-style-override-4"><span class="char-style-override-8">Nancy Godfrey’e acı dolu, sorgulayan bir bakışla baktı. Ama onun gözleri kendinden geçmişçesine bir şey düşünüyormuş gibi bastonunun ucunu oynatıp durduğu döşemeye dikilmişti. Nancy onun yerine söylemesi gereken bir çift söz olduğunu düşündü.</span></p>
				<p class="Normal para-style-override-4"><span class="char-style-override-8">“Söylediklerin doğal sevgili çocuğum... seni yetiştirenlere tutunman doğal,” dedi uysallıkla, “ama yasal babana borçlu olduğun bir ödev de var. Belki ortada birden çok nedenle itiraz edecek bir şey var, ama baban sana evini açtığında, buna sırtını dönmemenin doğru olacağını düşünüyorum.”</span></p>
				<p class="Normal para-style-override-4"><span class="char-style-override-8">Gözlerinde yaşlar birikirken Eppie sertçe, “Başka bir babam varmış gibi hissedemiyorum,” dedi. “Hep onun bir köşede oturduğu, onu koruyup, onun için her şeyi yapacağım küçük bir yuva düşünmüşümdür: Başka bir yuva düşünemem. Bir hanımefendi olmak için yetiştirilmedim ben, bunu aklımdan çıkaramam. Emeğiyle geçinen insanları seviyorum, onların yiyeceklerini ve yaşam biçimlerini de.” Gözyaşları akarken, “Babamla yaşayacak ve ona bakmam için bana yardım edecek bir işçiye evlilik sözü verdim,” diye sözlerini tutkuyla bitirdi.</span></p>
				<p class="Normal para-style-override-4"><span class="char-style-override-8">Godfrey başını kaldırıp kızarmış bir yüz ve acıyla büyümüş gözlerle Nancy’ye baktı. Yaşamının en büyük hatalarından birini bir ölçüde telafi etmek üzere, soylu bir vicdanın etkisiyle kalkıştığı bir işin kendisini bu biçimde düş kırıklığına uğratması odanın havasının boğucu gelmesine yol açmıştı.</span></p>
				<p class="Normal para-style-override-4"><span class="char-style-override-8">“Hadi gidelim,” dedi alçak sesle.</span></p>
				<p class="Normal para-style-override-4"><span class="char-style-override-8">“Bunu şimdi daha fazla konuşmayalım,” dedi Nancy doğrulurken. “Biz senin iyiliğini istiyoruz canım... tabii senin de Marner. Yeniden gelip göreceğiz sizi. Şimdi geç oldu.”</span></p>
				<p class="Normal para-style-override-4"><span class="char-style-override-8">Böyle yaparak kocasının ani kalkışının üzerini örttü, çünkü Godfrey bir sözcük daha söyleyemeyecek halde doğruca kapıya gitmişti.</span></p>
				<div class="footnotes">
					<div class="footnote">
						<p class="Basic-Paragraph-1 para-style-override-14" xml:lang="en-GB"><a class="footnote-anchor" href="#footnote-225-3-backlink" id="footnote-225-3">3</a><span class="DIPNOT char-style-override-10" style="font-size:1em;" xml:lang="tr-TR">	W. Wordsworth’un bir şiirine gönderme. (ç.n.).</span></p>
						<p class="Basic-Paragraph-1 para-style-override-14" xml:lang="en-GB"></p>
					</div>
				</div>
			</div>
		</div>
</body>
</html>