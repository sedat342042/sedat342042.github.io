<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>6-5.html</title>
		<link href="../Styles/template.css" rel="stylesheet" type="text/css"/>
	</head>
	<body>
		<div id="x6-5.html" xml:lang="tr-TR">
			<div class="Basic-Text-Frame">
				<p class="konu" id="toc_marker-2-5">Yirminci Bölüm</p>
				<p class="Normal para-style-override-8"></p>
				<p class="Normal para-style-override-4"><span class="char-style-override-8">Nancy ve Godfrey yıldızların aydınlığında, sessizlik içinde evlerine yürüdüler. Meşe kaplı salona girdiklerinde God-frey kendisini iskemlesine bırakırken Nancy de başlığıyla şalını çıkardı, onu bir dakika bile yalnız bırakmayı istemeden ve duygularına ters düşebilir diye tek bir söz söylemekten korkarak ocağın başında kocasının yanında dikildi. Sonunda Godfrey başını ondan yana çevirdi ve ikisi de kımıldamazken bakışları bu buluşmada karşılaşıp birbirine kenetlendi. Birbirine güvenen bir kocayla karısının bu sessiz bakışması büyük bir yorgunluktan ya da büyük bir tehlikeden kaçıp birbirlerine sığınmalarının ilk anı gibidir; duyguları sükûnetin keyfinden ayıracak hiçbir konuşma ya da eylemle müdahale edilmemelidir bu ana.</span></p>
				<p class="Normal para-style-override-4"><span class="char-style-override-8">Ama hemen elini uzattı, Nancy de elini avcuna bırakırken karısını kendine doğru çekti. “Bitti bu iş!” dedi.</span></p>
				<p class="Normal para-style-override-4"><span class="char-style-override-8">Nancy onu öpmek için eğildi ve yanında dikilirken, “Evet,” dedi, “korkarım onu kızımız olarak sahiplenme umudunu bir yana bırakmalıyız. Kendi arzusu dışında bize gelmesi için onu zorlamak istememiz doğru olmaz. Yetiştiriliş tarzını ve bundan doğan sonuçları değiştiremeyiz.”</span></p>
				<p class="Normal para-style-override-4"><span class="char-style-override-8">Her zamanki dikkatsiz ve karşısındakini düşünmeden konuşmasıyla zıt biçimde, “Hayır,” dedi Godfrey sesinde kesin bir kararlılıkla, “geçip giden yıllar için para borcu gibi fazladan ödeme yaparak karşılayamayacağımız borçlar var. Ben oyalanıp dururken ağaçlar büyümesini sürdürmüş... artık çok geç. Marner bir insanın kapısına gelmiş nimete sırt çevirmesiyle ilgili söylediklerinde haklıydı: O zaman başkasına düşer. Bir zamanlar çocuksuz sanılmak istedim Nancy... şimdi de isteğim dışında çocuksuz kalacağım.”</span></p>
				<p class="Normal para-style-override-4"><span class="char-style-override-8">Nancy hemen konuşmadı, ama kısa bir süre sonra sordu: “Eppie’nin senin kızın olduğunu duyurmayacaksın o zaman, öyle mi?”</span></p>
				<p class="Normal para-style-override-4"><span class="char-style-override-8">“Hayır. Kime ne yararı dokunur ki? Yalnızca zarar verir. Seçeceği yaşam biçiminde onun için elimden geleni yapmalıyım. Kiminle evlenmeyi düşündüğünü öğrenmeliyim.”</span></p>
				<p class="Normal para-style-override-4"><span class="char-style-override-8">Daha önce bastırmaya çalıştığı bir duyguyu şimdi ifade etmenin rahatlığına kendisini bırakabileceğini düşünen Nancy, “Eğer bilinmesinin kimseye yararı dokunmayacaksa,” dedi, “babam ve Priscilla adına, onları geçmişte olanları öğrenme sıkıntısına sokmazsak müteşekkir kalırım: Dunsey’inki dışında, onunkini öğrenmemeleri için yapılacak bir şey yok.”</span></p>
				<p class="Normal para-style-override-4"><span class="char-style-override-8">“Bunu vasiyetime koyacağım... öyle düşünüyorum. Dunsey’in bu marifeti gibi hiçbir şeyin sonradan açığa çıkmasına izin vermemeliyim,” dedi Godfrey dalgın dalgın. “Ama bunu şimdi söylemenin sıkıntıdan başka bir şeye yaramayacağını görebiliyorum. Kendi seçtiği yolda mutlu olması için elimden geleni yapmalıyım...” Kısa bir duraksamanın ardından, “Bir tahminim var, sözlendiğini söylerken kastettiği kişi Aaron Winthorp. Onu Eppie ve Marner’la kiliseden birlikte ayrılırken gördüğümü hatırlıyorum.” diye ekledi.</span></p>
				<p class="Normal para-style-override-4"><span class="char-style-override-8">Meseleye elinden geldiğince neşeli yaklaşmaya çalışarak, “İyi, o son derece aklı başında ve çalışkan bir delikanlı,” dedi Nancy.</span></p>
				<p class="Normal para-style-override-4"><span class="char-style-override-8">Godfrey yeniden düşüncelere dalmıştı. Az sonra başını kaldırıp hüzünle Nancy’ye baktı.</span></p>
				<p class="Normal para-style-override-4"><span class="char-style-override-8">“Çok hoş ve iyi bir kız o, değil mi Nancy?” dedi.</span></p>
				<p class="Normal para-style-override-4"><span class="char-style-override-8">“Evet canım, tıpkı senin saçların ve gözlerinle... Daha önce niye hiç dikkatimi çekmedi bilmem.”</span></p>
				<p class="Normal para-style-override-4"><span class="char-style-override-8">“Sanırım, babası olmam düşüncesinden hiç hoşlanmadı. Bunu öğrendikten sonra davranışındaki değişmeyi gördüm.”</span></p>
				<p class="Normal para-style-override-4"><span class="char-style-override-8">Kocasının acı dolu izlenimini onaylamayı istemeyerek, “Marner’ı baba olarak görmemenin düşüncesine katlanamazdı,” dedi Nancy.</span></p>
				<p class="Normal para-style-override-4"><span class="char-style-override-8">“Kendisi kadar annesine karşı da haksızlık ettiğimi düşünüyor. Beni olduğumdan daha kötü biri sanıyor. Ama şunu da düşünmeli: Sonuçta hiç bilmeyebilirdi. Kızımın benden hoşlanmaması Nancy, cezamın bir parçası. Sana dürüst davransaydım, bir aptal olmasaydım, bu sıkıntı başıma hiç gelmeyecekti. O evlilikten ve bir babanın üstüne düşeni yapmaktan kaçınmamdan, kötülük dışında bir şey gelmesini beklemeye hakkım yoktu.”</span></p>
				<p class="Normal para-style-override-4"><span class="char-style-override-8">Nancy sesini çıkarmadı: Namus anlayışı hak edilmiş bir vicdan azabı olarak gördüğü şeyin kenarını köşesini yumuşatmaya çalışmasına izin vermedi. Godfrey kısa bir süre sonra tekrar konuştu, ama ses tonu epeyce değişmişti: Az önceki kendini suçlamaya bir sevecenlik de eklenmişti.</span></p>
				<p class="Normal para-style-override-4"><span class="char-style-override-8">“Her şeye rağmen sana sahibim Nancy, yine de sanki hak etmişim gibi başka bir şeyim yok diye yakınıp huzursuzluk duyuyordum.”</span></p>
				<p class="Normal para-style-override-4"><span class="char-style-override-8">“Asla bensiz kalmayacaksın Godfrey,” dedi Nancy tam bir içtenlikle. “Kaderin bize uygun gördüğü şey karşısında boyun eğseydin, benim tek sıkıntımı da gidermiş olurdun.”</span></p>
				<p class="Normal para-style-override-4"><span class="char-style-override-8">“Pekâlâ, belki hiç olmazsa bu kadarını onarmak için geç kalmamışımdır. Gerçi bazı şeyleri onarmak için çok geç olsa da bekleyip görelim derim.”</span></p>
				<p class="Normal para-style-override-4"></p>
				<p class="Normal para-style-override-4"></p>
			</div>
		</div>
</body>
</html>