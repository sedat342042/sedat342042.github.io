<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>6-2.html</title>
		<link href="../Styles/template.css" rel="stylesheet" type="text/css"/>
	</head>
	<body>
		<div id="x6-2.html" xml:lang="tr-TR">
			<div class="Basic-Text-Frame">
				<p class="konu" id="toc_marker-2-2">On Yedinci Bölüm</p>
				<p class="Normal para-style-override-4"></p>
				<p class="Normal para-style-override-4"><span class="char-style-override-8">Silas ve Eppie sırada oturup dişbudak ağacının oynaşan gölgesinde sohbet ederken, Miss Priscilla Lammeter de kız kardeşinin çayı Kırmızı Köşk’te içmelerinin, yemeğin hemen ardından Warrens’deki evlerine gitmektense kalıp babalarına uzun bir şekerleme yapma fırsatı vermelerinin daha iyi olacağına dair ısrarlarına direniyordu. Aile partisine katılanlar (yalnızca dört kişi) önlerinde Nancy’nin kilise çanları çalmadan hemen önce kendi elleriyle hazırladığı, yapraklarla usulünce süslediği taze fındık, elma ve armuttan oluşan pazar tatlısıyla koyu renk lambri kaplı salonda masanın çevresinde oturuyorlardı.</span></p>
				<p class="Normal para-style-override-4"><span class="char-style-override-8">Lambrili salon Godfrey’in bekârlık günlerinde ve bir eşten yoksun yaşlı derebeyinin hükmü altındayken gördüğümüzden beri büyük bir değişikliğe uğramış. Şimdi yerdeki halının etrafındaki meşe kaplama dolaplardan yaşlı derebeyinin şöminenin üstündeki geyik boynuzlarına asılı tüfeği, kamçıları ve bastonlarına kadar her şey tümüyle cilalı, en ufak bir toz bile görmek mümkün değil. Bunların dışında avda ve dışarıda kullanılan tüm eşyayı Nancy başka bir odaya koymuş; ama Kırmızı Köşk’e evlada yaraşır bir hürmet ve kocasının göçmüş babasına ait bu anıları kutsal biçimde bir onur köşesinde saklama alışkanlığı getirmiş. Kupalar hâlâ bir köşe sehpasının üstünde duruyor, ama kulplarının kabartmalı gümüşleri parlatılmış ve içinde insanın aklına sevimsiz düşünceler getirecek hiçbir tortu yok: Havaya egemen tek koku ise Derbyshire billurundan vazoları dolduran lavanta ve gül yapraklarından yayılan koku. Bir zamanlar iç karartan bu odada on beş yıl önce yeni bir ruh hüküm sürmeye başladığı için, şimdi temizlik ve düzen hâkim.</span></p>
				<p class="Normal para-style-override-4"><span class="char-style-override-8">“Şimdi baba,” dedi Nancy, “çay için eve gitmenize gerek var mı? Bu güzel akşamüstünü bizimle geçiremez misiniz?”</span></p>
				<p class="Normal para-style-override-4"><span class="char-style-override-8">Yaşlı beyefendi Godfrey’le yoksullardan alınan vergilerdeki artış ve kötüye giden zaman hakkında konuşmaktaydı, kızlarının arasında geçen konuşmaları duymamıştı.</span></p>
				<p class="Normal para-style-override-4"><span class="char-style-override-8">Bir zamanlar buyurganken şimdi artık oldukça kırılmış bir sesle, “Priscilla’ya sorman gerek canım,” dedi, “Beni de, çiftliği de o idare ediyor.”</span></p>
				<p class="Normal para-style-override-4"><span class="char-style-override-8">“Seni idare etmemin iyi bir nedeni var baba,” dedi Priscilla, “yoksa ölümün romatizmadan olacak. Çiftliğe gelince, bir şeyler yolunda gitmezse ki bugünlerde başka türlü olması da mümkün değil, kendinden başka kimsede hata bulamamak kadar insanı mahvedecek bir şey olamaz. En iyisi efendinin işleri başkasına gördürmesi ve suçlayıp azarlama imkânını elinde tutması. İnanıyorum ki bu insanı inmeden korur.”</span></p>
				<p class="Normal para-style-override-4"><span class="char-style-override-8">“Peki canım, peki,” dedi babası sessiz bir gülüşle, “her şeyi iyi ayarlamıyorsun demedim sana.”</span></p>
				<p class="Normal para-style-override-4"><span class="char-style-override-8">Nancy elini sevgiyle ablasının koluna koyarak, “O zaman çaya kalmayı da ayarla Priscilla,” dedi “Haydi gel, babam şekerleme yaparken biz de bahçede gezinelim.”</span></p>
				<p class="Normal para-style-override-4"><span class="char-style-override-8">“Sevgili çocuğum, arabayı ben süreceğim için o da arkada güzelce uykusunu alır. Çaya kalmaya gelince, buna hiç kulak verecek durumda değilim; çünkü şu bizim mandıradaki hizmetçi St. Michel yortusunda evleneceği belli olduğundan beri taze sütü tencere yerine memnuniyetle domuz yalağına döker. Hepsi birbirinin aynı: Evlenecekleri için sanki dünya yeni baştan kurulacakmış sanıyorlar. O yüzden bırak başlığımı giyeyim, at arabaya koşuluncaya kadar da bahçede gezinecek zamanımız olur.”</span></p>
				<p class="Normal para-style-override-4"><span class="char-style-override-8">Kız kardeşler koyu renk koni, kemer ve duvar gibi budanmış porsukağacı çalılıklarıyla hoş bir tezat oluşturan parlak çimenler arasındaki tertemiz süpürülmüş yolda gezerken Priscilla dedi ki:</span></p>
				<p class="Normal para-style-override-4"><span class="char-style-override-8">“Kocanın kuzen Osgood’la o toprak parçasını değiş tokuş etmesi ve mandıracılığa başlaması kadar hoşuma giden bir şey yok. Bunu daha önce yapmamış olmanıza yazık; çünkü zihnini meşgul edecek bir şeylerin olurdu. İnsan günleri geçirmek için oyalanacak bir şey arıyorsa bir mandıra gibisini bulamaz; kışın ortasında bile tereyağ yapmanın ve olup olmadığını görmenin zevkli bir yanı var.” Yan yana yürürken kız kardeşinin elini sevgiyle sıkarak, “Mandıran varsa hiç keyfin kaçmaz canım,” diye ekledi.</span></p>
				<p class="Normal para-style-override-4"><span class="char-style-override-8">Ablasının elini sıkmasına berrak gözlerinde minnettar bir bakışla karşılık vererek, “Ah Priscilla,” dedi Nancy, “ama bu Godfrey’in isteklerini karşılamaz ki: Bir erkek için bir mandıranın pek anlamı yok. Beni üzen, yalnızca onun kafasına taktığı şey. Ben sahip olduğumuz nimetlerden hoşnutum, o da hoşnut olabilse keşke.”</span></p>
				<p class="Normal para-style-override-4"><span class="char-style-override-8">“Bu benim sabrımı taşırıyor,” dedi Priscilla sertçe, “erkeklerin bu halleri... daima isteyip duruyorlar, ellerindekiyle asla yetinmiyorlar: Hiçbir ağrı ya da sızıları yokken iskemlelerinde rahatça oturamazlar; ya ağızlarına kendilerini iyiden daha iyi edecek bir pipo sıkıştırmaları ya da bir sonraki yemek gelmeden acele etmeleri gerekse de önce sert bir şeyler yuvarlamaları gerekir. Ama babamız asla böyle bir adam değil diyebilmek sevindirici. Seni de benim gibi çirkin yaratmak Tanrı’yı hoşnut kılsaydı, hep birlikte evimizde güzel güzel otururduk, damarlarında huzursuzluk dolaşan kimselerle de işimiz olmazdı.”</span></p>
				<p class="Normal para-style-override-4"><span class="char-style-override-8">Bu patlamayı kendisi kışkırttığı için pişmanlık duyarak, “Ah, öyle söyleme Priscilla,” dedi Nancy, “Godfrey’de kimse hiçbir nedenle kusur bulamaz. Çocuğu olmadığı için hayal kırıklığına uğraması doğal: Uğruna çalışıp kenara bir şeyler koyacağı birilerinin olmasından her erkek hoşlanır ve onlar küçükken birlikte yaramazlık etmeyi ister. Buna ondan daha fazla can atan yığınla adam var. O kocaların en iyisi.”</span></p>
				<p class="Normal para-style-override-4"><span class="char-style-override-8">“Bilirim, bilirim,” dedi Priscilla alaycı bir gülümsemeyle, “kadınlar nasıl</span><span class="char-style-override-8">dır bilirim; birine kocalarını çekiştirmeye koyulurlar, sonra dönüp sanki satışa çıkarmışlar gibi överler. Ama babam beni bekliyordur; artık geri dönelim.”</span></p>
				<p class="Normal para-style-override-4"><span class="char-style-override-8">Emektar kır atın koşulduğu büyük araba ön kapıdaydı, Mr. Lammeter çoktan taş basamaklara çıkmış, Benek’in</span><span class="char-style-override-12"> </span><span class="char-style-override-8">kendi sürdüğü günlerdeki iyi özelliklerini hatırlayıp Godfrey’e anlatarak zaman geçiriyordu.</span></p>
				<p class="Normal para-style-override-4"><span class="char-style-override-8">O ateşli zamanların kendisinden daha genç olanların belleklerinden tümüyle silinmesinden hoşnutsuz biçimde, “Her zaman iyi atlarım vardı biliyorsun,” dedi yaşlı beyefendi.</span></p>
				<p class="Normal para-style-override-4"><span class="char-style-override-8">Priscilla’nın ayrılık buyruğu, “Hafta çıkmadan Nancy’yi Warrens’e getirmeyi unutmayın Mr. Cass,” oldu, dizginleri eline alıp Benek’i harekete geçirmek için hafifçe salladı.</span></p>
				<p class="Normal para-style-override-4"><span class="char-style-override-8">“Taşocaklarının yanındaki tarlalara kadar gidip açılan kuyulara bir göz atacağım Nancy,” dedi Godfrey.</span></p>
				<p class="Normal para-style-override-4"><span class="char-style-override-8">“Çay saatinde geri gelmiş olursun değil mi canım?”</span></p>
				<p class="Normal para-style-override-4"><span class="char-style-override-8">“Evet, bir saate kadar dönerim.”</span></p>
				<p class="Normal para-style-override-4"><span class="char-style-override-8">Pazar öğleden sonra sakin bir yürüyüşte uzun düşüncelere dalmak Godfrey’in âdetiydi. Nancy ona nadiren eşlik ederdi; çünkü onun neslinin kadınları –Priscilla gibi dışarı işlerini üstlenmedikçe– ev işlerinde yaptıkları kadar hareketi yeterli bulurlar, kendi evlerinin ve bahçelerinin ötesinde yürüyüşe heves etmezlerdi. Bu yüzden Priscilla yanında değilken genellikle önüne Mant İncili’ni</span><span class="Character-Style-1 char-style-override-9"><a class="footnote-link" href="#footnote-225-2" id="footnote-225-2-backlink">2</a></span><span class="char-style-override-8"> açıp oturur ve metne biraz baktıktan sonra bir süredir zaten oraya buraya kaymakta direten düşünceleri gibi gözlerinin de sağda solda ge</span><span class="char-style-override-8">zinmesine izin verirdi.</span></p>
				<p class="Normal para-style-override-4"><span class="char-style-override-8">Ama Nancy’nin pazar düşünceleri önünde açık duran kitabın çağrıştırdığı dindarca ve coşkulu niyetten nadiren tümüyle uzaklaşıyordu. Rasgele açtığı geçmişin kutsal metinleriyle kendi belirsiz, yalın yaşamı arasındaki ilişkiyi açıkça seçmesine yetecek ölçüde dinsel eğitim almamıştı; ama Nancy’nin kişiliğinde en güçlü unsurlar olan dürüstlük ve başkalarına karşı davranışlarının sonuçlarına dair sorumluluk duygusu ona geçmiş duygu ve davranışlarını kendini sorgulayıcı bir özenle gözden geçirme alışkanlığı aşılamıştı. Zihni çok çeşitli konular üzerinde durmadığından, boş zamanlarını kendi içine dönüp hatırlayabildiği tüm deneyimlerin, özellikle de yaşamının ve bu yaşamın önemini iki kat artıran on beş yıllık evlilik süresinin üstünden tekrar tekrar geçerek dolduruyordu. Yaşamın ilişkileri ve deneyimlerine dair derinlemesine bir kavrayış sağlayarak önünde yeni bir çığır açan ya da hoşgörüyle bakması için ufak bir çaba veya ister hayali ister gerçek bir ödeve meşakkatli bir bağlılık göstermesini gerektiren en küçük ayrıntıları, sözcükleri, ses tonlarını ve bakışları –sürekli herhangi bir bakımdan suçlu olup olmadığını kendisine sorarak– aklından geçiriyordu. Bu aşırı düşünme ve kendini sorgulama huyu, belki de kendisini dışarıdaki etkinliklere ve bunun sonuçlarına kapatmış, ahlaki duyarlılığı yüksek bir zihin açısından, çaresiz kalmış asil yürekli, çocuksuz bir kadın için kaçınılmaz bir marazi alışkanlıktır. “Çok az şey yapabiliyorum... acaba hepsini iyi yaptım mı?” sorusu hiç durmadan yinelenir ve onu bu kendi kendine konuşmadan uzaklaştıracak hiçbir ses, enerjisini boş pişmanlıklar ya da yersiz vicdani kuşkulardan başka yöne çevirecek hiçbir güçlü talep yoktur.</span></p>
				<p class="Normal para-style-override-4"><span class="char-style-override-8">Nancy’nin evlilik yaşamında acı veren bir deneyim vardı ve bunun ipi üzerinde derinden hissedilen, geriye baktığında sıklıkla tazelenen bazı sahneler asılı duruyordu. Bahçede Priscilla ile yapılan kısa konuşma da bu özel pazar öğleden sonrasında geçmişe dönüş dalgalarını yine aynı yöne sürüklemişti. Gözleriyle ve sessiz dudaklarıyla ödev yaparcasına hâlâ okumaya çalıştığı metinden düşüncelerinin ilk sapışı, Priscilla’nın imalı suçlamasına karşı kocasını savunuşunun gerçekdışı genişliğine doğru olmuştu. Sevilenin haklı çıkarılması, yaralarını iyileştirmek için bulunabilecek en iyi merhemdir: “Bir erkeğin kafasını yığınla şey meşgul eder,” cümlesi çoğu kez sert cevapları ve insafsız sözcükleri şen bir yüzün ardına gizleyen bir eşin inancıdır. Nancy’nin en derin yarası da ocak başında çocukların yokluğunun bir türlü kabullenemediği bir yoksunluk olarak kocasının zihninde yer ettiği inancından kaynaklanıyordu.</span></p>
				<p class="Normal para-style-override-4"><span class="char-style-override-8">Yine de tatlı Nancy’nin anne olmayı umarken seven bir kadının zihnini her türlü beklenti, hazırlık, vakar ve hoş saçmalıklarla dolduran, yolunu gözlediği o lütfun kendisinden esirgendiğini hâlâ hırsla hissettiği düşünülebilirdi. Yalnızca kefen yapılmış minik bir elbise dışında, tıpkı on dört yıl önce düzenlediği gibi kalan, hiçbiri giyilmemiş, hiçbirine dokunulmamış kendi elinden çıkma zarif eşyalarla dolu bir çekmecesi yok muydu? Ama Nancy bu doğrudan kişisel sınanışı öylesine kararlılıkla sineye çekmişti ki kendisinden esirgenmiş bir özlemi aziz tutmak korkusuyla yıllar önce birdenbire bu çekmeceye dokunmaktan vazgeçmişti.</span></p>
				<p class="Normal para-style-override-4"><span class="char-style-override-8">Belki de içinde tuttuğu günahkâr pişmanlığa dair herhangi bir hoşgörüye karşı gösterdiği bu sertlik, onu kendi ölçütlerini kocasına uygulamaktan alıkoyuyordu. “Bu çok farklı... bir erkek için böyle bir hayal kırıklığına uğramak çok daha kötü: Bir kadın daima kendisini kocasına adayarak tatmin bulabilir, ama bir erkek daha ileriye bakmasını sağlayacak bir şeyler ister... ateşin başında oturmak onun için bir kadına göre daha sıkıcıdır.” Nancy ne zaman düşüncelerinde bu noktaya varsa –önceden karar verilmiş bir sevecenlikle, her şeyi Godfrey’in gördüğü gibi görmeye çabalayarak– kendini sorgulama alışkanlığını tekrarlıyordu. Godfrey’in yoksunluğunu hafifletmek için elinden gelen her şeyi yapmış mıydı? Altı yıl önce ve yine dört yıl önce de, çok fazla acı çekmesine mal olan direnişinde, kocasının bir çocuğu evlat edinmeleri arzusuna gösterdiği direnişte gerçekten de haklı mıydı? Evlat edinme bizim zamanımıza göre o günlerin fikir ve alışkanlıklarından oldukça uzaktı; yine de Nancy’nin bu konudaki görüşü kesindi. Erkeklere mahsus olsun olmasın, dikkatini çeken her konuda bir görüşünün bulunmasına zihninin gerek duyması, onun için kişisel mülkündeki her nesnenin belirli bir yeri olması gibiydi: Görüşleri de daima ikirciklenmeksizin yaşama geçirilmesi gereken ilkelerdi. Bu ilkeler dayanakları nedeniyle değil, onun bunlara zihni faaliyetinden ayrılmaz bir inatla tutunmasından dolayı katıydılar. Evlada yaraşır davranışlardan gece giysisine karar vermeye kadar, yaşamın bütün ödevleri ve önceliklerinde yirmi üç yaşından başlayarak güzel Nancy Lammeter’in kısa, değişmez yasası hâkimdi; alışkanlıklarının her birini sıkı sıkıya o yasaya uygun olarak biçimlendirmişti. Bu sarsılmaz yargıları içinde büyük bir alçakgönüllülükle taşıyordu: Bunlar zihninde kök salmış, orada sessiz sedasız büyümüşlerdi. Bildiğimiz gibi, yıllar önce Priscilla gibi giyinmekte diretmişti, çünkü “kız kardeşlerin aynı giyinmeleri doğruydu” ve çünkü “peynir renginde bir tuvalet giydiyse doğru olanı yapmıştı”. Bu Nancy’nin yaşamını düzenleyen tarzın önemsiz ama tipik bir örneğiydi.</span></p>
				<p class="Normal para-style-override-4"><span class="char-style-override-8">Kocasının arzusuna bu kadar katı biçimde direnişinin temelinde yatan, herhangi bayağı, bencilce bir duygu değil, işte bu ödünsüz ilkelerden biriydi. Kendi çocuğunuza sahip olmak sizden esirgendi diye bir çocuğu evlat edinmek, Tanrı’nın takdirine karşı çıkmak pahasına kaderinizi belirlemeye çalışmaktı: Evlat edinilen çocuğun kesinlikle hastalanacağından ve yüce bir nedenle yoksun bırakılmalarının daha iyi olacağına karar verildiği açıkça görülen bir şey uğruna bile bile asice çabalayanlar için bir lanete dönüşeceğinden kuşkusu yoktu. Sizin için uygun görülmediği belli olan bir şeyi fark ettiğinizde diyordu Nancy, onu çok istemeyi bir yana bırakmanız zorunlu bir ödevdi. Bu zamana kadar, belki de erkeklerin en bilgesi bile onun bu ilkesinde sözde bir ilerlemeden fazlasını zorlukla yapabilmiştir. Ama ona göre, herhangi bir şeyin kendisi için uygun görülmediğini apaçık ortaya seren durumlar daha özel bir düşünüş tarzından kaynaklanıyordu. Eğer üç kez arka arkaya yağmur yağmış ya da Tanrı’dan gelen başka bir nedenle bir engel ortaya çıkmışsa, belirli bir yerden alışveriş etmekten vazgeçerdi; kırılan bir kemiği ya da birinin başına gelen ağır bir talihsizliği de bu tür belirtilere bağlardı.</span></p>
				<p class="Normal para-style-override-4"><span class="char-style-override-8">“Ama niye çocuğun hastalanacağını düşünesin ki?” diyordu Godfrey sitem ederken. “Dokumacının baktığı kadar iyi bakılabilir, o da çocuğu evlat edindi. Köyde bu kadar güzel ya da bizim ona verebileceğimiz yuvaya bu kadar uygun bir küçük kız daha yok. Onun herhangi birine lanet getirdiği gibi bir şey nerede görülmüş?”</span></p>
				<p class="Normal para-style-override-4"><span class="char-style-override-8">Bir eliyle ötekini sımsıkı kavramış, gözlerinde özlem ve keder dolu bir sevgiyle oturan Nancy, “Evet, sevgili Godfrey’im,” dedi, “dokumacının yanında çocuk hastalanmayabilir. Ama dokumacı onu bizim gibi arayıp bulmadı. Yanlış olur bu: Kesinlikle hissediyorum, öyle olur. Royston kaplıcalarında karşılaştığımız o hanımın, kız kardeşinin evlat edindiği çocuk hakkında neler anlattığını hatırlamıyor musun? Duyduğum tek evlat edinme buydu: Çocuk yirmi üçüne geldiğinde bir sömürgeye sürgün edilmiş. Sevgili Godfrey, benden yanlış olduğunu bildiğim bir şeyi yapmamı isteme: Bir daha asla mutlu olamam. Senin için çok güç olduğunu biliyorum... benim için daha kolay... ama bu yaradanın takdiri.”</span></p>
				<p class="Normal para-style-override-4"><span class="char-style-override-8">Eğer benzeri bütün doğal gelişmeler gibi insan inançlarının da sistemin engellerinden sıyrıldığını bilmeseydik, Nancy’nin kısır sosyal gelenekleri, doğru dürüst anlaşılmamış kilise doktrini kırıntılarını ve kısıtlı yaşam deneyimine dayandırdığı toyca akıl yürütmeleri bir araya getirdiği dinsel teorisiyle, inançları onun bilgisinin çok uzağında kalan bir sisteme dönüşmüş pek çok dindar kişininkine epeyce yakın bir düşünme biçimine kendi kendine ulaşmış olması tuhaf görünebilirdi.</span></p>
				<p class="Normal para-style-override-4"><span class="char-style-override-8">Godfrey başından beri, o sıralarda on iki yaşında olan Eppie’yi kendileri için evlat edinmeye en uygun çocuk olarak belirlemişti. Silas’ın Eppie’den ayrılmaktansa canından ayrılmayı yeğleyeceği aklının ucundan geçmiyordu. Dokumacı elbette uğruna epeyce sıkıntıya katlandığı çocuk için en iyisini dileyecek, kızın başına böyle bir talih kuşunun konmasından hoşnut kalacaktı: Kız da ona her zaman minnettarlık duyacak, dokumacıya ömrünün sonuna kadar iyi bakılacaktı; iyi bakılacaktı, çünkü çocuğun hak ettiği biçimde mükemmel bir iş becermişti. Yüksek mertebedeki insanların kendinden daha aşağıdaki birilerinin elinden denetimi almaları uygun değil miydi? Bu yalnızca kendisinin bildiği nedenlerle Godfrey’e gayet uygun görünüyordu ve kaba bir yanılgıyla bu işin kolayca çözülebileceğini hayal ediyordu, çünkü bunu istemekte kendince gerekçeleri vardı. Bu Silas’ın Eppie’yle ilişkisini fazlasıyla hafife alan bir tahmindi –ama çevresindeki emekçi insanlara dair Godfrey’in edindiği yığınla izlenimin derin duyguların nasırlı avuçlar ve yetersiz olanaklarla bir arada bulunmasının pek mümkün görünmediği fikrini desteklediğini de göz önünde tutmalıyız– ve gücü yetse bile dokumacının deneyiminde istisnai sayılacak her şeye içtenlikle nüfuz etme fırsatına sahip değildi. Godfrey’in bile bile duygusuz bir projeyle oyalanmasını olanaklı kılabilecek şey yalnızca yeterli bilgiden yoksunluğuydu: Doğal kibarlığı kötü zamanların zalim dileklerinin üstesinden gelmişti ve Nancy’nin bir koca olarak ona ilişkin övgüsü tümüyle isteyerek üretilmiş bir hayale dayanmıyordu.</span></p>
				<p class="Normal para-style-override-4"><span class="char-style-override-8">Bütün tartışmaları gözünde yeniden canlandırdığında, “Ben haklıydım,” dedi kendi kendine, “bu beni her şeyden çok yaralasa da, ona yok demekte haklı olduğumu hissediyorum; ama Godfrey de bu konuda ne kadar iyi! Pek çok erkek isteğine karşı durduğum için çok kızar ve benimle evlenmekle talihsizliğe uğradığı sonucuna varırdı; ama Godfrey asla bana kaba bir söz edecek bir adam olmamıştır. Yalnızca saklayamıyor: Her şey gözüne boş görünüyor, biliyorum... topraklar... uğruna her şeyi yapacağı çocuklara sahip olsaydı, işler onun için ne kadar farklı olurdu! Ama yakınmayacağım... kimbilir, kendisine çocuk verecek biriyle evlenseydi, kadın başka şekil</span><span class="char-style-override-8">de canını sıkardı.”</span></p>
				<p class="Normal para-style-override-4"><span class="char-style-override-8">Bu olasılık Nancy’nin başlıca avuntusuydu; bu avuntuyu daha da güçlendirmek, başka bir eşin kendisinden daha kusursuz bir sevecenlik göstermesi olasılığını ortadan kaldırmak için canını dişine takıyordu. Kocasını tek bir konuda itiraz ederek üzüyordu. Godfrey onun sevgi dolu çabasına karşı duyarsız değildi ve Nancy’ye inatçılığının sebepleri yüzünden haksızlık etmiyordu. Onunla on beş yıl yaşayıp da doğrulara böyle bencillikten uzak biçimde tutunmasının ve bir çiçeğin üstündeki çiy damlası kadar berrak içtenliğinin onun temel özellikleri olduğunu fark etmemek imkânsızdı; sonuçta Godfrey bunu öyle güçlü biçimde hissediyordu ki değişmez biçimde yalın ve doğru olmak için güçlükleri cesaretle göğüsleyemeyen kararsız kişiliği, boyun eğmek için özlemle kocasının bakışlarını gözleyen bu nazik eş karşısında saygı duruşuna geçiyordu. Ona Eppie hakkındaki gerçeği itiraf etmek kendisine olanaksız görün</span><span class="char-style-override-8">üyordu: Bu uzun gizleyişin ardından şimdi anlatılırsa, önceki evliliğinin öyküsünün yaratacağı nefretten asla sıyrılamazdı. Hem çocuk da, diye düşünüyordu, nefretin hedefi haline gelirdi: Görüntüsü bile acı verirdi. Ayrıca Nancy’nin altüst olmuş gururuna ve dünyanın kötülüklerinden habersiz ruhuna inecek darbe narin yapısı için çok fazla gelebilirdi. Mademki onunla yüreğinde bu sırrı saklayarak evlenmişti, sonuna kadar saklamalıydı. Başka ne yaparsa yapsın, uzun süredir sevilen bu eşle kendisi arasında onarılması olanaksız bir gedik açamazdı.</span></p>
				<p class="Normal para-style-override-4"><span class="char-style-override-8">Bu arada, neden böylesi bir eş tarafından aydınlatılmış ocak başında varsın çocuklar da olmayıversin demeye bir türlü dili varmıyordu? Neden sanki orada yaşamın kendisi için yeterince keyifli olmayışının biricik nedenini bulacakmış gibi zihni huzursuzca boşluğa uçuyordu? Sanırım bu orta yaşa varmış, yaşamın asla tamemen keyifli olamayacağını açıkça kavrayamamış erkek ve kadınlarda böyle oluyor: Sıkıntılı saatlerin belirsiz kasveti içinde doyumsuzluk kendine belli bir sebep arar ve onu denenmemiş bir iyinin yoksunluğunda bulur. Çocuksuz bir ocak başında derin düşünceler içinde oturan doyumsuzluk, dönüşü gencecik seslerle selamlanan, minik kafaların birbiri üstünden saksı bitkileri gibi yükseldiği sofraya oturmuş babayı düşünür kıskançlıkla, her birinin arkasında kapkara bir endişenin asılı durduğunu görür ve erkeklerin delilikten başka bir şey olmadığı su götürmez biçimde özgürlüklerinden vazgeçip kendilerine ayakbağı oluşturmak için çırpınmalarına yol açan dürtüleri düşünür. Godfrey’in durumunda ise, düşüncelerinin kaderinin bu noktası üstünde sürekli ısrarla durmasında daha başka nedenler vardı: Eppie konusunda asla tam bir huzur bulmamış vicdanı şimdi evinin çocuksuz kalışını bir cezasını bulma hali olarak görüyordu ve zaman geçip giderken Nancy’nin onu evlat edinmeyi reddedişiyle hatasının telafisi de giderek güçleşiyordu.</span></p>
				<p class="Normal para-style-override-4"><span class="char-style-override-8">Bu pazar öğleden sonra artık aralarında bu konuda herhangi bir imalı söz etmeyeli dört yılı çoktan geçmişti, Nancy konunun sonsuza dek kapandığını varsayıyordu.</span></p>
				<p class="Normal para-style-override-4"><span class="char-style-override-8">“Yaşlandıkça daha mı çok, daha mı az dert eder acaba?” diye düşündü, “Korkarım daha çok dert edecektir. Yaşlı insanlar çocukların yokluğunu hissederler: Babam Priscilla’sız ne yapardı? Ben ölürsem Godfrey pek yalnız kalacak; kardeşleriyle de sık bir araya gelmiyor. Ama aşırı endişe gösterip meseleyi ortaya gelmeden çözmeye çalışmayacağım: Bugün için elimden gelenin en iyisini yapmalıyım.”</span></p>
				<p class="Normal para-style-override-4"><span class="char-style-override-8">Bu son düşünceyle Nancy dalgınlıktan sıyrıldı, gözlerini yeniden yarım kalmış sayfaya çevirdi. Sayfa sandığından daha uzun süre unutulmuş olmalıydı, çünkü o anda hizmetçiyi çay tepsisiyle karşısında görünce şaşaladı. Aslında olağan çay saatinden biraz erkendi; ama Jane’in de gerekçeleri vardı.</span></p>
				<p class="Normal para-style-override-4"><span class="char-style-override-8">“Efendin avluya girdi mi Jane?”</span></p>
				<p class="Normal para-style-override-4"><span class="char-style-override-8">“Hayır hanımım, gelmedi,” dedi Jane hafif bir vurguyla, ama hanımı bunun farkına varmadı.</span></p>
				<p class="Normal para-style-override-4"><span class="char-style-override-8">Biraz sonra, “Onları gördünüz mü, bilmiyorum hanımım,” diye devam etti Jane, “ama ön pencerenin altında acele acele aynı yöne giden insanlar var. Kuşkusuz bir şey olmuş. Çağırıp sormayınca avluya kimse uğramaz. Çatıya çıktım, ama ağaçlardan hiçbir şey görünmüyor. Umarım kimsenin canı yanmamıştır, yaa.”</span></p>
				<p class="Normal para-style-override-4"><span class="char-style-override-8">“Yo, hayır, sanırım önemli bir şey değildir,” dedi Nancy. “Belki yine Mr. Snell’in kaçan boğasıdır.”</span></p>
				<p class="Normal para-style-override-4"><span class="char-style-override-8">Bir iki hayali felaketten oluşan bir varsayımı tümüyle küçümsemeden, “Umarım hiç kimseyi boynuzlamamıştır, yaa,” dedi Jane.</span></p>
				<p class="Normal para-style-override-4"><span class="char-style-override-8">“Bu kız beni her zaman dehşete düşürüyor,” diye düşündü Nancy; “Keşke Godfrey gelmiş olsaydı.”</span></p>
				<p class="Normal para-style-override-4"><span class="char-style-override-8">Ön taraftaki pencereye gitti ve çocukça olduğunu bildiği bir huzursuzlukla yol boyunca görebildiği kadar uzaklara baktı, ama Jane’in söylediği kadar bir heyecan belirtisi yoktu ortada; Godfrey de köy yolundan değil, tarlaların içinden döneceğe benziyordu. Bununla birlikte parlak yeşil tümseklerin çaprazındaki mezar taşlarının uzun gölgeleriyle kendi halindeki kilise avlusuna ve ötesindeki papaz evinin ağaçlarının ışıldayan güz renklerine bakarak orada durdu. Böylesine sakin bir dış güzelliğin önünde belirsiz bir korkunun varlığı daha bir farkına varılarak hissedilir; tıpkı kanatlarını güneşli havada yavaşça çırpan bir kuzgun gibi. Nancy Godfrey’in gelmiş olmasını daha da çok istedi.</span></p>
				<div class="footnotes">
					<div class="footnote">
						<p class="Basic-Paragraph-1 para-style-override-14" xml:lang="en-GB"><a class="footnote-anchor" href="#footnote-225-2-backlink" id="footnote-225-2">2</a><span class="DIPNOT char-style-override-10" style="font-size:1em;" xml:lang="tr-TR">	1816 yılında basılmış, birkaç ciltten oluşan yorumlu İncil (ç.n.).</span></p>
					</div>
				</div>
			</div>
		</div>
</body>
</html>