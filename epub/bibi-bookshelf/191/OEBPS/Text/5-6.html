<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>5-6.html</title>
		<link href="../Styles/template.css" rel="stylesheet" type="text/css"/>
	</head>
	<body>
		<div id="x5-6.html" xml:lang="tr-TR">
			<div class="Basic-Text-Frame">
				<p class="konu-1" id="toc_marker-1-6">Altıncı Bölüm</p>
				<p class="Normal-3 para-style-override-4"></p>
				<p class="Normal-3 para-style-override-4"><span class="char-style-override-8">Topluluk bir araya geldiğinde her zamanki gibi yavaş ve kesik kesik başlayan sohbet, Silas Gökkuşağı’nın kapısına yaklaştığı sırada heyecanın doruklarına ulaşmıştı. Bir ciddiyet havası taşıyan sessizlikte pipoların dumanları savrulmaya başlamıştı; çoğunlukla abartılı ceketler ve smokinler giymiş biracılar sanki bir cenazede huzursuz edici bir üzüntü içinde biralarından aldıkları yudumlarla görevlerini yerine getiriyormuşçasına gözkapaklarını inik tutup, ellerini ağızlarına sürerlerken, viski içen ve ateşin başında oturan daha önemli müşteriler de gözünü önce kimin kırpacağı üstüne bahse tutuşmuşlar gibi birbirlerini süzüyorlardı. İş içmeye gelince hepsi birbirine benzeyen insanoğlunun farklılıklarına uzak durmaya alışkın, renk vermez kişilikteki meyhanenin sahibi Mr. Snell en sonunda kasap kuzenine kuşkulu bir havada sorduğu soruyla sessizliği bozdu:</span></p>
				<p class="Normal-3 para-style-override-4"><span class="char-style-override-8">“Bazı arkadaşlar dün hakladığının güzel bir hayvan olduğunu söylediler Bob?”</span></p>
				<p class="Normal-3 para-style-override-4"><span class="char-style-override-8">Neşeli, güler yüzlü, kızıl saçlı bir adam olan kasap hemen cevap vermek niyetinde değildi. Tükürmeden önce piposundan birkaç nefes çekip bıraktı ve karşılık verdi, “Pek de haksız sayılmazlar be John.”</span></p>
				<p class="Normal-3 para-style-override-4"><span class="char-style-override-8">Bu zayıf, aldatıcı gevşemenin ardından sessizlik önceki gibi ciddiyet içinde sürdü.</span></p>
				<p class="Normal-3 para-style-override-4"><span class="char-style-override-8">Birkaç dakikalık bir suskunluğun ardından lafın ucunu yakalayarak, “Kızıl bir Durham</span><span class="Character-Style-1-1 char-style-override-9"><a class="footnote-link" href="#footnote-225-8" id="footnote-225-8-backlink">8</a></span><span class="char-style-override-8"> mıydı?” dedi nalbant.</span></p>
				<p class="Normal-3 para-style-override-4"><span class="char-style-override-8">Nalbant meyhanenin sahibine, o da cevaplama sorumluluğunu alması gereken kişi olduğu için kasaba baktı.</span></p>
				<p class="Normal-3 para-style-override-4"><span class="char-style-override-8">Kasap, uysal, kısık tiz sesiyle, “Kızıldı,” dedi, “ve bir Durham’dı.”</span></p>
				<p class="Normal-3 para-style-override-4"><span class="char-style-override-8">“O zaman onu kimden aldığını söylemene gerek kalmadı,” dedi nalbant bir zafer havasında çevresine bakarak; “Bu taraflarda kimin kızıl Durham’larının olduğunu biliyorum. Alnında da beyaz bir akıtması bulunduğuna bir meteliğine bahse gireyim mi?” Nalbant bu soruyu sorarken, elleri dizlerinde öne doğru eğildi ve ben bilirim dercesine göz kırptı.</span></p>
				<p class="Normal-3 para-style-override-4"><span class="char-style-override-8">Kasap yavaşça, “Peki, evet... olabilir,” dedi kesin bir doğrulamada bulunduğunu düşünerek, “Aksini söylemiyorum.”</span></p>
				<p class="Normal-3 para-style-override-4"><span class="char-style-override-8">Nalbant yeniden arkasına yaslanıp meydan okurcasına konuşarak, “Gayet iyi biliyorum,” dedi, “Mr. Lammeter’in sığırlarını ben bilmezsem, başka kimin bileceğini merak ediyorum... işte bu kadar. Satın aldığın ineğe gelince, ucuz ya da değil, ona ilaç içiriyordum... hadi, yalan mı?”</span></p>
				<p class="Normal-3 para-style-override-4"><span class="char-style-override-8">Nalbant kızgın görünüyordu ve yumuşak başlı kasabın sohbet arzusu da azıcık depreşmişti.</span></p>
				<p class="Normal-3 para-style-override-4"><span class="char-style-override-8">“Ben kimseyi yalanlamam,” dedi; “Ben huzur ve sessizlik istiyorum. Kimileri kaburganın uzun kesilmesini ister... bense kısa kesmeyi tercih ederim; ama onlarla tartışmam. Yani bütün diyeceğim güzel bir gövdesi var... ve aklı başında herkesin ona bakınca gözleri yaşarır.”</span></p>
				<p class="Normal-3 para-style-override-4"><span class="char-style-override-8">Öfkeyle “Pekâlâ, benim ilaç içirdiğim inek işte, neyse ne,” diye sürdürdü nalbant, “Mr. Lammeter’in ineğiydi, yoksa bir kızıl Durham’dı derken yalan söylemiş olursun.”</span></p>
				<p class="Normal-3 para-style-override-4"><span class="char-style-override-8">Kasap öncekiyle aynı yumuşak, boğuk bir sesle, “Ben yalan söylemem,” dedi, “kimseyi de yalancı çıkarmam... zenciyim diye yemin eden bir adamı bile: Ne eti benimdir ne de ucuz maldır. Tek söylediğim, güzel bir gövdesi olduğu. Söylediğimin de arkasındayım; ama kimseyle tartışmam.”</span></p>
				<p class="Normal-3 para-style-override-4"><span class="char-style-override-8">Nalbant çevresindekilere bakarak, “Hayır,” dedi acı bir alayla, “belki dikkafalı da değilsindir; belki ineğin kızıl bir Durham olduğunu da söylememişsindir; belki alnında beyaz bir akıtması vardı da dememişsindir... hadi bakalım, arkasında dur.”</span></p>
				<p class="Normal-3 para-style-override-4"><span class="char-style-override-8">“Hadi, hadi,” dedi meyhaneci, “ineği bırakın şimdi. Gerçek ikinizin ortasında; her zaman dediğim gibi, ikiniz de hem haklı hem de haksızsınız. İneğin Mr. Lammeter’e ait oluşuna gelince, buna bir şey demem; ama diyorum ki bu Gökkuşağı’nın Gökkuşağı olması gibi. Yeri gelmişken, Lammeter’lerden konuşacaksak, o konuyu en fazla bilen sensin, değil mi Mr. Macey? Mr. Lammeter’in babasının o taraflara ilk gelişini ve Warrens’i alışını hatırlarsın, değil mi?”</span></p>
				<p class="Normal-3 para-style-override-4"><span class="char-style-override-8">Terzi ve papaz olan, son zamanlarda romatizmanın kilisedeki görevlerini karşısında oturan ufak tefek genç adamla paylaşmaya kendini mecbur ettiği Mr. Macey, ak saçlı başını bir yana eğip bir hoşnutluk havasında belli belirsiz eleştiren bir olgunlukla parmaklarını döndürdü. Meyhanecinin çağrısına cevap olarak acıyan bir ifadeyle gülümsedi ve:</span></p>
				<p class="Normal-3 para-style-override-4"><span class="char-style-override-8">“Ya, ya; bilirim, bilirim; ama bırakalım diğer arkadaşlar konuşsun. Ben artık köşeye çekildim ve yerimi gençlere bıraktım. Tarley’de okula gittikleri günleri sorun onlara: Alfabeyi öğreniyorlardı; benim zamanımdan başladı, sürüyor,” dedi.</span></p>
				<p class="Normal-3 para-style-override-4"><span class="char-style-override-8">Papaz vekili söylediğinin yerinde olup olmadığından kaygılı bir havayla, “Eğer beni kastediyorsanız Mr. Macey,” dedi, “ben asla haddini bilmeden konuşan biri değilim. Kutsal Kitap’ın da dediği gibi...</span></p>
				<p class="Normal-3 para-style-override-4"><span class="char-style-override-8">‘Doğru nedir bilirim ben, yalnızca o da değil,</span></p>
				<p class="Normal-3 para-style-override-4"><span class="char-style-override-8">ayrıca bildiğimi de prova ederim.’”</span></p>
				<p class="Normal-3 para-style-override-4"><span class="char-style-override-8">İri, şakacı görünümlü bir adam, “İyi o zaman, sıran geldiğinde ezgiye uymanı dilerim; eğer prova yapıyorsan bu konuda da prova yapmalısın,” dedi, hafta içinde mükemmel bir tekerlek tamircisi, pazar günleri ise koronun şefiydi. Konuşurken Raveloe’daki müzikal uzmanlığın anlamını açıkladığına güven duyarak, topluluğun içinde resmi açıdan “fagot” ve “borazan” olarak bilinen iki kişiye göz kırptı.</span></p>
				<p class="Normal-3 para-style-override-4"><span class="char-style-override-8">Vekillere duyulan genel hoşnutsuzluktan payını alan Papaz Vekili Mr. Tookey kıpkırmızı oldu, ama özenli bir ölçülülükle cevapladı, “Mr. Winthrop, hatalı söylediğime dair bana bir kanıt gösterirseniz değiştirmeyeceğimi söyleyecek bir adam değilim ben. Ama kendi kulaklarını bir standarda alıştırmış insanlar vardır ve bütün koronun kendilerini izlemesini beklerler. İki bakış açısı olabilir sanıyorum.”</span></p>
				<p class="Normal-3 para-style-override-4"><span class="char-style-override-8">Genç küstaha yapılmış bu saldırıdan pek hoşnut kalan Mr. Macey, “Ya, ya,” dedi, “hakkın var Tookey, her zaman iki bakış açısı vardır; insanın kendine dair bakış açısıyla arkadaşlarının o adama dair bakış açısı. Çatlak bir çana dair de iki bakış açısı olurdu, çan kendini duyabilseydi eğer.”</span></p>
				<p class="Normal-3 para-style-override-4"><span class="char-style-override-8">Topluluğun kahkahaları arasında, “Pekâlâ Mr. Macey,” dedi zavallı Tookey ciddiyetle, “Hastalığınız görevinizi yaptırmaz olunca papazlık işini kısmen yerine getirmeyi Mr. Crackenthorp’un arzusuyla ben üstlendim ve koroda şarkı söylemek de bu işin haklarından biri... yoksa aynısını kendiniz niye yapasınız?”</span></p>
				<p class="Normal-3 para-style-override-4"><span class="char-style-override-8">“Ah! Ama yaşlı beyefendi ve siz arkadaşsınız,” dedi Ben Winthrop. “Yaşlı beyefendinin yeteneği var. Derebeyi onu yalnızca ‘Red Rovier’i söylerken dinlemek için bir içki içmeye çağırırdı; çağırmaz mıydı Mr. Macey? Doğal bir yetenek bu. Mesela benim küçük oğlan Aaron, onun da yeteneği var. Bir ezgiyi ardıçkuşu gibi dosdoğru söyleyebiliyor. Ama size gelince Tookey Usta, siz bir tek ‘Âmin’ deseniz daha iyi olur: Sesiniz, burnunuzun içinde tuttuğunuz sürece gayet iyi. Müzik içinizde yok sizin: Boş bir saptan daha iyi durumda değil.”</span></p>
				<p class="Normal-3 para-style-override-4"><span class="char-style-override-8">Gökkuşağı’ndaki topluluğa göre, bu türden lafını sakınmadan konuşma cesareti göstermek, en cazip şakalaşma biçimiydi ve Ben Winthrop’un sataşmasının da Mr. Macey’in nüktesini pekiştirmeye yönelik olduğu herkesçe anlaşılmıştı.</span></p>
				<p class="Normal-3 para-style-override-4"><span class="char-style-override-8">Mr. Tookey, soğukkanlılığını daha fazla koruyamadan, “Ben anlayacağımı açıkça anladım,” dedi. “Noel parasından pay almayayım diye beni korodan atmak için komplo bu... evet, öyle. Ama Mr. Crackenthorp’la konuşacağım; kendimi kimseye ezdirmeyeceğim.”</span></p>
				<p class="Normal-3 para-style-override-4"><span class="char-style-override-8">“Yo, yo, Tookey,” dedi Ben Winthrop. “Korodan uzak dur diye payını ödeyeceğiz... tam da böyle yapacağız. İnsanların kurtulmak için üste para vereceği şeyler de var.”</span></p>
				<p class="Normal-3 para-style-override-4"><span class="char-style-override-8">Uzak durması için insanlara para ödenmesini toplum açısından temelde tehlikeli bulan meyhaneci, “Hadi, hadi,” dedi, “şaka şakadır. Burada herkesin dost olduğunu umarım. Vermeli ve almalıyız. Dediğim gibi, hem haklı hem haksızsınız. İki bakış açısı vardır derken Mr. Macey’e hak veriyorum ve benim fikrim sorulacak olursa, ikisinin de haklı olduğunu söylerim. Tookey de haklı, Winthrop da ve yalnızca farklılıkları bir yana bırakıp aynı noktaya varmalılar.”</span></p>
				<p class="Normal-3 para-style-override-4"><span class="char-style-override-8">Nalbant bu ipe sapa gelmez tartışmadan duyduğu hoşnutsuzlukla piposunu kızgın kızgın tüttürüyordu. Hiç müzik kulağı yoktu, mesleği tıptan sayıldığı ve muhtemelen nazlı ineklerin isteklerine amade olduğu için asla kiliseye de gitmezdi. Ama müziği ruhunda barındıran kasap bu konuşmaları Tookey’in yenilgisi ve huzurun sağlanması isteği arasında kararsız kalarak dinlemişti.</span></p>
				<p class="Normal-3 para-style-override-4"><span class="char-style-override-8">“Kuşkusuz,” dedi, meyhanecinin uzlaştırıcı görüşünü izleyerek, “eski papazımızı severiz; bu doğal bir şey; kendisi de çok güzel şarkı söylerdi ve bu taraflarda kimsenin eline su dökemediği kemancı bir kardeşi vardı. Ah, pek yazık; Solomon bizim köyde yaşasaydı istediğimiz zaman bize çalardı, öyle değil mi Mr. Macey? Bedavaya karaciğer ve akciğerle beslerdim onu... gerçekten yapardım bunu.”</span></p>
				<p class="Normal-3 para-style-override-4"><span class="char-style-override-8">“Ya, ya,” dedi Mr. Macey ağzı kulaklarında; “ailemiz çok eskilerden beri müzisyenleriyle tanınır. Ama Solomon’un her buraya gelişinde ona da dediğim gibi, bu tür şeyler yok olup gidiyor; artık eski sesler yok ve bizim hatırladıklarımızı yaşlı kargalardan başka hatırlayan kalmadı.”</span></p>
				<p class="Normal-3 para-style-override-4"><span class="char-style-override-8">“Öyle, Mr. Lammeter’in babasının bu taraflara ilk gelişini anımsıyorsunuz değil mi Mr. Macey?” dedi meyhaneci.</span></p>
				<p class="Normal-3 para-style-override-4"><span class="char-style-override-8">Kendisini öyküyü anlatma noktasına getirmek için gerekli övgü faslını gözden geçiren yaşlı adam, “Galiba anımsıyorum,” dedi, “zarif, yaşlı bir beyefendiydi... tıpkı şimdiki Mr. Lammeter gibi, ondan da zarifti. Çıkarabildiğim kadarıyla kuzeyden bir yerlerden gelmişti. Ama o tarafları doğru dürüst bilen kimse yok: Sadece kuzeyde, uzak ve buralardan fazla farklı olmayan bir yer olduğunu biliyoruz, çünkü yanında iyi cins koyunlar getirmişti, oralarda da otlakların bulunması akla yakın. Warrens’e yerleşmek için toprağını sattığını işittik, toprak sahibi bir adamın gelip yabancı bir yerde toprak kiralaması tuhaf geliyor. Ama söylendiğine göre karısının ölümü yüzündendi; yine de bu tür işlerde kimsenin bilmediği nedenler vardır... benim kestirebildiklerim aşağı yukarı bu kadar; ancak bazı kimseler öyle akıllı ki hemencecik elli neden bulup önünüze koyarlar ve bu sırada asıl neden bir köşeden kendilerine göz kırpıyordur, ama onlar bunu asla görmezler. Her hâlükârda, kısa bir zaman sonra kilisemizin her şeyin doğrusunu ve yol yordam bilen, düzenli bir ev kuran ve herkesin iyi gözle baktığı yeni bir üyeye sahip olduğu görüldü. Genç adam... şimdiki Mr. Lammeter’i kastediyorum, kız kardeşi yoktu... bir süre sonra Mr. Osgood’un kız kardeşi olan Miss Osgood’a kur yapmaya başladı, ne de güzel bir genç kızdı... ah, düşünemezsiniz... bu genç kızı da ona benzetiyorlar, ama kendilerinden öncekileri bilmeyen insanların huyudur bu. Eski bölge papazına, Mr. Drumlow’du, yardım ettiğim için iyi bilirim. Onları evlendirmesine yardımcılık ettim.”</span></p>
				<p class="Normal-3 para-style-override-4"><span class="char-style-override-8">Burada Mr. Macey ara verdi; öykülerini gidişata göre soru sorulmasını bekleyerek hep peyderpey anlatırdı.</span></p>
				<p class="Normal-3 para-style-override-4"><span class="char-style-override-8">Meyhaneci tebrik eder bir sesle, “Yaa, dikkate değer bir şey de olduydu, değil mi Mr. Macey, bu yüzden de o evliliği anımsıyorsunuz?” dedi.</span></p>
				<p class="Normal-3 para-style-override-4"><span class="char-style-override-8">“Öyle oldu diyebilirim, epeyce dikkate değer bir şey,” dedi Mr. Macey başını sallayarak. “Mr. Drumlow’a gelince... zavallı yaşlı beyefendi, yaşından ve sabah ayazındaki ayinlerde bir damla içtiği sıcak tutan şeyden dolayı kafası biraz karışık da olsa severdim onu. Genç Mr. Lammeter ise, hiç kuşkusuz vaftiz ve cenaze gibi elimizde olmayan durumlardan sayılmadığı halde, evlenmek için en uygunsuz zaman olan ocak ayında evlenmek zorundaydı ve böylece Mr. Drumlow’un... zavallı yaşlı beyefendi, severdim onu... sıra soruları sormasına geldiğinde bunları birbirine karıştırdı ve önce ‘Bu adamı karınız olarak kabul ediyor musunuz?’, sonra da ‘Bu kadını kocanız olarak kabul ediyor musunuz?’ diye sordu. Ama en dikkate değer olan da benden başka kimsenin bir şey fark etmemesiydi, öncesinde söylenenleri duymadan, hiç tereddütsüz, ‘Evet’ dediler, sanki ben doğru yerde ‘Âmin’ demişim gibi.”</span></p>
				<p class="Normal-3 para-style-override-4"><span class="char-style-override-8">“Ama siz ne olup bittiğini bal gibi biliyordunuz değil mi Mr. Macey? Eh, yeterince görmüş geçirmişliğiniz vardı.” dedi kasap.</span></p>
				<p class="Normal-3 para-style-override-4"><span class="char-style-override-8">Mr. Macey ara verip dinleyicisinin hayal gücünün kısırlığına acır gibi gülümseyerek, “Tanrı seni kutsasın!” dedi. “Ya! Baştan aşağı titriyordum: Sanki iki yandan çekiştirilen bir palto gibiydim; çünkü papazı durduramamış, bunu yapmayı göze alamamıştım ve yine de kendi kendime, ‘Sözcükler ters söylendi diye evliliklerini geçersiz mi sayacağız?’ dedim ve her yönünü göreyim diye meseleleri evirip çevirmeye alışkın olmadığım için kafam bir değirmen gibi çalışmaya koyulmuştu, kendi kendime, ‘Sözcüklerin anlamı bu insanları evlilik bağıyla bağlamıyor mu?’ dedim. Çünkü papaz doğru olanı kastetmiş, gelinle damat da doğru olanı anlamışlardı. Ama sonra yeniden düşündüğümde çoğu şeyde niyetin çok da önem taşımadığını gördüm, çünkü bir şeyleri birbirine yapıştırmaya niyetlenebilirsiniz ve tutkalınız kötü olabilir, peki neyi değiştirir bu? Kendi kendime dedim ki, ‘Niyet değil, tutkal önemli...’ ve sıra onaylamaya geldiğinde sanki aynı anda asılmam gereken üç çan varmış gibi endişelendim, onlar da imzalarını atmaya başladılar. Ama konuşmanın ne faydası var?.. zeki bir adamın içinde neler olup bittiğini tahmin edemezsiniz.”</span></p>
				<p class="Normal-3 para-style-override-4"><span class="char-style-override-8">“Ama kendinizi tuttunuz değil mi Mr. Macey?” dedi meyhaneci.</span></p>
				<p class="Normal-3 para-style-override-4"><span class="char-style-override-8">“Öyle, Mr. Drumlow’la baş başa kalıncaya dek kendimi tuttum ve sonra baklayı ağzımdan çıkardım, ama her zaman yaptığım gibi, saygıda kusur etmeden. O da duruma açıklık getirip dedi ki, ‘Öf Macey, içini ferah tut; bunu geçerli kılan ne niyet ne de sözcüklerdir; tutkal, nüfus kütüğünün kendisi.’ Gördüğünüz gibi durumu kolayca düzeltti; çünkü papazlarla doktorlar her şeyi yürekleriyle bilirler, bu yüzden de benim yaptığım gibi, meselenin eğrisi doğrusu hakkında düşünüp endişelenmezler. Hiç kuşku yok ki evlilik de yolunda gitti, yalnızca zavallı Mrs. Lammeter –o zamanki Miss Osgood– kızları büyümeden öldü; ama mutlulukları bakımından her şey yerindeydi ve onlar kadar gıpta edilen bir aile daha yoktur.”</span></p>
				<p class="Normal-3 para-style-override-4"><span class="char-style-override-8">Mr. Macey’in dinleyicilerinin her biri bu öyküyü defalarca duymuştu, ama her defasında sanki sevilen bir şarkıymışçasına dinleniyordu; belirli noktalarda dinleyiciler tüm dikkatlerini beklenen sözcüklere verdiklerinden pipoların çekiştirilmesi bir anlığına bırakılıyordu. Ama arkası da vardı ve Mr. Snell, meyhaneci, tam yerinde can alıcı soruyu yöneltti.</span></p>
				<p class="Normal-3 para-style-override-4"><span class="char-style-override-8">“İyi de yaşlı Mr. Lammeter’in bu taraflara geldiği sırada büyük bir serveti varmış diyorlardı değil mi?”</span></p>
				<p class="Normal-3 para-style-override-4"><span class="char-style-override-8">“Doğru, evet,” dedi Mr. Macey; “ama diyebilirim ki bu serveti asıl koruyan şimdiki Mr. Lammeter’in yaptıklarıdır. Çünkü hep Warrens’den kimsenin zengin olamayacağı söylenir: Ama kirası ucuz, onun için oraya Hayrat Toprağı diyorlar.”</span></p>
				<p class="Normal-3 para-style-override-4"><span class="char-style-override-8">“Ya, öyle... oranın nasıl Hayrat Toprağı haline geldiğini de sizden iyi bilen pek kimse yok, öyle değil mi Mr. Macey?” dedi kasap.</span></p>
				<p class="Normal-3 para-style-override-4"><span class="char-style-override-8">“Nereden bilsinler?” dedi yaşlı papaz biraz küçümsemeyle. “Niye?.. çünkü Mr. Cliff gelip de Warrens’deki büyük ahırları inşa ettiğinde seyislerin üniformalarını büyükbabam dikmiş. Derebeyi Cass’ınkilerden dört kat daha büyük ahırlardı bunlar, çünkü o atlardan ve avlanmaktan başka şey düşünmezdi, Cliff ise öyle değildi; aldatmacayı delice seven Lunnon’lu</span><span class="Character-Style-1-1 char-style-override-9"><a class="footnote-link" href="#footnote-225-9" id="footnote-225-9-backlink">9</a></span><span class="char-style-override-8"> bir terzi olduğunu söylerdi kimileri. Çünkü ata binemezdi, Tanrı sizi kutsasın! Bacakları çarmıh sopalarına benzediğinden atı kavrayamazlarmış, öyle söylenirdi; yaşlı Derebeyi Cass’ın böyle dediğini büyükbabam defalarca işitmiş. Ama ata binmeye gelince sanki kendisini iblis yönlendiriyor gibiydi; bir de oğlu vardı, on altı yaşında bir delikanlı; babası ona hiçbir iş yaptırmazdı; yalnızca ata bindirirdi; gerçi delikanlının korktuğu söylenirdi. Babasının onu terzilikten uzak tutup bir beyefendi yapmak istediği herkesin dilindeydi... ben de terziyim ve Tanrı’nın beni terzi olarak yaratmasına saygı duyuyorum, daha kraliçenin başı şilinlerin üstünde yer almazdan önceki zamanlardan beri kapımızın üstünde “Terzi Macey” yazmasından gurur duyuyorum. Ama Cliff’e gelince, o terzi diye çağrılmaktan utanıyor ve ata binişine gülünmesine de pek içerliyordu; yöredeki soylu kişilerden kimse ona katlanamıyordu. Nasıl olduysa delikanlı hastalanıp öldü ve baba da hiçbir zaman düzelemeyip çok geçmeden öldü ve gecenin köründe elinde bir fenerle ahırlara gittiğini, gözüne uyku girmediği için lambaları açık bıraktığını, kamçısını çarpıp atlarına bakarak orada öylece durduğunu söylüyorlardı ve diyorlardı ki, ahırların zavallı dilsiz yaratıklar içerideyken yanıp kül olmaması Tanrı’nın acıması sonucuymuş. Ama sonunda çıldırıp öldü ve bütün mülkünü, Warrens’i ve geri kalan ne varsa hepsini bir Lunnon Hayır Kurumu’na bıraktığı anlaşıldı... Warrens’in bir hayrata dönüşmesi böyle gerçekleşti; ancak ahırlara gelirsek, Mr. Lammeter onları asla kullanmaz, hiçbiri uygun değil; Tanrı sizi kutsasın! Kapılarını yumruklasanız köyün yarısının duyacağı bir gök gürültüsü sesi çıkar.”</span></p>
				<p class="Normal-3 para-style-override-4"><span class="char-style-override-8">“Evet ama o ahırlarda insanların gündüz gözüyle gördüklerinden fazlası olup bitiyor, öyle değil mi Mr. Macey?” dedi meyhaneci.</span></p>
				<p class="Normal-3 para-style-override-4"><span class="char-style-override-8">“Ya, öyle; karanlık bir gecede o taraftan geçin de bir görün,” dedi Mr. Macey imalı imalı göz kırparak, “ondan sonra da isterseniz, eğer seher vaktine doğruysa, ahırlardaki ışıkları gördüğünüze de, atların ayağını yere vurduğuna, kamçı sesleri ve feryatları duyduğunuza da inanmayın bakalım. Benim çocukluğumdan beri bunun adı ‘Cliff’in tatil günüdür; yani kimileri bunun cehennem ateşinde yanarken iblisin Cliff’e verdiği tatil olduğunu söylerlerdi. Babamın bana anlattığı buydu ve bugünlerde kendileri doğmadan önce olup bitenleri bilmektense kendi işine bakmayı yeğleyenler var ama, babam da aklı başında bir adamdı.”</span></p>
				<p class="Normal-3 para-style-override-4"><span class="char-style-override-8">Meyhaneci, kendi sırası gelsin diye beklerken sabırsızlıktan karnı şişen nalbanta dönerek, “E, buna ne diyeceksin Dowlas?” dedi. “Kırmanı bekleyen bir fındık var.”</span></p>
				<p class="Normal-3 para-style-override-4"><span class="char-style-override-8">Mr. Dowlas topluluğun olumsuz kişisiydi ve konumuyla gurur duyuyordu.</span></p>
				<p class="Normal-3 para-style-override-4"><span class="char-style-override-8">“Ne mi diyeceğim? İşaret levhasına bakarken gözlerini kapatmayan bir adam ne diyorsa onu. Diyorum ki herhangi biriniz açık bir gecede benimle birlikte Warren ahırlarının önündeki çayırda durursanız, ne bir ışık göreceğimize ne de kendi nefesimizden başka ses duyacağımıza on pounduna bahse girmeye hazırım. Diyeceğim budur, bunu da defalarca söyledim, ama varlığından hiç kuşku duymadığı hayaletler üzerine on poundunu gözden çıkaracak kimse çıkmadı.”</span></p>
				<p class="Normal-3 para-style-override-4"><span class="char-style-override-8">“Niye ki Dowlas, kolay bir bahis bu,” dedi Ben Win-throp. “Biriyle dondurucu bir gecede boğazına dek suyun içinde durursa romatizmaya yakalanmayacağına dair de bahse tutuşabilirsin. Romatizmaya tutulurken bahsi kazanmak o kişi için iyi bir eğlence olurdu sanırım. Cliff’in tatiline inanan arkadaşların oraya yanaşmayı göze almayışları, on pound yüzünden değildir.”</span></p>
				<p class="Normal-3 para-style-override-4"><span class="char-style-override-8">Mr. Macey alaycı bir gülümsemeyle başparmaklarını birbirine vurarak, “Eğer Dowlas Usta bu konudaki gerçeği bilmek istiyorsa,” dedi, “herhangi bir bahse girmesine gerek yok... bırakın gitsin ve tek başına dursun... onu tutan kimse yok ve böylece köy sakinleri yanılıyorsa bunu onlara gösterebilir.”</span></p>
				<p class="Normal-3 para-style-override-4"><span class="char-style-override-8">Burnundan soluyarak, “Sağ olasın! Minnettar kaldım,” dedi nalbant, “Arkadaşlar aptalsa yapabileceğim bir şey yok. İstediğim hayaletlere dair gerçeği ortaya koymak değil: Zaten biliyorum. Ama bir bahse karşı çıkmam: Her şey adil ve açık. Biri Cliff’in tatilini göreceğime dair üstüme on pounda bahse girsin, gidip tek başıma bekleyeceğim. Refakatçi de istemiyorum. Şu pipoyu doldurduğum gibi, seve seve yaparım bunu.”</span></p>
				<p class="Normal-3 para-style-override-4"><span class="char-style-override-8">“İyi ama seni kim gözetleyecek Dowlas ve ne yaptığını görecek? Hakça bir bahis değil bu,” dedi kasap.</span></p>
				<p class="Normal-3 para-style-override-4"><span class="char-style-override-8">Mr. Dowlas kızarak, “Hakça değil mi?” diye karşılık verdi. “Herhangi biriniz ayağa kalkıp da haksız bir bahse girmek istediğimi söylerken duymak isterim. Hadi bakalım, Lundy Usta bunu söylediğini işitmek istiyorum.”</span></p>
				<p class="Normal-3 para-style-override-4"><span class="char-style-override-8">“İstediğin belli,” dedi kasap. “Ama bu beni ilgilendirmez. Sen benim kelepirlerimden biri değilsin ve şansımı deneyip de fiyatını düşürmem. Kim isterse çıksın, senin üstüne para yatırsın. Ben huzur ve sessizlikten yanayım.”</span></p>
				<p class="Normal-3 para-style-override-4"><span class="char-style-override-8">“Evet, sopayı salladığında her it böyle havlar,” dedi nalbant. “Ama ben ne insandan ne de hayaletten korkarım ve adil bir bahse girmeye varım. Kuyruğunu bacaklarının arasına kıstırıp kaçan bir it değilim.”</span></p>
				<p class="Normal-3 para-style-override-4"><span class="char-style-override-8">Meyhaneci açıkyüreklilik ve hoşgörüyle, “Evet ama Dowlas şu da var ki,” dedi, “bana göre önlerinde öylece durmadıkları sürece hayaletleri göremeyen arkadaşlar var. Bu da akla yakın görünüyor. Mesela karım en ağır peyniri burnunun dibine sokmazsanız koku alamaz. Ben de hiç hayalet görmedim; ama o zaman kendi kendime diyorum ki, ‘Aynı kokularını almadığım gibi.’ Yani hayaletin ya kokusunu almalı diyorum, yoksa aksidir ve böylece iki tarafı da tutuyorum; çünkü dediğim gibi, gerçek ikisinin ortasında yatıyor. Eğer Dowlas gidip orada durur da bütün gece boyunca Cliff’in tatiline dair ufacık bir kıpırtı göremediğini söylerse ona arka çıkarım ve biri çıkıp da Cliff’in tatilinden kuşku duymadığını söylerse ona da arka çıkarım. Kokuya bakarım ben.”</span></p>
				<p class="Normal-3 para-style-override-4"><span class="char-style-override-8">Meyhanecinin kıyaslamalı görüşü nalbant tarafından pek hoş karşılanmadı; uzlaşmaya kesinlikle karşı bir adamdı o.</span></p>
				<p class="Normal-3 para-style-override-4"><span class="char-style-override-8">“Cık cık,” dedi bardağını yeni bir öfkeyle masaya koyarken, “kokunun bununla ne ilgisi var? Bir hayalet adamın birinin gözünü morartmış mı hiç? Bilmek istediğim bu işte. Eğer hayaletler kendilerine inanmamı istiyorlarsa karanlık ve ıssız yerlerde gizlenmeyi bıraksınlar da kalabalığın ve aydınlığın bulunduğu yerlere gelsinler.”</span></p>
				<p class="Normal-3 para-style-override-4"><span class="char-style-override-8">Mr. Macey, nalbantın hayalet olgusunu kavramakta gösterdiği ahmakça yetersizlik karşısında derin bir tiksinti duyarak, “Sanki hayaletler de böyle cahil birinin kendilerine inanmasını isterlermiş gibi!” dedi.</span></p>
				<div class="footnotes">
					<div class="footnote">
						<p class="Basic-Paragraph-3 para-style-override-14" xml:lang="en-GB"><a class="footnote-anchor" href="#footnote-225-8-backlink" id="footnote-225-8">8</a><span class="DIPNOT-1 char-style-override-10" style="font-size:1em;" xml:lang="tr-TR">	 İngiltere’nin Durham kontluğunda yetiştirilen kısa boynuzlu bir sığır cinsi. (ç.n.)</span></p>
					</div>
					<div class="footnote">
						<p class="Basic-Paragraph-3 para-style-override-15" xml:lang="en-GB"><a class="footnote-anchor" href="#footnote-225-9-backlink" id="footnote-225-9">9</a><span class="DIPNOT-1 char-style-override-10" style="font-size:1em;" xml:lang="tr-TR">	Londra (ç.n.)</span></p>
					</div>
				</div>
			</div>
		</div>
</body>
</html>