<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>6-6.html</title>
		<link href="../Styles/template.css" rel="stylesheet" type="text/css"/>
	</head>
	<body>
		<div id="x6-6.html" xml:lang="tr-TR">
			<div class="Basic-Text-Frame">
				<p class="konu" id="toc_marker-2-6">Yirmi Birinci Bölüm</p>
				<p class="Normal para-style-override-8"></p>
				<p class="Normal para-style-override-4"><span class="char-style-override-8">Ertesi sabah Silas’la Eppie kahvaltıya oturduklarında, “Eppie, iki yıldır yapmayı düşündüğüm bir şey vardı aklımda, şimdi para bize geri döndüğüne göre yapabiliriz. Bu konuyu bütün gece kafamda evirip çevirdim; sanırım havalar iyi giderken, yarın yola koyulsak iyi olur. Evi vaftiz annene emanet edip ufak bir çıkın yaparız, sonra yola çıkarız,” dedi Silas.</span></p>
				<p class="Normal para-style-override-4"><span class="char-style-override-8">“Nereye babacığım?” dedi Eppie büyük bir şaşkınlıkla.</span></p>
				<p class="Normal para-style-override-4"><span class="char-style-override-8">“Eski memleketime... doğduğum kasabaya... Lantern Meydanı’na. Mr. Paston’u, vaizi görmek istiyorum: Hırsızlık hadisesinde masum olduğumu anlamalarını sağlayan bir şeyler ortaya çıkmış olabilir. Mr. Paston aydın görüşlü bir adamdı... kura çekme konusunda konuşmak istiyorum onunla. Onunla buradaki din hakkında da konuşmayı isterdim, çünkü bundan haberi olmadığını sanıyorum.”</span></p>
				<p class="Normal para-style-override-4"><span class="char-style-override-8">Eppie son derece sevinçliydi, çünkü yabancı bir yeri görecek olmanın merak ve keyfi yanında, geri gelip bunu Aaron’a anlatmak da vardı. Aaron pek çok konuda kendisinden daha bilgiliydi; elinde ona karşı bu küçük üstünlük bulunması pek hoş olacaktı. O kadar uzun bir yolculuğun tehlikelerine dair belli belirsiz bir korku duymasına ve yük arabalarının onları bölge dışına götürmeyeceğine dair kendisine defalarca güvence vermek gerekmesine rağmen Mrs. Winthorp Silas’ın kendi memleketini yeniden ziyaret edeceği ve o düzmece suçlamadan temize çıkıp çıkmadığını öğreneceği için pek hoşnut kaldı.</span></p>
				<p class="Normal para-style-override-4"><span class="char-style-override-8">“Ömrünüzün sonuna dek kafanız rahatlamış olacak Marner Usta... gerçekten...” dedi Dolly, “Sözünü ettiğiniz gibi ortalığı uyandıracak bir ışık varsa, ona bu dünyada ihtiyacımız var; onu geri getirebilirseniz ben de kendi adıma memnun olacağım.”</span></p>
				<p class="Normal para-style-override-4"><span class="char-style-override-8">Bundan dört gün sonra Silas ve Eppie yazlık giysileri içinde, mavi ketenden bir mendille bağlanmış ufak bir çıkınla büyük bir sanayi kasabasının sokakları boyunca yol alıyorlardı. Otuz yılın doğduğu yere getirdiği değişikliklerle şaşkına dönen Silas, yanlışlık yapmadığından emin olmak için arka arkaya birkaç kişiyi kasabanın adını sormak için durdurmuştu.</span></p>
				<p class="Normal para-style-override-4"><span class="char-style-override-8">Biraz babasının şaşkınlığından sıkılan, ayrıca çevredeki gürültü, hareket ve kayıtsız yabancı yüzlerin çokluğundan huzursuz olan Eppie, “Lantern Meydanı diye sor baba... omzunda püskülleriyle dükkânın kapısında duran şu beyefendiye sor; onun ötekiler gibi telaşı yok,” dedi. </span></p>
				<p class="Normal para-style-override-4"><span class="char-style-override-8">“Yavrum, meydanı bilmez o,” dedi Silas; “kibar insanlar oraya hiç gitmemişlerdir. Ama belki biri bana Hapishane Caddesi’ne hangi yoldan gidileceğini söyler. Oradan sonrasını sanki dün görmüşüm gibi biliyorum.”</span></p>
				<p class="Normal para-style-override-4"><span class="char-style-override-8">Pek çok kez dönüp yeniden sorduktan sonra biraz güçlükle de olsa Hapishane Caddesi’ne vardılar; o ana dek kasabanın adı bile kendisine memleketinde bulunduğuna dair güven vermemişken, Silas’ın belleğindeki manzaraya uygun ilk nesne olan zalim hapishane duvarları onu kesinlikle neşelendirdi.</span></p>
				<p class="Normal para-style-override-4"><span class="char-style-override-8">“Ah,” dedi derin bir soluk alarak, “işte hapishane Eppie; olduğu gibi duruyor. Artık korkmuyorum. Hapishane kapılarından sonra soldaki üçüncü köşe... gitmemiz gereken yol bu.”</span></p>
				<p class="Normal para-style-override-4"><span class="char-style-override-8">“Ne kadar karanlık ve çirkin bir yer!” dedi Eppie. “Gökyüzünü nasıl da kapatıyor! Düşkünlerevinden de kötü burası. Artık bu kasabada yaşamadığına seviniyorum baba. Lantern</span><span class="char-style-override-8"> Meydanı da bu sokak gibi mi?</span></p>
				<p class="Normal para-style-override-4"><span class="char-style-override-8">Silas gülümseyerek, “Sevgili yavrum,” dedi, “orası bunun kadar büyük bir sokak değil. Bu sokakta ben de hiçbir zaman rahat edemedim ama Lantern Meydanı’nı severdim. Buradaki dükkânların hepsi değişmiş sanırım... hiçbirini çıkaramadım; ama köşeyi bulurum, çünkü üçüncü.”</span></p>
				<p class="Normal para-style-override-4"><span class="char-style-override-8">Dar bir aralığa geldiklerinde sesinde bir hoşnutlukla, “İşte burası,” dedi, “buradan sonra yeniden sola, ardından da Ayakkabı Sokağı’na kadar dosdoğru gitmeliyiz; sonra çıkma pencereyi geçince yoldaki su giderinin bulunduğu girişe varacağız. Eh, gözümde canlandırabiliyorum.”</span></p>
				<p class="Normal para-style-override-4"><span class="char-style-override-8">“Ay baba, sanki boğulmuş gibiyim,” dedi Eppie, “kimsenin böyle dip dibe evlerde yaşayacağını düşünemezdim. Döndüğümüz zaman taşocakları gözümüze ne kadar güzel görünecek!”</span></p>
				<p class="Normal para-style-override-4"><span class="char-style-override-8">“Şimdi bana komik geliyor yavrum... kötü de kokuyor. Eskiden de böyle koktuğunu düşünemiyorum.”</span></p>
				<p class="Normal para-style-override-4"><span class="char-style-override-8">Şurada burada iç karartıcı bir kapı aralığından sarı, kirli bir yüz yabancılara bakıyor, Eppie’nin huzursuzluğunu artırıyordu, bu yüzden ara sokaklardan geniş bir gökyüzü parçasının göründüğü Ayakkabı Sokağı’na çıkmak can atılan bir kurtuluş oldu.</span></p>
				<p class="Normal para-style-override-4"><span class="char-style-override-8">“Şu işe bak!” dedi Silas, “Hayret, sanki günün bu saatinde şapeldeymişler gibi meydandan insanlar geliyor... hafta içi öğle saatinde!”</span></p>
				<p class="Normal para-style-override-4"><span class="char-style-override-8">Birden irkildi ve Eppie’yi paniğe sürükleyen üzüntülü bir şaşkınlıkla bakakaldı. Öğle yemeği için erkeklerle kadınların sel gibi dışarı aktığı büyük bir fabrikanın önündeki açıklıktaydılar.</span></p>
				<p class="Normal para-style-override-4"><span class="char-style-override-8">“Baba,” dedi Eppie koluna yapışarak, “neyin var?”</span></p>
				<p class="Normal para-style-override-4"><span class="char-style-override-8">Ama Silas cevap verinceye kadar defalarca sormak zo</span><span class="char-style-override-8">runda kaldı.</span></p>
				<p class="Normal para-style-override-4"><span class="char-style-override-8">Sonunda büyük bir heyecan içinde, “Yok olmuş yavrum,” dedi, “Lantern Meydanı diye bir yer kalmamış. Burada olması gerekirdi, çünkü çıkmalı penceresi olan ev şurada... onu tanıdım... eskisi gibi duruyor; ama bu yeni açıklığı yapmışlar, şu koca fabrikaya bak! Hepsi gitmiş... şapel, her şey...”</span></p>
				<p class="Normal para-style-override-4"><span class="char-style-override-8">Babasının tuhaf ataklarından biri gelmesin diye daima tetikte duran Eppie, “Şu küçük süpürgeci dükkânına gidelim de otur baba... oturmana izin verirler,” dedi. “Belki insanlar her şeyi anlatabilir.”</span></p>
				<p class="Normal para-style-override-4"><span class="char-style-override-8">Ama Silas ne fabrika yapıldıktan çok sonra Ayakkabı Sokağı’na gelmiş ve gelişinin üstünden yalnızca on yıl geçmiş süpürgeciden, ne de ulaşabildiği bir başka kaynaktan eski Lantern Meydanı Kardeşliği ya da vaiz Mr. Patson hakkında bir şey öğrenebildi.</span></p>
				<p class="Normal para-style-override-4"><span class="char-style-override-8">Döndükleri gece Dolly Winthorp’a, “Eski yerlerin hepsini silip süpürmüşler,” dedi Silas, “ufak mezarlığı da, her şeyi de. Eski evim gitmiş, bundan başka evim yok artık. Hırsızlıkla ilgili gerçeği anlayıp anlamadıklarını da, Mr. Patson’un beni kura çekimi hakkında aydınlatıp aydınlatamayacağını da asla bilemeyeceğim. Bu husus benim için karanlık Mrs. Winthorp... karanlık ve sonuna dek de karanlıkta kalacağını sanıyorum.”</span></p>
				<p class="Normal para-style-override-4"><span class="char-style-override-8">Artık yüzünü kır saçların çevrelediği, oturmuş sakin sakin dinleyen Dolly, “Evet, doğru Marner Usta,” dedi, “ben de öyle... Pek çok şeyin bizim için karanlık kalması yukarıdakinin iradesi; ama karanlıktayken hiç hissetmediğim, çoğunlukla gündüz çalışırken gelen şeyler de var; yine de Marner Usta sizin ve benim için karanlıkta kalmaları bunların doğru olmalarını engellemez.”</span></p>
				<p class="Normal para-style-override-4"><span class="char-style-override-8">“Hayır,” dedi Silas, “hayır, engellemez. Çocuğun bana gönderildiği ve onu kendim kadar sevdiğim zamandan beri inanmama yetecek ışığa sahibim ve şimdi beni asla terk etmeyeceğini söylüyor, sanıyorum ölene kadar da inanacağım.”</span></p>
			</div>
		</div>
</body>
</html>