<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>5-10.html</title>
		<link href="../Styles/template.css" rel="stylesheet" type="text/css"/>
	</head>
	<body>
		<div id="x5-10.html" xml:lang="tr-TR">
			<div class="Basic-Text-Frame">
				<p class="konu-1" id="toc_marker-1-10">Onuncu Bölüm</p>
				<p class="Normal-3 para-style-override-4"><span class="char-style-override-8">Tarley ve Raveloe’da Yargıç Malam’a, kanıt bulunmasa bile, Huzur Komisyonu’nda yer almayan komşularından beklenebileceğinden daha etraflı kanaatlere vardığı için geniş bir algılayışa sahip bir adam gözüyle bakılırdı. Böyle bir adamın kav kutusu ipucunu göz ardı etmesi düşünülemezdi; adı bilinmeyen, kıvırcık siyah saçlı ve yabancı görünümlü, çatal bıçak setleri ve takılarla dolu bir sandık taşıyan, kulaklarına iri küpeler takmış bir çerçiyle ilgili bir soruşturma ekibi yola çıkarıldı. Ama ya soruşturma ekibi ona yetişemeyecek kadar ağır adımlarla ilerlediğinden ya da eşkâl pek çok çerçiye uyduğu için aralarından kimi seçeceğini bilmediğinden haftalar geçip gitti ve Raveloe’da yarattığı heyecanın yavaş yavaş sönmesi dışında soyguna dair başka bir sonuç çıkmadı. Dunstan Cass’ın yokluğu ise dikkat çekici bir belirti olarak sayılmadı pek: Önceden de babasıyla tartışmış, altı hafta sonra geri gelip kalacak yeri üstündeki yasağı kaldırmaya uğraşmış ve her zamanki gibi kasılıp durmak üzere kimsenin bilmediği bir yere çekip gitmişti. Bu meselenin derebeyinin bu kez onu evde barındırmaya</span><span class="char-style-override-8">cağı kadar farklı biteceğini bekleyen kendi ailesi yokluğunu asla dile getirmiyordu ve eniştesi Kimble ya da Mr. Osgood</span><span class="char-style-override-8"> bunu fark ettiklerinde, Alaz’ı öldürdüğünün ve babasına karşı bir kabahat işlediğinin hikâyesi şaşırmalarını engellemeye yetmişti. Dunsey’in ortadan kaybolmasıyla soygunun aynı gün gerçekleştiği olgusu arasında bağlantı kurmak hiç kimsenin aklının ucundan geçmedi; kardeşinin neler yapmaya kadir olduğunu herkesten daha iyi bilen Godfrey’in bile. On iki yıl önce dokumacıyı çocukça oyunlarıyla alaya aldıkları zamandan beri aralarında onun bahsinin geçtiğini hatırlamıyordu ve ayrıca hayal gücü Dunstan adına sürekli bir mazeret yaratıyordu: Onu hiç durmadan, Alaz’ı bırakarak yürüyüp gidişine uygun bir takıntı halinde, tanıdıkları üstünde şansını deneyip sırtlarından geçinirken ve eve dönüp ağabeyine işkence etmenin eski keyfi üzerinde tasarılar kurarken görüyordu. Raveloe’daki herhangi bir beyin, sözü geçen olguları bir araya getirseydi bile, kilisede duvar kabartmasına ve kutsal maşrapalara sahip bir ailenin zaman içinde kazanılmış saygınlığına zarar verecek böylesi bir ilişkilendirmenin ayağı yere basmayan bir düşünce sayılıp üstünün örtüleceğinden kuşku duymam. Ama öte yandan Noel pudingleri, domuz haşlaması ve içkilerin bolluğu, ruhsal yaratıcılığı kâbusun tüneline fırlatıp uyanan düşüncenin tehlikeli kendiliğindenliğine karşı koyan müthiş koruyuculardır.</span></p>
				<p class="Normal-3 para-style-override-4"><span class="char-style-override-8">Gökkuşağı’nda ya da başka yerde, kalabalık içinde soygun konuşulduğu zaman denge, kav kutusu üstüne kurulan mantıklı açıklama ve soruşturmayla dalga geçen anlaşılmaz bir gizem kuramı arasında bocalamayı sürdürdü. Kav kutusu ve çerçiye dair görüşün savunucuları öteki tarafı kendileri pörtlek gözlü oldukları için başka herkesin de aynı boş bakış açısına sahip olduğunu sanan, ahmak ve saf bir tayfa olarak nitelendirdiler; anlaşılmazlığın yandaşları ise karşıtlarının daha mısırı görmeden karga gibi ötme eğilimine girdiklerini –derinlik açısından, yaptıkları yalnızca kaymağı sıyırıp yüzeyde kalmaktı– belirterek hayvana benzettiler ve açıkgöz oluşlarının ahır kapısının ardını göremedikleri için orada hiçbir şey bulunmadığını sanmalarından ileri geldiğini ima ettiler; böylece anlaşmazlıkları soygunla ilgili hiçbir şeyi aydınlatmasa bile ikincil önemde bazı doğru görüşlere ışık tuttu.</span></p>
				<p class="Normal-3 para-style-override-4"><span class="char-style-override-8">Ama zavallı Silas’ın kaybı Raveloe sohbetlerinin ağır ilerleyen dalgasını bu şekilde süpürüp atmaya yararken Silas ise komşuların hakkında gönül rahatlığıyla tartıştıkları o kaybın kişiyi solduran perişanlığını hissediyordu. Altınını çaldırmadan önce onu gözleyen birine onunki gibi sinik ve içe kapalı bir yaşamın yara almış duyarlı bir yaşam, herhangi bir eksilmeye dayanmak bir yana, tümünü birden silmiş bir yaşam olabileceği pek mümkün görünmeyebilirdi. Ama gerçekte onu geniş, iç karartıcı bir bilinmezin çiti içine hapseden dolaysız bir amaçla ve hevesle dolu bir yaşam sürdürmüştü. Sıkı sıkıya tutunduğu bir yaşamdı bu ve hedefi çevreleyen bağlar ölü, bozuk bir şeye sarılmışsa da tutunma ihtiyacını karşılamıştı. Ama şimdi çit yıkılmış, destek elden kaçıp gitmişti. Artık Marner’ın düşünceleri eski döngüsünün çevresinde hareket edemiyordu ve yuvasına giden yoldaki toprak yarıldığında bocalayan bir karınca gibi bir boşluk tarafından şaşkına çevrilmişti. Tezgâh oradaydı, dokuma, belirginleşmeye başlamış desen orada duruyordu; ama ayağının altındaki oyukta duran parlak hazine kayıplara karışmıştı, ona dokunup sayma işi sona ermişti: Akşamları zavallı ruhunun özlemini dindirecek hiçbir zevk hayali kalmamıştı. Şimdiki işinden alacağı paranın düşüncesi hiçbir neşe veremezdi, çünkü o paranın tatsız hayali ancak kaybının anısını tazeliyordu ve umut da aldığı ani darbeyle bu ufak başlangıçtan yeni bir define biriktirme üzerinde kafa yoramayacağı kadar paramparça olmuştu.</span></p>
				<p class="Normal-3 para-style-override-4"><span class="char-style-override-8">O boşluğu yasla doldurdu Silas. Dokumasının başında otururken, acı çeken biri gibi ara sıra ufak bir inilti koyuveriyordu: Bu, düşüncelerinin yine dönüp dolaşıp bomboş geçecek akşam vaktine, ani bir uçuruma geldiğinin belirtisiydi. Bütün gece sönük ateşinin başında yalnızlık içinde otururken dirseklerini dizlerine dayıyor, başını ellerinin arasına alıyor ve alçak bir sesle inliyordu; duyulma arayışında olmayan biri gibi.</span></p>
				<p class="Normal-3 para-style-override-4"><span class="char-style-override-8">Yine de derdiyle tamamen baş başa bırakılmış değildi. Marner’ın komşularında her zaman yarattığı iticilik bu talihsizliğin kendisini gösterdiği yeni ışıkla kısmen dağılmıştı. Namuslu vatandaşlardan daha fazla kurnaz olan ve daha da kötüsü bu kurnazlığı komşuluğa yaraşır biçimde kullanma niyeti bulunmayan bir insan yerine, şimdi görülüyordu ki Silas’ın kendine bile hayrı dokunacak bir kurnazlığı yoktu. Ondan genellikle “zavallı ezik mahluk” diye söz ediliyordu ve komşularından kaçınma huyu eskiden kötü niyetine ve olası kötü refakatçilerine yorulurken şimdilerde yalnızca deliliğe bağlanıyordu.</span></p>
				<p class="Normal-3 para-style-override-4"><span class="char-style-override-8">Kötüden iyiye dönüşen bu duygu çeşitli biçimlerde sergileniyordu. Noel için pişen yemeklerin, bol bulamaç domuz etiyle kanlı sosislerin kokularının esen yele karıştığı, hali vakti yerinde ailelerin hayırseverliklerini gösterdiği zamandı ve Silas’ın talihsizliği, Mrs. Osgood gibi ev sahiplerinin akıllarına en önce onu getiriyordu. Mr. Crackenthorp da bir yandan parasının elinden belki de onu çok fazla düşündüğü ve kiliseye hiçbir zaman ayak basmadığı için alındığını söyleyerek Silas’ı azarlarken, bir yandan da savını ruhani kişiliğine karşı asılsız önyargıları dağıtmak için iyi hesaplanmış biçimde domuz paçasıyla güçlendiriyordu. Teselliden başka verecek bir şeyleri olmayan komşular ise, köyde rastladıklarında Silas’ı selamlayıp başına gelen talihsizliği enine boyuna tartışmakla kalmıyorlar, kulübesine uğrayıp bütün ayrıntıları olay yerinde yinelemek zahmetine de girişiyorlardı, sonra da, “Pekâlâ Marner Usta, sonuçta öteki yoksul arkadaşlardan daha kötü durumda değilsin ve sakat kalmış olsaydın kilise sana bir maaş bağlardı,” diyerek onu neşelendirmeye çalışıyorlardı.</span></p>
				<p class="Normal-3 para-style-override-4"><span class="char-style-override-8">Komşularımızı sözcüklerimizle pek az teselli edebilmemizin bir nedeni olarak, sözcükler daha ağzımızdan çıkamadan iyi niyetimizin bozulmasını görüyorum. Onlara kendi bencilliğimizden bir lezzet katmaksızın sosis ve domuz paçası gönderebiliriz; ama dil, sürülmüş toprağı dümdüz edeceğine neredeyse kuşku duyulmayan bir seldir. Raveloe’da iyilik az çok rastlanılan bir şeydi: Ama çoğunlukla sarhoş ve beceriksiz cinstendi, en azından övgüyle ikiyüzlülüğü birleştiren bir biçim almıştı.</span></p>
				<p class="Normal-3 para-style-override-4"><span class="char-style-override-8">Sözgelimi, hakkında kolayca hüküm verilemeyen bir adama dair görüşüne göre son olayların lehine işlediğini anlatmak için bir akşam Silas’a özellikle gelen, oturur oturmaz ve başparmaklarını birbirine dayayıp şöyle söyleyerek lafa giren Mr. Macey’i alalım:</span></p>
				<p class="Normal-3 para-style-override-4"><span class="char-style-override-8">“Haydi Marner Usta, niye hiç dua etmeye gelmezsin ki. Paranı kötü işler için saklayacağına yitirdiğin daha iyi oldu. Bu taraflara ilk geldiğinde beş para etmezin teki olduğunu anladığım gibi, ileride de bir işe yaramayacağını düşünmüştüm; şimdikine göre bir hayli gençtin, ama hep gözünü dikip bakan, soluk yüzlü bir mahluktun; diyebilirim ki suratın tüysüz bir danayı andırıyordu. Ama bilmenin yolu yok: Her acayip görünüşlü şey ille de iblisin işi demek değil; demem o ki kurbağaları ve benzerlerini ele alalım, çünkü onlar çoğunlukla zararsızdır ve aynı biçimde haşarata karşı faydalıdır. Aynısı, görebildiğim kadarıyla senin için de geçerli. Buna rağmen nefes açıcı bitki ve şuruplara gelince, eğer bu tür bilgileri uzak yerlerden getirdiysen, durum azıcık lehine dönebilirdi. Bu bilgi hoş karşılanmadıysa, düzenli olarak kiliseye gelmekle durumu kurtarabilirdin; çünkü şifacı kadının muska yazdığı çocuklara gelirsek, onları tekrar tekrar vaftiz ettim; kutsal suda yıkandılar. Bu mantıklı; çünkü iblis tatile çıkacak kadar bir iyilik etmeye karar verdiyse kim buna karşı çıkabilir? Benim düşüncem bu, kilisenin kırk yıllık papazıyım ve vaizle birlikte büyük perhizin ilk çarşambasında küfürü lanetlediğimizde, insanların doktorsuz tedavi görmek gibi bir küfür işlemediklerini biliyorum; bırak Kimble ne derse desin. İşte bu yüzden Marner Usta, dediğim gibi... çünkü meselelerin içinde öyle sarmallar vardır ki daha onların ne olduğunu anlayamadan bir de bakmışsın seni Kutsal Kitap’ın sonuna kadar götürmüş... tavsiyem o ki moralini yüksek tut; çünkü senin derin biri olduğunu ve içinde gün ışığına çıkardığından fazlasını barındırdığını düşünürsek, ben pek de o görüşte değilim ve komşulara da böyle diyorum. Çünkü diyorum, siz Marner Usta’dan bir hikâye çıkarmak için konuşuyorsunuz; ama bu saçma, öyle: Açıkgöz bir adamdan öyle bir hikâye çıkarmak bu ve diyorum ki bir tavşan kadar ürkek görünüyor.”</span></p>
				<p class="Normal-3 para-style-override-4"><span class="char-style-override-8">Bu ipe sapa gelmez söylev sırasında Silas, dirseklerini dizlerine dayayıp başını ellerinin arasına aldı ve duruşunu hiç değiştirmeden hareketsiz beklemeyi sürdürdü. Onun kendisini dinlediğinden kuşku duymayan Mr. Macey, minnettarlık içeren bir karşılık beklentisiyle sustu, ama Silas sessiz kaldı. Yaşlı adamın iyi yürekli ve dostça bir şeyler kastettiğini anlamıştı; ama nezaket perişanlığın üstüne vuran güneş ışığı gibi düşüyordu üstüne; bunu deneyecek gücü yoktu, içinden de gelmiyordu.</span></p>
				<p class="Normal-3 para-style-override-4"><span class="char-style-override-8">Sonunda Mr. Macey, hafif bir sabırsızlık vurgusuyla, “Haydi ama Marner Usta, söyleyecek hiçbir şeyin yok mu?” dedi.</span></p>
				<p class="Normal-3 para-style-override-4"><span class="char-style-override-8">Marner ellerinin arasındaki başını sallayarak, “Ah,” dedi yavaşça, “Size teşekkür ederim... teşekkür ederim... gerçekten.”</span></p>
				<p class="Normal-3 para-style-override-4"><span class="char-style-override-8">“Ya, ya, kuşkum yok: Teşekkür edersin elbet,” dedi Mr. Macey, “ve öğüdüm... pazar giysin var mı senin?”</span></p>
				<p class="Normal-3 para-style-override-4"><span class="char-style-override-8">“Hayır,” dedi Marner.</span></p>
				<p class="Normal-3 para-style-override-4"><span class="char-style-override-8">“Olsaydı şaşardım,” dedi Mr. Macey. “Şimdi bir pazar giysisi edinmeni tavsiye ederim: Tookey’e git, o da zavallı bir mahluk; ama benim terzilik işimi sürdürüyor, paramın bir kısmını o işe koydum, sana düşük bir fiyatla giysi diker, bana güven, sonra sen de kiliseye gelip biraz daha komşu gibi davranabilirsin. Gerçekten, bu taraflara geldiğinden beri benim ‘Âmin’ deyişimi hiç duymadın, hiç zaman geçirmemeni tavsiye ederim, iş tümüyle Tookey’e kalınca pek bir şeye benzemeyecek, çünkü gelecek kış kürsüye çıkamayacak duruma gelebilirim.” Burada Mr. Macey belki de dinleyicisinden bir duygu belirtisi bekleyerek ara verdi, ama göremeyince devam etti. “Giysinin parasına gelince, dokumandan haftada bir pound kazanıyorsun Marner Usta; ne kadar ezik görünsen de genç bir adamsın. Aslında bu taraflara geldiğinde, yirmi beşinde bile yoktun, değil mi?”</span></p>
				<p class="Normal-3 para-style-override-4"><span class="char-style-override-8">Silas, konuşmanın sorgulayıcı bir hal alması karşısında azıcık irkildi ve kibarca cevapladı, “Bilmiyorum; tam olarak söyleyemem; üstünden çok zaman geçti.”</span></p>
				<p class="Normal-3 para-style-override-4"><span class="char-style-override-8">Böyle bir cevap alınca, Mr. Macey’in akşamın geç saatinde Gökkuşağı’nda Marner’ın kafasının “karman çorman” olduğunu, hangi günün pazara denk geldiğini bildiğinden bile kuşku duyduğunu ve bu kadarının da onun köpeklerden bile daha dinsiz olduğunu gösterdiğini söylemesi hiç şaşırtıcı değil.</span></p>
				<p class="Normal-3 para-style-override-4"><span class="char-style-override-8">Mr. Macey’in yanı sıra, Silas’ı avutmak için biri daha aynı konuda kararlı olarak ona geldi. Bu, tekerlek tamircisinin karısı Mrs. Winthrop’tu. Raveloe sakinleri kiliseye pek düzenli gitmezlerdi, cemaatin arasında belki de Tanrı’nın gözüne girmek ve yakışıksız biçimde komşularına üstünlük sağlamak için takvimin her pazar günü kiliseye gitmekten geri kalmayan bir kişi –vaftiz babaları ve anneleri olanlarla kendilerine inceden inceye dokundurup, cenaze merasiminde eşit hakka sahip olmaya yönelik biçimde kasabanın vasat ahalisinden biraz daha iyi olma arzusu taşıyan bir kişi– zor bulunurdu. Aynı zamanda hizmetkârlar ya da gençler dışında herkesin büyük festivallerde kutsal ayinlere katılmasının zorunlu olduğu bilinirdi: “İyi komşu” sayılanlar yine de ortalama denebilecek bir sıklıkla kiliseye gider, Derebeyi Cass da Noel ayinine katılırdı.</span></p>
				<p class="Normal-3 para-style-override-4"><span class="char-style-override-8">Mrs. Whinthorp da bunlardan biriydi: Her bakımdan temiz vicdanlı bir kadındı, sabah dört buçukta kalkıp yaşamın kendilerine pek yetersiz sunduğu aşikâr olan işlerini yerine getirmeye pek hevesliydi; gerçi bu durum kendisi için sürekli bir sıkıntı yaratacak biçimde sabahın ilerleyen saatlerinde yapacak hiçbir işinin kalmamasıyla sonuçlanıyordu. Ama yine de kimi kez bu tür alışkanlıkların şaşmaz koşulu sayılan huysuz bir yaradılışa sahip değildi: Yaşamın bütün üzücü ve ciddi unsurlarını arayıp bunlar üzerinde kafa yormak doğasında yer etmiş, epeyce uysal, sabırlı bir kadındı. Raveloe’da ailenin birinde hastalık ya da ölüm gibi olaylarda, sülük yapıştırılması gerektiğinde ya da sütannenin biri ani bir hayal kırıklığı yarattığında akla ilk gelen oydu. “Teselli veren” bir kadındı; güzelceydi, teni tazeydi, sanki kendisini bir hasta odasında doktorun ya da papazın huzurunda hissedermiş gibi dudakları her zaman hafifçe büzülmüş dururdu. Ama asla sızlanmazdı; kimse gözyaşı dökerken görmemişti onu; akrabadan olmayan bir ölü evi ziyaretçisiymiş gibi yalın bir ciddiyetle durur ve neredeyse fark edilmez biçimde başını sallayıp iç çekerdi. Litrelik birasından ve şakalaşmaktan başka keyfi bulunmayan Ben Winthrop’un Dolly ile bu kadar iyi anlaşması şaşkınlık yaratırdı; ama o, “erkekler böyledir” deyip Tanrı’nın doğalarını belalı yarattığı üstün cinsi, boğalar ve erkek hindiler gibi hayvanların ışığında görerek, kocasının şakalarına ve neşesine de geri kalan her şey gibi sabırla katlanırdı.</span></p>
				<p class="Normal-3 para-style-override-4"><span class="char-style-override-8">Bu iyi yürekli kadın, zihninin şimdi acı çeken biri görünümüne bürünmüş Silas Marner’a doğru çekilmesinden kendini alıkoyamıyordu; bir pazar öğleden sonra küçük oğlu Aaron’u da yanına alıp elinde Raveloe’da pek revaçta olan küçük kurabiyeleriyle Silas’ı ziyarete gitti. Elmaların konduğu bir tabağa benzeyen temiz, kolalı yakasıyla, yedi yaşında, elma yanaklı bir çocuk olan Aaron, iri gözlü dokumacının ona bedensel bir zarar vermesi olasılığına karşı kendisini yüreklendirmek için maceracı merakına epeyce ihtiyaç duyuyordu; taşocaklarına vardıklarında tezgâhın gizemli sesini duyunca kuşkuları iyice arttı.</span></p>
				<p class="Normal-3 para-style-override-4"><span class="char-style-override-8">Mrs. Winthorp üzüntüyle, “Ah, aynı düşündüğüm gibi,” dedi.</span></p>
				<p class="Normal-3 para-style-override-4"><span class="char-style-override-8">Silas onları duyana dek kapıya gürültüyle vurmak zorunda kaldılar; ama kapıya geldiğinde bir defasında habersiz ve beklenmeyen bir ziyaret karşısında yaptığı gibi tahammülsüzlük göstermedi. Önceleri yüreği hazinesini içinde saklayan kilitli bir tabut gibiydi; fakat tabut artık boştu, kilidi de kırıktı. Destekten tümüyle yoksun, karanlıkta el yordamıyla ilerlemeye terk edilmişken, donuk ve yarı ümitsiz olmasına rağmen, kendisine herhangi bir yardım gelecekse, bunun dışarıdan gelmesi gerektiğine dair kaçınılmaz bir duyguya sahipti; komşularının görüntüsü karşısında içinde hafif bir beklenti kıpırtısı, onların iyi niyetlerine bağlı cılız bir bilinç oluşuyordu. Dolly’i buyur etmek için kapıyı ardına dek açtı, ama oturabileceğinin bir belirtisi olarak koltuğu yerinden birkaç santim oynatmanın dışında selamına karşılık vermedi. Dolly oturur oturmaz kurabiyelerin üstündeki beyaz örtüyü kaldırdı ve en ciddi haliyle şöyle dedi:</span></p>
				<p class="Normal-3 para-style-override-4"><span class="char-style-override-8">“Dün pişirirken, Marner Usta, kurabiyeler her zamankinden daha iyi oldu; bunları kabul etmenizi rica ediyorum, eğer isterseniz. Ben böyle şeyler yemiyorum, yıl boyu bir parça ekmek bana yetiyor; ama erkeklerin mideleri öyle acayip yaratılmış ki değişiklik istiyorlar... öyle, biliyorum, Tanrı yardımcıları olsun.”</span></p>
				<p class="Normal-3 para-style-override-4"><span class="char-style-override-8">Dolly, kendisine teşekkür eden ve eline aldığı her şeye böyle bakmayı âdet edindiğinden kurabiyelere dalgın dalgın yakından bakan Silas’a onları uzatırken kibarca içini çekti; bütün bu süre boyunca annesinin koltuğunu kendine siper edinen ve oradan çevreye kaçamak bakışlar atan ufak Aaron’un meraklı, parlak gözbebekleri tarafından gözetleniyordu.</span></p>
				<p class="Normal-3 para-style-override-4"><span class="char-style-override-8">“Üstüne harfler var,” dedi Dolly. “Okuyamıyorum ve ne anlama geldiğini, Mr. Macey dahil, bilen kimse yok; ama iyi anlamları var, çünkü kilisedeki kürsü örtüsündekilerle aynı. Aaron, ne bunlar canım?”</span></p>
				<p class="Normal-3 para-style-override-4"><span class="char-style-override-8">Aaron tümüyle siperinin ardına çekildi.</span></p>
				<p class="Normal-3 para-style-override-4"><span class="char-style-override-8">“Bak yaramaza,” dedi annesi tatlı tatlı. “Harfler her neyse, iyi bir anlamı var ve Ben evimizdeki damgayı küçüklüğünden beri hatırladığını, annesinin de bunu kurabiyelerin üstüne bastığını söyler; ben de hep basıyorum, çünkü iyilik diye bir şey varsa bize bu dünyada lazım.”</span></p>
				<p class="Normal-3 para-style-override-16"><span class="char-style-override-8">“I. H. S. yazıyor,” dedi Silas, okuyabildiğini duyunca Aaron yine koltuğun ardından kaçamak bir bakış attı.</span></p>
				<p class="Normal-3 para-style-override-4"><span class="char-style-override-8">“Doğru, kuşkusuz siz okuyabiliyorsunuz,” dedi Dolly. “Ben de bunları defalarca okumuştur bana, ama aklımdan yine silinip gittiler; ne yazık, çünkü bunlar iyi harfler, yoksa kilisede bulunmazlardı, bu yüzden bütün somunların ve kurabiyelerin üzerine basıyorum, gerçi kimi kez hamurun kabarması yüzünden tutmuyorlar... çünkü dediğim gibi, iyilik diye bir şey varsa bize bu dünyada lazım... var da zaten ve umarım size de iyilik getirirler Marner Usta, çünkü bu niyetle getirdim kurabiyeleri ve görüyorsunuz harfler her zamankinden iyi tutmuş.”</span></p>
				<p class="Normal-3 para-style-override-4"><span class="char-style-override-8">Silas harfleri Dolly gibi yorumlamaktan acizdi, ama alçak sesli vurgularında duyulan avutma arzusunun yanlış anlaşılması olanağı yoktu. Öncekinden daha duygu yüklü bir sesle, “Teşekkür ederim, yürekten teşekkür ederim,” dedi. Fakat kurabiyelerin, harflerin, hatta Dolly’nin nezaketinin kendine ne tür bir yarar sağlayacağıyla ilgilenmeksizin, kurabiyeleri bir kenara bırakıp dalgın dalgın oturdu.</span></p>
				<p class="Normal-3 para-style-override-4"><span class="char-style-override-8">İşe yarar bir sözü dilinden kolay düşürmeyen Dolly, “Ah, iyilik diye bir şey varsa, bize lazım,” diye yineledi, Sözlerini sürdürürken acıyarak Silas’a baktı. “Ama bu sabah kilise çanlarını duymadınız mı Marner Usta? Bugünün pazar olduğunu bildiğinizden kuşkuluyum. Burada böylesine yalnız yaşayınca, galiba günleri kaçırıyorsunuz, sonra tezgâhınız da ses çıkardığı için çanları duyamıyorsunuzdur, özellikle şimdi ayaz da sesi kesiyordur.”</span></p>
				<p class="Normal-3 para-style-override-4"><span class="char-style-override-8">“Evet, duydum çanları,” dedi Silas, kendisi için pazar çanları yalnızca günün kazasıydı, kutsallığının bir parçası değil. Lantern Meydanı’nda hiç çan çalınmazdı.</span></p>
				<p class="Normal-3 para-style-override-4"><span class="char-style-override-8">Dolly, yeniden konuşmadan önce duraksayarak, “Aman Tanrım!” dedi. “Ama pazar günü çalışmanız ve kendinizi arındırmamanız ne yazık, kiliseye gitmezseniz arınamazsınız; yalnız başına bir adam olduğunuzdan yemeğinizi ocakta bırakamamış olabilirsiniz. Fakat fırın var, eğer iki peniye kıymaya razı olup fırına verirseniz... her hafta değil, duruma göre... ben yapmam bunu... yemeğinizi fırına götürebilirsiniz, pazar günü sıcak bir şeyler yemek yanlış değil ve o gün ne yiyeceğinizi cumartesiden bilememeniz de mümkün değil. Ama Noel’e gelince, bu kutlu Noel her zamanki gibi gelirken, yemeğinizi fırına götürür, sonra da kiliseye gelirseniz, çobanpüskülüyle porsuk ağacını görüp ilahileri dinlerseniz, sonra da kutsal ekmeği yerseniz kendinizi daha iyi hissedersiniz; nerede bulunduğunuzu görürsünüz ve hepimizin boynunun borcu olan şeyleri yaptığınızda her şeyin iyisini bizden daha iyi bilenlere güvenirsiniz.”</span></p>
				<p class="Normal-3 para-style-override-4"><span class="char-style-override-8">Dolly için alışılmadık biçimde uzun bir konuşma çabası sayılabilecek bu tembihler, ilacını alması ya da hiç iştahı yokken bir kâse bulamaç yemesi için hasta bir adamı razı etmeye uğraştığı o yatıştırıcı ve ikna edici sesle söylenmişti. Silas, genel acayipliğinin bir sonucu olarak düşünülen kiliseye ayak basmaması noktasında daha önce hiç bu kadar yakından zorlanmamıştı ve Dolly’nin çağrısına yan çizmek için verdiği cevap epeyce doğrudan ve yalındı.</span></p>
				<p class="Normal-3 para-style-override-4"><span class="char-style-override-8">“Yo, yo,” dedi. “Kiliseden hiçbir şey anlamam ben. Kiliseye hiç gitmedim.”</span></p>
				<p class="Normal-3 para-style-override-4"><span class="char-style-override-8">“Olamaz!” dedi Dolly, alçak bir şaşkınlık nidasıyla. Sonra kendisine Silas’ın bilinmeyen bir memleketten gelişini hatırlatarak, “Acaba doğduğunuz yerde kilise bulunmaması yüzünden mi?” dedi.</span></p>
				<p class="Normal-3 para-style-override-4"><span class="char-style-override-8">Dizlerine yaslanıp başını desteklediği her zamanki gibi oturmayı sürdürerek, “Ha, evet,” dedi Silas dalgınca, “Kiliseler vardı orada, bir sürü; büyük bir kasabaydı orası. Ama ben hiç bilmem, ben şapele giderdim.”</span></p>
				<p class="Normal-3 para-style-override-4"><span class="char-style-override-8">Dolly’nin kafası bu yeni sözcükle daha da karıştı, ama ola ki “şapel” bir tür günahkârlık yatağı anlamına gelebilir diye de daha fazla soruşturmaktan korktu. Kısa bir düşünme anının ardından, “Peki Marner Usta, yeni bir sayfa açmak için hiç de geç değil, eğer kiliseye hiç gitmediyseniz bunun size ne kadar iyi geleceğini söylemenin de bir anlamı yok. Çünkü duaları dinleyip Mr. Macey’in idaresinde Tanrı’yı öven ilahileri söylediğimde ve Mr. Crackenthorp’un iyi sözlerini işittiğimde, özellikle de Sacrament gününde kendimi hiç olmadığım kadar huzurlu ve rahat hissediyorum; başımda herhangi bir dert olduğunda buna katlanabileceğimi hissediyorum, çünkü yardımı doğru yerde arıyor ve hepimizin kendimizi sonuna dek vermesi gerektiği gibi kendimi onlara veriyorum; eğer üstümüze düşeni yapmışsak hepimizin üstünde yer alanların bizden daha kötü olacaklarına ve umulduğu gibi çıkmayacaklarına inanılmaz,” dedi.</span></p>
				<p class="Normal-3 para-style-override-4"><span class="char-style-override-8">Zavallı Dolly’nin yalın Raveloe teolojisini sergileyişi Silas’ın kulaklarına fazlasıyla anlamsız geliyordu, çünkü aralarında onun din olarak bildiği şeyin anısını canlandıracak tek sözcük yoktu ve Dolly’nin batıl oluşu yüzünden değil, haddini bilmez bir senlibenlilikten kaçınmak için kullandığı çoğul zamir yüzünden algısı tamamen karışmıştı. Dolly’nin söylevinin tümüyle anladığı kısmına, yani kiliseye gitme tavsiyesine rıza göstermek gibi bir niyeti olmadığından sessizliğini sürdürdü. Aslında Silas basit işinin ayrıntılarına dair kısa soru ve cevapların ötesinde konuşmaya hiç alışık değildi, bu nedenle sözcükler, belli bir amacın zorlaması yoksa kolayca aklına gelmiyordu.</span></p>
				<p class="Normal-3 para-style-override-4"><span class="char-style-override-8">Ama artık dokumacının aykırı görünümüne alışmış olan küçük Aaron, annesinin yanına yaklaştı; Silas da onun ilk kez farkına varmış gibi, Dolly’nin iyi niyet gösterisine karşılık olarak ufaklığa bir kurabiye ikram etmeye çalıştı. Aaron azıcık geri çekildi ve kafasını annesinin omzuna yasladı, ama bir yandan da elini ona doğru uzatarak bir kurabiyenin tehlikeye girmeye değeceğini düşünüyordu.</span></p>
				<p class="Normal-3 para-style-override-4"><span class="char-style-override-8">“Ah, utan Aaron,” dedi annesi, yine de onu kucağına aldı; “hani sen artık kurabiye istemeyecektin... Gerçekten çok içtendir,” diyerek ufak bir iç çekişle devam etti, “öyle işte, Tanrı biliyor ya. Bu benim en küçüğüm ve onu maalesef şımarttık, çünkü ben ya da babası, her zaman gözümüzün önünde tutuyoruz onu; mecburuz.”</span></p>
				<p class="Normal-3 para-style-override-4"><span class="char-style-override-8">Aaron’un kahverengi saçlarını okşadı ve “resim gibi bir çocuk” görmenin Marner Usta’ya iyi geleceğini düşündü. Ama ocağın öte yanındaki Marner güzel biçimli bu gül yüzü sadece ortasında iki kara nokta bulunan bulanık bir yuvarlak şekil gibi görüyordu.</span></p>
				<p class="Normal-3 para-style-override-4"><span class="char-style-override-8">“Ayrıca kuşlar gibi şakır; aklınız almaz,” diye sürdürdü Dolly; “bir Noel ilahisini babasının öğrettiği gibi söyleyebiliyor; güzel şarkıları çabucak öğrenebilmesini iyi bir insan olacağına yoruyorum. Hadi Aaron, kalk da Marner Usta’ya bir ilahi söyle, hadi.”</span></p>
				<p class="Normal-3 para-style-override-4"><span class="char-style-override-8">Aaron başını annesinin omzuna yaslayarak karşılık verdi.</span></p>
				<p class="Normal-3 para-style-override-4"><span class="char-style-override-8">“Ah yaramaz,” dedi Dolly usulca. “Annen kalk dediğinde kalk, şarkı söylerken ver de kurabiyeni tutayım.”</span></p>
				<p class="Normal-3 para-style-override-4"><span class="char-style-override-8">Aaron yeteneklerini güvenli koşullar altında bir umacıya bile sergilemeye gönüllüydü; elinin tersiyle gözlerini ovuşturmayı, sonra “ilahiyi” merakla bekleyip beklemediğini anlamak için parmaklarının arasından Marner Usta’yı gözetlemeyi de içeren bir iki nazlanmanın ardından, usulünce başını kaldırdı, yalnızca geniş yakasının üstünden görünmesine olanak verdiği için bedeni olmayan bir melek başıymış gibi durmasını sağlayan masanın arkasından berrak bir cıvıltıyla, hamarat bir çekicin ritmiyle bir melodi tutturdu.</span></p>
				<p class="Normal-3 para-style-override-4"><span class="char-style-override-8">“Tanrı size huzur versin mutlu beyler,</span></p>
				<p class="Normal-3 para-style-override-4"><span class="char-style-override-8">Hiçbir şeyden ümitsizliğe düşürmesin,</span></p>
				<p class="Normal-3 para-style-override-4"><span class="char-style-override-8">Çünkü kurtarıcımız, İsa Efendimiz</span></p>
				<p class="Normal-3 para-style-override-4"><span class="char-style-override-8">Noel gününde doğdu.”</span></p>
				<p class="Normal-3 para-style-override-4"><span class="char-style-override-8">Dolly bu zorlamanın kiliseye gitmesi için aklını çelmeye yardımcı olacağına dair bir güvenle Marner’ı süzerken, içten bir havayla dinledi.</span></p>
				<p class="Normal-3 para-style-override-4"><span class="char-style-override-8">Aaron şarkısını bitirip yeniden kurabiyeye sarıldığında, “Noel müziği bu,” dedi Dolly. “Noel müziği gibisi yok... ‘Müjdeci meleklerin şarkısına kulak ver.’ Fagotu ve sesleri dinleyip, daha iyi bir yer bulamayacağınızı düşünürken Marner Usta, kilisenin ne olduğuna karar verebilirsiniz... çünkü bizi buraya koyarken en iyisini düşündüklerini anladığımdan bu dünya hakkında kötü konuşmam... ama içki, kavga ve zaman zaman gördüğüm kötü hastalıklara gelirsek, insan daha iyi şeyler duyunca müteşekkir kalıyor. Oğlan güzel söylüyor, değil mi Marner Usta?”</span></p>
				<p class="Normal-3 para-style-override-4"><span class="char-style-override-8">“Evet,” dedi Silas dalgın dalgın, “çok güzel.”</span></p>
				<p class="Normal-3 para-style-override-4"><span class="char-style-override-8">Bu Noel ilahisi çekiç gibi ritmiyle kulağına bir ilahiden tümüyle farklı, tuhaf bir müzik olarak gelmiş ve hiç de Dolly’nin umduğu etkiyi bırakmamıştı. Ama ona minnettarlığını göstermek istedi, aklına gelen tek yol, Aaron’a bir kurabiye daha ikram etmek oldu.</span></p>
				<p class="Normal-3 para-style-override-4"><span class="char-style-override-8">Dolly Aaron’un gönüllü elini iterek, “Ah hayır, teşekkürler Marner Usta,” dedi “Artık eve gitmemiz gerek. Size iyi günler dilerim Marner Usta, kendinizi ne zaman kötü hissederseniz ve başa çıkamazsanız seve seve gelip temizliğinizi yapar, biraz yemek getirebilirim. Ama pazar günü dokuma yapmayı bırakmanız için yalvarıyor ve dua ediyorum, çünkü bu hem beden hem de ruh açısından kötü, üstelik bu yoldan gelecek para da eğer kırağı gibi kimsenin bilmediği bir yere uçup gitmezse, sonunda üstüne uzanılacak bir hasta yatağına dönüşür. Sizinle bu kadar rahat konuştuğum için beni bağışlayın, çünkü sizin için hayırlısını diliyorum; gerçekten. Eğilip selam ver Aaron.”</span></p>
				<p class="Normal-3 para-style-override-4"><span class="char-style-override-8">Dolly’ye kapıyı açarken Silas, “Güle güle, içtenlikle teşekkü</span><span class="char-style-override-8">r ederim,” dedi, ama gidince duyduğu rahatlamayı da engelleyemedi; yeniden dokuma yapabileceği ve rahatça inleyebileceği için huzur duyuyordu. Onu heveslendirmek için öne sürdüğü yaşam ve huzuruna dair yalın bakış açısı, Silas’ın hayal gücünün şekillendiremediği, bilinmeyen nesneler hakkında bir rapor gibiydi yalnızca. İnsan sevgisinin ve kutsal aşka dair inancın muslukları henüz açılmadan duruyordu; ruhu hâlâ suyu çekilmiş bir derecik gibiydi; sadece daracık yatağı tıkanmış, suyu da karanlık sete karşı başıboş dönüp duruyordu.</span></p>
				<p class="Normal-3 para-style-override-4"><span class="char-style-override-8">Mr. Macey ve Dolly Winthrop’un iyi niyetli ikna çabalarına rağmen Silas, her ne kadar kendisine komşuluk armağanı olarak gönderilmişse de yüreğinde bir üzüntüyle etini yiyerek, Noel gününü yalnızlığıyla baş başa geçirdi. Sabahleyin dışarıdaki yarı buzlu, kırmızı havuz dondurucu rüzgârın altında titreşirken her bir çalı kümesine zalimce bastırmış görünen kırağı ve ayaza bakmış, ama akşama doğru kar yağmaya başlamış, onu daracık yası içinde hapsederek o iç karartıcı manzarayı bile perdeleyip görmesini engellemişti. Bitmek tükenmek bilmez akşam boyunca, panjurlarını kapatmayı ya da kapısını kilitlemeyi umursamadan, ellerini başına bastırıp inleyerek soğuk her yerini sarmalayana ve ona ateşin küllendiğini söyleyene kadar soyulmuş evinde oturmuştu.</span></p>
				<p class="Normal-3 para-style-override-4"><span class="char-style-override-8">Bu dünyada kendinden başka hiç kimse, onun bir zamanlar arkadaşını müşfik bir sevgiyle seven ve görünmez bir Tanrı’ya güvenen Silas Marner’la aynı kişi olduğunu bilmiyordu. Geçmiş deneyimi artık kendisine bile bulanık görünmeye başlamıştı.</span></p>
				<p class="Normal-3 para-style-override-4"><span class="char-style-override-8">Ama Raveloe köyünde çanlar neşeyle ç</span><span class="char-style-override-8">alıyordu ve kilise koyu yeşil dalların bolluğu içinde al yüzlerle –her zamankinden daha uzun sürecek tost ve aleden oluşan hoş kokulu bir kahvaltı servisine hazırlanan yüzler– yılın geri kalanına göre daha bir doluydu. O yeşil dallar, Noel dışında hiç duyulmayan ilahi ve marşlar –hatta ender fırsatlarda okunduğundan ötekilerden yalnızca daha uzun oluşu ve istisnai özelliğiyle ayrılan Athanasian öğretisi</span><span class="Character-Style-1-1 char-style-override-9"><a class="footnote-link" href="#footnote-225-10" id="footnote-225-10-backlink">10</a></span><span class="char-style-override-8">– yetişkin kişilerin varlıklarıyla benimsedikleri, kendileri için gökyüzünde ve yeryüzünde yapılmış büyük ve gizemli bir şeyin karşısında çocuklar gibi ne diyeceklerini bilemedikleri için belirsiz bir bayram duygusu katıyordu. Ardından bu al yüzler, günün geri kalanında hiç çekinmeden yiyip içmek ve neşelenmek için o Hıristiyan özgürlüğünü kullanmak üzere, yakıcı ayazın içinde kendi evlerinin yollarına düştüler.</span></p>
				<p class="Normal-3 para-style-override-4"><span class="char-style-override-8">Derebeyi Cass’ın aile partisinde o gün hiç kimse Dunstan’ın sözünü etmedi; hiç kimse yokluğunu dert etmediği gibi ayrılığın uzun süreceğinden de korkmuyordu. Doktorla karısı, Kimble Enişte ile Hala da oradaydılar ve yıllık Noel sohbeti hiçbir şeyi atlamadan, o sıralarda başından geçmiş çarpıcı mesleki hikâyelerle otuz yıl önceki Londra hastanelerine geri dönen Mr. Kimble’ın deneyimiyle doruğuna ulaşıyordu. Bunu Kimble Halanın aynı rengi takip etmekteki her yıl yinelenen başarısızlığının ve eli başkası aldığında kâğıtların dağılımının birtakım sağlam ilkelere dayandığını anlamayan Kimble Eniştenin burnundan solumasının eşlik ettiği kâğıt oyunu izliyordu: Bütün bunlara içkiyle suyun havaya karışan keskin kokusu eşlik ediyordu.</span></p>
				<p class="Normal-3 para-style-override-4"><span class="char-style-override-8">Ama Kırmızı Köşk’teki bu Noel partisi tümüyle aile içi bir parti olduğundan mevsimin asıl parlak kutlaması değildi. Bu, yeni yıl arifesinde yapılan, ne zamandır sürdüğü bilinmeyen, Derebeyi Cass’ın ve atalarının konukseverliğine şanını veren büyük danstı. Bu ister tekerlek izleriyle dolu uzak mesafelerle birbirinden ayrı düşmüş eski tanışlar olsun, ister tarlaya giren danaların yol açtığı yanlış anlamalar yüzünden birbirine ters düşüp araları bozulan tanışlar olsun, isterse belirli aralıklarla birbirine lütufta bulunmayı sürdüren tanışlar olsun, bütün Raveloe ve Tarley sosyetesinin bu sayede buluşmak ve birbirlerine uygun biçimde davranmak için bel bağladığı bir fırsattı. Bu, atlı arabaların arka koltuğunda gelen güzel hanımların bir gece elbisesinden daha fazlasını koydukları giysi kutularını önden yolladığı bir hadiseydi; çünkü şölen bütün yiyeceklerin masaya bir seferde konulduğu ve yatıya kalma olanağı bulunmayan, küçük bir kasaba eğlencesi gibi tek bir akşamda sona ermezdi. Kırmızı Köşk sanki bir kuşatmaya hazırlanır gibi yiyecek içecekle donatılırdı ve yerlere serilen fazladan kuştüyü yataklara gelince, nesillerdir kendi kazlarını boğazlamış bir aileden doğallıkla bekleneceği gibi bir hayli çoktu bunlar.</span></p>
				<p class="Normal-3 para-style-override-4"><span class="char-style-override-8">Godfrey Cass, kendisini sırnaşık yoldaşı kaygıya karşı yarı sağırlaştıran, düşüncesiz, aptalca bir can atmayla yeni yıl arifesinin yolunu gözlüyordu.</span></p>
				<p class="Normal-3 para-style-override-4"><span class="char-style-override-8">“Dunsey yakında eve gelecektir: Büyük bir fırtına kopacak ve ona sessiz kalması için ne rüşvet vereceksin?” diyordu kaygı.</span></p>
				<p class="Normal-3 para-style-override-4"><span class="char-style-override-8">“Ah, yeni yıl arifesinden önce gelmez belki,” diyordu Godfrey, “o zaman Nancy’nin yanı başında oturacak ve onunla dans edeceğim, ne kadar karşı çıkarsa çıksın, onun bana iyi gözle bakmasını sağlayacağım.”</span></p>
				<p class="Normal-3 para-style-override-4"><span class="char-style-override-8">“Ama başka bir köşede de senden para bekleniyor,” dedi kaygı, daha yüksek bir sesle, “annenin elmas broşunu satmadan bu parayı nereden bulacaksın? Bir de bulamazsan?..”</span></p>
				<p class="Normal-3 para-style-override-4"><span class="char-style-override-8">“Öyle, ama işleri kolaylaştıracak bir şey olabilir. Her durumda, önümde beni bekleyen tek bir zevk var: Nancy geliyor.”</span></p>
				<p class="Normal-3 para-style-override-4"><span class="char-style-override-8">“Evet ama ya baban meseleyi öyle bir noktaya getirir de, onunla evlenmeyi geri çevirmek ve nedenini açıklamak zorunda kalırsan?”</span></p>
				<p class="Normal-3 para-style-override-4"><span class="char-style-override-8">“Çeneni tut ve beni endişelendirme. Nancy’nin gözlerini bana bakarken görebiliyor ve elini çoktan avcumda hissedebiliyorum.”</span></p>
				<p class="Normal-3 para-style-override-4"><span class="char-style-override-8">Ama kaygı, Godfrey kendini içmeye vurduğunda bile tümüyle bastırılmayı reddederek gürültülü Noel kalabalığı içinde de sözlerini sürdürüyordu.</span></p>
				<div class="footnotes">
					<div class="footnote">
						<p class="Basic-Paragraph-3 para-style-override-14" xml:lang="en-GB"><a class="footnote-anchor" href="#footnote-225-10-backlink" id="footnote-225-10">10</a><span class="DIPNOT-1 char-style-override-10" style="font-size:1em;" xml:lang="tr-TR">	Hıristiyan öğretisinin üç temel ilkesinden biri. Kökeni muhtemelen beşinci yüzyıla dayanan teslisin doğasını açıklama girişimi. (ç.n.)</span></p>
					</div>
				</div>
			</div>
		</div>
</body>
</html>