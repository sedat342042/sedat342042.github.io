<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>5-7.html</title>
		<link href="../Styles/template.css" rel="stylesheet" type="text/css"/>
	</head>
	<body>
		<div id="x5-7.html" xml:lang="tr-TR">
			<div class="Basic-Text-Frame">
				<p class="konu-1" id="toc_marker-1-7">Yedinci Bölüm</p>
				<p class="Normal-3 para-style-override-4"></p>
				<p class="Normal-3 para-style-override-4"><span class="char-style-override-8">Yine de bir süre sonra, hayaletlerin Mr. Macey’in varlıklarına atıfta bulunduğundan daha lütufkâr bir yaradılışta olduklarına dair bir kanıt ortaya çıkmış gibiydi; çünkü birdenbire Silas Marner’ın sıcak ışıkta durup ince, soluk karaltısıyla, tek bir sözcük söylemeksizin, tuhaf, dünyevilikten uzak gözlerini kalabalığın üstünde gezdirdiği görüldü. Uzun pipolar irkilen böceklerin duyargaları gibi eşzamanlı olarak harekete geçti ve orada hazır bulunan herkes, kuşkucu nalbant bile, gördüğünün etten kemikten Silas Marner değil, bir görüntü olduğu sanısına kapılmıştı; çünkü Silas Marner’ın içeri girdiği kapı yüksek arkalıklı iskemlelerin ardında gizlenmişti ve hiç kimse onun geldiğini fark etmemişti. Hayaletin epeyce uzağında oturan Mr. Macey’in genel korkudaki payını etkisiz hale getiren, kanıtlayıcı bir zafer duygusuna kapıldığı söylenebilirdi. Silas Marner’ın o tuhaf kendinden geçme nöbetindeyken ruhunun bedeninden ayrıldığını söylememiş miydi hep? İşte kanıtı buradaydı: Yine de hoşnut kalması için ille de böyle bir olayın olması gerekmezdi. Marner’ın soluk soluğa kalışı ve heyecanı konuşmasına izin vermediğinden birkaç dakika boyunca ortalığa bir ölüm sessizliği çöktü. Meyhaneci kapısını herkese açık tutması gerektiğine dair alışkanlığının etkisiyle ve hiç bozulmamış tarafsızlığının kendisini koruyacağına duyduğu güvenle en sonunda hayaletin derdini sorma görevini üstlendi.</span></p>
				<p class="Normal-3 para-style-override-4"><span class="char-style-override-8">“Marner Usta,” dedi, yatıştırıcı bir sesle, “neyin var? Burada işin ne?”</span></p>
				<p class="Normal-3 para-style-override-4"><span class="char-style-override-8">“Soyuldum!” dedi Silas soluk soluğa. “Soyuldum ben! Polis müdürünü istiyorum... yargıcı da... Derebeyi Cass’ı da... Mr. Crackenthorp’u da.”</span></p>
				<p class="Normal-3 para-style-override-4"><span class="char-style-override-8">“Tut onu Jem Rodney,” dedi meyhaneci, hayalet fikri yatışmıştı, “Korkarım aklı başında değil. Tepeden tırnağa da ıslanmış.”</span></p>
				<p class="Normal-3 para-style-override-4"><span class="char-style-override-8">Jem Rodney en dıştaki kişiydi ve Marner’ın dikildiği yere epeyce yakın oturuyordu; ama yardım etmeye yanaşmadı.</span></p>
				<p class="Normal-3 para-style-override-4"><span class="char-style-override-8">Suratını buruşturan Jem, “Sıkıyorsa gel de kendin tut Mr. Snell,” dedi. “Soyulmuş ve üstüne bir de öldürülmüş bana kalırsa,” diye ekledi mırıldanarak.</span></p>
				<p class="Normal-3 para-style-override-4"><span class="char-style-override-8">Silas, “Jem Rodney!” diyerek dönüp tuhaf gözlerini şüpheli adamın üstüne dikti.</span></p>
				<p class="Normal-3 para-style-override-4"><span class="char-style-override-8">Hafifçe titreyerek ve bir savunma silahı gibi içki kupasına yapışarak, “Ne var Marner Usta, ne istiyorsun benden?” dedi Jem.</span></p>
				<p class="Normal-3 para-style-override-4"><span class="char-style-override-8">Silas ellerini yalvarırcasına birbirine kenetleyip haykırır gibi bir sesle, “Paramı çalanın sen olup olmadığını,” dedi, “paramı geri ver, seninle uğraşmayacağım. Polisi üstüne salmayacağım. Bana geri ver, ben de sana... ben de sana bir altın vereyim.”</span></p>
				<p class="Normal-3 para-style-override-4"><span class="char-style-override-8">Jem kızgınlıkla, “Ben mi senin paranı çalmışım!” dedi. “Eğer paranı çaldığımdan söz edersen bu kupayı gözüne sokarım.”</span></p>
				<p class="Normal-3 para-style-override-4"><span class="char-style-override-8">Meyhaneci, artık kararlı biçimde yerinden doğrulup Marner’ı omzundan yakalayarak, “Hadi, hadi Marner Usta,” dedi, “eğer elinde bir bilgi varsa, adam gibi söyle ve seni dinlemelerini istiyorsan aklının başında olduğunu göster. Boğulmuş bir sıçan gibi sırılsıklamsın. Otur ve kurulan, sonra da dosdoğru konuş.”</span></p>
				<p class="Normal-3 para-style-override-4"><span class="char-style-override-8">Kendisiyle ve durumla tam olarak uyum sağlayamadığını hissetmeye başlayan nalbant, “Aa, elbette birader,” dedi, “daha fazla gözünü dikip haykırma, yoksa seni deli diye bağlarız. Baştan konuşmamamın nedeni bu... adamın keçileri kaçırdığını sandım.”</span></p>
				<p class="Normal-3 para-style-override-4"><span class="char-style-override-8">Birkaç ses hayaletlerin gerçekliğinin hâlâ ucu açık bir soru olarak kalmasından epeyce hoşnut biçimde, “Ya, ya, oturtun onu,” dedi hep bir ağızdan.</span></p>
				<p class="Normal-3 para-style-override-4"><span class="char-style-override-8">Meyhaneci Marner’ı ceketini çıkarmaya, ardından da ateşin alevlerinin doğrudan vurduğu çemberin ortasında, herkesin uzağında bir iskemleye oturmaya zorladı. Parasını geri almak için yardım sağlamanın ötesinde başka hiçbir amaç güdemeyecek ölçüde güçsüz olan dokumacı direnmeksizin boyun eğdi. Kalabalığın gelip geçici korkuları duyulan güçlü merakla artık unutulup gitmişti; meyhaneci yeniden oturup konuşmaya başladığında bütün kafalar Silas’dan yana döndü:</span></p>
				<p class="Normal-3 para-style-override-4"><span class="char-style-override-8">“Tamam Marner Usta, neydi o dediğin... soyulduğun filan? Anlat.”</span></p>
				<p class="Normal-3 para-style-override-4"><span class="char-style-override-8">Jem telaşla, “Bir daha kendisini soyduğumu söylemezse iyi eder,” diye haykırdı. “Ne yapabilirmişim onun parasıyla? Papazın cüppesini çalıp giymem kadar kolay olurdu.”</span></p>
				<p class="Normal-3 para-style-override-4"><span class="char-style-override-8">“Dilini tut Jem, bırak da söyleyeceklerini işitelim,” dedi meyhaneci. “Hadi bakalım Marner Usta.”</span></p>
				<p class="Normal-3 para-style-override-4"><span class="char-style-override-8">Silas, hırsızlığın gizemli niteliğini gözler önüne seren sıkı bir soru yağmuru altında hikâyesini anlattı.</span></p>
				<p class="Normal-3 para-style-override-4"><span class="char-style-override-8">Derdini Raveloe’lu komşularına açtığı, kendine ait olmayan bir ocağın sıcaklığında oturduğu ve kendisi için en yakın yardım vaadi saydığı yüzlerle seslerin varlığını hissettiği bu garip durumun, zihni hırs içinde kaybıyla meşgul olmasına rağmen Marner üzerinde büyük etki bıraktığına kuşku yoktu. Bilincimiz, içimizde yeni filizlenen bir başlangıcı dışımızda olup bitenden daha ender algılar: Tomurcuğa dair en ufak belirtiyi keşfetmemizden önce özsuyu pek çok kez dolaşıp durur.</span></p>
				<p class="Normal-3 para-style-override-4"><span class="char-style-override-8">Dinleyicilerinin başta kendisini dinlerken duydukları en ufak kuşku, sıkıntısının ikna edici yalınlığı karşısında yavaş yavaş eriyip gitti: Komşuları için Marner’ın gerçeği söylediğinden kuşkulanmak olanaksızdı; cümlelerinin yapısından kendilerini yanıltıcı herhangi bir güdünün bulunmadığını hemen anlama yeteneğinde oldukları için değildi bu, Mr. Macey’in de ortaya koyduğu gibi, “şeytanı arkasına almış kimselerin o kadar da duygusal davranamayacakları” ve zavallı Silas’ın da bu durumda bulunması yüzündendi. Daha çok, hırsızın hiçbir iz bırakmaması ve fani kulların kesinlikle hesap edemeyeceği biçimde Silas’ın kapısını kilitlemeden dışarı çıkacağı zamanı tam olarak bilmesi tuhaf gerçeğinden çıkan en olası kanaat, o çevrede adı kötüye çıkmış mahremiyetinin, vardıysa elbet, sona erdiği ve bu kötülüğün Marner’a arkasına polis salmanın boşuna olduğu biri tarafından yapıldığıydı. Bu doğaüstü suçlunun neden kapının kilitlenmeden bırakıldığı ana kadar beklemek zorunda kaldığı ise akıllara getirilmeyen bir soruydu.</span></p>
				<p class="Normal-3 para-style-override-4"><span class="char-style-override-8">“Bu işi yapan Jem Rodney değil Marner Usta,” dedi meyhaneci. “Gözünü zavallı Jem’in üstüne dikmemelisin. Bir yabantavşanı ya da öyle bir şey yüzünden Jem hakkında bir parça kuşku duyulabilir; gözlerini dört açıp bir an bile kırpmayan birileri vardır, ama sen daha kendi işin için evden çıkmazdan önce Jem cemaatteki en saygın kişi gibi burada oturmuş birasını içiyordu.”</span></p>
				<p class="Normal-3 para-style-override-4"><span class="char-style-override-8">“Evet, ya,” dedi Mr. Macey; “günahsızları suçlamayalım hemen. Hakça değil bu. Dövülmeden önce bir adam lehine yemin edecek birileri bulunmalı. Günahsızları suçlamayalım Marner Usta.”</span></p>
				<p class="Normal-3 para-style-override-4"><span class="char-style-override-8">Silas’ın belleği tümüyle uyuşmuş olmadığından bu sözcüklerle canlanması olanaksızdı. Son bir saat içindeki her şey gibi kendisine yeni ve tuhaf gelen bir vicdan azabının kıpırtısıyla iskemlesinden doğruldu ve yüzünde onu ve kendisini ikna etmek istercesine bir ifadeyle Jem’in yakınına sokuldu.</span></p>
				<p class="Normal-3 para-style-override-4"><span class="char-style-override-8">“Yanıldım,” dedi... “evet, evet, düşünmem gerekirdi. Sana</span><span class="char-style-override-8"> karşı hiçbir tanık yok Jem. Yalnızca sen evime herkesten sık uğradığın için aklıma geldin. Seni suçlamıyorum... kimseyi suçlamayacağım... yalnızca...” ellerini başına kaldırıp şaşkınlık dolu bir kederle dönerek, “altınlarımın... altınlarımın nerede olabileceklerini düşünmeye çalışıyorum.” diye ekledi,</span></p>
				<p class="Normal-3 para-style-override-4"><span class="char-style-override-8">“Ya, ya, korkarım, eritilebilecekleri kadar sıcak bir yere gitmişlerdir,” dedi Mr. Macey.</span></p>
				<p class="Normal-3 para-style-override-4"><span class="char-style-override-8">“Tüh!” dedi nalbant. Ardından, çapraz sorgu yapar gibi bir havayla sordu, “Torbalardaki para ne kadar olabilir Marner Usta?”</span></p>
				<p class="Normal-3 para-style-override-4"><span class="char-style-override-8">Yeniden oturan Silas, “Dün gece saydığımda, iki yüz yetmiş iki pound yirmi altı peniydi,” dedi iniltiyle.</span></p>
				<p class="Normal-3 para-style-override-4"><span class="char-style-override-8">“Pöh! Taşıması o kadar da zor olmamıştır. Serserinin teki girmiştir eve, kesin; hiç ayak izinin bulunmamasına ve tuğlalarla kumun yerli yerinde olmasına gelince... senin gözlerinin bir böceğinkinden farkı yok Marner Usta; çok yakından bakman gerek, bir seferde pek iyi göremezsin. Benim görüşüme göre, senin yerinde olsam ya da sen benim yerimde olsan... ikisi de aynı kapıya çıktığından... her şeyi bıraktığın gibi bulduğunu sanmamalıydın. Ama önereceğim şu ki buradakilerden en aklı başında iki kişi seninle birlikte polis müdürüne, Kench Efendiye gitsin... hasta yatıyor, o kadarını biliyorum... ve içimizden birini vekili tayin ettirsin; kanun böyle çünkü ve buradaki hiç kimse bu konuda bana karşı çıkamaz. Kench’in orası pek uzak sayılmaz ve sonra eğer vekil ben olursam seninle birlikte giderim, evini araştırırım; bunu yanlış bulan biri varsa, kalkıp bunu erkekçe söylesin, ben de ona teşekkür edeyim.”</span></p>
				<p class="Normal-3 para-style-override-4"><span class="char-style-override-8">Bu anlamlı konuşmayla nalbant kendini beğenmişliğine yeniden kavuşmuştu ve en akıllı adamlardan biri olarak adının geçmesini güvenle bekledi.</span></p>
				<p class="Normal-3 para-style-override-4"><span class="char-style-override-8">Kendini de şahsen bu önerinin muhatabı sayan meyhaneci, “Ama hele bir bakalım hava nasıl?” dedi. Kapıdan dönerken, “Hâlâ çok yağmur yağıyor,” diye ekledi.</span></p>
				<p class="Normal-3 para-style-override-4"><span class="char-style-override-8">“Olsun, yağmurdan korkacak adam değilim ben,” dedi nalbant. “Çünkü Yargıç Malam’ın bizim gibi saygıdeğer insanların önüne böyle bir bilgi gelip de hiçbir adım atmadığımızı duyması iyi görünmez.”</span></p>
				<p class="Normal-3 para-style-override-4"><span class="char-style-override-8">Meyhaneci bu görüşe hak verdi ve topluluğun nabzını ölçüp buna uygun olarak istemem yan cebime koy tarzında ufak bir gösterinin ardından Kench’lere gitmenin ürpertici payesini üstlenmeye rıza gösterdi. Ama Mr. Macey o sırada nalbantın kendisini polis vekili olarak önermesine itiraz edip nalbantı sinirlendirdi; çünkü kanunları bildiğini ileri süren bu kâhin gibi yaşlı adam, kendisine babasının aktardığı bir delile dayanarak hiçbir doktorun polislik yapamayacağını belirtmişti.</span></p>
				<p class="Normal-3 para-style-override-4"><span class="char-style-override-8">Mr. Macey kendi “cingözlüğüne” kendisi de şaşarak, “Her ne kadar yalnızca inek doktoru da olsan, doktor sayılırsın... atsineği de olsa, sinek sinektir çünkü” diye kanaatte bulundu.</span></p>
				<p class="Normal-3 para-style-override-4"><span class="char-style-override-8">Bunun üzerine hararetli bir tartışma yaşandı, nalbant doktorluk sıfatından vazgeçmekte elbette gönülsüzdü, ama bir doktorun isterse polislik yapabileceğini ileri sürüp duruyordu; kanunun kastettiği, eğer istemezse polislik yapması gerekmediğiydi. Mr. Macey ise bunu saçma buldu, çünkü kanunun doktorları diğer insanlardan daha çok kayırdığı söylenemezdi. Dahası, polislik yapmayı istememek doktorların doğasında başkalarına göre daha ağır basıyorduysa, nasıl oluyordu da Mr. Dowlas bu işi yapmak için bu kadar hevesli davranıyordu?</span></p>
				<p class="Normal-3 para-style-override-4"><span class="char-style-override-8">Bu acımasız mantık yürütme karşısında bir köşeye çekilerek, “Polislik yapmak istemiyorum,” dedi nalbant, “doğru söyleyen hiç kimse, benim için böyle bir şey diyemez. Ama şu yağmurda kalkıp Kench’lere kadar gitme konusunda herhangi bir kıskançlık ve çekemezlik varsa, buyursun kendileri gitsinler... beni yollayamazsınız, size diyeyim.”</span></p>
				<p class="Normal-3 para-style-override-4"><span class="char-style-override-8">Ancak meyhanecinin araya girmesiyle anlaşmazlık çözüldü. Mr. Dowlas resmi olarak görev üstlenmeye gönülsüz biçimde, ikinci kişi olarak gitmeye razı oldu ve böylece birtakım eski örtülerle sarılıp sarmalanan zavallı Silas, dinlenmeye can atanlar gibi değil de “sabahı iple çekmeyi” bekleyenler gibi önündeki upuzun gece saatlerini düşünerek iki refakatçisiyle birlikte yeniden yağmura çıktı.</span></p>
			</div>
		</div>
</body>
</html>