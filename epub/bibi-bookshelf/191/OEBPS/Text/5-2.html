<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>5-2.html</title>
		<link href="../Styles/template.css" rel="stylesheet" type="text/css"/>
	</head>
	<body>
		<div id="x5-2.html" xml:lang="tr-TR">
			<div class="Basic-Text-Frame">
				<p class="konu-1" id="toc_marker-1-2">İkinci Bölüm</p>
				<p class="Normal-3 para-style-override-4"></p>
				<p class="Normal-3 para-style-override-4"><span class="char-style-override-8">Yaşamlarını öğrenme yoluyla çeşitlendirmiş kişiler bile, birdenbire çevresindekilerin kendi geçmişine dair hiçbir şey bilmedikleri ve fikirlerinin hiçbirini paylaşmadıkları, toprak ananın kendisine başka bir kucak, ruhlarının beslendiğinden başka bir yaşama biçimi gösterdiği yeni bir yere taşındıklarında, kendi alıştıkları yaşam görüşüne, görünmez olana duydukları inanca, geçmiş sevinçleriyle kederlerinin gerçek bir deneyim olduğu duygusuna sıkı sıkıya bağlı kalamazlar. Eski inançlarından ve sevdalarından sökülüp alınan zihinler, sürgündeyken geçmişe ait simgeler tümden silinip gittiğinden geçmişin düşsel bir şeye dönüştüğü, şimdiki zamanın da hiçbir anıyla bağlantısı kalmadığından düşsel olduğu bu Lethe ırmağından</span><span class="Character-Style-1-1 char-style-override-9"><a class="footnote-link" href="#footnote-225-4" id="footnote-225-4-backlink">4</a></span><span class="char-style-override-8"> medet umarlar belki de. Ama deneyimlerine dayansalar bile, doğduğu yerden ve kendi insanlarından ayrılıp Raveloe’ya yerleşmeye geldiğinde bunun Silas Marner gibi sıradan bir dokumacının üstünde ne gibi bir etki yarattığını doğrudan hayal edebilmeleri zordur. Hiçbir yer perde gibi örten ağaçlar ve çalılıklar arasında kendini Tanrı’nın bile gözünden ırak hissettiği bu alçak, ağaçlı bölge kadar, alabildiğine uzanan yamaçların görüş alanında kurulmuş kendi şehrinden farklı olamazdı. Sabahın derin sessizliğinde kalkıp çiyle kaplı böğürtlenlerle sıra sıra kümelenmiş çalılıklara baktığında, Lantern Meydanı’ndayken tam ortasında yer aldığı, bir zamanlar kendisi için yüksek yazgıların mihrabı sayılan o yaşantıyla en ufak bir ilgisinin bulunmadığı anlaşılan bu yerde hiçbir şeyin olmadığını görüyordu. Badanalı duvarlar, hışırtılarını bastırmaya çalışarak oturan tanıdık karaltılar ve önce birinin sonra diğerinin özel bir perdeden yükselen sesleri, yüreğin üzerinde taşınan muska gibi hemen açığa vurulan gizemli ve bilindik ifadeleri, papazın sorgulanamaz öğretiyi dile getirip, öne arkaya sallanarak çoktan alışılmış bir tavırla kitabı ele aldığı kürsü; okundukları sırada ilahilerin beyitleri arasında yer alan duraklamalar ve şarkı söyleyen seslerin yinelenip duran dalgalanmaları: Bunların tümü Silas Marner için kutsal etkilenişlerin kanallarıydı; dinsel duygularının barınağı, Hıristiyanlık ve Tanrı’nın yeryüzündeki krallığıydı. İlahiler kitabında anlamadığı sözcüklerle karşılaşan bir dokumacı soyutlamalar hakkında hiçbir şey bilmez; tıpkı ebeveyn sevgisi hakkında hiçbir şey bilmeyen, ama kendisine sığınıp beslenmek için kollarını açtığı bir yüzü ve bir kucağı bilen küçük bir çocuk gibi.</span></p>
				<p class="Normal-3 para-style-override-4"><span class="char-style-override-8">Lantern Meydanı’nın dünyasını Raveloe’daki dünyaya bu kadar benzemez kılan başka ne olabilirdi? İhmal edilmiş bolluklarıyla tembel görünümlü meyve bahçeleri; ayin zamanında kendi kapılarının önünde uzanmış adamların gözlerini diktikleri geniş avlusunun ortasındaki kocaman kilise; ara sokaklarda gezinen ya da Gökkuşağı’nda boy gösteren morarmış yüzlü çiftçiler; erkeklerin tıkabasa akşam yemeği yiyip ocağın ışıltısında uyudukları, kadınlarınsa gelecek yaşamları üzerine bir top patiska seriyormuş gibi göründükleri çiftlik evleri... Raveloe’da bir çift dudak yoktu ki ondan dökülebilecek bir sözcük, Silas Marner’ın uyuşturulmuş inancını bir acı duygusuyla yerinden kımıldatmasın. Biliyoruz ki dünyanın ilk çağlarında her ülke kendi tanrılarına sahipti ve bunlar tarafından yönetiliyordu, bu yüzden de varoluşu doğduğu andan beri arasında yaşadığı pınarlara, korulara ve tepelere yazgılı bir kişi, ülkesinin sınırlarını aşıp kendi tanrılarının ulaşamayacağı yerlere gidebiliyordu. Zavallı Silas da bu ilkel adamların korku ya da öfke içinde sevimsiz bir Tanrının suratından kaçtığı zamanlardakine benzer, belirsiz bir duygunun bilincindeydi. Ona öyle geliyordu ki kendi sokaklarında ve dua toplantılarında boş yere güvendiği o güç, kendisi açısından artık ümitsizliğe dönüşmüş o güvene ihtiyaç duymadığı gibi, kendisi hakkında hiçbir şey bilmeyen insanların kayıtsız bir bolluk içinde yaşadıkları sığındığı bu toprakların da oldukça uzağındaydı. Sahip olduğu küçücük ışık da ışınlarını öyle dar bir alana yayıyordu ki, o öfkeli inanç kendisi için gecenin karanlığını yaratmaya yetecek genişlikte bir perde oluşturuyordu.</span></p>
				<p class="Normal-3 para-style-override-4"><span class="char-style-override-8">Uğradığı şokun ardından ilk yaptığı tezgâhında çalışmak olmuştu ve kendisine hiçbir zaman neden diye sormaksızın aralıksız biçimde bunu sürdürmüştü; şimdi Raveloe’ya gelmiş, Mrs. Osgood’un sofra örtüsünü kadının işin parasını peşin olarak eline sayacağını hiç aklına getirmeksizin, beklediğinden daha önce bitirmek için gecenin geç saatlerinde çalışıyordu. Örümcek benzeri, hiç düşünmeksizin salt içgüdüsüyle dokuyormuş gibi görünüyordu. Hangi iş olsa, böyle değişmez biçimde sürdürüldüğünde kendi içinde bir sona ulaşır ve böylece de o kişinin yaşamının sevgisiz uçurumları üzerinde köprü kurar. Silas’ın eli mekiği atıyor, gözü de kumaştaki küçük karelerin kendi çabası sonucunda tamamlandığını görürken doyuma ulaşıyordu. Elbette karnı da acıkıyordu; Silas kahvaltısını, öğle ve akşam yemeklerini kendisi hazırlıyor, suyunu kuyudan kendisi getiriyor ve çaydanlığını ateşin üstüne kendisi koyuyordu: Yaşamını ağ ören bir böceğin sorgusuz eylemine indirgemesinde dokumacılığın yanında bütün bu acil ihtiyaçların da yardımı dokunuyordu. Geçmişin düşüncesinden nefret ediyordu; içlerine geldiği yabancılara karşı sevgi ve kardeşlik duygusu beslemesini gerektirir hiçbir şey yoktu ve kendisini kollayacak hiçbir Görünmez Sevgi bulunmadığı için de gelecek tümden karanlıktı. Düşünce kesin bir şaşkınlığa tutsak düşmüş; artık eski dar geçidi kapanmış ve sevgi de en duyarlı sinirlerinin üstündeki yarayla ölüp gitmiş gibiydi.</span></p>
				<p class="Normal-3 para-style-override-4"><span class="char-style-override-8">Ama sonunda Mrs. Osgood’un sofra örtüsü bitmiş ve Silas’ın ödemesi de altınla yapılmıştı. Kendi şehrinde toptancı bir tüccar hesabına çalışırken kazancı daha düşüktü; parasını haftalık alıyor ve kazancının da büyük bir kısmı din ve hayır işlerine gidiyordu. Şimdi ömründe ilk kez avcuna sayılmış beş altına sahip olmuştu; hiç kimse bundan kendisine pay vermesini beklemiyordu ve o da hiç kimseye pay vermek zorunda kalmayışını seviyordu. Ama önünde dokuya dokuya geçecek sayısız günün ötesinde bir manzara göremeyen kendisi için altınların ne anlamı vardı ki? Kendine bunu sorması gereksizdi, çünkü onları avcunda hissetmek ve tümü kendisine ait olan bu paraların parlak yüzlerini seyretmek hoş bir duyguydu: Dokumak ve açlığını gidermek gibi, bu da yaşamın başka bir unsuruydu ve bağlarını kopardıkları inanç ve sevgi yaşamından tümüyle uzak biçimde varlığını sürdürmesini sağlıyordu. Dokumacının eli, daha avcu paranın tamamını kavramadan bile önce, zor kazanılmış paranın yarattığı duyguyu bilmekteydi; yirmi yıl boyunca gizemli para kendisine dünyevi iyiliğin simgesi ve zahmetin zorunlu nesnesi gibi görünmüştü. Her kuruşu bir amaca yönelttiği yıllarda parayı pek az sevmiş gibiydi; çünkü o zamanlar amacın kendisini severdi. Ama bütün amacın yitip gittiği şu anda para kazanmaya çalışmak ve onu yerine getirilmiş bir çaba gözüyle görme alışkanlığı arzu tohumları için yeterince bereketli bir toprak oluşturmuştu. Silas alacakaranlıkta tarlaların arasından evine doğru yürürken paraları cebinden çıkardı ve çöken karanlıkta daha bir parlak göründüklerini düşündü.</span></p>
				<p class="Normal-3 para-style-override-4"><span class="char-style-override-8">Tam o sıralarda komşularıyla biraz dostluk geliştirmesini sağlayacak bir fırsat doğuracağa benzeyen bir olay gerçekleşti. Bir gün bir çift ayakkabıyı tamire götürdüğünde ateşin başında oturan ayakkabı tamircisinin karısının aynı annesinin ölümünde tanık olduğu gibi kötü bir kalp rahatsızlığı ve ödem belirtileriyle kıvrandığını gördü. İçinde görüntü ve hatırlamayla karışık bir acıma duygusu belirdi ve annesinin basit bir yüksükotu karışımıyla rahatladığını hatırlayarak doktorun bir şey yapamadığı Sally Oates’a acısını dindirecek bir şeyler getirmeye söz verdi. Silas Marner hayır için yaptığı bu işle Raveloe’ya gelişinden beri ilk kez geçmişi ve şimdiki yaşamı arasında doğasının içine gömülüp kaldığı böceğimsi varoluştan kurtuluşunun başlangıcını oluşturabilecek bir birlik hissetti. Ama Sally Oates’in hastalığı kendisini komşular arasında bir ilgi odağına dönüştürüp önemli bir kişi durumuna yükseltmişti, kadının Silas Marner’ın “şurubunu” içerek şifa bulduğu gerçeği yaygın sohbet konusu halini aldı. Doktor Kimble ilaç verdiğinde bunun etki etmesi doğal bir şeydi; ama hiç kimsenin nereden geldiğini bilmediği bir dokumacı bir şişe kahverengi suyla mucize yarattığında sonuçtaki gizem apaçık ortadaydı. Tarley’deki şifacı kadının ölümünden beri böyle bir şeyin olduğu hiç işitilmemişti ve onun “şuruplarının” yanı sıra muskaları da vardı: Çocuklar nöbet geçirdiğinde herkes ona giderdi. Silas Marner da bu tür insanlardan olsa gerekti; çünkü daha da ötesini biliyor olmasaydı, Sally Oates’in soluğunu neyin geri getireceğini nereden bilecekti? Şifacı kadının kendi kendine mırıldandığı, bu yüzden de sizin işitemediğiniz sözcükleri vardı ve bu sırada eğer çocuğun ayak başparmağına bir parça kırmızı iplik bağlamışsa bu iplik çocuğun kafasındaki suyu giderirdi. Raveloe’da hâlâ şifacı kadının küçük keselerinden birini boynunda taşıyan kadınlar vardı ve bu yüzden de hiçbir zaman Ann Coulter’inki gibi geri zekâlı bir çocuk doğurmamışlardı. Silas Marner da aynısını, hatta daha fazlasını yapabilirdi ve neden bilinmeyen yerlerden geldiği ve bu kadar “gülünç görünüşlü” olduğu şimdi daha iyi anlaşılıyordu. Ama Sally Oates akıllı davranmalı ve Silas Marner’a burun kıvıracağı kuşku götürmeyen doktora bunu söylememeliydi: Şifacı kadınla ilgili söylenenlere hep kızmış ve ona gidenlerin kendisinden bir daha hiç yardım alamayacaklarını söyleyerek tehdit etmişti.</span></p>
				<p class="Normal-3 para-style-override-4"><span class="char-style-override-8">Silas şimdi kendisine ve kulübesine boğmacayı uzaklaştırması ya da kesilen sütlerini geri getirmesi için büyü yapmasını isteyen anneler ve romatizmalarına ya da ellerindeki yumrulara iyi gelecek şurup isteyen adamların musallat olduğunu görüyordu ve başvuranlar geri çevrilme olasılığına karşı kendilerini güvene almak için de ellerinde gümüşle geliyorlardı. Silas ilaçları kadar muskalarıyla da kârlı bir alışverişe girişebilirdi, ama para bu durumda kendisi için baştan çıkarıcı bir şey değildi: Sahtekârlığa hiçbir zaman eğilimi olmamıştı ve bir şifacı olduğuna dair ta Tarley’e kadar yayılan haberleri artan bir hoşnutsuzlukla her seferinde savuşturuyordu, insanların ondan yardım istemek uğruna uzun mesafeleri katetmeyi bırakmaları için aradan epeyce zaman geçmesi gerekti. Ama bu kez de şifacılığına yönelik umut korkuya dönüştü, çünkü muska yazmayı bilmediğini, hiçbir tedavi uygulayamayacağını söylediğinde kimse ona inanmıyordu ve ona başvurduktan sonra kaza geçiren ya da yeni bir hastalık nöbetine tutulan kadın erkek herkes talihsizliğini Marner Usta’nın kötü niyetine ve tedirgin edici bakışlarına yüklüyordu. Böylece kendisine geçici bir kardeşlik duygusu veren Sally Oates’a karşı duyduğu acıma hissi geçmiş ve komşularıyla arasındaki ilişkiler geri teperek yalıtılmışlığını daha da belirginleştirmişti.</span></p>
				<p class="Normal-3 para-style-override-4"><span class="char-style-override-8">Altın liralar, kronlar ve yarım kronlar yavaş yavaş bir yığına dönüşmüş, Marner da bu paranın daha azını ihtiyaçları için kullanıp, gücünü de olabildiğince az harcayarak günde on altı saat çalışacak kadar dinç kalma sorununu çözmeye çabalamıştı. Mutlak yalnızlığa tutsak edilmiş kişiler içeride geçirdikleri günleri duvara belli uzunlukta çizgiler çekerek belirlemeyi ilginç bulmazlar mı? Çizgilerin sayısı arttıkça onları üçgenler biçiminde düzenlerken bu çizgi çekme işinin kendisi asıl amaca dönüşmez mi? Ne yapacağımızı bilemediğimiz anlarda ya da yorucu bekleyişler sırasında bazı anlamsız hareket ya da sesleri yineleyerek, bu yineleme bir ihtiyaç, yeni bir alışkanlık oluncaya dek zaman öldürdüğümüz olmuyor mu? Bu daha yolun başındayken bile hayal güçlerinin istiflemenin ötesinde bir amaç göstermediği kişilerde para biriktirme aşkının nasıl giderek kişiyi pençesine alan bir tutkuya dönüştüğünü anlamamızı sağlayacaktır. Marner onluklardan oluşan yığınların bir kare ve sonra da daha büyük bir kare biçimini almasını istiyordu, yığına eklenen her bir altın hem bir doyum sağlıyor hem de yeni bir arzuyu doğuruyordu. Bu tuhaf dünya onun önüne ümitsiz bir bulmaca seriyordu; daha sığ biri olsaydı eğer, bulmacayı ve dolaysız algıları dışında kalan her şeyi unutuncaya kadar deseninin ya da dokuduğu kumaşın ucuna bakarak oturup dokuyabilir, dokuyabilirdi; ama para dokumacılık işini sürelerle belirler hale gelmiş ve artmakla kalmayıp yanı başında olmayı da sürdürmüştü. Paranın da tıpkı tezgâhı gibi vicdanı haline geldiğini düşünmeye başlamıştı ve en yakın arkadaşına dönüşen bu sikkeleri, başka paraların yüzleri kendine tanıdık gelmediği için hiçbir koşulda değiştirmeye yanaşmazdı. Onları gözünde biçim ve renkleriyle sanki susuzluğunu giderene dek elinde tutuyor, sayıyordu; ama bu işi yalnızca geceleyin yapıyordu, çalışmasını bitirince arkadaşlıklarıyla kendini oyalamak için paraları bulundukları yerden çıkarıyordu. Tezgâhının altındaki taşlardan birkaçını yerinden sökmüş, altın ve gümüş paralarını sakladığı demir tası yerleştirdiği bir çukur kazmıştı; onları yerine koyduğunda taşların üstünü kumla örtüyordu. Soyulma düşüncesi sık sık ya da güçlü biçimde aklından geçmezdi: O günlerde gömücülük kırsal bölgelerde yaygındı; Raveloe halkı arasında da birikimlerini evlerinde, muhtemelen yün yataklarının içinde sakladıkları bilinen yaşlı işçiler vardı; ama sıradan komşuları, Kral Alfred’in</span><span class="Character-Style-1-1 char-style-override-9"><a class="footnote-link" href="#footnote-225-5" id="footnote-225-5-backlink">5</a></span><span class="char-style-override-8"> günlerinde yaşamış ataları kadar namuslu sayılmasalar da, bir soygun planlayacak ölçüde gözü pek bir hayal gücünden yoksundular. Kendilerini ele vermeden bu parayı köylerinde nasıl harcayabilirlerdi? “Uzaklara kaçmak” zorundaydılar ki bu da bir balon yolculuğu kadar karanlık ve kuşkulu bir yol izlemeleri demekti.</span></p>
				<p class="Normal-3 para-style-override-4"><span class="char-style-override-8">Böylece yıllar birbirini kovalar, altınları demir tasın içinde yükselir ve yaşamı başka hiçbir canlıya karşı ufacık bir arzu ve doyum titreşimi hissetmeksizin daralıp katılaşırken Silas bu yalnızlık içinde yaşadı. Yaşamı kendisini bu işlevlerin yöneldiği bir amaç üzerinde hiç kafa yormaksızın dokuma ve istifleme işlevlerine indirgemişti. Aynı türden bir süreç belki inanç ve sevgiyle bağları kopartılmış daha uzak görüşlü kimselerin de başına gelmiştir; ancak onlar bir tezgâh ve bir altın yığını yerine bilimsel bir araştırma, dâhiyane bir proje ya da temeli sağlam örülmüş bir kuramla uğraşmışlardır. Marner’in yüzü ve dış görünümü tuhaf biçimde küçülmüş ve yaşamının nesneleriyle arasında kurulan sabit mekanik bir ilişki içinde biçimlenmişti, bu yüzden bir kapı kolu ya da öyle durması hiçbir anlam taşımayan çarpık bir boruyla aynı izlenimi uyandırıyordu. Bir zamanlar güvenle ve hülyalı biçimde bakan pörtlek gözlerde şimdi sanki yalnızca her yerde aradığı, bir tahıl tanesi kadar ufak bir şeyi görmek için yaratılmışlar gibi bir ifade vardı: Öyle sararıp solmuştu ki henüz kırkına varmadığı halde çocuklar ona hep “Yaşlı Marner Usta,” diyorlardı.</span></p>
				<p class="Normal-3 para-style-override-4"><span class="char-style-override-8">Bu sararıp solmuşluk aşamasındayken, yine de sevme gücünün tümüyle yitip gitmediğini gösteren küçük bir olay gerçekleşti. İki tarla ötedeki kuyudan suyunu getirmek gündelik işlerinden biriydi ve Raveloe’ya geldiği günden beri, bunun için kendisine çok görmediği pek az konfordan biri saydığı, kahverengi bir testi bulundurmaktaydı. On iki yıldır her zaman aynı yerde duran bu testi, her sabah erkenden kulpunu eline bırakan bir can yoldaşıydı ve bu yüzden testinin biçimi Silas için gönüllü yardımseverlik anlamına geliyor, avcunda hissettiği kulpunun yarattığı etki ona taze, berrak suya sahip olmakla karışık bir zevk veriyordu. Bir gün kuyudan dönerken çitin basamağına takılıp tökezledi ve testi önündeki su arkının üstünde köprü oluşturan taşlara olanca şiddetiyle düşüp üç parçaya ayrıldı. Silas parçaları alıp yüreğinde kederle eve götürdü. Kahverengi testi artık bir daha hiçbir işine yaramazdı, ama parçaları birbirine yapıştırıp anı niyetine eski yerine koydu.</span></p>
				<p class="Normal-3 para-style-override-4"><span class="char-style-override-8">Raveloe’ya gelişinin on beşinci yılına kadar, Silas Marner’ın oradaki geçmişi böyleydi. Bitip tükenmek bilmez günler boyunca tezgâhına oturur, kulakları tezgâhın hiç değişmeyen sesiyle dolar, gözleri gitgide büyüyen kahverengimsi dokumadaki tekdüzeliğe dikilir, her hareketi birbirinin aynı olarak öyle bir yinelenirdi ki ara verdiğinde soluğunu tutmuşçasına kasları tutulmuş gibi görünürdü. Ama geceleyin şenliğe gelirdi sıra: Panjurlarını kapatır, kapılarına demir vurur ve altınını ortaya çıkarırdı. Uzun zaman önce sikke yığınları artık demir tasa sığmayacak kadar büyümüş, o da gizlediği yerde fazla yer kaplamayan, her köşeye girebilen iki kalın deri torba yapmıştı. Kara, deri ağızlardan dökülürken altınlar nasıl da parıldardı! Gümüş altının yanında fazla bir miktar tutmuyordu, çünkü başlıca işini oluşturan uzun patiska parçaları hep altınla ödenirdi ve ihtiyaçlarını hep ayırdığı gümüş şilinleri ve altı penileri harcayarak karşılardı. En çok altın liraları seviyordu, ama alınteriyle kazandığı kron ve yarım kronluk gümüşleri de bozdurmazdı; hepsini seviyordu. Onları yığınlar halinde yayar ve ellerini içlerine daldırırdı; sonra sayar, düzgün sütunlar halinde dizer, yuvarlak çeperlerini başparmağıyla parmakları arasına alıp okşardı ve tezgâhında henüz bitmemiş işiyle yarı yarıya kazanılmış sayılan altın paraları düşünürdü sevgiyle; sanki onlar henüz doğmamış çocukları gibiydi; önüne serilmiş tüm yaşamının ileriki yıllarında yavaş yavaş gelecek altınları düşünürdü; yolun sonu dokuyarak geçecek sayısız gün tarafından tümüyle gizlenmişti. İş alıp eve getirmek için tarlalar ve ara sokaklar boyunca yaptığı yürüyüşler sırasında zihninin hâlâ tezgâhı ve parasıyla meşgul oluşuna şaşırmamalı; bu yüzden de adımları bir zamanlar aşina olduğu bitkilerden toplamak için asla çit ya da yol kenarlarına sapmazdı; bu da geçmişte kalan, titreşen bir iplik gibi eski yatağının çimenli kıyısından derinlere inip kendine çıplak kumda bir yol açan küçük bir derecik benzeri, yaşamını daraltan bir şeydi.</span></p>
				<p class="Normal-3 para-style-override-4"><span class="char-style-override-8">Ama on beşinci yılın Noel’ine yakın günlerde yaşamındaki ikinci büyük değişim gerçekleşti ve Marner’in tarihi kendine özgü bir biçimde komşularının yaşamıyla harmanlanmış bir hal aldı.</span></p>
				<div class="footnotes">
					<div class="footnote">
						<p class="Basic-Paragraph-3 para-style-override-14" xml:lang="en-GB"><a class="footnote-anchor" href="#footnote-225-4-backlink" id="footnote-225-4">4</a><span class="char-style-override-10"></span><span class="char-style-override-10" xml:lang="tr-TR">	Yunan mitolojisinde ölenlerin ruhlarının Hades’teki bu ırmağı geçerken tüm anılarını yitirdiklerine inanılırdı. (ç.n.)</span></p>
					</div>
					<div class="footnote">
						<p class="Basic-Paragraph-3 para-style-override-14" xml:lang="en-GB"><a class="footnote-anchor" href="#footnote-225-5-backlink" id="footnote-225-5">5</a><span class="char-style-override-10" xml:lang="tr-TR"></span><span class="char-style-override-10" xml:lang="tr-TR">	Kral Alfred 871’de Batı Saksonlarının, 893’te ise tüm İngiltere’nin kralı olmuştur. Adı ülkenin bilgelikle yönetildiği ve hiç suç işlenmediği efsanevi bir huzur dönemiyle birlikte anılır. (ç.n.)</span></p>
					</div>
				</div>
			</div>
		</div>
</body>
</html>