<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>6-1.html</title>
		<link href="../Styles/template.css" rel="stylesheet" type="text/css"/>
	</head>
	<body>
		<div id="x6-1.html" xml:lang="tr-TR">
			<div class="Basic-Text-Frame">
				<p class="konu" id="toc_marker-2-1"><span class="char-style-override-11">On Altıncı Bölüm</span></p>
				<p class="Normal para-style-override-4"></p>
				<p class="Normal para-style-override-4"><span class="char-style-override-8">Silas Marner’ın ocak başında yeni hazinesini bulmasından on altı yıl sonra, güz mevsiminin aydınlık bir pazar günüydü. Eski Raveloe kilisesinin çanları sabah ayininin bitişini haber veren neşeli bir çınlamayla çalıyordu; kiliseye gitmek için bu aydınlık pazar sabahını seçmiş, dostça selamlaşmalar ve sorularla yolundan alıkonulan zengin cemaat üyeleri kemerli kapıdan dışarı çıkıyorlardı. Daha alçakgönüllü komşular bekleyip bakar ve eğilmiş başlarını sıvazlar ya da dönüp kendilerini fark eden herhangi bir yüksek vergi mükellefine eğilip selam verirken, kiliseden ilkönce cemaatin daha önemli üyelerinin ayrılması kırsal yörelerde o günlerin geleneklerinden biriydi.</span></p>
				<p class="Normal para-style-override-4"><span class="char-style-override-8">Yaklaşan bu gruplardaki iyi giyimli kişilerin önde gelenlerinin arasında, zaman hiç kimseye elini sürmezlik etmese bile tanıyacağımız birileri de var. Kırkındaki uzun boylu, sarışın adam, dış görünümüyle yirmi altısındaki Godfrey Cass’dan pek farklı değil: Yalnızca biraz daha kilolu ve sadece gençliğin o belirsiz görüntüsünü yitirmiş... gözlerin parlaklığını daha yitirmediği ve kırışıklıkların henüz başlamadığı bir ana ait bir kayıp. Kendisinden fazla genç durmayan, koluna yaslanmış güzel kadın belki de kocasına göre daha çok değişmiş: Her zaman yanağında görülen o güzelim pembelik, şimdi yüzüne yalnızca taze sabah havasıyla ya da güçlü bir şaşkınlıkla geliyor; yine de insan yüzlerini en çok da insanın tecrübesine dair söyledikleri yüzünden sevenler açısından Nancy’nin güzelliği önemli bir ilgi konusudur. Yaşın ilerleyişi insanın yüzüne çirkin bir tabaka çekerken, ruh da çoğu kez tam bir iyilik içinde olgunlaşır, bu yüzden de önem vermeyen bakışlar meyvenin ne kadar değerli olduğunu asla bilemez. Yine de yıllar Nancy’ye o kadar zalim davranmamış. Sıkı ama uysal ağız, kahverengi gözlerin doğruluk dolu bakışı, şimdi sınanmış ve en yüce nitelikleri korunmuş bir yaradılışı anlatıyor, hatta zarif şıklığı ve temizliğiyle elbisesi bile şimdiki gençliğin işvelerinin yanından bile geçemeyeceği bir ciddiyete sahip.</span></p>
				<p class="Normal para-style-override-4"><span class="char-style-override-8">Mr. ve Mrs. Godfrey Cass (Mr. ve Mrs.’den daha yüksek bir unvan, yaşlı derebeyinin atalarına karışıp mirası da bölündüğünden beri Raveloe’luların dudaklarından silinip gitmişti) –Nancy’nin, “baba ve Priscilla’yı” beklemeleri gerektiğini söylemesi üzerine– biraz arkalarındaki uzun boylu yaşlı adamla sade giyimli kadına bakmak için dönmüşler ve şimdi hepsi birden kilisenin bahçesinde Kırmızı Köşk’ün karşısındaki küçük bir bahçe kapısına giden dar bir patikaya sapıyorlar. Şimdilik onları izlemeyeceğiz; çünkü kiliseden ayrılan bu topluluğun içinde yeniden görmeyi isteyebileceğimiz başka birileri... aynı ölçüde iyi giyimli olmayan, Kırmızı Köşk’ün beyi ve hanımı kadar kolay tanıyamayabileceğimiz birileri yok mudur?</span></p>
				<p class="Normal para-style-override-4"><span class="char-style-override-8">Ama Silas Marner’da yanılmak olanaksız. Gençliğinde miyop olan iri, kahverengi gözleri uzağı görebilir hale gelmişe benziyor ve daha belirgin, daha cevap veren bir bakışa sahip; ama geri kalan her şeyde on altı yılın geçmesiyle güçsüz düşmüş bir kalıbın izleri görülüyor. Dokumacının çökük omuzları ve ağarmış saçları elli beşinden fazla olmamasına rağmen kendisine iyice yaşlanmış biri görünümü veriyor; ama hemen yanı başında gençliğin en taze tomurcuğu duruyor; kahverengi başlığının içinde kıvırcık, kumral saçlarını boşu boşuna yatıştırmaya çabalayan, on sekizindeki gamzeli bir sarışın: Saçlar inadına mart meltemine kapılmış bir derecik gibi dalgalanıyor ve küçük bukleler kendilerini zapt eden taraktan kurtulup başlığın alın kısmından dışarı fırlıyor. Eppie saçları yüzünden canının fazlasıyla sıkılmasını engelleyemiyor, çünkü Raveloe’da saçları onunki gibi başka hiçbir kız yok ve saç dediğin düz olmalı diye düşünüyor. Ufacık şeylerde bile ayıplanacak duruma düşmekten hoşlanmıyor: Dua kitabının alacalı mendiline nasıl da zarif biçimde sarılmış olduğunu görüyorsunuz işte.</span></p>
				<p class="Normal para-style-override-4"><span class="char-style-override-8">Yeni bir kadife takım içinde arkasından yürüyen yakışıklı genç delikanlı, Eppie bu saç sorununu kendisine açtığında pek emin olamıyor, düz saçın genellikle daha iyi olduğunu düşünüyor, ama Eppie’nin saçlarının da başka türlü olmasını istemiyor. Kız arkasında kendisi hakkında özel şeyler düşünen ve sokağa çıkar çıkmaz yanına gelmek için cesaret toplayan birinin bulunduğunun pekâlâ farkında, yoksa ne diye utangaç görünsün ve başını, kiliseye kimin gelip kimin gelmediği ve kızıl üvezağacının papaz evinin duvarının üstünde ne de güzel göründüğü hakkında kırık dökük cümleler mırıldandığı Silas Babadan öteye çevirmemeye dikkat göstersin ki?</span></p>
				<p class="Normal para-style-override-4"><span class="char-style-override-8">Yola çıktıklarında, “Küçük bir bahçemiz olsun isterdim baba, içinde de Mrs. Winthorp’unkiler gibi katmerli papatyalar,” dedi Eppie, “yalnız epeyce bir kazmak ve yeni toprak getirmek gerekir diyorlar, sen de bunu yapamazsın değil mi? Zaten yapmanı da istemem, çünkü bu sana göre epeyce ağır bir iş.”</span></p>
				<p class="Normal para-style-override-4"><span class="char-style-override-8">“Ufak bir bahçe istiyorsan, evet, yapabilirim yavrum: Bu uzun akşamlarda bir iki çiçek ekmene yetecek kadar toprak atabilirim bahçeye, sabahleyin de tezgâhın başına geçmeden önce bir fasıl kazabilirim. Küçük bir bahçe istediğini daha önce niye söylemedin bana?”</span></p>
				<p class="Normal para-style-override-4"><span class="char-style-override-8">Çoktan Eppie’nin yanına varmış olan kadifeler içindeki genç adam konuşmaya teklifsizce dalarak, “Sizin yerinize ben kazabilirim Marner Usta,” dedi. “Günlük işimi bitirdikten sonra ya da işler hafiflediğinde bu iş bana oyun gibi gelir. Size Mr. Cass’ın bahçesinden bir parça toprak da getiririm; seve seve izin verir.”</span></p>
				<p class="Normal para-style-override-4"><span class="char-style-override-8">“Aaron, sen burada mısın delikanlı?” dedi Silas, “Fark etmemişim, çünkü Eppie bir şeyden söz ederken ondan başkasını görmez gözüm. Peki, kazmama yardım edersen çok geçmeden ufak bir bahçemiz olur.”</span></p>
				<p class="Normal para-style-override-4"><span class="char-style-override-8">“O zaman uygun görürseniz,” dedi Aaron, “bugün öğleden sonra taşocaklarına gelirim, toprağın hangi kısmını çevireceğimize karar veririz, sabah da bir saat erken kalkıp işe koyulurum.”</span></p>
				<p class="Normal para-style-override-4"><span class="char-style-override-8">“Ama bahçe kazıp kendini zorlamayacağına söz vermeden olmaz baba,” dedi Eppie. “Çünkü bu konuda hiçbir şey söylemezdim,” diye ekledi yarı çekingen yarı düzenbaz bir tavırla, “Mrs. Winthorp, Aaron’un bir iyilik edeceğini söylemeseydi eğer ve...”</span></p>
				<p class="Normal para-style-override-4"><span class="char-style-override-8">“Kaldı ki sen bunu annem söylemeden de bilebilirdin,” dedi Aaron. “Umarım Marner Usta da biliyordur kendisi için bir iş yapmaya istekli olduğumu ve bu işi elimden alarak bana haksızlık etmez.”</span></p>
				<p class="Normal para-style-override-4"><span class="char-style-override-8">“Haydi baba, iş kolaylaşıncaya kadar çalışmayacaksın,” dedi, “senle ben de tarhları belirleyip çukur açar ve fideleri dikeriz. Biraz çiçek dikersek taşocakları biraz daha canlanır, çünkü hep çiçeklerin bizi görebildiklerini ve neden söz ettiğimizi bildiklerini düşünmüşümdür. Biraz biberiye, bergamot, kekik filan da ekerim; çok güzel kokuyorlar çünkü; ama sanırım lavanta sadece zenginlerin bahçelerinde bulunur.”</span></p>
				<p class="Normal para-style-override-4"><span class="char-style-override-8">“Sende de olmaması için bir neden değil bu,” dedi Aaron, “çünkü ben sana her şeyin fidesini getirebilirim; bahçede çalışırken bir sürüsünü yolmak zorunda kalıyorum, çoğunlukla da kaldırıp atıyorum bunları. Kırmızı Köşk’te büyük bir lavanta yatağı var: Hanım bunu pek sever.”</span></p>
				<p class="Normal para-style-override-4"><span class="char-style-override-8">“Tamam,” dedi Silas ciddiyetle, “Kırmızı Köşk’teki değerli hiçbir şeyi bedava getirme ya da isteme: Çünkü Mr. Cass’ın bize çok iyiliği dokundu zaten; kulübeye yeni bir bölüm yaptırdı, yataklarla eşyalar verdi, bir de bahçe malzemesi ya da başka bir şey için yük olmaya katlanamam.”</span></p>
				<p class="Normal para-style-override-4"><span class="char-style-override-8">“Hayır, hayır, yük olmak diye bir şey yok,” dedi Aaron; “bütün köyde birinin ihtiyacını karşılayacak kadar fazladan filizin çıktığı başka hiçbir bahçe yok. Bazen kendi kendime düşünüyorum, toprak tümüyle kullanılsa kimse yiyeceksiz kalmaz ve her lokmayı yutacak bir ağız bulunur. Bahçeyle uğraşmak insana bu tür şeyler düşündürüyor. Ama şimdi gitmem gerek, yoksa annem bensiz tedirgin olur.”</span></p>
				<p class="Normal para-style-override-4"><span class="char-style-override-8">“Öğleden sonra onu da getir Aaron,” dedi Eppie; “Bahçeyi nasıl düzenleyeceğime karar veremem, o da en baştan her şeyi bilmeli... gelsin mi baba?”</span></p>
				<p class="Normal para-style-override-4"><span class="char-style-override-8">“Ya, onu da getir gelebilirse Aaron,” dedi Silas; “neyi nasıl yapmamız gerektiğine dair mutlaka bir çift sözü olacaktır.”</span></p>
				<p class="Normal para-style-override-4"><span class="char-style-override-8">Silas ve Eppie ıssız sokakta yola koyulurken Aaron da köye yöneldi.</span></p>
				<p class="Normal para-style-override-4"><span class="char-style-override-8">Baş başa kaldıklarında Silas’ın koluna sarılıp okşar ve güçlü bir öpücük vermek için çevresinde sekerken “Ah babacığım!” diye başladı, “Benim minik, yaşlı babacığım! Çok mutluyum. Küçük bir bahçemiz olunca istediğim her şeye kavuşacağım, biliyorum ki Aaron bizim için orayı kazar,” diye kurnazca bir zaferle sözlerini sürdürdü... “Bunu gayet iyi biliyorum.”</span></p>
				<p class="Normal para-style-override-4"><span class="char-style-override-8">Silas yüzünde sevgiyle taçlanmış edilgin bir mutlulukla, “Seni gidi yere bakan yürek yakan pisipisi seni,” dedi, “ama Aaron’a borçlu kalacaksın.”</span></p>
				<p class="Normal para-style-override-4"><span class="char-style-override-8">“Ah, hayır, kalmam,” dedi Eppie gülerek ve sıçrayarak, “O bundan hoşlanıyor.”</span></p>
				<p class="Normal para-style-override-4"><span class="char-style-override-8">“Hadi, hadi, ver de dua kitabını ben taşıyayım, yoksa öyle sıçrayıp dururken düşüreceksin.”</span></p>
				<p class="Normal para-style-override-4"><span class="char-style-override-8">Eppie o anda davranışlarının gözetlendiğini fark etmişti, ama bu yalnızca ayağına bağlanmış bir kütükle otlayan, dost canlısı bir eşeğin gözetlemesiydi... insan saçmalıklarını hor görerek eleştirmek yerine, mümkünse burnu okşanarak bu saçmalıklara katılmaktan hoşnut kalacak uysal bir eşek; Eppie de her zamanki dikkatiyle onu fark ederek onurlandırmıştı, her ne kadar onları ta evlerine dek acı içinde izlemesi uygunsuz kaçsa da.</span></p>
				<p class="Normal para-style-override-4"><span class="char-style-override-8">Ama Eppie anahtarı kilide sokarken içeriden gelen tiz bir havlama eşeğin görüşlerini değiştirdi ve hiçbirini dillendirmeden topallayarak uzaklaşıp gitti. Bu havlama onların yolunu gözleyen, bacaklarının üstünde yaptığı isterik bir dansın ardından endişeli bir sesle tezgâhın altındaki tüyleri alacalı kedi yavrusuna koşup, “gördüğünüz gibi bu çıtkırıldım yaratığa karşı görevimi yerine getirdim,” dercesine yeniden havlayarak gerisingeri koşan kahverengi bir teriyerin heyecanlı hoş geldiniydi; yavru kedinin annesi de bu sırada beyaz bağrını güneşte ısıtmak için pencerede oturmuş, onları karşılamak için hiçbir zahmete girişmemesine rağmen uykulu bir okşanma bekleyişiyle çevresine bakınıyordu.</span></p>
				<p class="Normal para-style-override-4"><span class="char-style-override-8">Bu mutlu hayvanların varlığı taş kulübeye egemen olan tek şey değildi. Oturma odasında artık yatak yoktu, bu küçük alan Dolly Winthorp’un gözüne girmeye yetecek ölçüde parlak ve temiz olan uygun mobilyalarla doluydu. Meşe masayla üç köşeli meşe iskemle böylesi yoksul bir kulübede görülmesi olağan eşyalar değildi: Yataklar ve öteki eşyalarla birlikte bunlar da Kırmızı Köşk’ten gelmişti; çünkü köyde herkesin söylediği gibi Mr. Godfrey Cass dokumacıya karşı son derece iyi davranmıştı; bir adam eğer öksüz bir çocuğu büyütüyor, ona hem analık hem de babalık ediyorsa, gücü yerinde olanlarca kollanıp yardım edilmesi kadar doğru bir davranış olamazdı; üstelik parasını da yitirmişti, bu yüzden haftadan haftaya çalışıp kazandığı dışında hiçbir şeye sahip değildi, zaten dokumacılık da gözden düşüyordu –çünkü eğirilmiş keten ipliği giderek azalmaktaydı– Marner Usta da artık genç sayılmazdı. Komşulardan yardım isteme konusundaki tavrının benzerine Raveloe’da rastlanmayan dokumacıyı sıradışı biri muamelesi gördüğü için hiç kimse kıskanmıyordu. Ona dair akılda kalmış bir hurafe de tümüyle farklı bir renge bürünmüştü, artık seksen altı yaşında, epeyce dermansız yaşlı bir adam olan ve bacasının yanında ya da kapısının eşiğinde güneşlenmek dışında ortalıkta hiç görünmeyen Mr. Macey, bir öksüze Silas’ın yaptığını yapan bir adam için bu parasının geri geleceğinin ya da en azından hırsızın yaptığı şeyin hesabını vereceğinin bir işaretidir görüşündeydi; çünkü her zamanki kabiliyetlerinin gücünden hiçbir şey eksilmeyen Mr. Macey bunu bizzat öngörmüştü.</span></p>
				<p class="Normal para-style-override-4"><span class="char-style-override-8">Silas şimdi oturmuş, halinden memnun bir bakışla, Eppie’nin temiz örtüyü serip, sönmeye yüz tutan ateşe oturtulmuş bir tencerede pazar günü usulü yavaş yavaş ısıtılmış patatesli böreği masaya yerleştirişini izliyordu; fırın yerine geçen en elverişli yöntem buydu. Çünkü Silas eşyalarına bir şömine ve fırın eklenmesine razı gelmezdi: Tuğladan yapılma eski ocağına kahverengi testisini sevdiği gibi tutkundu; hem zaten Eppie’yi bulduğunda orada değil miydi ocak? Ocağın tanrıları bizim için hâlâ var olmayı sürdürüyor ve kendi köklerini zedelemesin diye yeni inancın bu tür uğurlara hoşgörüyle bakmasına izin veriyorlar.</span></p>
				<p class="Normal para-style-override-4"><span class="char-style-override-8">Silas akşam yemeğini her zamankinden daha sessiz yedi, bir süre sonra çatal ve bıçağı bırakıp Eppie’nin yemeği uzatıp Zencefil ve kediyle oynayışını dalgın dalgın izledi. Yine de bu görüntü başıboş düşünceleri bölebiliyordu: Saçlarının dalgalı ışıltısı, lacivert elbisesinin belirginleştirdiği yuvarlak çenesi ve boynunun beyazlığıyla, sağındaki Zencefil’le solundaki Pisi’nin patilerinin yetişemeyeceği kadar yukarıda tuttuğu lokmayı uzatırken yavru kedinin pençeleriyle sanki bir sürahi sapı gibi omzuna tutunduğu, neşeyle gülen Eppie... Zencefil ikna edici bir homurtuyla kediye çabasının boşunalığını ve oburluğunu göstermek için ara sıra vazgeçiyor; ta ki Eppie insafa gelip ikisini de okşayarak lokmayı aralarında pay edinceye kadar.</span></p>
				<p class="Normal para-style-override-4"><span class="char-style-override-8">Fakat saate göz atan Eppie sonunda oyunu bıraktı, “Babacığım, güneşe çıkıp pipo içmek istersin sen. Ama önce ortalığı toplayayım ki vaftiz annem geldiğinde evi düzenli görsün. Çabuk olurum... fazla sürmez,” dedi.</span></p>
				<p class="Normal para-style-override-4"><span class="char-style-override-8">Silas son iki yıldır, Raveloe’nun yaşını başını almış akıllı adamları tarafından “nöbetlere iyi gelen” bir uygulama olarak hararetle önerildiği için günde bir kez pipo içmeyi âdet edinmişti; bu öğüt Dr. Kimble tarafından da –bu beyefendinin tıbbi deneyiminde karşılaştığı pek çok işte bir cevap vermesi gerektiğinde devreye soktuğu bir ilkeydi– en azından bir zararı olmayacağı gerekçesine dayanarak onaylanmıştı. Silas tütün içmekten o kadar zevk almıyor ve sıklıkla komşularının nasıl olup da tütüne böyle düşkün olduklarını merak ediyordu; ama iyi sayılan bir şey karşısında alçakgönüllülükle boyun eğme, ocak başında Eppie’yi bulduğundan beri geliştirdiği o yeni kişiliğin güçlü bir alışkanlığı haline gelmişti; altınının gittiği karanlıktan kendisine gönderilmiş bu taze yaşamı bağrına basmak, sersemlemiş zihninin tutunabildiği tek dayanak olmuştu. Eppie için neler gerektiğine kafa yorarak, etkilendiği her şeyi paylaşarak, Raveloe yaşamının kalıbı denilebilecek gelenek ve inanç biçimlerine kendisi de ayak uydurmuştu; canlanan duyarlılıklarla birlikte bellek de uyanırken eski inancının unsurları üstünde düşünüp taşınmaya başlamış, geçmişiyle bugünü arasında bir birlik bilinci oluşturuncaya dek bunları yeni izlenimleriyle harmanlamıştı. Kendisine hükmeden iyilik duygusu ve saf bir huzurla sevincin getirdiği insanlara güven duygusu ona en iyi yıllarının üstüne karanlık bir gölge düşüren bir yanlışlığın, bir yanılgının olduğuna dair belirsiz bir izlenim vermişti; zihnindekileri Dolly Winthorp’a açmak kendisine giderek daha kolay gelirken, geçmişteki yaşamına ilişkin tanımlayabildiği her şeyi onunla paylaşmıştı. Dış dünyaya ilişkin deneyiminin kendisine yabancı geleneklere dair hiçbir anahtar sunmadığı ve öykünün her aşamasında kesilmesine yol açacak şekilde her yeni şeyin kendisi için bir merak kaynağına dönüştüğü Dolly, hazırcevaplığıyla Silas’ın kıt anlatımına hiçbir katkıda bulunamadığı için onunla iletişimi haliyle yavaş ve güç bir iş olarak ilerlemişti. Yalnızca parça parça ve duyduğu şeyin Dolly’ye azıcık aşina gelmesini sağlayacak biçimde kafasında evirip çevirdiği fasılalarla, Silas sonunda hüzünlü öyküsünün doruk noktasına varabilmişti: Kura çekilmesi ve kendisine dair düzmece tanıklık... bunu da suçluyu saptamak ve masumu temize çıkarmak için uygulanan bu usulün yapısına dair Dolly’nin yeni soruları karşısında birkaç kez yinelemek zorunda kalmıştı.</span></p>
				<p class="Normal para-style-override-4"><span class="char-style-override-8">“Tabii sizinki de aynı Kutsal Kitap, bundan eminsiniz değil mi Marner Usta... o memleketten gelirken yanınızda getirdiğiniz Kutsal Kitap... kilisede bulunanla Eppie’nin okumayı öğrendiği aynı, değil mi?”</span></p>
				<p class="Normal para-style-override-4"><span class="char-style-override-8">“Evet,” dedi Silas; daha alçak bir sesle, “her sözcüğü aynı, kura çekilmesi de Kutsal Kitap’ta</span><span class="Character-Style-1 char-style-override-9"><a class="footnote-link" href="#footnote-225-1" id="footnote-225-1-backlink">1</a></span><span class="char-style-override-8"> yazıyor aslında,” diye ekledi.</span></p>
				<p class="Normal para-style-override-4"><span class="char-style-override-8">Sanki hasta bir adamın durumuna dair kötü haberler almış gibi yas dolu bir sesle, “Vah vah canım,” dedi Dolly. Birkaç dakika boyunca sessiz kaldı, sonra şöyle söyledi:</span></p>
				<p class="Normal para-style-override-4"><span class="char-style-override-8">“Her şeyin nasıl olduğunu bilen bilge kişiler var; bölge papazı biliyordur, kuşkum yok; fakat bunları kocaman laflarla anlattıklarından zavallı insanlar pek bir şey anlayamıyorlar, ben mesela. Ama aklınızdan geçen şu Marner Usta: Eğer yukarıdaki sizin aracılığınızla doğru şeyi yaptıysa, masum olduğunuz halde aşağılık bir hırsız olarak gösterilmenize razı gelmezdi.”</span></p>
				<p class="Normal para-style-override-4"><span class="char-style-override-8">Artık Dolly’nin deyimlerini anlamaya başlamış olan Silas, “Ah! Beni kızgın bir demir gibi dağlayan da bu olmuştu,” dedi. “Çünkü gördüğünüz gibi, beni kollayan ya da umursayan kimse yoktu. Yeniyetmelik çağımızdan beri, on yıldan fazla her yere birlikte girip çıktığım, her şeyi paylaştığım kişi; güvendiğim, en can dostum beni sırtımdan bıçaklayıp mahvım için uğraştı.”</span></p>
				<p class="Normal para-style-override-4"><span class="char-style-override-8">“Eh, ama o da kötü biriymiş; bir benzerinin daha olabileceğini düşünemiyorum,” dedi Dolly. “Ama ben başa çıkarım Marner Usta; uyanmışım da gece mi gündüz mü bilememişim gibiyimdir ben. İlerisi için bir şeyler biriktirip de onlara el süremediğim zamanlardaki gibi, bunların doğru olduğunu bir şekilde hissediyorum, bunu herkes anlayabilir; şimdiye kadar yaptığınız gibi canınızı sıkmanıza gerek yok. Ama bunları sonra yine konuşuruz; çünkü rahatça otururken asla düşünemediğim şeyler, sülük yapıştırırken ya da yaraya lapa sararken veya benzeri bir iş yaparken aklıma geliverir.”</span></p>
				<p class="Normal para-style-override-4"><span class="char-style-override-8">Dolly, zihnini açacağını söylediği türden işler için fırsat doğmasını fazlaca beklemesine gerek kalmayacak ölçüde işe yarar bir kadındı, konuyu yeniden açması da çok sürmedi.</span></p>
				<p class="Normal para-style-override-4"><span class="char-style-override-8">Eppie’nin yıkanmış çamaşırlarını getirmek için geldiği bir gün, “Marner Usta,” dedi, “sizin bu derdinizle ve kura çekilmesi meselesiyle ilgili bir süre epeyce kafam karıştı; nereye çeksen geldiğinden hangi ucundan tutacağımı bilemedim. Ama zavallı Bessy Fawkes’in ölüp de çocuklarını geride bıraktığı o gece, Tanrı yardımcıları olsun, işte o gece gün gibi açık biçimde anladım; ama şimdi dilimi tutmam mı gerekir, yoksa bir biçimde söylemeli miyim, bilmiyorum. Çünkü çoğu kez içimde hiç açığa vuramadığım bir çözüm buluyorum; eski memleketinizdeki arkadaşlarınız hakkında dualarını ezberden ya da bir kitaptan okuduklarını söylemenize bakarak onların gerçekten de çok akıllı olduklarını düşünüyorum; çünkü “Babamız” duasını ve kilisede söyleyebileceğim birkaç iyi sözden hiçbirini bilmesem, her gece diz çöktüğümde hiçbir şey söyleyemem.”</span></p>
				<p class="Normal para-style-override-4"><span class="char-style-override-8">“Ama çoğu kez aklıma yatan bir şeyler söyleyebiliyorsunuz Mrs. Winthorp,” dedi Silas.</span></p>
				<p class="Normal para-style-override-4"><span class="char-style-override-8">“Peki o zaman Marner Usta, aklıma şöyle bir şeyler geldi: Kura çekilmesini ve yanlış cevap gelmesini hiçbir şekilde anlayamıyorum; belki bu bölge papazına sorulmalı, yalnızca o bize mühim sözler söyleyebilir. Ama gün gibi açık biçimde benim aklıma gelen... zavallı Bessy Fawkes’i kendime dert ederken oldu bu... hep insanlar için üzüldüğümde, gece yarısı kalkmış bile olsam, onlara yardım edecek gücüm olmadığını hissettiğimde aklıma bir şeyler gelir... yukarıdakinin benden daha merhametli bir yüreği olduğu aklıma geldi... çünkü onun beni yarattığından daha iyi olmam hiçbir biçimde mümkün değil, bir şey bana zor görünürse, bu bilmediğim şeyler olduğu içindir... işte böyle, bunları düşünürken aklıma geldiniz Marner Usta ve gerisi zihnime üşüştü... eğer ben içimde sizin için neyin doğru ve adil olduğunu hissettiysem, o günahkâr dışında sizinkilerin hepsi dua edip kura çektiyseler, eğer sizin için ellerinden gelen en doğru şeyi yaptıysalar, bizi yaratan yok mu, o her şeyin daha iyisini bilmez mi ve iradesi bizimkinden daha üstün değil mi? Benim emin olabileceklerim bunlardan ibaret; bunun ötesini düşündüğümde geri kalan her şey büyük bir bilmece. Çünkü yetişkinleri vurup canlarını alan ve geride muhtaç çocuklar bırakan humma var; kırılan kemikler var; doğru düzgün yaşadıkları halde bunlardan mustarip olanlar var... dünyada dertler var ve doğrusunu asla bilemeyeceğimiz şeyler var. Tüm yapmamız gereken inancımızı yitirmemek Marner Usta... bilebildiğimiz en doğru şeyleri yapmak ve inanmak. Çünkü pek az şey bildiğimizden iyi ve doğrunun yalnızca bir kısmını görebildiğimiz için bilemediğimiz daha büyük iyilik ve doğruluğun bulunduğuna emin olabiliriz... böyle olması gerektiğini içimde hissediyorum. İnanmaya devam etmek dışında bir şey yapmasaydınız Marner Usta, eşinizden dostunuzdan kaçmaz ve bu kadar yalnız kalmazdınız.”</span></p>
				<p class="Normal para-style-override-4"><span class="char-style-override-8">“Ah, ama bu benim için çok zordu,” dedi Silas fısıltıyla, “o durumda inanmak zordu.”</span></p>
				<p class="Normal para-style-override-4"><span class="char-style-override-8">Dolly neredeyse esefle, “Doğru, öyle,” dedi, “bunlar söylemesi kolay, yapması zor şeyler, söylemekten de biraz utanıyorum.”</span></p>
				<p class="Normal para-style-override-4"><span class="char-style-override-8">“Yo, yo,” dedi Silas, “hakkınız var Mrs. Winthorp... hakkınız var. Bu dünyada iyilik var... bunu şimdi hissediyorum; bu da insanı bütün dertlere ve ahlaksızlığa rağmen görebildiğinin ötesinde bir iyiliğin bulunduğunu düşünmeye yöneltiyor. Kura meselesi karanlık; ama çocuk bana gönderildi; bizimle bir bağlantısı var bunların, var.”</span></p>
				<p class="Normal para-style-override-4"><span class="char-style-override-8">Bu konuşma, Silas’ın Eppie’ye okumayı öğretmek için boşuna çabalayıp da sonunda kızlar okulunda okuma öğrensin diye her gün iki saat ondan ayrılmak zorunda kaldığı ilk yıllarda geçmişti. Şimdi artık büyüdüğü için, Silas birlikte mükemmel bir sevgi içinde yaşayanlara özgü o sessiz taşma anlarında sık sık Eppie’yle de geçmiş ve o kendisine gönderilene kadar nasıl ve niçin yalnız bir adam olarak yaşadığı hakkında konuşabiliyordu. Çünkü öz çocuğu olmadığını Eppie’den gizlemek mümkün değildi: Kendi yanındayken Raveloe dedikoducularının konu hakkında pek ağzı sıkı davranmaları beklenseydi bile, Eppie büyürken, zihinleri arasında acılı bir engel oluşturacak geçmişin o tamamlayıcı örtüsü olmaksızın annesine dair sorularından kaçınmak olanaksızdı. Bu yüzden de Eppie annesinin karlar üstünde öldüğünü ve kendisinin de altın buklelerini görünce kayıp parasının geri getirildiğini sanan Silas Baba tarafından ocak başında nasıl bulunduğunu çoktandır biliyordu. Silas’ın onu neredeyse dizinin dibinden hiç ayırmadan yetiştirirken gösterdiği şefkat ve özel sevgi, yuvalarının da gözlerden ırak olmasının yardımıyla Eppie’yi köy gevezeliklerinin ve alışkanlıklarının zararlı etkilerinden korumuş, zihnini kimi kez yanlış olarak köylü kabalığının değişmez vasfıyla karıştırılan o tazelik içinde tutmuştu. Kusursuz sevginin fazla eğitim görmemiş kişilerin ilişkilerini yüceltebilen bir nefeslik şiiri vardır; bu bir nefeslik şiir Eppie’yi Silas’ın ocağına yönelten ışığı izlediği andan başlayarak sarıp sarmalamıştı; bu yüzden zarif güzelliğinin yanı sıra diğer yönlerden de tümüyle sıradan bir köylü kızı olmayıp şefkatle beslenmiş o saf duygudan başka bir şeyden kaynaklanmayan bir incelik ve coşkuya sahip olması şaşırtıcı değil. Hayal gücü, bilinmeyen babasına dair sorulara göz atmayacak kadar çocuksu ve yalındı; çünkü bir babası olması gerektiği uzun bir süre aklının ucundan bile geçmemişti; annesinin bir kocası olduğu fikri ilk kez Silas ona annesinin parmağından çıkarılmış ve ayakkabı biçiminde cilalı bir kutuda özenle saklanmış alyansı gösterdiğinde aklına gelmişti. Büyüdüğü zaman, Silas bu kutuyu Eppie’ye vermişti, o da yüzüğe bakmak için sık sık açıyordu; ama yine de yüzüğün simgelediği baba hakkında pek bir şey düşünmüyordu. Kendisini köyde kızlarını sever görünen gerçek babalardan bile daha çok seven, böyle yakın bir babası yok muydu? Aksine annesinin kim olduğu ve nasıl olup da terk edilmişlik içinde öldüğü sıklıkla zihnini kurcalayan sorulardı. Silas’tan sonraki en yakın dostu Mrs. Winthorp’tan bildiği kadarıyla annenin çok değerli bir varlık olması gerektiğini hissediyordu; Silas’dan annesinin nasıl göründüğünü, kime benzediğini, minik adımlar ve açılmış kollarıyla yönelttiği karaçalılıkta onu nasıl bulduğunu tekrar tekrar anlatmasını istiyordu. Karaçalılık hâlâ oradaydı; bu öğleden sonra Eppie Silas’la dışarı çıktığında gözlerini ve düşüncelerini tutsak eden ilk nesneydi.</span></p>
				<p class="Normal para-style-override-4"><span class="char-style-override-8">Kimi kez şakacılığının üstüne yavaş ve hüzünlü bir ahenkle çöken ince bir ciddiyetle, “Baba,” dedi, “karaçalıyı bahçeye alalım; köşeye koyarız, tam önüne de kardelenlerle çiğdemleri dikerim, çünkü Aaron bunların ölmediklerini, sürekli çoğaldıklarını söylüyor.”</span></p>
				<p class="Normal para-style-override-4"><span class="char-style-override-8">Galiba çektiği nefeslerden çok verdiği aralardan keyif aldığı için piposunu eline her alışında konuşmaya hazır olan Silas, “Ah, yavrum,” dedi, “karaçalıyı dışarıda bırakmak olmaz, bence çiçeklenip sarıya kesildiğinde ondan güzeli yok. Ama tam da şimdi, bir çit çekmemiz gerektiği geldi aklıma... belki Aaron bu konuda bize yardım edebilir; çitimiz olmazsa eşekler ve başka hayvanlar gelip her şeyi yerle bir ederler. Ama aklımın erdiği kadarıyla çiti aşmaları güç olur.”</span></p>
				<p class="Normal para-style-override-4"><span class="char-style-override-8">Eppie bir an düşünüp sonra ellerini çırparak “Bak ne diyeceğim babacığım,” dedi. “Etrafta bir sürü taş var, bir kısmı pek büyük değil, bunlarla bir duvar yapabiliriz. Ufakları seninle ben taşırız, kalanları da Aaron halleder... yapar, biliyorum.”</span></p>
				<p class="Normal para-style-override-4"><span class="char-style-override-8">“Ah, benim kıymetlim,” dedi Silas, “bahçeyi çevirmeye yetecek kadar taş yok; taşıma işine gelince, o minicik kollarınla bir turptan daha büyük bir taşı taşıyamazsın.” Şefkatli bir sesle, “Çok narinsin canım,” diye ekledi... “Mrs. Winthorp öyle diyor.”</span></p>
				<p class="Normal para-style-override-4"><span class="char-style-override-8">“Sandığından daha güçlüyüm babacığım,” dedi Eppie, “bahçeyi çevirmeye yetecek taş yoksa biz de bir kısmını taştan yaparız, gerisini sırıklar ve başka şeylerle tamamlamak kolay. Bak, büyük kuyunun çevresinde yığınla taş var!”</span></p>
				<p class="Normal para-style-override-4"><span class="char-style-override-8">Taşlardan birini kaldırıp gücünü göstermek için kuyuya doğru koştu, ama şaşkınlık içinde geriye döndü.</span></p>
				<p class="Normal para-style-override-4"><span class="char-style-override-8">“Aaa baba, çabuk gelip buraya bak,” diye haykırdı... “gel de suyun dünden beri ne kadar aşağı indiğini gör. Hayret, dün ağzına kadar doluydu!”</span></p>
				<p class="Normal para-style-override-4"><span class="char-style-override-8">Silas yanına gitti. “Ya, tabii,” dedi “Mr. Osgood’un tarlalarında hasattan beri kazmaya başladıkları kuyular yüzünden sanırım. Geçen gün yanlarından geçerken ırgatbaşı bana, ‘Marner Usta,’ dedi, ‘kuyunuzu dibine dek kurutursak hiç şaşırmam.’ Dediğine göre bu işi Mr. Godfrey Cass istemiş. Mr. Osgood’un bu taraftaki tarlalarını o alıyormuş.”</span></p>
				<p class="Normal para-style-override-4"><span class="char-style-override-8">Eppie dönüp ağır bir taşı kaldırmak için eğilirken, “Eski kuyu kuruyunca ne kadar tuhaf görünecek!” dedi. Epeyce çaba harcayıp birkaç adım attı, “Bak babacığım, bunu pekâlâ taşıyabiliyorum,” dedi, ama hemen ardından taşı bırakıverdi.</span></p>
				<p class="Normal para-style-override-4"><span class="char-style-override-8">Eppie ağrıyan kollarını silkeleyip gülerken, “Ah, sen sağlam ve güçlüsün, öyle mi?” dedi Silas. “Hadi, hadi, gidelim de şuradaki sıraya oturalım, artık bir şey kaldırmak yok. Bir yerini incitebilirsin evlat. Senin için çalışacak biri lazım, benim kollarımın da gücü pek yok.”</span></p>
				<p class="Normal para-style-override-4"><span class="char-style-override-8">Silas bu son cümleyi kulağa geldiğinden daha fazlasını ima eder gibi yavaşça söylemişti; Eppie de sıraya oturduklarında ona sokuldu, Silas bir elini meşgul eden piposunu görev aşkıyla çekiştirirken Eppie onun güçsüz kolunu okşayarak alıp dizine koydu. Arkadaki çitin içinde bir dişbudak güneşi örtüyor ve üstlerine mutlulukla oynaşan gölgesi düşüyordu.</span></p>
				<p class="Normal para-style-override-4"><span class="char-style-override-8">Kısa bir süre sessiz sessiz oturdular, sonra Eppie epeyce kibar bir tavırla, “Baba,” dedi, “evlenecek olursam annemin yüzüğünü mü takmam gerekir?”</span></p>
				<p class="Normal para-style-override-4"><span class="char-style-override-8">Silas sorunun kendi zihnindeki düşüncenin dalgasında boğulup gitmesine rağmen belli belirsiz irkildi, ardından yumuşatılmış bir sesle, “Niye ki Eppie, evlenmeyi mi düşünüyorsun?” diye sordu.</span></p>
				<p class="Normal para-style-override-4"><span class="char-style-override-8">“Bu son haftada baba,” dedi Eppie ustalıkla, “Aaron bu konuda benimle konuştuğundan beri.”</span></p>
				<p class="Normal para-style-override-4"><span class="char-style-override-8">Önemsemez bir tavırla konuşursa, bunun Eppie’nin hayrına olmayacağından endişelenir gibi, hâlâ o yumuşatılmış biçimde, “Ne dedi peki?” dedi Silas.</span></p>
				<p class="Normal para-style-override-4"><span class="char-style-override-8">“Evlenmesinin iyi olacağını söyledi, çünkü yirmi dördüne basıyormuş ve artık Mr. Mott işi bıraktığından yığınla bahçıvanlık işi varmış; düzenli olarak haftada iki kez Mr. Cass’lara, bir kez de Mr. Osgood’lara gidiyor, papaz evine de gidecek.”</span></p>
				<p class="Normal para-style-override-4"><span class="char-style-override-8">Silas oldukça hüzünlü bir gülümsemeyle, “Peki, evlenmeyi istediği kişi kimmiş?” dedi.</span></p>
				<p class="Normal para-style-override-4"><span class="char-style-override-8">Eppie ga</span><span class="char-style-override-8">mzesini gösteren bir kahkahayla, babasının yanağını öperken, “Kim olacak, elbette ben babacığım,” dedi, “sanki başka biriyle evlenmeyi istermiş gibi!”</span></p>
				<p class="Normal para-style-override-4"><span class="char-style-override-8">“Yani sen de onu istiyorsun, öyle mi?” dedi Silas.</span></p>
				<p class="Normal para-style-override-4"><span class="char-style-override-8">“Evet, bir süredir,” dedi Eppie, “ne zaman olduğunu bilmiyorum. ‘Herkes günün birinde evleniyor,’ diyor Aaron. Ama ben bunun doğru olmadığını söyledim: ‘Babama bak,’ dedim... ‘o hiç evlenmemiş.’”</span></p>
				<p class="Normal para-style-override-4"><span class="char-style-override-8">“Hayır yavrum,” dedi Silas, “baban sen ona gönderilene kadar yapayalnız bir adamdı.”</span></p>
				<p class="Normal para-style-override-4"><span class="char-style-override-8">“Ama bir daha hiç yalnız kalmayacaksın baba,” dedi Eppie şefkatle. “Aaron dedi ki, ‘Seni Marner Usta’dan uzaklaştırmayı asla düşünemem Eppie.’ Ben de dedim ki, ‘Düşünsen de faydası olmaz Aaron.’ O hepimizin birlikte yaşamasını istiyor, bu yüzden kendi zevkin dışında hiç çalışman gerekmez baba; o sana bir oğul kadar iyi davranır... söylediği bu.”</span></p>
				<p class="Normal para-style-override-4"><span class="char-style-override-8">“Peki, bunu sen de ister misin Eppie?” dedi Silas ona bakarak.</span></p>
				<p class="Normal para-style-override-4"><span class="char-style-override-8">“Benim için fark etmez baba,” dedi Eppie tam bir yalınlıkla. “Ben her şeyin senin fazla çalışmanı gerektirmeyecek biçimde olmasını isterim. Ama bu yüzden olmasaydı, hiçbir şeyin değişmemesini tercih ederdim. Çok mutluyum: Aaron’un bana düşkün olması, sık sık gelip bizi görmesi ve sana iyi davranması hoşuma gidiyor... sana hep iyi davranıyor değil mi baba?”</span></p>
				<p class="Normal para-style-override-4"><span class="char-style-override-8">Silas halden anlar bir tavırla, “Evet yavrum, kimse daha iyi davranamaz,” dedi, “Tam anasının oğlu.”</span></p>
				<p class="Normal para-style-override-4"><span class="char-style-override-8">“Yine de ben hiçbir değişiklik istemem,” dedi Eppie. “Daha yıllar boyu şimdi olduğumuz gibi kalmak isterim. Sadece Aaron bir değişiklik istiyor ve beni azıcık ağlattı... azıcık... çünkü onu hiç umursamadığımı söyledi; çünkü umurumda olsaymış eğer, onun gibi ben de evlenmemizi is</span><span class="char-style-override-8">termişim.”</span></p>
				<p class="Normal para-style-override-4"><span class="char-style-override-8">Daha fazla içer gibi yapmanın bir faydası yokmuşçasına piposunu bırakarak, “A çocuğum,” dedi Silas, “evlenmek için çok gençsin. Mrs. Winthorp’a sorarız... Aaron’un annesine ne düşündüğünü sorarız: Yapılacak en doğru şeyi bilir o. Ama üstünde düşünülmesi gereken bir şey var Eppie: Hoşumuza gitse de gitmese de her şey değişir; hiçbir şey uzun zaman olduğu gibi, değişmeden kalmaz. Eğer sizden uzaklaşmazsam, daha da yaşlanıp muhtaç hale geldiğimde sana yük olacağım. Beni yük olarak görüyorsun demek istemiyorum... görmeyeceğini biliyorum... ama senin için zor olur; o günleri gözümde canlandırırken her zaman yanında olacak, sonuna kadar seni kollayıp gözetecek benden başka birinin, genç ve güçlü birinin olacağını düşünmekten hoşlanıyorum.” Silas durdu, yere bakarken bileklerini dizlerine dayayıp düşünceli düşünceli ellerini yukarı aşağı oynattı.</span></p>
				<p class="Normal para-style-override-4"><span class="char-style-override-8">Sesinde bir titremeyle, “Öyleyse evlenmemi istiyor musun baba?” dedi Eppie.</span></p>
				<p class="Normal para-style-override-4"><span class="char-style-override-8">“Buna hayır demeyeceğim Eppie,” dedi Silas üstüne basarak, “ama vaftiz annene sorarız. O hem senin hem de oğlunun iyiliğini ister.”</span></p>
				<p class="Normal para-style-override-4"><span class="char-style-override-8">“İşte geldiler bile, gidip karşılayalım,” dedi Eppie. O ilaç niyetine kullanılan nesneyi yerden kaldırarak, “Aa, pipo! Yeniden yakmayacak mısın baba?” diye sordu.</span></p>
				<p class="Normal para-style-override-4"><span class="char-style-override-8">“Yok yavrum,” dedi Silas, “bugünlük bu kadar yeter. Bir kerede çok içmekten ziyade azıcığı bana daha iyi gelir belki diye düşünüyorum.”</span></p>
				<div class="footnotes">
					<div class="footnote">
						<p class="Basic-Paragraph-1 para-style-override-14" xml:lang="en-GB"><a class="footnote-anchor" href="#footnote-225-1-backlink" id="footnote-225-1">1</a><span class="DIPNOT char-style-override-10" style="font-size:1em;" xml:lang="tr-TR">	Kutsal Kitap’taki çeşitli öykülerde kura çekildiğine rastlanılmaktadır. (ç.n.)</span></p>
					</div>
				</div>
			</div>
		</div>
</body>
</html>