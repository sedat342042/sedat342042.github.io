<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>5-14.html</title>
		<link href="../Styles/template.css" rel="stylesheet" type="text/css"/>
	</head>
	<body>
		<div id="x5-14.html" xml:lang="tr-TR">
			<div class="Basic-Text-Frame">
				<p class="konu-1" id="toc_marker-1-14">On Dördüncü Bölüm</p>
				<p class="Normal-3 para-style-override-4"></p>
				<p class="Normal-3 para-style-override-4"><span class="char-style-override-8">O hafta Raveloe’da bir yoksul cenazesi vardı ve sarı saçlı çocuğuyla son zamanlarda oralarda yaşamaya gelmiş kara saçlı annenin yeniden çekip gittiği Batherley’deki Kench Meydanı’na kadar her yerde duyulmuştu. Dikkat edilen tek şey, Molly’nin erkeklerin gözlerinden uzaklaştığıydı. Ama çoğu kişiye yaz yapraklarının dökülmesi kadar önemsiz görünen, arkasından ağlanılmamış ölüm, yolun sonuna geldiğinde bile sevinç ve kederlerini biçimlendirerek bildiğimiz insanların yaşamlarına kaderin zorlamasıyla damgasını vuruyordu.</span></p>
				<p class="Normal-3 para-style-override-4"><span class="char-style-override-8">Silas Marner’ın “serserinin çocuğunu” sahiplenmekteki kararlılığı epeyce bir şaşkınlık yarattı ve köyde parasının çalınmasından daha çok tekrarlanan konuşmalara yol açtı. Talihsizliğe uğradığı günden beri kendisine karşı yumuşayan duygulara, yalnız ve aklı başında olmadığı için hayli aşağılayıcı bir acıma duygusuyla birleşen o kuşku ve hoşnutsuzluğa, şimdi özellikle kadınlar arasında daha etkili bir sevecenlik de eşlik ediyordu. Çocukları “sağlıklı ve mutlu” tutmanın ne demek olduğunu bilen saygın annelerle, daha yeni ayaklanmış çocukların yaramazlığa eğilimleri yüzünden kollarını kavuşturup şöyle rahatça oturamamanın ne demek olduğunu bilen tembel anneler, yalnız bir adamın iki yaşındaki bir çocukla nasıl başa çıktığıyla ilgili varsayımlar üretmeleriyle de, akıl vermeye hazır oluşlarıyla da birbirlerinden farksızdılar: Saygın olanlar çoğunlukla ne yapması gerektiğini söylüyor, tembel olanlar da asla yapamayacağı şeyleri söyleyerek kendilerini onun yerine koyuyorlardı.</span></p>
				<p class="Normal-3 para-style-override-4"><span class="char-style-override-8">Saygın anneler arasında komşuluk duygularıyla yaptığı yardımın Marner tarafından en çok kabul göreni de Dolly Winthrop’du; çünkü bunu hiçbir telaşlı buyurganlık gösterisinde bulunmaksızın yapıyordu. Silas ona Godfrey’in verdiği yarım altını gösterip çocuğa giysi almak konusunda ne yapması gerektiğini sormuştu.</span></p>
				<p class="Normal-3 para-style-override-4"><span class="char-style-override-8">“Aman, Marner Usta,” dedi Dolly, “bir çift ayakkabıdan başka bir şey satın almaya hiç gerek yok; çünkü Aaron’un beş yıl önce giydiği küçük iç gömlekleri duruyor; bebek giysilerine harcanan para da boşa gidiyor, çünkü çocuk mayıs otları gibi hızla büyüyecek, ömrü uzun olsun... büyüyecek.”</span></p>
				<p class="Normal-3 para-style-override-4"><span class="char-style-override-8">Aynı gün Dolly bir bohçayla çıkıp geldi, Marner’a çoğu yamanıp onarılmış, ama temiz ve yeni filizlenmiş otlar gibi düzgün, minnacık giysileri birer birer hangi sırayla giydireceğini gösterdi. Bu su ve sabunla yapılan büyük bir törenin giriş kısmıydı; bebek banyonun ardından yeni bir güzellikte ortaya çıkıp ayak parmaklarıyla oynayarak, kıkırdayarak, “agu” ve “anne” sesleriyle kendince konuşup kendisiyle ilgili yeni şeyler keşfetmiş havasında avuçlarını birbirine vurarak Dolly’nin dizlerinde oturdu. “Anne” bir ihtiyaç ya da huzursuzluk belirtisi değildi: Bebek, arkasından gelecek sevecen bir ses ya da okşamayı beklemeksizin bunu söylemeyi alışkanlık edinmişti.</span></p>
				<p class="Normal-3 para-style-override-4"><span class="char-style-override-8">Dolly altın bukleleri okşayıp öperek, “Gören cennetteki meleklerin bile ondan daha güzel olamayacağını düşünür,” dedi. “Bir de kirli paçavralara sarınmış, soğuktan donan halini düşününce... ve zavallı anneyi; ama yukarıda ona göz kulak olup kapınıza getirenler var Marner Usta. Kapı açıkmış ve sanki açlıktan ölmek üzere olan bir narbülbülü gibi karın üstünden süzülüp içeri girmiş. Kapı açıktı dedinizdi, değil mi?”</span></p>
				<p class="Normal-3 para-style-override-4"><span class="char-style-override-8">“Evet,” dedi Silas dalgın dalgın. “Evet... kapı açıktı. Para bilmediğim bir yere gitti, bu da bilmediğim bir yerden geldi.”</span></p>
				<p class="Normal-3 para-style-override-4"><span class="char-style-override-8">Kendisinin de kuşkulandığı gerçeğe, yani kendinden geçiş anlarından birini yaşadığına dair sorulara yol açmamak için, çocuğun içeri girdiği sırada bilincinin yerinde olmadığından hiç kimseye söz etmemişti.</span></p>
				<p class="Normal-3 para-style-override-4"><span class="char-style-override-8">“Ya,” dedi Dolly yatıştırıcı bir ağırbaşlılıkla, “gece ve sabah gibi, uyuyan ve uyanan gibi, yağmur ve hasat gibi... biri gidiyor, öteki geliyor ve biz nasıl ya da nereye olduğu hakkında hiçbir şey bilmiyoruz. Çabalayabilir, tırmalayabilir, karşı koyabiliriz, ama sonuçta yapabileceğimiz pek az şey var... büyük şeyler bizim çabamız dışında gidip geliyor... böyle, aynen böyle; size gönderildiğine bakarsak sanırım ufaklığı alıkoyma hakkınız var Marner Usta, ama farklı düşünen kişiler de var. Bu kadar küçükken ona birazcık analık edeceksiniz; ama ben geleceğim, seve seve ve ona sizin için bakacağım: Çoğu gün biraz zamanım oluyor, çünkü insan sabah erkenden kalkınca yemek vakti gelmeden önce, saat ona doğru zaman durmuş gibi görünüyor. Bu yüzden, dediğim gibi gelirim ve çocuğa sizin için göz kulak olurum, hem de seve seve.”</span></p>
				<p class="Normal-3 para-style-override-4"><span class="char-style-override-8">Bir parça ikirciklenerek, “Teşekkür ederim... gerçekten,” dedi Silas. “Bana yol göstermenizden hoşnut kalırım. Ama...” Başını geriye doğru Dolly’nin koluna yaslayıp memnuniyet içinde uzaktan kendisini izleyen bebeğe biraz da kıskançlıkla bakmak için öne doğru eğilerek, “Ama her şeyi kendim yapmak istiyorum, yoksa başka birine alışabilir, bana alışmaz. Evde kendi başıma yaşamaya alışkındım... öğrenebilirim, öğrenebilirim,” diye rahatsız biçimde ekledi.</span></p>
				<p class="Normal-3 para-style-override-4"><span class="char-style-override-8">“Yani, öyle tabii,” dedi Dolly kibarca, “Çocuk konusunda becerikli erkekler görmüşümdür. Erkekler çoğunlukla kaba ve aksidirler, Tanrı yardımcıları olsun... ama içkinin etkisinden çıktılar mıydı sülük yapıştırmak ya da sargı bezi sarmak konusunda kötü olsalar da, akılsız değillerdir... pek ateşli ve sabırsızdırlar.” Küçük gömleği alıp çocuğa giydirirken, “Gördüğünüz gibi teninin üstüne ilk bu giydirilecek,” diye devam etti.</span></p>
				<p class="Normal-3 para-style-override-4"><span class="char-style-override-8">Marner</span><span class="char-style-override-8"> uysalca, “Evet,” dedi, işin sırrını öyle öğrenebilecekmiş gibi iyice yaklaştı; bunun üzerine bebek küçük kollarıyla başına sarıldı ve mırıldanarak dudaklarını yüzüne kondurdu.</span></p>
				<p class="Normal-3 para-style-override-4"><span class="char-style-override-8">“İşte bakın,” dedi Dolly bir kadının sevecen inceliğiyle, “size alışmış. Kucağınıza gelmek istiyor, hiç kuşkum yok. Hadi git: Alın onu Marner Usta, alın, giydirebilirsiniz, böylece geldiği ilk andan başlayarak onun için her şeyi yaptığınızı söyleyebilirsiniz.”</span></p>
				<p class="Normal-3 para-style-override-4"><span class="char-style-override-8">Yaşamının üstüne doğan bilinmedik bir şey karşısındaymış gibi, kendisine de gizemli gelen bir duyguyla titreyerek Marner onu kucağına aldı. Düşünce ve duyguları öylesine karışmıştı ki, sanki onları dile getirmeye çabalasa, sadece çocuğun altının yerine geldiğini, yani altının çocuğa dönüştüğünü söyleyebilirdi. Giysileri Dolly’den alıp onun öğrettiği gibi giydirmeye başladı; elbette bu arada bebek hareket ettiği için durup bekliyordu.</span></p>
				<p class="Normal-3 para-style-override-4"><span class="char-style-override-8">“İşte bu kadar! Doğrusu gayet kolay kavradınız Marner Usta,” dedi Dolly; “ama tezgâhınıza oturmak gerektiğinde ne yapacaksınız? Çünkü günden güne hareketlenip yaramazlaşacak... kuşkunuz olmasın hiç... Tanrı onu esirgesin. Şömine yerine böyle yüksek bir ocağa sahip olmanız da şans, çünkü ateşe ulaşmasını engeller: Ama kırılıp dökülebilecek ya da parmaklarını kesebileceği şeyleriniz varsa, hemen onların üstüne atlayacaktır; bunlar bilmeniz gereken şeyler.”</span></p>
				<p class="Normal-3 para-style-override-4"><span class="char-style-override-8">Kafası karışan Silas bir süre düşündü. “Onu tezgâhın ayağına bağlarım,” dedi en sonunda, “yeterince uzun bir bağla bağlarım.”</span></p>
				<p class="Normal-3 para-style-override-4"><span class="char-style-override-8">“Peki, bu işe yarayabilir, küçük bir kız olduğu için oğlanların tersine bir yerde oturmaya ikna etmek daha kolay olur; </span><span class="char-style-override-8">çünkü bende dört oğlan vardı... dört tane, Tanrı biliyor... onları alıp bağlasaydınız öyle bir kavga ve ağlama tuttururlardı ki sanki domuzların etrafını çeviriyormuşsunuz gibi yaygara çıkardı. Sonra size küçük iskemlemi ve oynasın diye kırmızı bez parçalarıyla başka şeyler getireceğim; sanki canlıymışlar gibi oturup onlarla gevezelik eder. Eh, oğlanların farklı olmasını dileyerek günaha girmeyecek olsam, Tanrı onları kutsasın, birinin kız olmasından memnun olurdum; düşünsenize bir, ona temizlik yapmayı, çamaşır yamamayı, örgü örmeyi... her şeyi öğretebilirdim. Ama aklı erecek kadar büyüdüğünde bunları bu ufaklığa öğretebilirim Marner Usta.”</span></p>
				<p class="Normal-3 para-style-override-4"><span class="char-style-override-8">“Ama o benim ufaklığım olacak,” dedi Marner fazlasıyla telaşlanarak. “Başka kimsenin değil.”</span></p>
				<p class="Normal-3 para-style-override-4"><span class="char-style-override-8">“Hayır, elbette ki; ona babalık edip uygun biçimde yetiştirirseniz üzerinde hakkınız olur. Ama,” diye ekledi Dolly değinmeye baştan kararlı olduğu bir noktaya vararak, “onu isim verilmiş insanların çocukları gibi yetiştirmeli, kiliseye götürmeli ve küçük Aaron’umun sanki papazmışçasına söyleyebildiği gibi... ‘inanıyorum’u ve hepsini... ‘sözle ya da eylemle kimseyi incitme’yi... dinin kurallarını öğrenmesini sağlamalısınız. Eğer bu öksüzle ilgili doğru bir şey yapmak istiyorsanız Marner Usta, yapmanız gereken işte bu.”</span></p>
				<p class="Normal-3 para-style-override-4"><span class="char-style-override-8">Marner’in solgun yüzü birdenbire yeni bir endişeyle kızardı. Bir cevap bulmak için zihni Dolly’nin söylediği sözlerle açık bir ilgi kurmaya çalışıyordu.</span></p>
				<p class="Normal-3 para-style-override-4"><span class="char-style-override-8">“Zavallı küçüğe isim verilmediğine,” diye devam etti, “ve bölge papazıyla konuşulmasının doğru olacağına inanıyorum, ama sizin gönlünüz yoksa, Mr. Macey’le hemen bugün ben konuşurum... çocuğun başına kötü bir şey gelirse, siz de üstünüze düşeni... aşılatmak ve onu kötülükten koruyacak her şeyi... yapmamışsanız Marner Usta, sizin için daima mezarın bu yanında, yatağınızda bir diken olacaktır ve kendilerine sorulmadan gelmiş yardıma muhtaç çocuklar için üstüne düşeni yapmayanların öteki dünyaya gittiklerinde rahat edebileceklerini düşünemiyorum.”</span></p>
				<p class="Normal-3 para-style-override-4"><span class="char-style-override-8">Şimdi de Dolly bir süredir kendi basit inancının derinliklerinden konuşan ve sözlerinin Silas üzerinde arzulanan etkiyi gösterip göstermediğini anlamayı iş edinmiş bir sessizlik sergiliyordu. Dolly’nin “isim verme” sözcüğü kendisine hiçbir anlam ifade etmediği için Silas şaşkın ve endişeliydi. O yalnızca vaftiz edilmeyi işitmiş ve yalnızca yetişkin erkeklerle kadınların vaftizine tanık olmuştu.</span></p>
				<p class="Normal-3 para-style-override-4"><span class="char-style-override-8">Sonunda, “‘İsim vermek’le ne kastediyorsunuz?” diye ürkekçe sordu. “İnsanlar, onsuz iyi davranmazlar mı çocuğa?”</span></p>
				<p class="Normal-3 para-style-override-4"><span class="char-style-override-8">“Yapmayın Marner Usta!” dedi Dolly hafif bir sıkıntı ve sevecenlikle. “Dua etmeyi ve bizi kötülüklerden koruyan iyi sözlerle iyi işlerin bulunduğunu öğreten bir ana babanız yok muydu sizin?”</span></p>
				<p class="Normal-3 para-style-override-4"><span class="char-style-override-8">“Evet,” dedi Silas alçak sesle; “Bu konuda epeyce şey bilirim... bilirdim, bilirdim. Ama sizin âdetleriniz başka: Geldiğim yer epeyce uzakta kaldı.” Birkaç saniye durakladı, ardından daha kararlı biçimde ekledi, “Ama çocuk için yapılabilecek her şey yapılsın isterim. Bu memlekette doğru olan neyse ve neyin iyi olacağını düşünüyorsanız söyleyin, ona uygun davranayım.”</span></p>
				<p class="Normal-3 para-style-override-4"><span class="char-style-override-8">“Peki, o zaman Marner Usta,” dedi Dolly, içten içe sevinerek, “Mr. Macey’den bölge papazıyla bu konuda konuşmasını isteyeceğim, siz de çocuğa bir isim bulmalısınız, çünkü ayinde gerekecek.”</span></p>
				<p class="Normal-3 para-style-override-4"><span class="char-style-override-8">“Annemin adı Hephzibah</span><span class="Character-Style-1-1 char-style-override-9"><a class="footnote-link" href="#footnote-225-11" id="footnote-225-11-backlink">11</a></span><span class="char-style-override-8"> idi,” dedi Silas, “küçük kız kardeşime de onun adı verilmişti.”</span></p>
				<p class="Normal-3 para-style-override-4"><span class="char-style-override-8">“Eh, zor bir isim bu,” dedi Dolly. “Ayrıca bunun bir Hıristiyan adı olmadığını sanıyorum.”</span></p>
				<p class="Normal-3 para-style-override-4"><span class="char-style-override-8">“Kutsal Kitap’ta geçen bir isim,” dedi Silas eski fikirlerini yeniden aklından geçirerek.</span></p>
				<p class="Normal-3 para-style-override-4"><span class="char-style-override-8">Silas’ın bu konudaki bilgisi karşısında irkilerek, “O zaman bu konuda bir daha ağzımı açmama gerek yok,” dedi Dolly, “ama görüyorsunuz ki ben okumuş biri değilim ve sözcükleri yakalamakta da ağır kalıyorum. Kocam hep kulp yerine sap dediğimi söyler... böyle der... çünkü kendisi çok akıllıdır, Tanrı yardımcısı olsun. Ama küçük kardeşinizi bu kadar zor bir isimle çağırmanız garipmiş, sanki başka bir ad bulamamışsınız gibi... öyle değil mi Marner Usta?”</span></p>
				<p class="Normal-3 para-style-override-4"><span class="char-style-override-8">“Ona Eppie derdik,” dedi Silas.</span></p>
				<p class="Normal-3 para-style-override-4"><span class="char-style-override-8">“Peki, ismi kısaltmanın bir sakıncası yoktuysa, dile çok daha kolay gelmiştir. Şimdi gidiyorum Marner Usta, karanlık basmadan önce isim verme işi hakkında konuşacağım; size bol şans diliyorum, öksüz için doğru olanı yaparsanız şansınızın döneceğine inanıyorum... aşı meselesi de var elbet, çamaşırlarının yıkanmasına gelince benden başkasını aramanız gereksiz, çünkü bizimkileri yıkarken onları tek elimle bile yıkayabilirim. Eh, kutsal melek! Bu günlerden birinde Aaron’umu getirmeme izin verin de babasının yaptığı küçük arabayla arka ayaklarının üstünde durabilen siyah beyaz köpek yavrusunu göstersin.”</span></p>
				<p class="Normal-3 para-style-override-4"><span class="char-style-override-8">Bölge papazı iki kez isim vermenin daha az riske girmek olduğuna karar verdiği için bebeğe isim töreni yapıldı, bu vesileyle Silas elinden geldiğince temizlenip üstünü başını düzelterek ilk kez kilisede göründü ve komşularınca kutsal sayılan ayinlere katıldı. Duyduğu ve gördüğü şeylerin yardımıyla Raveloe dinini eski inancına göre tanımlamakta aciz kaldı; önceki yaşamının herhangi bir anında bunu yapabilseydi, böyle bir şey ancak kalıpların ve fikirlerin kıyaslanmasından çok sevecenlikle titreşmeye hazır durumda güçlü bir duygunun yardımıyla gerçekleşebilirdi; geçen uzun yılların ardından şimdi o duygu uyuşmuştu. İsim verilmesi ve kiliseye gitmek hakkında Dolly’nin bunun çocuğun iyiliği için olduğunu söylemesi dışında hiçbir belirgin fikre sahip değildi; bu şekilde haftalar aylara dönüşürken çocuk kendisini sürekli daralan bir yalıtılmışlık içine tutsak ettiği yaşamıyla başkalarının yaşamları arasında taptaze bağlantılar yaratıyordu. Hiçbir şeye ihtiyaç duymayan ve tam bir yalnızlığın içinde tapınılması gereken –gün ışığından saklanmış, kuşların şarkılarına sağır ve hiçbir insan sesi çıkarmayan– altının tersine, Eppie gün ışığını, yaşayan sesleri ve yaşayan hareketleri sevip arayan, yeni bir neşe içinde güvenle her şeyi deneyen, ona bakan tüm gözlerdeki insani iyiliği harekete geçiren, bitip tükenmez taleplerden ve her an artan arzulardan oluşan bir varlıktı. Altın, düşüncelerini dönüp dolaşıp sonunda yine kendisinden başka hiçbir yere varmayan, sürekli yinelenen bir döngüye sokmuştu; ama Eppie onun düşüncelerini ileriye doğru zorlayıp bu düşünceleri aynı, eski ve boş sınırlarında yalpalamaktan çıkararak ötelere götüren değişim ve umuttan oluşmuş bir amaçtı; üstüne nasıl titrediğini anlamasını öğreneceği babasını gelecek yıllarda yeni şeylere taşıyan ve Silas’ı o günlerde komşu aileleri birbirlerine kenetleyen bağların ve iyiliklerin benzerini aramaya yönelten bir amaçtı. Altın, dokumasının başında, tezgâhının tekdüzeliği ve ağının yinelenmesi dışında her şeye karşı sağır ve kör biçimde giderek daha da uzun süre oturmasını buyuruyordu; ama Eppie onu çağırarak dokumasının başından kaldırıyor, tazecik yaşamıyla onun duygularını uyandırdığı bu duraklamaları, hatta sürünerek ilkbahar güneşine çıkan kış sineklerini bile bir tatil gibi algılamasını sağlıyor, çocuk sevinince onun da içi sevinçle ısınıyordu.</span></p>
				<p class="Normal-3 para-style-override-4"><span class="char-style-override-8">Sonra havalar ısınıp günler uzadığında, böylece kırlar düğünçiçekleriyle dolduğunda, Silas’ın güneşli bir günortasında ya da çitlerin altında gölgelerin uzadığı öğle sonrasının geç saatlerinde Eppie’yi başını örtmeksizin taşocaklarının ötesine, çiçeklerin büyüdüğü yere taşıdığı görülebilirdi; oturabileceği, Eppie’nin küçük adımlarıyla dolaşıp çiçek topladığı ve parlak çiçeklerin üzerinde neşeli neşeli vızıldayan kanatlı şeylere karşılık verdiği, sürekli ona çiçek getirerek “baba... baba”sının ilgisini üstünde tuttuğu, sevdiği köşelerden birine ulaşıncaya kadar yol alırdı. Derken çocuk ani bir kuş cıvıltısına kulak verirdi; Silas o cıvıltıyı yeniden duyabilmeleri için sessizlik işaretleri yaparak onu eğlendirmeyi öğrenmişti: Cıvıltı tekrar duyulduğunda minik sırtını diker ve coşkun bir zafer duygusuyla gülerdi. Yerlerde böyle otururken Silas bir zamanlardan aşina olduğu şifalı bitkileri yeniden aramaya başlamıştı; yapraklar değişmeyen hatları ve belirgin biçimleriyle avcundayken, dermansız ruhuna ilaç gibi gelen Eppie’nin küçük dünyasına sığınıp ürkerek sırtını çevirdiği bir anılar yığını gelirdi gözlerinin önüne.</span></p>
				<p class="Normal-3 para-style-override-4"><span class="char-style-override-8">Çocuğun aklı bilgiye ermeye başlarken, kendi aklı da anıları kavrıyordu: Çocuğun yaşamı yavaş yavaş serpilip belirginleşirken, uzun zamandır soğuk, dar bir hapishanede uyuşmuş olan kendi ruhu da açılıp göz önüne serilmeye ve ağır ağır tam bir bilinçliliğe dönüşmeye başlıyordu.</span></p>
				<p class="Normal-3 para-style-override-4"><span class="char-style-override-8">Her yıl daha da güçlenmesi gereken bir etkiydi bu: Silas’ın yüreğini altüst eden ayrıntılar giderek belirgin hale geliyor ve daha açık cevaplar arıyordu; biçimler ve sesler Eppie’nin gözleri ve kulakları için daha belirgin hale geliyor, “baba... baba”nın farkına varması ve dikkate alması gereken şeyler artıyordu. Eppie üç yaşına girdiğinde müthiş bir yaramazlık becerisi geliştirmiş, baş belası kesilmek için harika yollar bulmuştu; Silas’ın yalnızca sabrını değil, dikkatini ve nüfuzunu da sınıyordu. Böyle durumlarda zavallı Silas sevginin çelişkili talepleri karşısında bocalıyordu. Dolly Winthrop, cezalandırmanın Eppie için iyi olacağını söylüyordu; bir çocuğu ara sıra yumuşak ve canı yanmayacak yerlerinden azıcık çimdiklemeden büyütmeye gelince, bu yapılmaması gereken bir şeydi.</span></p>
				<p class="Normal-3 para-style-override-4"><span class="char-style-override-8">“Kuşkusuz, yapabileceğiniz başka bir şey de var Marner Usta,” diye ekledi Dolly düşünüp taşınarak, “onu bir kere kömürlüğe kapatmalısınız. Ben Aaron’a böyle yapıyordum; çünkü en küçük oğlumu tokatlamaya kıyamayacak kadar aptaldım. Kömürlükte bir dakika bile kalmasına gönlüm elvermediğinden değil, ama o bir dakika tepeden tırnağa kömüre bulanmasına yetiyordu; sonra yeniden yıkayıp giydirmek zorunda kalıyordum, bu da dayak kadar iyi geliyordu ona... öyleydi. Ama bunu vicdanınıza bırakıyorum Marner Usta, birinden birini seçmek zorundasınız çünkü... ya tokat, ya kömürlük... yoksa öyle bir zorba olur ki baş edemezsiniz.”</span></p>
				<p class="Normal-3 para-style-override-4"><span class="char-style-override-8">Silas bu son uyarının hüzünlü gerçekliğinden etkilenmişti; ama aklı önünde yalnızca iki cezalandırma yöntemi bulunması karşısında çaresiz kalıyordu, bu yalnızca Eppie’nin canını yakmanın kendisine acı vereceğinden değildi, bir anlık çekişme yüzünden kendisini daha az severse diye düşünüp titriyordu. Sevgi dolu bir Goliath’ın kendisini küçük, narin bir nesneye bağladığını, çekince onu incitmekten korktuğunu, bağı koparmaktan ise daha da çok korktuğunu düşünelim; bu durumda ikisinden hangisi ötekinin efendisi olur? Kısa, çocuk adımlarıyla Eppie’nin koşulların yaramazlığa elverdiği herhangi bir güzel sabahta Silas Babayı parmağında oynattığına kuşku yoktu.</span></p>
				<p class="Normal-3 para-style-override-4"><span class="char-style-override-8">Sözgelimi, işi başından aşkınken onu tezgâhın ayağına bağlamak için enli bir keten şerit seçmeyi akıl etmişti: Bu şerit küçüğün beline bir kemer gibi bağlanmıştı, tekerlekli yatağa ulaşıp oturabileceği kadar uzundu, ama tehlikeli bir tırmanışa kalkışmasına elverecek kadar da uzun değildi. Günlük güneşlik bir yaz sabahında Silas makas kullanmasını gerektiren yeni bir parçayı tezgâha “germe” işine her zamankinden daha çok vermişti kendisini. Dolly’nin özellikle uyarması üzerine makas Eppie’nin ulaşamayacağı bir yerde özenle saklanıyordu; ama makasın şıkırtısı çocuğun kulağına çok ilginç gelmiş, o şıkırtının sonuçlarını izleyerek, aynı nedenin aynı sonucu ürettiği biçiminde bir felsefi ders çıkarmasını sağlamıştı. Silas yerine oturmuş, tezgâhın sesi yükselmeye başlamıştı; ama makası Eppie’nin elinin erişebileceği bir çıkıntının üstünde bırakmıştı; o da küçük bir fare gibi fırsat kollayıp çaktırmadan köşesinden kalkmış, makası alıp tekrar yatağa doğru yönelirken gerçeği gizlemenin bir tarzı olarak sırtını dikleştirmişti. Makası kullanacağı belli bir amacı vardı; beceriksizce ama istediği sonucu alacak biçimde keten şeridi kesip zavallı Silas onun her zamankinden daha uslu bir çocuk olduğuna inanırken kaşla göz arasında açık kapıdan çıkarak gün ışığının kendisini çağırdığı yere koşmuştu. Silas ise makas kendisine yeniden lazım olana kadar korkunç gerçekle yüz yüze gelmemişti: Eppie tek başına dışarıya çıkmıştı... belki de taşocağına düşmüştü. Silas başına gelebileceklerin en kötüsü karşısında korkuyla sarsılıp, “Eppie” diye haykırarak dışarı fırladı ve uçsuz bucaksız bir boşlukta merak içinde koşarak, düşmüş olabileceği çukurları araştırıp ardından kuşku dolu bir dehşetle suyun durgun, kırmızı yüzeyine göz attı. Alnında soğuk ter damlaları vardı. Dışarı çıkalı ne kadar zaman geçmişti acaba? Tek bir umut vardı; çitin basamaklarından kayıp onu sıklıkla gezmeye götürdüğü tarlalara gitmiş olması. Ama çayırlıktaki otlar çok yüksekti, eğer oradaysa Mr. Osgood’un ekininden geçerek yakından bakmak dışında çocuğu bulmanın yolu yoktu. Yine de bu suç işlenmeliydi; zavallı Silas otların arasından geçerek kaygı içinde her kızıl kuzukulağı kümesinin ardında Eppie’yi gördüğünü ve yaklaştığında hep daha uzağa gittiğini sanarak bütün çalılıkların çevresine dikkatle baktı. Çayırdaki arayışı boşa gitti; artık yazdan dolayı sığlaşmış, bu yüzden kenarlarında epeyce yapışkan çamur olan küçük havuza solmaya yüz tutmuş bir umutla bakarak bir sonraki tarlaya geçmek için çiti aştı. Eppie burada minik çıplak ayağını zeytin yeşili çamurdan bir yastığın üstüne rahatça yerleştirmiş, derin bir at ayağı izine su taşımakta kova niyetine kullandığı kendi küçük botuyla neşe içinde konuşuyordu. Kızıl başlı bir dana ise karşıdaki çitin ardından ürkek bir kuşkuyla onu gözetliyordu.</span></p>
				<p class="Normal-3 para-style-override-4"><span class="char-style-override-8">Burada açıkça, sert muamele isteyen bir durum, vaftiz edilmiş bir çocuğun yoldan çıkması söz konusuydu; ama hazinesini yeniden bulmanın çarpıntılı sevinciyle bunun üstesinden gelen Silas, onu yerden kapıp yarı ağlamaklı öpücüklere boğmaktan başka bir şey yapamadı. Ancak çocuğu eve götürüp de yıkaması gerektiğini düşünmeye başlayınca Eppie’yi cezalandırması ve “aklını başına getirmesi” gerektiğini hatırladı. Yeniden kaçıp zarar görebileceği fikri kendisine alışılmadık bir kararlılık verdi ve ilk kez kömürlüğü, ocağın yakınındaki küçük dolabı denemeyi aklına koydu.</span></p>
				<p class="Normal-3 para-style-override-4"><span class="char-style-override-8">“Haylaz, haylaz Eppie,” diye başladı, onu dizlerinde oturtup çamurlu ayaklarını ve giysilerini göstererek, “makasla kesen, kaçıp giden haylaz. Yaramazlık yaptığı için Eppie kömürlüğe gidecek. Baba onu kömürlüğe kapatmak zorunda.”</span></p>
				<p class="Normal-3 para-style-override-4"><span class="char-style-override-8">Bunun, üzerinde yeterli bir korku yaratacağını, Eppie’nin ağlamaya başlayacağını bekliyordu biraz. Ama sanki bu öneri hoşuna giden bir yenilikmiş gibi, Silas’ın dizleri üstünde sallanmaya başladı. Silas katı davranması gerektiğini görerek onu kömürlüğe soktu ve sert bir yöntem uyguladığına dair bir yürek titremesiyle kapıyı kapattı. Bir an bir sessizlik oldu, ama sonra küçük bir çığlık geldi, “Aç, aç!” Silas da, “Eppie bir daha hiç yaramazlık yapmayacak, yoksa kömürlüğe, o kara, pis yere gidecek,” diyerek dışarı çıkardı.</span></p>
				<p class="Normal-3 para-style-override-4"><span class="char-style-override-8">Eppie’nin artık yıkanıp temiz giysiler giydirilmesi gerektiğinden, bu sabah dokumasına uzun süre el süremeyecekti; ama bu cezanın çocuğun üstünde kalıcı bir etkisi olacağını, böylece geleceği sağlama alacağını umuyordu; belki de Eppie birazcık daha ağlasa iyi olacaktı.</span></p>
				<p class="Normal-3 para-style-override-4"><span class="char-style-override-8">Yarım saatte yeniden tertemiz olmuştu ve keten şeritle ne yapabileceğini görmek için arkasını dönen Silas, Eppie’nin bu sabah artık bağlanmadan da uslu duracağı düşüncesiyle fırlatıp attı. Yeniden döndü, Eppie’yi tezgâhın yanındaki küçük iskemlesine oturtacaktı ki kız kapkara bir yüz ve ellerle kapı aralığından bakıp, “Eppie tömürlükte!” dedi.</span></p>
				<p class="Normal-3 para-style-override-4"><span class="char-style-override-8">Bu kömürlük cezası işinin tümüyle başarısızlığa uğraması Silas’ın cezanın etkisine dair inancını sarstı. “Canını yakmazsam ki bunu yapamam Mrs. Winthorp,” diye anlattı Dolly’ye, “bunu tümüyle bir eğlence farz etti. Azıcık başıma bela olsa da katlanabilirim. Hem büyüdükçe bunlardan vazgeçecektir.”</span></p>
				<p class="Normal-3 para-style-override-4"><span class="char-style-override-8">“Evet, bir ölçüde doğru Marner Usta,” dedi Dolly halden anlarcasına, “eşyaları ellememesi için onu korkutmaya gönlünüz elvermiyorsa, bunları ondan uzak tutmak için elinizden geleni yapmalısınız. Ben oğlanların büyüttüğü eniklere hep böyle yaparım. Merak edip dişlerler... birinin herhangi bir yere asılmış pazar başlığı bile olsa yetişebildikleri zaman meraklanıp dişlerler. Onlar için fark etmez, Tanrı yardımcıları olsun: Onları kışkırtan dişlerinin kaşınması, işte böyle.”</span></p>
				<p class="Normal-3 para-style-override-4"><span class="char-style-override-8">Böylece Eppie cezalandırılmadan büyütüldü, Silas Baba yaramazlıklarının yüküne katlandı. Yumuşacık bir sabırla sarmalanmış taş kulübe onun için sıcak bir yuva oldu: Taş kulübenin ötesinde uzanan dünyadaki öfke ve inkârlardan da habersiz kaldı.</span></p>
				<p class="Normal-3 para-style-override-4"><span class="char-style-override-8">Dolly Winthorp çocuğa bakmaya her zaman hazır olsa da onu bırakmaya gönlü razı olmayan Silas, hem çocuğu hem de iplik ya da keteni aynı anda taşımanın zorluğuna rağmen, Eppie’yi çiftlik evlerine yaptığı yolculuklarda yanına alıyordu; dokumacının kıvırcık kafalı küçük çocuğu köy dışındaki evlerde de köydeki kadar ilgi görüyordu. O güne kadar kendisine yararlı bir cin ya da periymişçesine, endişeli bir merak ya da tepkiyle bakılması gereken, insanın tüm selamlaşma ve pazarlık faslını olabildiğince çabuk geçiştirmekten hoşnut kaldığı, ama onsuz ipliğin dokunmayacağı da göz önünde tutularak gönlünün alınması ve ara sıra da yanında eve götürsün diye bir parça domuz eti ya da birkaç sebze armağan edilmesi gereken tuhaf ve esrarlı bir mahlukmuş gibi davranılmıştı. Ama artık Silas, bütün hoşnutlukları ve güçlükleri anlaşılabilen bir kimse gibi açık, gülümseyen yüzler ve neşeli sorularla karşılanıyordu. Her yerde bir parça oturmak ve çocuk hakkında konuşmak zorunda kalıyordu; ilgi sözcükleri her zaman hazırdaydı: “Ah Marner Usta, çabucak kızamık çıkarır ve kolayca atlatırsa şanslısınız!” ya da “Bir ufaklığı kabullenecek yalnız bir adam pek yoktur; ama dokumacılığın sizi dışarıda çalışan erkeklere göre daha becerikli kıldığını sanıyorum; dokumacılık eğirmenin peşinden geldiği için olsa gerek, siz bir ölçüde bir kadın kadar beceriklisinizdir.” Büyük mutfak iskemlelerinde hiçbir şeyi gözden kaçırmadan oturan yaşlı hanımlar ve beyler de çocuk yetiştirmenin güçlüklerine dair kafa sallayıp Eppie’nin kollarını bacaklarını yokluyor, epeyce sıkı olduğunu söylüyorlar, Silas’a çocuk sağlıklı büyüdüğü takdirde (yine de bu bilinemezdi elbet) elden ayaktan düştüğünde işlerini görecek bir genç kızın sürekli yanında bulunmasının iyi olacağını anlatıyorlardı. Hizmetçi kızlar onu dışarıya, tavuklara ya da meyve bahçesinde kiraz var mı diye bakmaya götürmeyi pek seviyorlardı; ufak oğlanlarla kızlar, kendi türünden biriyle yüz yüze gelmiş küçük köpekler gibi sakınımlı hareketler ve sabit bakışlarla, çekim gücü yumuşak dudakların bir öpücük için uzatıldığı noktaya ulaşana dek yavaşça yaklaşıyorlardı. Eppie yanındayken hiçbir çocuk Silas’a yaklaşmaktan korkmuyordu: Artık yaşlı ya da genç ona nefretle bakan kimsecikler kalmamıştı; çünkü küçük çocuk onu bir kez daha dünyaya bağlamayı başarmıştı. Çocukla aralarındaki sevgi onları tek kişi halinde harmanlıyordu; çocukla dünya arasında da anaç ve babacan bakışlar ve sözleriyle erkek ve kadınlardan tutun, kırmızı uğurböcekleriyle yuvarlak çakıl taşlarına kadar her şeye sevgi vardı.</span></p>
				<p class="Normal-3 para-style-override-4"><span class="char-style-override-8">Silas artık Raveloe yaşamını tümüyle Eppie ile ilişkili biçimde düşünmeye başlamıştı: Raveloe’da iyi sayılan her şeye sahip olmalıydı ve on beş yıldır garip bir şeymiş gibi uzağında durduğu, hiçbir ortaklık geliştiremediği bu yaşamı daha iyi anlayabilmek için uysallıkla dinliyordu: Yeni bir toprakta besleyici bir yuva vereceği değerli bir bitkiye sahip bir adamın, yağmuru, güneş ışığını ve baktığı varlığa ilişkin her şeyi göz önünde bulundurup arayış içindeki köklerin bütün ihtiyaçlarını karşılamayı ya da yapraklarla tomurcuğu istila edecek zararlılardan korumayı sağlayacak tüm bilgileri gayretle sorup öğrenmesi gibi. Biriktirme eğilimi, uzun süre sakladığı altınının kayboluşuyla birlikte tümüyle bastırılmıştı: Sonradan kazandığı sikkeler, bir depremin aniden yerle bir ettiği bir evi bitirmek için getirilmiş taşlardan farksız görünüyordu; üstündeki yas duygusu yeni kazanılmış paranın dokunuşuyla eski doyumun heyecanını yeniden canlandıramayacak kadar ağırdı. Üstelik şimdi kazancına giderek gelişen bir amaç veren, umudunu ve sevincini sürekli paranın ötesine sürükleyen bir şey almıştı definesinin yerini.</span></p>
				<p class="Normal-3 para-style-override-4"><span class="char-style-override-8">Eski günlerde gelip insanların elinden tutarak onları yıkım şehrinden uzaklaştıran melekler vardı. Artık beyaz kanatlı melekleri görmüyoruz. Ama yine de insanlar yıkım tehdidinden onları artık dönüp arkalarına bakmadıkları sakin ve parlak bir ülkeye götüren, avuçlarına konmuş bir el tarafından uzaklaştırılıyorlar; kimi kez bu el küçük bir çocuğunki olabiliyor.</span></p>
				<div class="footnotes">
					<div class="footnote">
						<p class="Basic-Paragraph-3 para-style-override-14" xml:lang="en-GB"><a class="footnote-anchor" href="#footnote-225-11-backlink" id="footnote-225-11">11</a><span class="DIPNOT-1 char-style-override-10" style="font-size:1em;" xml:lang="tr-TR">	Yahuda kralı Hizkiya’nın eşi, Kral Manaşşe’nin annesi. Krallar II, 21:1 (ç.n.)</span></p>
					</div>
				</div>
			</div>
		</div>
</body>
</html>