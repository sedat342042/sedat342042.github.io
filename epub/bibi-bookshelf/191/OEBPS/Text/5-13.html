<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>5-13.html</title>
		<link href="../Styles/template.css" rel="stylesheet" type="text/css"/>
	</head>
	<body>
		<div id="x5-13.html" xml:lang="tr-TR">
			<div class="Basic-Text-Frame">
				<p class="konu-1" id="toc_marker-1-13">On Üçüncü Bölüm</p>
				<p class="Normal-3 para-style-override-8"></p>
				<p class="Normal-3 para-style-override-4"><span class="char-style-override-8">Kırmızı Köşk’te yatsı yemeği öncesiydi, eğlence de çekingenliğin yerini kolayca neşelenmeye bıraktığı, beyefendilerin alışılmadık hünerlerinin bilinciyle sonunda klarnet eşliğinde dans etmeye ikna olduğu ve derebeyinin bağıra çağıra konuşup enfiyesini döküp saçarak, konuklarının sırtlarına vurarak oyun masasında daha uzun süre oturmayı yeğlediği bir noktaya gelmişti ki, onun bu tercihi ayık olduğu iş saatlerinde her zaman hareketli olan, kâğıtlar ve brendi yüzünden hırslanıp canı sıkılmış, hasmı kâğıtları dağıtmadan önce kuşku dolu bir bakışla yerinde kımıldanan ve sanki bu tür şeylerin olabildiği bir dünyada pervasız bir ahlaksızlığın içine düşmüşçesine, tarifsiz bir tiksinme havasıyla kozu çevirip bakan Kimble Enişte için çileden çıkarıcı bir şeydi. Akşam bu özgürlük ve zevk aşamasına yaklaştığında, yemekle ilgili ağır işleri bitirmiş olan uşakların dansa göz atmaya gelip böylece evin öteki bölümlerini ıssız bırakarak eğlenceden paylarını almaları alışılmış bir durumdu.</span></p>
				<p class="Normal-3 para-style-override-4"><span class="char-style-override-8">Holden beyaz salona girişi sağlayan iki kapı vardı, hava girsin diye ikisi de açık duruyordu; ama aşağıdakine uşaklar ve köylüler yığılmıştı, yalnızca üst taraftaki kapı boş kalmıştı. Bob Cass klarnet havasıyla oynak bir dans figürü yapıyordu ve bunun delikanlılık hünerinin en yüksek noktası olduğunu ima eden bir ifadeyle sürekli tıpkı kendi gençlik haline benzediğini vurgulayarak bu kıvrak oğulla pek gururlanan babası ise çalgıcının karşısında, üstteki kapıdan fazla uzak olmayan bir yerdeki grubun merkezinde oturuyordu. Godfrey kardeşinin dansına seyretmek için değil, babasına yakın bir grupta oturan Nancy’yi göz hapsinde tutmak için azıcık uzakta duruyordu. Mesafeli duruyordu, çünkü derebeyinin giderek daha da açık hale gelen evlilik ve Miss Nancy Lammeter’in güzelliğiyle bağlantılı babaca şakalarının konusu olmaktan kaçınmak istiyordu. Ama klarnet sona erdiğinde onunla yeniden dans etmeyi umuyordu ve bunu beklerken de hiç fark ettirmeden onu uzun uzun seyretmek oldukça zevkliydi.</span></p>
				<p class="Normal-3 para-style-override-4"><span class="char-style-override-8">Ama Godfrey bu uzun süzüşlerin birinden gözlerini ayırdığında, sanki ölüler diyarından bir görüntüymüşçesine kendisini o dakikada irkilten bir şeyle karşılaştı. Bu, gün ışığı alan ve hayranlarının imrenme dolu bakışlarını kendinde toplayan, güzel süslerle kaplı bir ön cephenin ardındaki karanlık yan sokaklar gibi uzanan o gizli yaşamdan bir görüntüydü. Silas Marner’ın kollarında taşıdığı kendi çocuğuydu bu. Çocuğu aylardır görmemesine rağmen hiç kuşku duymadığı bir anlık izlenimi bu olmuştu; belki de yanılıyor olabileceğine dair bir umuda kapıldığında Mr. Crackenthorp ve Mr. Lammeter bu tuhaf durumun şaşkınlığı içinde çoktan Silas’a yaklaşmışlardı. Godfrey her sözcüğü duymadan rahat edemeyeceği için, kendisini denetlemeye çalışarak, ama dudaklarının bembeyaz kesildiği ve titrediğinin birinin gözünden kaçmayacağını bile bile hemen onlara katıldı.</span></p>
				<p class="Normal-3 para-style-override-4"><span class="char-style-override-8">Ama odanın o tarafında tüm gözler şimdi Silas Marner’ın üstüne dikilmişti; derebeyi yerinden doğruldu ve kızgınlıkla sordu, “Ne oluyor?.. bu da ne?.. ne istiyorsun böyle?”</span></p>
				<p class="Normal-3 para-style-override-4"><span class="char-style-override-8">Silas, “Doktor için geldim... doktoru istiyorum,” demişti Mr. Crackenthorp’a ilk anda.</span></p>
				<p class="Normal-3 para-style-override-4"><span class="char-style-override-8">“Neden, ne oldu Marner?” dedi bölge papazı. “Doktor burada; ama neden onu aradığını sessizce söyle bakalım.”</span></p>
				<p class="Normal-3 para-style-override-4"><span class="char-style-override-8">Tam Godfrey geldiğinde Silas alçak sesle ve soluğu tıkanarak, “B</span><span class="char-style-override-8">ir kadın için,” dedi. “Ölmüş sanırım... taşocaklarında karın üstünde ölmüş... benim oradan pek uzakta değil.”</span></p>
				<p class="Normal-3 para-style-override-4"><span class="char-style-override-8">Godfrey içinde büyük bir çarpıntı hissetti. O anda kafasında tek bir korku vardı: Bu da kadının ölmemiş olabileceğiydi. Kötücül bir korkuydu bu; Godfrey’in iyi kalpli yaradılışında yuvalanmış çirkin bir ortak; ama mutluluğu ikiyüzlülüğe bağlı bir adam için yaradılış insanı kötü dileklerde bulunmaktan korumaz.</span></p>
				<p class="Normal-3 para-style-override-4"><span class="char-style-override-8">“Şişşt, şişşt!” dedi Mr. Crackenthorp. “Çık, holde bekle. Doktoru getireceğim.” Derebeyine sessizce, “Karda bir kadın bulmuş... ve öldüğünü düşünüyor,” diye ekledi. “Bu konuda mümkün olduğunca az şey söylemek en iyisi: Hanımları paniğe düşürür. Onlara sadece yoksul bir kadının soğuktan ve açlıktan hastalandığını söyleyin. Ben gidip Kimble’ı getireyim.”</span></p>
				<p class="Normal-3 para-style-override-4"><span class="char-style-override-8">Ancak bu arada, yalnız yaşayan keten dokumacısını bu garip vaziyette oraya getirenin ne olduğunu öğrenmek merakıyla hanımlar da toplanmışlar, aydınlığın ve kalabalığın kâh ilgisini çekip kâh korkuttuğu, ta ki bir dokunuş ya da tatlı bir söz tekrar öfkelenip yeniden kararlılıkla yüzünü gömmesine yol açana dek bir kaşlarını çatıp yüzünü saklayan, bir başını kaldırıp sakin sakin çevresine bakınan sevimli çocukla ilgileniyorlardı.</span></p>
				<p class="Normal-3 para-style-override-4"><span class="char-style-override-8">Aralarında Nancy Lammeter’in de bulunduğu hanımlar hep bir ağızdan, “Kimin çocuğu bu?” dediler Godfrey’e.</span></p>
				<p class="Normal-3 para-style-override-4"><span class="char-style-override-8">Godfrey’in zorlu bir çabayla kıvırtarak verdiği cevap, “Bilmiyorum... karın içinde buldukları zavallı bir kadıncağızın sanırım,” oldu. (Kendi vicdanının sorgusuna karşılık, “Acaba emin miyim?” diye de sessizce ve telaşla ekledi.)</span></p>
				<p class="Normal-3 para-style-override-4"><span class="char-style-override-8">İyi yürekli Mrs. Kimble, “İyisi mi çocuğu burada bırak Marner Usta,” dedi. Bununla birlikte o pis giysileri kendi süslü saten giysisine değecek kaygısıyla, “Kızlardan birine </span><span class="char-style-override-8">onu almasını söyleyeyim,” diye devam etti.</span></p>
				<p class="Normal-3 para-style-override-4"><span class="char-style-override-8">“Hayır... hayır... ondan ayrılamam, onu bırakamam,” dedi Silas ansızın. “O bana geldi... onu yanımda tutmaya hakkım var.”</span></p>
				<p class="Normal-3 para-style-override-4"><span class="char-style-override-8">Çoc</span><span class="char-style-override-8">uğun ondan alınması teklifi Silas’a tümüyle beklenmedik biçimde gelmişti; ani ve güçlü bir dürtünün etkisiyle söyledikleri âdeta kendine yaptığı bir itiraftı: Bir dakika önce çocukla ilgili belirgin hiçbir niyeti yoktu.</span></p>
				<p class="Normal-3 para-style-override-4"><span class="char-style-override-8">Mrs. Kimble hafif bir şaşkınlıkla, “Hiç böylesini duydunuz mu?” dedi komşusuna.</span></p>
				<p class="Normal-3 para-style-override-4"><span class="char-style-override-8">Oyunun yarım kalmasından canı sıkkın, ama ayık değilken bile bu tür sevimsiz çağrılara mesleğinin uzun alışkanlığının verdiği terbiyeyle yaklaşan Mr. Kimble oyun odasından çıkarak, “Pekâlâ hanımlar, sizi rahatsız edeceğim, yol vermenizi rica ediyorum,” dedi.</span></p>
				<p class="Normal-3 para-style-override-4"><span class="char-style-override-8">“Şimdi işler sevimsizleşti değil mi Kimble?” dedi derebeyi. “Genç meslektaşına gidebilirdi belki... o senin çırak... adı neydi?”</span></p>
				<p class="Normal-3 para-style-override-4"><span class="char-style-override-8">Mr. Crackenthorp’la Godfrey’in takip ettiği Kimble Enişte Marner’la birlikte alelacele çıkarken, “Belki? Şimdi belkiden söz etmenin ne yararı var?” diye gürledi. “Bana bir çift kalın çizme ver Godfrey olmaz mı? Sonra birini bir koşu Winthorp’lara gönderip Dolly’yi çağırtmak için burada kal... çağrılacak en iyi kadın o. Yemekten önce Ben de buradaydı, gitti mi?”</span></p>
				<p class="Normal-3 para-style-override-4"><span class="char-style-override-8">“Evet efendim, ben onunla karşılaştım,” dedi Marner, “ama durup hiçbir şey anlatamadım, yalnızca doktoru aradığımı söyledim, o da doktorun derebeyinin evinde olduğunu söyledi. Ben de aceleyle koştum, evin arkasında hiç kimseye rastlamadığım için kalabalığın bulunduğu yere geldim.”</span></p>
				<p class="Normal-3 para-style-override-4"><span class="char-style-override-8">Güvenini kazandığı apaçık belli olan Marner’a sarılmayı bir an için bırakmasa da, çocuk artık parlak ışığın ve gülümseyen kadın yüzlerinin ilgisini çekmediği için ağlamaya, “Anne” diye seslenmeye başladı. Godfrey çizmelerle geri gel</span><span class="char-style-override-8">mişti, bu çığlığı sanki içinde bir tel gerilmiş gibi hissetti.</span></p>
				<p class="Normal-3 para-style-override-4"><span class="char-style-override-8">Bir iş yapmaya hevesle, “Gidiyorum,” dedi alelacele, “gidip kadını çağıracağım... Mrs. Winthorp’u.”</span></p>
				<p class="Normal-3 para-style-override-4"><span class="char-style-override-8">Marner’la beraber aceleyle uzaklaşırken, “Öff... başkasını yolla,” dedi Kimble Enişte.</span></p>
				<p class="Normal-3 para-style-override-4"><span class="char-style-override-8">“Bir faydam dokunacaksa bana bildirin Kimble,” dedi Mr. Crackenthorp. Ama doktor duyamayacak kadar uzaklaşmıştı.</span></p>
				<p class="Normal-3 para-style-override-4"><span class="char-style-override-8">Godfrey de gözden kaybolmuştu: Deli gibi görünmemesi gerektiğini hatırlamaya yetecek kadar bir düşünceyle şapkası ve paltosunu kapmak için gitmişti; ama evden çıkıp incecik ayakkabılarına aldırış etmeden karın içine daldı.</span></p>
				<p class="Normal-3 para-style-override-4"><span class="char-style-override-8">Birkaç dakika içinde Dolly’nin yanında taşocaklarına doğru hızla ilerliyordu; Dolly bir hayır işi uğruna soğuk ve karda dışarı çıkmanın kendisi için tümüyle yerinde olduğunu düşünmesine rağmen, benzer bir nedenle bir beyefendinin ayaklarını ıslatmasını daha çok dert edinmişti.</span></p>
				<p class="Normal-3 para-style-override-4"><span class="char-style-override-8">“Siz dönseniz daha iyi edersiniz efendim,” dedi Dolly saygılı bir sevecenlikle. “Üşütmenize hiç gerek yok, bir iyilik yapıp yolunuzun üstünde kocama uğrayarak gelmesini söylemenizi rica ediyorum... hiç kuşkum yok, Gökkuşağı’ndadır... işe yarayacak kadar ayık durumda bulursanız. Ya da Mrs. Snell oradadır, çocuğu yollasın, doktorun isteyeceği şeyleri taşıması için.”</span></p>
				<p class="Normal-3 para-style-override-4"><span class="char-style-override-8">Marner’ın kulübesinin karşısına geldikleri sırada, “Hayır kalacağım, bir kere çıktım artık... burada kalacağım,” dedi Godfrey, “Yapabileceğim bir şey varsa, gelip bana söyleyebilirsin.”</span></p>
				<p class="Normal-3 para-style-override-4"><span class="char-style-override-8">Dolly kapıya giderek, “Peki efendim, çok iyisiniz; sevecen bir yüreğiniz var,” dedi.</span></p>
				<p class="Normal-3 para-style-override-4"><span class="char-style-override-8">Godfrey’in zihni bu hak edilmemiş övgü karşısında kendini suçlamasını sağlayacak bir sızı hissedemeyecek kadar acılı bir endişe içindeydi. Ayak bileklerine dek kara battığının farkında olmadan, havadaki tedirginlik dışında kulübede olup biten her şeyden ve her seçeneğ</span><span class="char-style-override-8">in gelecekte kısmetini nasıl etkileyeceğinden habersiz, bir aşağı bir yukarı gidip geliyordu. Hayır, her şeyden de tümüyle habersiz değildi. Derinlerde bir yerde ve tutkulu bir arzuyla korku tarafından bastırılmış halde, bu seçenekleri beklememesi, yaptıklarının sonuçlarına katlanması, zavallı karısını sahiplenmesi ve savunmasız çocuğu üstüne alması gerektiği düşüncesi vardı. Ama Nancy’nin kendisinden vazgeçme olasılığı üzerine kafa yoracak ahlaki cesareti yoktu: Yalnızca bu vazgeçmeyi kabullenmeyen zayıflığının altında sonsuza dek ezilecek kadar vicdanı ve yüreği vardı. Tam bu sırada zihni tüm baskılardan uzaklaşıp uzun süren esaretten kurtulmanın ani umuduna sıçradı.</span></p>
				<p class="Normal-3 para-style-override-4"><span class="char-style-override-8">İçindeki başka her şeyi bastıran ses, “Öldü mü?” dedi. “Öyleyse Nancy’yle evlenebilirim, bundan sonra iyi bir adam olur, hiçbir sır saklamam ve çocuk... ona da bir şekilde bakılır.” Ama bu görüntünün karşısına öteki olasılık dikildi... “Yaşıyor olabilir ve o zaman benim için her şeyin sonu olur.”</span></p>
				<p class="Normal-3 para-style-override-4"><span class="char-style-override-8">Godfrey kulübenin kapısı açılıp da Mr. Kimble görünmeden önce ne kadar zaman geçtiğini hiç bilemedi. Duyacağı haber ne olursa olsun hissedeceği heyecanı bastırmaya hazırlanarak eniştesini karşılamak için ilerledi.</span></p>
				<p class="Normal-3 para-style-override-4"><span class="char-style-override-8">İlk söylediği, “Bu kadar uzağa gelmişken sizi bekledim,” oldu.</span></p>
				<p class="Normal-3 para-style-override-4"><span class="char-style-override-8">“Pöh, dışarı çıkman saçmalık: Adamlardan birini niye yollamadın? Yapılacak hiçbir şey yok. Ölmüş... öleli saatler olmuş demek lazım.”</span></p>
				<p class="Normal-3 para-style-override-4"><span class="char-style-override-8">“Nasıl bir kadın bu?” dedi Godfrey, kanının yüzüne sıçradığını hissederek.</span></p>
				<p class="Normal-3 para-style-override-4"><span class="char-style-override-8">“Genç bir kadın, ama bir deri bir kemik kalmış, uzun siyah saçlı. Yersiz yurtsuz biri... paçavralar içinde. Lakin parmağında bir alyans var. Onu yarın düşkünlerevine teslim etmeleri gerek. Hadi, gidelim.”</span></p>
				<p class="Normal-3 para-style-override-4"><span class="char-style-override-8">“Bir bakmak istiyorum,” dedi Godfrey. “Sanırım dün böyle bir kadın görmüştüm. Bir iki dakika içinde size yetişirim.”</span></p>
				<p class="Normal-3 para-style-override-4"><span class="char-style-override-8">Mr. Kimble yola devam etti, Godfrey de kulübeye döndü. Yastığın üstünde Dolly’nin saygılı bir özenle düzelttiği ölü yüze şöyle bir baktı; ama nefret ettiği mutsuz karısının yüzüne o son bakışını aradan on altı yıl geçtikten sonra bu gecenin hikâyesini anlatırken tükenmiş bu yüzdeki her çizgi gözünün önüne gelecek kadar anımsıyordu.</span></p>
				<p class="Normal-3 para-style-override-4"><span class="char-style-override-8">Silas Marner’ın çocuğu pışpışladığı ocağa doğru döndü hemen. Artık tamamen susmuştu çocuk, ama uyumuyordu; yalnızca içimizdeki kargaşayla, daha önce yerde ya da gökteki sessiz bir yücelik veya güzellik karşısında, göz kırpmadan parlayan bir gezegenin ya da tümüyle çiçeğe durmuş bir yabangülünün veya sessiz bir patikaya eğilmiş ağaçların önünde duyduğumuza benzer bir hissi küçük bir çocuk karşısında da duyarak bizi daha yaşlı insanlar kılan o engin bakıştaki sakinliğin sıcaklığı ve tatlı lapayla yatışmış durumdaydı. İri iri açılmış mavi gözler, herhangi bir huzursuzluk ya da tanıdığına dair bir belirti taşımaksızın Godfrey’e baktı: Çocuk babasına ilişkin hiçbir somut iddiada bulunamazdı; baba da minik el Marner’ın pörsümüş yanağını sevgiyle çekiştirirken, mavi gözler kendisinden yavaşça uzaklaşıp ona bakmak için üstüne eğilmiş dokumacının tuhaf yüzüne dikildiğinde, yarı kıskanç özlemine o küçücük yüreğin hiçbir karşılık vermemesinin etkisiyle tuhaf bir duygu karmaşası, pişmanlık ve sevincin çelişkisini duydu içinde.</span></p>
				<p class="Normal-3 para-style-override-4"><span class="char-style-override-8">Godfrey, elinden geldiğince umursamaz bir ifadeyle, “Çocuğu yarın kiliseye verirsin herhalde?” diye sordu.</span></p>
				<p class="Normal-3 para-style-override-4"><span class="char-style-override-8">“Kim demiş?” dedi Marner kestirip atarak. “Beni buna zorlayacaklar mı?”</span></p>
				<p class="Normal-3 para-style-override-4"><span class="char-style-override-8">“Niye, onu alıkoymak istemezsin herhalde... senin gibi yaşlı bekâr bir adam?”</span></p>
				<p class="Normal-3 para-style-override-4"><span class="char-style-override-8">“Onu benden almaya hakkı olduğunu kanıtlayan biri ortaya çıkana kadar,” dedi Marner. “Anne öldü, babasının da olmadığını varsayıyorum; yapayalnız bir şey o... ben de öyle. Param gitti, nereye gittiğini bilmiyorum... bu da bilmediğim bir yerden geldi. Hiçbir şey bilmiyorum... biraz şaşkın durumdayım.”</span></p>
				<p class="Normal-3 para-style-override-4"><span class="char-style-override-8">“Zavallı ufaklık!” dedi Godfrey. “Bırak da giysi alman için bir şeyler vereyim.”</span></p>
				<p class="Normal-3 para-style-override-4"><span class="char-style-override-8">Elini cebine sokup yarım altın lira buldu ve Silas’ın avcuna fırlatarak Mr. Kimble’a yetişmek için aceleyle kulübeden çıktı.</span></p>
				<p class="Normal-3 para-style-override-4"><span class="char-style-override-8">“Ah, benim gördüğüm kadın değilmiş,” dedi yaklaşırken. “Güzel bir yavrucak: Yaşlı adam onu yanında tutacak gibi görünüyor; onun gibi bir pinti için tuhaf kaçıyor. Ama yardım olsun diye üç beş kuruş verdim: Kilisenin çocuğu alıkoyma hakkı için onunla kavgaya tutuşacağını da sanmam.”</span></p>
				<p class="Normal-3 para-style-override-4"><span class="char-style-override-8">“Hayır; ama onunla kendi adıma tartışabileceğim anı kaçırdım. Şimdi ise iş işten geçti. Çocuk ateşe koşsa, halan onu yakalayamayacak kadar şişman: Yalnızca oturup telaşlı bir domuz gibi homurdanır... Godfrey dans pabuçları ve çoraplarınla öylece dışarı çıkacak kadar aptal mısın sen?.. üstelik bu gecenin gözdelerinden biriyken, hem de kendi evinde! Böyle acayipliklerle ne yapmaya çalışıyorsun genç adam? Miss Nancy zalimlik etti diye sen de dans pabuçlarını berbat ederek ona nispet mi yapmak istiyorsun?”</span></p>
				<p class="Normal-3 para-style-override-4"><span class="char-style-override-8">Eniştesinin kendisine açtığı kaçış yolundan hoşnut biçimde, “Aman, her şey ters gitti zaten bu gece. Çalkalayıp gösteriş yapmaktan ölecek kadar sıkıldım, o klarnet havaları da cabası. Zaten öteki Miss Gunn’la da dans etmek zorunda kalacaktım,” dedi Godfrey.</span></p>
				<p class="Normal-3 para-style-override-4"><span class="char-style-override-8">Bir ruhun kendini özenle uzak tutmaya çalıştığı kaçamak sözler ve beyaz yalanlar, hiç kimse farkına varmasa da ünlü bir ressamın kendi gözünden kaçmayan hatalı fırça dokunuşları karşısında duyduğu huzursuzluk gibidir; eylemler bir kez yalana dönüştü müydü ruh bunları tıpkı bir resimde yapılan ufak tefek düzeltmeler gibi üstünde taşır.</span></p>
				<p class="Normal-3 para-style-override-4"><span class="char-style-override-8">Godfrey kuru ayaklar ve acı veren düşüncelerle mücadelesini bastıran bir rahatlama ve hoşnutluk duygusu içinde yeniden beyaz salonda göründü, çünkü gerçeğin anlatılması gerekiyordu. Artık her fırsatta Nancy Lammeter’e en tatlı sözleri söylemeyi, kendini her zaman görmeyi arzuladığı biçimde bir adam olacağına dair ona ve kendisine söz vermeyi göze alamaz mıydı? Karısının tanınabileceğine dair hiçbir tehlike kalmamıştı ortada: Etkin soruşturmaların yapılmadığı ve etraflı raporların yazılmadığı günlerdi; evliliklerinin tesciline gelince, bu çok gerilerde kalmış, kendisi dışında herkesin ilgisinden uzakta, çevrilmeyecek sayfaların altına gömülmüştü. Eğer geri dönerse Dunsey kendisini ele verebilirdi, ama onun da susması sağlanabilirdi.</span></p>
				<p class="Normal-3 para-style-override-4"><span class="char-style-override-8">Korkmakta haksız sayılmayacak bir adam için, işler iyiye gittiğinde bu durum tutumunun öteki türlü görünebileceğinden daha aptalca ve ayıp olmadığına bir kanıt değil midir? Şansımız yaver gittiğinde, aslında o kadar da erdemsiz olmadığımızı ve kendimize iyilik edip güzel talihimize zarar vermememizin hakça olduğunu düşünmeye başlarız. Sonuçta, geçmişi Nancy Lammeter’e itiraf ederek kendi mutluluğunu –hayır onunkini, çünkü onun kendisini sevdiğinden bir biçimde emindi– tehlikeye sokmasının yararı var mıydı? Çocuğa gelince, onun iyi bakılmasına göz kulak olacaktı: Asla terk etmeyecek, ona sahip çıkmak dışında her şeyi yapacaktı. Kimsenin işlerin nasıl gelişeceğine dair bir şey söyleyemeyeceği göz önüne alınırsa, babası tarafından sahiplenilmediğinde yaşamda daha mutlu olacaktı belki ve... başka bir nedene gerek var mıydı? Tamam öyleyse, baba da çocuğu sahiplenmeyerek daha mutlu olacaktı.</span></p>
			</div>
		</div>
</body>
</html>