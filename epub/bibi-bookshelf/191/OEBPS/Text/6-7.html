<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>6-7.html</title>
		<link href="../Styles/template.css" rel="stylesheet" type="text/css"/>
	</head>
	<body>
		<div id="x6-7.html" xml:lang="tr-TR">
			<div class="Basic-Text-Frame">
				<p class="konu" id="toc_marker-2-7">Son Söz</p>
				<p class="Normal para-style-override-4"></p>
				<p class="Normal para-style-override-4"><span class="char-style-override-8">Raveloe’da yılın belirli bir zamanı düğün için özellikle uygun sayılıyordu. Bu, eski moda bahçelerde leylakların ve sarısalkımların altın rengi ve mor çiçeklerle dolu dallarını yosun kaplı duvarların üstünden gösterdiği, danaların kovalar dolusu kokulu süt isteyecek kadar küçük olduğu zamandı. İnsanlar peynir yapma ve hasat işlerinin başlayacağı sonraki günler kadar meşgul değillerdi, ayrıca ince bir gelinliği rahatça giymeye elverişli sayılan bir zamandı bu.</span></p>
				<p class="Normal para-style-override-4"><span class="char-style-override-8">Çok şükür Eppie’nin evlendiği sabah leylakların üstüne düşen güneş her zamankinden daha sıcaktı, çünkü giysisi epeyce inceydi. Ara sıra vazgeçse de çoğu kez bir gelinliğin kusursuz olması için üstüne geniş aralıklarla minicik pembe dallar serpiştirilmiş beyaz ketenden dikilmesi gerektiğini düşünürdü; bu yüzden Mrs. Godfrey Cass gelinliği kendisinin diktirmesi ve Eppie’nin de istediğini seçmesi için yalvardığında, daha önceden bu konuyu düşünmüş olması hemen kararlı bir cevap verebilmesini sağlamıştı.</span></p>
				<p class="Normal para-style-override-4"><span class="char-style-override-8">Kilise avlusundan köye doğru yürürken biraz uzaktan göründüğünde, tümüyle saf beyazlara bürünmüş gibiydi, saçları da bir zambağın üstündeki altın zerresine benziyordu. Bir eli kocasının kolundaydı, ötekiyle de babası Silas’ın eline yapışmıştı.</span></p>
				<p class="Normal para-style-override-4"><span class="char-style-override-8"> “Beni dışarıya vermiyorsun baba,” demişti kiliseye gitmeden önce; “yalnızca Aaron’u sana oğulluk etsin diye alıyorsun.”</span></p>
				<p class="Normal para-style-override-4"><span class="char-style-override-8">Dolly</span><span class="char-style-override-8"> Winthorp’la kocası arkadan yürüyorlardı; küçük gelin alayı bu kadardı.</span></p>
				<p class="Normal para-style-override-4"><span class="char-style-override-8">Olayı izleyen pek çok göz vardı; Miss Priscilla Lammeter babasıyla birlikte bu güzel manzarayı tam zamanında görecek gibi Kırmızı Köşk’ün kapısına vardıkları için hoşnuttu. O gün Nancy’ye eşlik etmek için gelmişlerdi, çünkü Mr. Cass özel nedenlerle Lytherly’e gitmek zorunda kalmıştı. Yazık olmuşa benziyordu, çünkü gitmeseydi kendi ailesinden birinin kötülük ettiği dokumacıya doğal olarak büyük bir ilgi gösterdiğinden Gökkuşağı’nda yapılmasını buyurduğu düğün şölenine kesinlikle gelecek olan Mr. Crackenthorp ve Mr. Osgood’un gibi o da katılabilirdi.</span></p>
				<p class="Normal para-style-override-4"><span class="char-style-override-8">Arabada otururken, “Nancy’nin de böyle bir çocuk bulma ve onu büyütme şansına sahip olmasını dilerdim,” dedi Priscilla babasına, “o zaman benim de kuzularla danalardan başka düşünecek genç bir şeyim olurdu.”</span></p>
				<p class="Normal para-style-override-4"><span class="char-style-override-8">“Evet canım, evet,” dedi Mr. Lammeter, “insan yaşlanırken böyle hissediyor. Yaşlı insanların gözüne her şey belirsiz görünüyor: Dünyanın yine eskisi gibi olduğunu anlamak için çevrelerinde genç gözlerin bulunmasına ihtiyaç duyuyorlar.”</span></p>
				<p class="Normal para-style-override-4"><span class="char-style-override-8">Nancy babasıyla ablasını karşılamak için dışarı çıktı, düğün alayı da köyün daha mütevazı kesimine doğru ilerlerken Kırmızı Köşk’ün ötesinden geçti.</span></p>
				<p class="Normal para-style-override-4"><span class="char-style-override-8">Düğün şölenine katılamayacak kadar yaşlı olduğu için evinin önündeki koltuğunda oturan ve geçerken onlardan özel bir ilgi bekleyen yaşlı Mr. Macey’in ilk farkına varan Dolly Winthorp oldu.</span></p>
				<p class="Normal para-style-override-4"><span class="char-style-override-8">“Mr. Macey bizden bir çift söz bekliyor,” dedi Dolly; “hiçbir şey söylemeden yanından geçip gidersek incinir... romatizmadan dolayı çok acı çekiyor.”</span></p>
				<p class="Normal para-style-override-4"><span class="char-style-override-8">Yaşlı adamla el sıkışmak için o yana döndüler. O da bu </span><span class="char-style-override-8">fırsatı dört gözle bekliyordu ve önceden tasarlanmış söylevini çekti.</span></p>
				<p class="Normal para-style-override-4"><span class="char-style-override-8">“Pekâlâ, Marner Usta,” dedi epeyce titrek bir sesle, “sözlerimin doğrulandığını görecek kadar yaşadım. Bakışların senin aleyhinde olsa da içinde kötülük bulunmadığını ilk söyleyen benim; paranı geri alacağını ilk söyleyen de benim. Doğrusu da buydu. Bu kutsal evlilikte duaları ve iyi dilekleri de ben söyleyecektim; ama epey zamandır bunu Tookey yapıyor; umarım şansınız asla kötü gitmez.”</span></p>
				<p class="Normal para-style-override-4"><span class="char-style-override-8">Belirlenen şölen saatinden neredeyse bir saat önce olmasına rağmen, konuklar Gökkuşağı’nın önündeki açık avluda çoktan toplanmışlardı. Ama bu sayede yalnızca yavaş yavaş varılan zevklerin tadını çıkarmakla kalmayacaklar, aynı zamanda Silas Marner’ın tuhaf geçmişini konuşmak ve öksüz bir çocuğa babalık ederek sevap kazandığı kanaatine varmak için yeterince zaman bulacaklardı. Tekerlek tamircisi bile bu fikre karşı çıkmıyordu: Tersine bunu tümüyle kendi fikri olarak benimsiyor, herhangi gözü pek birini kendisine karşı çıkmaya davet ediyordu; topluluğun içindeki bütün görüş ayrılıkları Mr. Snell’in adamın biri iyi talihi hak ettiğinde, komşularına düşenin ona esenlik dilemek olduğu yolundaki fikrine gösterilen genel kabul içinde eriyip gidiyordu.</span></p>
				<p class="Normal para-style-override-4"><span class="char-style-override-8">Gelin alayı yaklaşırken, Gökkuşağı’nın avlusunda içten bir alkış koptu; şakaları tadını kaçırmayan Ben Winthorp, öngörüldüğü gibi topluluğa katılmadan önce taşocaklarında sessiz bir ara vermeye gerek duymadan, doğruca içeri girip tebrikleri kabul etmeyi uygun buldu.</span></p>
				<p class="Normal para-style-override-4"><span class="char-style-override-8">Eppie orada umduğundan çok daha büyük bir bahçeye sahipti şimdi; derebeyi Mr. Cass’ın kesesinden Silas’ın genişleyen ailesine uygun başka değişiklikler yapılmıştı. Çünkü Silas ve Eppie yeni bir eve taşınmaktansa taşocaklarında kalmayı yeğlediklerini söylemişlerdi. Bahçe iki tarafından taş duvarlarla çevrilmişti, ama ön tarafta dört can yoldaşı görüş alanına girdiği sırada arasından çiçeklerin karşılık veren memnuniyetleriyle parladığı açık bir çit vardı.</span></p>
				<p class="Normal para-style-override-4"><span class="char-style-override-8"> “Ah babacığım,” dedi Eppie, “ne güzel bir evimiz var! Sanırım hiç kimse bizden daha mutlu olamaz.”</span></p>
			</div>
			<div class="Basic-Text-Frame">
				<p class="Basic-Paragraph-1" xml:lang="en-GB"></p>
			</div>
			<div class="Basic-Text-Frame">
				<p class="Basic-Paragraph-1" xml:lang="en-GB"></p>
			</div>
			<div class="Basic-Text-Frame">
				<p class="Basic-Paragraph-1" xml:lang="en-GB"></p>
			</div>
			<div class="Basic-Text-Frame">
				<p class="Basic-Paragraph-1" xml:lang="en-GB"></p>
			</div>
			<div class="Basic-Text-Frame">
				<p class="Basic-Paragraph-1" xml:lang="en-GB"></p>
			</div>
			<div class="Basic-Text-Frame">
				<p class="Basic-Paragraph-1" xml:lang="en-GB"></p>
			</div>
			<div class="Basic-Text-Frame">
				<p class="Basic-Paragraph-1" xml:lang="en-GB"></p>
			</div>
			<div class="Basic-Text-Frame">
				<p class="Basic-Paragraph-1" xml:lang="en-GB"></p>
			</div>
			<div class="Basic-Text-Frame">
				<p class="Basic-Paragraph-1" xml:lang="en-GB"></p>
			</div>
		</div>
</body>
</html>