<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>5-9.html</title>
		<link href="../Styles/template.css" rel="stylesheet" type="text/css"/>
	</head>
	<body>
		<div id="x5-9.html" xml:lang="tr-TR">
			<div class="Basic-Text-Frame">
				<p class="konu-1" id="toc_marker-1-9">Dokuzuncu Bölüm</p>
				<p class="Normal-3 para-style-override-4"></p>
				<p class="Normal-3 para-style-override-4"><span class="char-style-override-8">Godfrey yataktan kalktı ve kahvaltısını her zamankinden daha erken yaptı, ama küçük erkek kardeşleri yemeklerini bitirip dışarı çıkıncaya kadar, hep kahvaltıdan önce kâhyasıyla yürüyüşe çıkan babasını bekleyerek ahşap kaplı salonda gezindi. Kırmızı Köşk’te herkes farklı bir saatte kahvaltı ederdi ve epeyce zayıf bir iştaha iyi bir şans vermek için en sona kalan hep derebeyi olurdu. O boy göstermeden neredeyse iki saat önce masa doyurucu yiyeceklerle donatılmıştı; çatık kaşları ve sert bakışlarıyla ters düşen gevşek ve güçsüz bir ağzın yer aldığı yüzüyle altmış yaşında, uzun boylu, babayiğit bir adamdı. Üstünde alışkanlık haline gelmiş bir ihmalin izleri görünüyordu, giysileri derbederdi, ama yaşlı derebeyinin görüntüsünde her zerresiyle en az onun kadar görgülü olan, yine de kendilerinden daha “üstün” kişilerin çevresinde bulunmanın bilinciyle yaşam yolunda tembellikle ilerleyerek kendisini Amerika ya da yıldızlardan daha çok ilgilendirmeyen üst düzey kişileri uzak varlıklar olarak düşünen bir adamın sesindeki buyurganlığa, duruşuna ve vakarına sahip olmayı isteyen cemaat içindeki öteki çiftçilerden ayıran bir şey vardı. Derebeyi bütün yaşamı boyunca cemaatten saygı görmeye alışmıştı, ailesinin, maşrapalarının ve kendisine ait her şeyin en eskisi ve en iyisi olduğu varsayımına alışmıştı, kendinden daha üst tabakada yer alan hiç kimseyle bir bağ kurmadığından bu görüşü herhangi bir kıyaslamayla da bozulmamıştı.</span></p>
				<p class="Normal-3 para-style-override-4"><span class="char-style-override-8">Odaya girerken oğluna şöyle bir baktı ve “Ne o, efendi! Henüz kahvaltını yapmadın mı?” dedi, ama herhangi bir düşmanlıktan değil de nezaketin tatlı çiçeği Kırmızı Köşk gibi evlerde açmadığından aralarında hoş bir sabah selamlaşması geçmedi.</span></p>
				<p class="Normal-3 para-style-override-4"><span class="char-style-override-8">“Evet efendim,” dedi Godfrey, “kahvaltımı yaptım, ama sizinle konuşmak için bekliyordum.”</span></p>
				<p class="Normal-3 para-style-override-4"><span class="char-style-override-8">Derebeyi kendisini kayıtsızca iskemlesine bırakarak, “Ya! Peki,” dedi. Bir parça sığır eti kesip içeriye kendisiyle birlikte girmiş olan av köpeğinin önünde tutarken, Raveloe’da konumunun bir ayrıcalığı gibi görülen ağır, öksürüklü bir edayla konuştu, “Zili çal da biramı getirsinler, olmaz mı? Siz gençlerin işi keyfinize bakmak. Kendiniz dışında kimse için parmağınızı oynatmıyorsunuz.”</span></p>
				<p class="Normal-3 para-style-override-4"><span class="char-style-override-8">Derebeyinin yaşamı da oğullarınınki kadar avareydi, ama gençliğin bütünüyle bir aptallık dönemi olduğu ve yaşlılıkla kazandıkları bilgeliğin değişmez biçimde iğnelemeyle yatıştırılmış bir sabırlılılığa dönüştüğü düşüncesi kendisi ve Raveloe’daki yaşıtlarınca yinelenen bir kurmacaydı. God-frey, yeniden konuşmadan önce bira getirilip kapı kapatılıncaya dek bekledi, av köpeği Çevik de bu arada yoksul bir adamın akşam yemeğine yetecek kadar et tüketti.</span></p>
				<p class="Normal-3 para-style-override-4"><span class="char-style-override-8">“Alaz’a nazar değdi,” diye başladı, “dün bir şanssızlık oldu.”</span></p>
				<p class="Normal-3 para-style-override-4"><span class="char-style-override-8">Birasından bir yudum aldıktan sonra, “Ne! Ayağı mı kırıldı yoksa?” dedi derebeyi. “Ata binmekte daha iyi olduğunu sanıyordum efendi. Ben ömrüm boyunca hiçbir atı yere çalmadım. Çalmış olsaydım, babam bazı malum babalar gibi pek gevşeyecek biri olmadığından başka bir atı rüyamda görürdüm. Ama başka babalar yeni bir sayfa açarlardı. İpotekler ve biriken alacaklarla bir dilenci kadar parasızım. Şu aptal Kimble, gazetelerin barıştan söz ettiğini söylüyor. Ülke ayakta duramaz haldeyken. Fiyatlar tepetaklak düşecek ve ben de heriflerin her şeyini satsam bile alacaklarımı alamayacağım. Başıma bir de o lanet Fowler çıktı, artık ona katlanmayacağım; Winthrop’a hemen bugün Cox’a gitmesini söyledim. Yalancı hergele, bana geçen ay bir yüzlük ödediğinden emin olduğunu söyledi. En uçtaki çiftlikte oturuşundan yararlanıyor ve kendisini unutacağımı sanıyor.”</span></p>
				<p class="Normal-3 para-style-override-4"><span class="char-style-override-8">Derebeyi bu konuşmayı öksürerek ve kesik kesik, ama Godfr</span><span class="char-style-override-8">ey’in sözü yeniden almasına fırsat verecek uzunlukta duraksamadan yaptı. Babasının Alaz talihsizliğiyle ilgili herhangi bir para talebini savuşturmayı amaçladığını, para sıkıntısına düşürülmesine ve alacaklarına yaptığı vurgunun kendi açıklaması bakımından en tercih edilmeyecek durum olduğunu anladı. Ama devam etmesi gerekiyordu, başlamıştı bir kere.</span></p>
				<p class="Normal-3 para-style-override-4"><span class="char-style-override-8">Babası susup etini kesmeye başladığında, “Ayaklarının kırılmasından da kötü, kazığa geçmiş ve ölmüş,” dedi hemen. “Ama bana başka bir at almanızı istemek niyetinde değildim; yalnızca Alaz’dan elde etmeyi umduğum parayla size ödeme yapma olanağını yitirdiğimi düşünüyordum. Dunsey önceki gün onu benim için satmak üzere ava götürdü, Bryce ile yüz yirmiye pazarlık ettikten sonra köpeklerin peşinden gitmiş ve şu ya da bu biçimde aptalca bir sıçrayış yapmış, atı oracıkta öldürmüş. Böyle olmasaydı, size bu sabah yüz pound ödeyecektim.</span></p>
				<p class="Normal-3 para-style-override-4"><span class="char-style-override-8">Derebeyi çatal ve bıçağı elinden bırakmış, baba oğul ilişkilerindeki hangi tuhaf bozulmanın bu yüz pound ödeme teklifine yol açabildiğine dair ufacık bir tahminde bulunabilecek yeterli beyin kıvraklığını göstermeksizin şaşkınlık içinde oğluna bakıyordu.</span></p>
				<p class="Normal-3 para-style-override-4"><span class="char-style-override-8">“Doğrusu şu ki efendim... özür dilerim... kabahat tümüyle benim,” dedi Godfrey. “Fowler o yüz poundu ödedi. Geçen ay oradayken bana yaptı ödemeyi. Dunsey de para için beni sıkıştırdı ve ben de ona verdim, çünkü bu </span><span class="char-style-override-8">olaylardan önce size ödeyebileceğimi umuyordum.”</span></p>
				<p class="Normal-3 para-style-override-4"><span class="char-style-override-8">Oğlu, bir sözcük daha söylemesinin güç olduğunu anlayıp da konuşmasını bitirmeden önce derebeyi öfkeden morarmıştı. “Dunsey’e verdin, öyle mi efendi? Peki, sen ne zamandan beri paramı zimmetine geçirmesine yardım edecek kadar Dunsey’le sıkı fıkı oldun? Sen de mi şeytanlığa soyunuyorsun? Bunu sineye çekmeyeceğimi sana söyleyeyim. Topunuzu evden atıp yeniden evleneceğim. Sana hatırlatayım efendi, mülkümün üstünde hiçbir veraset zorunluluğu yok; büyükbabamın zamanından beri Cass’lar topraklarını canlarının istediği gibi kullanıyorlar. Bunu aklından çıkarma efendi. Dunsey’e para vermek! Parayı ne demeye Dunsey’e veresin ki? Bu işin içinde bir bityeniği var.”</span></p>
				<p class="Normal-3 para-style-override-4"><span class="char-style-override-8">“Bityeniği filan yok efendim,” dedi Godfrey. “Paranızı kendim harcamazdım, ama Dunsey beni sıkıştırdı, ben de ona vermekle aptallık ettim. Ama o geri verse de vermese de ben ödemek niyetindeydim. Bütün hikâye bu. Parayı zimmetime geçirmek aklımdan bile geçmedi, bunu yapacak adam değilim. Siz benim namussuzca bir numara çevirdiğimi hiç görmediniz efendim.”</span></p>
				<p class="Normal-3 para-style-override-4"><span class="char-style-override-8">“Peki, Dunsey nerede? Niye orada dikilip konuşuyorsun? Sana söylediğim gibi, git Dunsey’i çağır, parayı ne için istediğinin ve ne yaptığının hesabını sor. Bunu yaptığına pişman olacak. Onu reddedeceğim. Yapacağımı söylemiştim ve yapacağım. Bana karşı gelemez. Git getir onu.”</span></p>
				<p class="Normal-3 para-style-override-4"><span class="char-style-override-8">“Dunsey eve dönmedi efendim.”</span></p>
				<p class="Normal-3 para-style-override-4"><span class="char-style-override-8">“Ne! Kendi boynunu da kırdı o zaman?” dedi derebeyi, bu durumda tehdidini yerine getiremeyebileceği fikri biraz canını sıkmıştı.</span></p>
				<p class="Normal-3 para-style-override-4"><span class="char-style-override-8">“Hayır, yaralanmamış sanıyorum, çünkü at ölü bulunmuş, Dunsey de çekip gitmiş olmalı. Yakında görürüz. Şu an nerede olduğunu bilmiyorum.”</span></p>
				<p class="Normal-3 para-style-override-4"><span class="char-style-override-8">Dunsey orada olmadığı için yeniden Godfrey’e saldırarak, “Peki, benim paramı ona vermeye ne zorladı seni? Bana bunun cevabını ver,” dedi derebeyi.</span></p>
				<p class="Normal-3 para-style-override-4"><span class="char-style-override-8">“Şey efendim, bilmiyorum,” dedi Godfrey tereddütle. Zayıf bir kaytarma yoluydu bu, ama Godfrey yalan söylemekten hoşlanmazdı ve söylenen yalanların yardımı olmaksızın hiçbi</span><span class="char-style-override-8">r ikiyüzlülüğün uzun süre dayanamayacağının yeterince farkına varmadığından, düzmece güdülerle davranmak konusunda tümüyle hazırlıksızdı.</span></p>
				<p class="Normal-3 para-style-override-4"><span class="char-style-override-8">Derebeyi ani bir zeka pırıltısıyla, “Bilmiyor musun? Ben söyleyeyim ne olduğunu efendi. Bir açık verdin, söylememesi için de ona rüşvet veriyordun,” dedi. Babasının tahmininin yakınlığı karşısında irkilen Godfrey’in yüreği şiddetle çarpmaya başladı. Bu ani panik onu bir sonraki adımı atmaya itti; baş aşağı giden bir yol için yeterli gelecek epeyce önemsiz bir dürtü...</span></p>
				<p class="Normal-3 para-style-override-4"><span class="char-style-override-8">Umursamaz bir havada konuşmaya çalışarak, “Yok efendim,” dedi, “bu Dunsey’le benim aramda ufak bir meseleydi; kimseyi ilgilendirecek bir şey değil. Genç adamların aptalca işleriyle ilgilenmeye değmez: Alaz’ı yitirme talihsizliğine uğramasaydım, sizin için fark eden bir şey olmayacaktı efendim. Size parayı vermeliydim.”</span></p>
				<p class="Normal-3 para-style-override-4"><span class="char-style-override-8">Derebeyi kaşlarını çatıp oğluna kızgın kızgın bakarak, “Aptalca işlermiş! Pöh! Senin aptallık yapma zamanın geçti. Bilmeni isterim ki efendi, bu işleri çoktan bırakmalıydın,” dedi. “Artık senin çevirdiğin dolaplar için para bulamam. Ahırları atlarla dolu, evi de derli toplu olan büyükbabam vardı benim; kötü zamanlarda bile idare edebilirdim ve bana atsineği gibi yapışmış dört tane işe yaramaz oğlum olmayaydı yine idare edebilirdim. Hepinize fazla iyi bir baba oldum ben; işte olan bu. Ama artık dizginleri çekeceğim efendi.”</span></p>
				<p class="Normal-3 para-style-override-4"><span class="char-style-override-8">Godfrey suskundu. Yargılarında pek zeki sayılmazdı, ama babasının hoşgörüsünün iyiliğinden ileri gelmediğini hep sezinlerdi; kendi maceracı zayıflığını denetleyecek ve iyi niyetine yardım edecek biraz disipline dair belirsiz bir özlem duyardı. Derebeyi ekmek ve etini aceleyle yedi, birasından kocaman bir yudum aldı, son</span><span class="char-style-override-8">ra iskemlesini masadan öteye çevirip yeniden konuşmaya başladı.</span></p>
				<p class="Normal-3 para-style-override-4"><span class="char-style-override-8">“Senin için her şey kötü olacak, biliyorsun; çabalayabilir ve işleri düzene sokmama yardım edebilirdin.”</span></p>
				<p class="Normal-3 para-style-override-4"><span class="char-style-override-8">“İyi ama efendim, ben sıklıkla işlerin idaresini ele almayı teklif ettim, ancak bunu her zaman kötüye çekiyor ve görünüşe göre, sizi yerinizden etmeyi istediğimi sanıyordunuz.”</span></p>
				<p class="Normal-3 para-style-override-4"><span class="char-style-override-8">Belli başlı güçlü izlenimlerle dolu olan belleği ayrıntılardan etkilenmeyen derebeyi, “Ne senin teklifinden ne de benim bunu kötüye çektiğimden haberim var,” dedi, “ama biliyorum ki bir ara evlenmeyi düşünüyor gibiydin ve bazı babaların yaptığı gibi yoluna taş koyacak hiçbir şey yapmadım. Lammeter’in kızıyla evlenmene ben de herkes gibi sevinirdim. Sanırım, hayır demiş olsaydım, sen inadını sürdürecektin; ama karşıtlık istediğin için fikrini değiştirdin. Sen kararsız bir herifsin: Zavallı annene çekmişsin. Asla irade göstermedi; koca olarak düzgün bir adama sahipse bir kadına başka kimse gerekmez. Ama düz yolda yürüyecek kadar bile kafan olmadığından karının başka birine ihtiyacı olurdu. Kız seni almayacağını dosdoğru söylemedi, değil mi?”</span></p>
				<p class="Normal-3 para-style-override-4"><span class="char-style-override-8">Godfrey, ateş basmış gibi kendini rahatsız hissederek “Hayır,” dedi, “ama öyle diyeceğini sanmıyorum.”</span></p>
				<p class="Normal-3 para-style-override-4"><span class="char-style-override-8">“Sanmıyormuş! Niye ona soracak cesaretin yok? Kararına bağlı mısın, onu almak istiyor musun; bu mudur?”</span></p>
				<p class="Normal-3 para-style-override-4"><span class="char-style-override-8">“Evlenmek istediğim başka bir kadın yok,” dedi God-frey, kaçamak bir biçimde.</span></p>
				<p class="Normal-3 para-style-override-4"><span class="char-style-override-8">“İyi o zaman, bunu yapacak yüreğin yoksa bırak da senin adına ben teklif edeyim, olsun bitsin. Lammeter kızının benim aileme gelin gelmesine isteksiz davranacağa benzemez sanıyorum. Güzel kıza gelince, kuzenine varmaz ve gördüğüm kadarıyla sana engel olacak başka kimse de yok.”</span></p>
				<p class="Normal-3 para-style-override-4"><span class="char-style-override-8">“Lütfen efendim, şimdilik oluruna bırakmayı yeğlerim,” dedi Godfrey panik içinde. “Şu sıralar sanırım bana bir parça kızgın, onunla kendim konuşmayı tercih ederim. Bir erkek bu tür işleri kendisi halletmeli.”</span></p>
				<p class="Normal-3 para-style-override-4"><span class="char-style-override-8">“İyi, konuş o zaman ve hallet; yeni bir sayfa çevirip çeviremeyeceğini gör. Bir erkeğin evlenmeyi düşündüğünde yapması gereken budur.”</span></p>
				<p class="Normal-3 para-style-override-4"><span class="char-style-override-8">“Şimdilik bunu nasıl düşünebileceğimi bilmiyorum efendim. Sanırım beni çiftliklerden birine yerleştirmezsiniz, onun da gelip bu evde bütün kardeşlerimle birlikte yaşayacağını sanmam. Onun alışkın olduğu başka türden bir yaşam.”</span></p>
				<p class="Normal-3 para-style-override-4"><span class="char-style-override-8">Kısa, küçümseme dolu bir kahkahayla, “Gelip bu evde yaşamaz mı? Deme. Ona sor, olsun bitsin,” dedi derebeyi.</span></p>
				<p class="Normal-3 para-style-override-4"><span class="char-style-override-8">“Bunu şimdilik oluruna bırakmayı yeğliyorum efendim,” dedi Godfrey. “Bir şey söyleyerek işi aceleye getirmeye çalışmayacağınızı umarım.”</span></p>
				<p class="Normal-3 para-style-override-4"><span class="char-style-override-8">“Canım ne isterse onu yaparım,” dedi derebeyi, “senin de efendinin ben olduğumu bilmeni sağlayacağım; yoksa yaşamak için gidip başka bir yer bulabilirsin. Dışarı çık ve Winthrop’a Cox’a gitmemesini, beni beklemesini söyle. Söyle onlara atımı da eyerlesinler. Ha, dur: Gözünü aç ve Dunsey’in şu beygirini sattır, parasını da bana getir, olur mu? Bundan böyle benim kesemden beygir bakamayacak. Nereye sıvıştığını biliyorsan... galiba biliyorsun... ona eve dönme zahmetine girişmemesini söyleyebilirsin. Bırak seyis olup kendine baksın. Artık bana güvenmesin.”</span></p>
				<p class="Normal-3 para-style-override-4"><span class="char-style-override-8">Godfrey kapıya doğru yöneldi, “Nerede olduğunu bilmiyorum efendim ve bilsem bile onu kovmak bana düşmez,” dedi.</span></p>
				<p class="Normal-3 para-style-override-4"><span class="char-style-override-8">Piposuyla uğraşırken, “Bırak bunları efendi, tartışıp durma, git ve atımı hazırlat,” dedi derebeyi.</span></p>
				<p class="Normal-3 para-style-override-4"><span class="char-style-override-8">Godfrey, görüşmenin kendi durumunda hiçbir değişiklik yapmadan bitmesinin uyandırdığı duyguyla rahatlasın mı, yoksa kendisini daha fazla yalan dolanla zora soktuğu için huzursuz mu olsun pek bilemeden odadan çıktı. Nancy’ye evlenme teklif etmesiyle ilgili geçen konuşmalar, babasının Mr. Lammeter’e edeceği bir çift yemek sonrası lafla, tam da kız ulaşabileceği bir yerdeyken onu kesinlikle geri çevirmek zorunda kalmanın utancına düşebileceği korkusu yeni bir panik yarattı. Her zamanki sığınağına, yani talihinin öngörülmeyen biçimde dönmesi, kendisini nahoş sonuçlardan koruyacak, hatta belki de sağduyusunu ortaya koyarak ikiyüzlülüğünü haklı kılacak biçimde lehine bir şans doğması umuduna sığındı. Talihin zarlarını atmasına güvendiği bu noktadan bakılınca, Godfrey’in özellikle eski kafalı biri olduğu pek söylenemezdi. Uygun şansın inandıkları bir yasaya uymak yerine kendi yöntemlerini izleyen tüm insanların Tanrı’sı olduğunu düşlüyorum. Hatta günümüzün kibar adamlarından biri açıkça dile getirmekten utanç duyacağı bir duruma düşmeyegörsün, zihni kendisini o durumun öngörülebilir sonuçlarından kurtarabilecek tüm olası verilere yönelecektir. Gelirini aşan biçimde yaşamaya ya da kendisine maaş getiren sabit, namuslu işinden kaytarmayagörsün, hemen kendisini olası bir hayırseverle, tatlı sözlerle kendi çıkarına kandırabileceği olası bir avanakla, henüz karşısına çıkmamış olası bir kişinin olası bir ruh haliyle karşılaşacağını hayal ederken bulacaktır. İşyerindeki sorumluluklarını ihmal etmeyegörsün, yapmadan bıraktığı şeyin aslında sanıldığı kadar önemli olmayan bir şeye dönüşme şansına kaçınılmaz biçimde dört elle sarılacaktır. Arkadaşının güvenine ihanet etmeyegörsün, kendisine arkadaşının bunu asla öğrenmeyeceği umudunu veren, adına şans denilen o aynı fettan karmaşıklığa tapacaktır. Doğanın kendisine asla bahşetmediği, bir mesleğin asaletinin peşine düşebileceği saygın bir beceriden vazgeçmeyegörsün, dini imanı şaşmaz biçimde başarının kudretli yaratıcısı olarak inanacağı kutsanmış şansa tapınmaya dönüşecektir. O dinde şiddetle reddedilmiş uğursuz ilke, tohumlarının kendi türünün ardından bir ürün ortaya çıkaracağı düzenli bir tekrar halini alacaktır.</span></p>
			</div>
		</div>
</body>
</html>