<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kisyolculugu.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="chapter">
    <p class="normal1">&nbsp;</p>

    <p class="normal1">&nbsp;</p>

    <p class="normal1">Bileti aldığımda hesabımda ne kadar para kaldığına baktım. Yaklaşık 4.000 avroydu – bir hafta vaktim kalmıştı ve bu miktar, bir hafta boyunca milyarder gibi yaşamaya yetmese de iyi vakit geçirmeye yeterdi.</p>

    <p class="normal1">Astrolabe ile Alienor'u La Tour d'Argent'a<sup class="calibre5"><a href="../Text/KisYolculugu_split_027.html#footnote-500-6" id="footnote-500-6-backlink">6</a></sup> öğle yemeğine davet ettim. Hiç değilse şu meşhur yabanördeğinin tadına bakmadan ölüp gitmeyecektim.</p>

    <p class="normal1">"Büyük ikramiyeyi mi kazandın?" diye sordu hayallerimde daha az yer tutmaya başlayan kadın.</p>

    <p class="normal1">"Hayır. Size bir öğle yemeği borcum vardı. Mantar yüzünden bu yemeği yiyemedik."</p>

    <p class="normal1">"Ama La Tour d'Argent biraz abartılı olmuş."</p>

    <p class="normal1">Pencere yanındaki masamızı başımla gösterdim.</p>

    <p class="normal1">"Burası Notre Dame'ın arkadan görülebildiği tek restoran."</p>

    <p class="normal1">Konuşmadan önce uzun uzun baktı.</p>

    <p class="normal1">"Arkadan daha da güzel göründüğü doğru."</p>

    <p class="normal1">Farkına bile varmadan Astrolabe'a karşı daha mesafeli olmuştum. Onu sevmek artık acı vermiyordu. Davranışlarım düzeldi. O da buna duyarsız kalmadı.</p>

    <p class="normal1">Daha sonra beni evlerine davet etti. Kabul etmedim. Karşı çıkmadı ama daveti reddettiğim için üzüldüğünü fark ettim. Bu üzgün halini bana bir ay önce göstermiş olsaydı sevinçten havalara uçacağımı ve Eiffel Kulesi'nin daha uzun yıllar ayakta kalacağını düşündüm. Artık çok geçti. Astrolabe'ın mutsuzluğu beni etkilemiyordu artık.</p>

    <p class="normal1">Kadınların sevgisi hep zamansızdır.</p>
  </div>

  <div class="calibre1" id="calibre_pb_19"></div>
</body>
</html>
