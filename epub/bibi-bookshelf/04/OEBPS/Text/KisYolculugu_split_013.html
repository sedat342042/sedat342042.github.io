<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kisyolculugu.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="chapter">
    <p class="normal1">&nbsp;</p>

    <p class="normal1">&nbsp;</p>

    <p class="normal1">Alienor yüksek sesle "büyük operasyonu" için kendi köşesine çekileceğini açıklayınca, içimden geçeni nihayet sevdiceğime söyleme fırsatı buldum:</p>

    <p class="normal1">"Uyuduğunda sana ihtiyacı yok. Bana gelebilirsin."</p>

    <p class="normal1">"Bunu daha önce konuşmuştuk."</p>

    <p class="normal1">"Biliyorum. Ama artık arzumu dizginleyemiyorum."</p>

    <p class="normal1">"Bunu tahmin etmen gerekirdi. Seni ikaz etmiştim."</p>

    <p class="normal1">"Benim seni arzuladığım kadar sen de beni arzulasaydın böyle konuşmazdın."</p>

    <p class="normal1">İçini çekti. Böyle zamanlarda, ona âşık olduğum ölçüde öfke duyuyordum.</p>

    <p class="normal1">"Bir şey söyle!" diye protesto ettim.</p>

    <p class="normal1">"Demek ki tekrar söylemem gerekiyor: Her zaman Alienor'la birlikte olacağız."</p>

    <p class="normal1">"Çok iyi. Tuvalette de ona eşlik edelim."</p>

    <p class="normal1">"Kabalaşma Zoïle."</p>

    <p class="normal1">"Sadece kuralının ne kadar saçma olduğunu göstermek istiyorum."</p>

    <p class="normal1">"<span class="ideitalik">Dura lex sed lex."</span><sup class="calibre5"><a href="../Text/KisYolculugu_split_025.html#footnote-500-4" id="footnote-500-4-backlink">4</a></sup></p>

    <p class="normal1">"Bu kuralı değiştirmeni engelleyen hiçbir şey yok."</p>

    <p class="normal1">"Alienor'a onu hiç yalnız bırakmayacağıma dair söz verdim."</p>

    <p class="normal1">"Bire yüz iddiaya girerim, o bunu çoktan unutmuştur."</p>

    <p class="normal1">"Ben unutmadım."</p>

    <p class="normal1">O anda onu öldürmeyi öyle çok istedim ki, ne halt edeceğimi bilemedim. Ve bir anda hiç olmazsa beni geçici olarak kurtaran bir fikir geldi aklıma:</p>

    <p class="normal1">"Kural senin için de geçerli. Üçlü bir etkinlik teklif etsem kabul eder miydin?"</p>

    <p class="normal1">"Üçlü seks mi?" diye endişeyle sordu.</p>

    <p class="normal1">"Elbette hayır."</p>

    <p class="normal1">"Bu durumda tabii ki kabul ederim."</p>

    <p class="normal1">Sevinçten havalara uçtum. Gününü görecekti.</p>

    <p class="normal1">"Gelecek cumartesi öğleye doğru geleceğim. Kahvaltıda hafif bir şeyler yiyin."</p>

    <p class="normal1">"Etkinlik yemekle mi ilgili?"</p>

    <p class="normal1">Bir saniye düşündüm.</p>

    <p class="normal1">"Öyle de denebilir."</p>

    <p class="normal1">"Bu harika. Alienor da, ben de yemek yemeye bayılıyoruz."</p>

    <p class="normal1">"Çok iyi olacağına söz veremem."</p>

    <p class="normal1">Yazar büyük bir memnuniyetle tuvaletten geri geldi. Astrolabe gelecek cumartesi öğle yemeğini benim hazırlayacağımı açıkladı ona. Anormal yaratık ellerini çırptı. Korkmaya başlamıştım.</p>

    <p class="normal1">"Ne getirirsem getireyim yiyeceksiniz, tamam mı?"</p>

    <p class="normal1">"Elbette" diye sesini yükseltti Astrolabe. "Bizi terbiyeden yoksun mu sanıyorsun?"</p>

    <p class="normal1">&nbsp;</p>

    <p class="normal1">O önemli gün, iki genç kadını hayal kırıklığına uğratmamak için ağzına kadar dolu iki torbayla çıkageldim. Aslında yemeğin değerini artırmak için, bu torbaları önüme ne gelirse onlarla doldurmuştum. Esas hediye üç ilaç kutusu ve bir CD'den ibaretti ve bir torba pekâlâ yeterli olabilirdi.</p>

    <p class="normal1">CD'yi müzik setine yerleştirdim.</p>

    <p class="normal1">"Yemek için müziği bile düşündün demek! Bu ne incelik."</p>

    <p class="normal1">Kızların ilaç kutularında birer gramlık halüsinojen mantarlar vardı. Benimki iki dozdu – eski bir müptela, ihtiyacı olan dozu almalı.</p>

    <p class="normal1">"Bu da nedir?" diye sordu Astrolabe kendi kutusunu alırken.</p>

    <p class="normal1">Yemeğin tümü bu kadardı ama "Bu bir aperitif" dedim.</p>

    <p class="normal1">İlaç kutularını açtılar ve yazar coşkulu bir çığlık attı; bir an, bunun ne olduğunu biliyor olabilir mi diye düşündüm.</p>

    <p class="normal1">"Haklısın Alienor" dedi Astrolabe. "Bu kurumuş mantarlar çok güzel. Öylece yiyebiliyor muyuz?"</p>

    <p class="normal1">"Öyle tavsiye ediliyor."</p>

    <p class="normal1">Zor anlar başladı, özellikle de benim gibi bir kullanıcı için, çünkü bir şeyin tadının berbat olduğunu biliyorsanız, o şeyi yutmak daha da zor gelir. Kendi dozumu çiğnemek için ciddi bir cesarete ihtiyacım vardı. Astrolabe son derece nazik bir yorumda bulundu:</p>

    <p class="normal1">"Ne tuhaf bir tadı var."</p>

    <p class="normal1">Yazara gelince, kendinden geçerek kükredi. İlk defa bir özürlüye halüsinojen mantar verdiğimi düşünerek, bunun beni hayal kırıklığına uğratmasından korktum. Üç bardak su doldurarak içmelerini söyledim. Onlar suyu içerken, ben de bu iğrenç tattan kurtulabilmek için ağzımı çalkalama fırsatı buldum. Ne tuhaf! En öldürücü mantarların bile tadı güzel. Neden sadece halüsinojen mantarların tadı kötü? Üstelik en iyi etkiyi de onlar yapıyor. Belki de doğa bunu tüketecek olanları böylece uyarıyor: Dikkat, özel bir an yaşamak üzeresiniz!</p>

    <p class="normal1">"Neden su?" diye sordu Astrolabe.</p>

    <p class="normal1">"Bitkinin özü etkisini göstersin diye."</p>

    <p class="normal1">Diyetetik bir kural olduğunu düşünerek endişelenmedi.</p>

    <p class="normal1">CD çaları çalıştırdım. Müziğin sesi yükseldi. Belirtilerin başlaması için en az yarım saate ihtiyacım olduğunu biliyordum. Operasyonum, bir banka soygunu gibi inceden inceye planlanmıştı. Yere örtüler serdim.</p>

    <p class="normal1">"Bir Roma âlemi mi hazırlıyorsun? Uzanarak mı yiyeceğiz?" diye sordu düşlerimin kadını.</p>

    <p class="normal1">Bir şeyler geveledim; işin aslı, çoğu insanın tribe girdiğinde ayakta duramamasıydı. Yeri hazır etmek daha iyiydi.</p>

    <p class="normal1">"Bu ne tür bir müzik?" diye sordu yeniden.</p>

    <p class="normal1">"Aphex Twin."</p>

    <p class="normal1">"Biraz tuhaf, öyle değil mi?"</p>

    <p class="normal1">"Az sonra daha da şaşıracaksın."</p>

    <p class="normal1">"Yemeklerle kıyaslanınca bu müzik bir şey değil mi demek istiyorsun?"</p>

    <p class="normal1">"Yemek bitti. Başka bir şey getirmedim."</p>

    <p class="normal1">Sessizlik.</p>

    <p class="normal1">"Zoïle, benim açlığımı hafife aldın sanıyorum."</p>

    <p class="normal1">"Üçümüzü de uçuracak mantarları yuttuk. Yirmi dakika içinde uçuş başlayacak."</p>

    <p class="normal1">Doğal olarak azarlanmayı bekliyordum. Özelliklerinden söz etmeden bu sihirli mantarlar kimseye verilmez. Bu affedilmez hareketi yapmamın sebebi, bundan söz etseydim Astrolabe'ın buna kesinlikle karşı çıkacağından emin olmamdı. Ve sevişemediğimize göre, onunla benzersiz bir deneyimi paylaşmak istiyordum.</p>

    <p class="normal1">"Alienor, düşünebiliyor musun? Halüsinasyon göreceğiz."</p>

    <p class="normal1">Başlangıcın tatsız olacağını ama endişe duyulmazsa harika bir yolculuk olacağını açıkladım.</p>

    <p class="normal1">"Bu mantarları nereden buluyorsun?"</p>

    <p class="normal1">"Tedarikçinin kim olduğu açıklanmaz."</p>

    <p class="normal1">"İyi bir müşteri misin?"</p>

    <p class="normal1">"Alışkınım, bilmek istediğin bu mu?"</p>

    <p class="normal1">Kızların saflığına imreniyordum. Ne yaşayacaklarından zerre kadar haberleri yoktu. Bana gelince o denli kötü ya da iyi yolculuklarım olmuştu ki, sabırsızlığımda bir tür tevekkül de vardı.</p>

    <p class="normal1">Henüz tribe girmemişken, bu konuda Hollanda kanunlarında yapılması düşünülen değişikliğe yönelik sert eleştirilere giriştim. Öfkemin doruğundayken, Astrolabe'ın ifadesinin değiştiğini ve mırıldandığını gördüm:</p>

    <p class="normal1">"Aman Tanrım!"</p>

    <p class="normal1">Ona eşlik etmek için hemen elini tuttum.</p>

    <p class="normal1">"Her şey yolunda. Uçak havalanırken çoğu yolcunun başı döner. Şimdi de aynı şey oluyor ama tek farkla: Sen uçağa değil, füzeye bindin; bu kaygı çok az sürecek. Az sonra uzayda olacak ve dünyayı çok uzaklardan seyredeceksin."</p>

    <p class="normal1">Alienor da bu sırada inledi. Astrolabe onun elini tutarak kendine göre onu sakinleştirdi.</p>

    <p class="normal1">Kusma isteği geldiğinde, her zaman işe yarayan bir yöntemle, çılgın gibi tükürüğümü yutmaya başladım – bulantı, başarının işaretidir. Sihirli mantarın hiç etkilemediği az sayıda talihsiz kişi, bu giriş safhasını yaşamaz. Bu geçici mide bulantısının, harika bir yolculuğa başlamak için bir tür geçiş izni olduğunu anlattım arkadaşlarıma.</p>

    <p class="normal1">"Başladı mı? Anlat" dedim Astrolabe'a.</p>

    <p class="normal1">"Duvar" dedi hayranlıkla.</p>

    <p class="normal1">Kendi dairesini komşununkinden ayıran beyazımsı, yıkıldı yıkılacak gibi görünen lekeli duvarı işaret ediyordu. Ben henüz onun görebildiklerini görecek kadar uçmamıştım ama neler olup bittiğini tahmin edebiliyordum; kavrayış kapılarının açıldığı birine, beyaz bir yüzeyin ne hazineler sunabileceğini hayal bile edemezsiniz.</p>

    <p class="normal1">Alienor yerdeki örtülerden birinin üzerine serildi.</p>

    <p class="normal1">"Her şey yolunda mı?" diye sordum.</p>

    <p class="normal1">Işıl ışıl bir ifadeyle onayladı ve gözlerini kapadı. İki tarz vardır: dışa yapılan yolculuk ve içe yapılan yolculuk. Yazar açıkça ikinci kategoriye dahildi. Bu işime gelmekteydi, gözlerini kapalı tutacak ve varlığıyla beni fazla rahatsız edemeyecekti.</p>

    <p class="normal1">Astrolabe ise tam tersine gözlerini fal taşı gibi açmıştı. Halüsinasyon görmek, yorulmayı imkânsız kılar. Şayet müdahale etmezsem sekiz saat boyunca duvardan gözlerini ayıramayacağını biliyordum. Onu başka bir şeye, dizlerine yerleştirdiğim Nattier mavisi bir yastığa bakmaya zorladım. İşte tam o anda benim kapılarım da açıldı ve sevdiceğimin içine dalar gibi bu yastığın derinliklerine girmeye başladım. Benimle işbirliği yaptığından emin olmak için ona rehberlik etmeye giriştim:</p>

    <p class="normal1">"Bu renkten daha çılgın bir renk gördün mü? Onun içine dal, varlığını içinde hisset. Bu Nattier mavisiyle kendini doldur."</p>

    <p class="normal1">"Nattier mi?"</p>

    <p class="normal1">"XVIII. yüzyılda yaşamış bir Fransız ressamı. Bu rengi o yarattı. Bunu yarattığını hayal et."</p>

    <p class="normal1">"O kadar güzel ki" diye fısıldadı.</p>

    <p class="normal1">"Niye fısıldıyorsun?"</p>

    <p class="normal1">"Çünkü o kadar güzel ki, bu bir sır olarak kalmalı."</p>

    <p class="normal1">Güldüm. Ne demek istediğini anlıyordum.</p>

    <p class="normal1">Ona mavinin kalbinde eşlik ettim. Rengin ulaşılmaz güzelliği bizi coşkulu bir neşeyle aydınlattı. Keşfimiz bizi daha uzağa götürsün diye ikimiz de burunlarımızı yastığa gömmüştük.</p>

    <p class="normal1">"Bu odayı hiç görmemiş gibiyim" dedi Astrolabe. "Sanki hiçbir zaman hiçbir şey görmemişim. Mavi yastık... Sanki hiçbir renk görmemişim."</p>

    <p class="normal1">"Sen şimdi bir iki yaşındayken algıladıklarını görüyorsun. Bebeklerin metroda etraflarına nasıl baktıklarına dikkat et. Kesinlikle tripteler."</p>

    <p class="normal1">"Böylesi bir harikalar dünyasında yaşıyoruz ve bunu fark edemiyoruz bile, öyle mi?"</p>

    <p class="normal1">"Şimdi fark ediyoruz ya, önemli olan bu."</p>

    <p class="normal1">"Neden büyüdükçe görmeyi kesiyoruz?"</p>

    <p class="normal1">"Büyüdüğümüz için. Hayatta kalabilmemiz için gereken sert yaşam kurallarını öğreniyoruz. Gözlerimiz güzelliği görmez oluyor. Mantarlar sayesinde çocukluğumuzdaki algılara tekrar kavuşuyoruz."</p>

    <p class="normal1">"Bunun için mi kendimi bu denli mutlu hissediyorum?"</p>

    <p class="normal1">"Evet. Bir düşün: Yetişkin bir insanın bağımsızlığına sahip çocuklar gibi mutluyuz."</p>

    <p class="normal1">"Bunu hayal etmeme bile gerek yok, görüyorum."</p>

    <p class="normal1">Onu öptüm. Yüzüme baktı ve gülmekten kırıldı.</p>

    <p class="normal1">"Yüzünün her tarafına bir sürü kelime yazılmış" dedi yanaklarıma dokunarak.</p>

    <p class="normal1">"Oku o zaman."</p>

    <p class="normal1">"Yapamam. Çin alfabesiyle yazılmış. Çin restoranı mönüsü gibisin."</p>

    <p class="normal1">Onun beni seyretmesini seyrettim. Astrolabe'a bakmak beni zaten çıldırtıyordu. Kafam iyiyken ona bakmak ise çılgınlığımı artırıyordu. Üstelik onun da kafası iyiydi ve bu fark ediliyordu: Gözbebekleri gözünün içini dolduruyor, gözleri yüzünü kaplıyor, yüzü odayı dolduruyordu.</p>

    <p class="normal1">"Sen benim sevgilim misin?" diye şaşkınlıkla sordu.</p>

    <p class="normal1">"Umarım. Bir sorun mu var?"</p>

    <p class="normal1">"Hayır. Neden yapıldığına bir bakayım."</p>

    <p class="normal1">Kulaklarımın arkasına varıncaya kadar beni incelemeye koyuldu. İyice büyüyen kafası benimkine yaklaştı; kocaman gözünün burun deliklerime girdiğini görüyordum. Devasa bir yaratıkla doktorculuk oynadığım duygusuna kapıldım.</p>

    <p class="normal1">Kazağımı yukarı kaldırdı; kulağını sırtıma, göğsüme, karnıma yapıştırarak her tarafımı dinledi.</p>

    <p class="normal1">"İnanılmaz gürültüler duyuyorum" diye coşkuyla fısıldadı.</p>

    <p class="normal1">"Bu arzunun sesi."</p>

    <p class="normal1">İşkillenerek yeniden dinledi.</p>

    <p class="normal1">"Bu arzu bulaşık makinesi sesleri çıkarıyor."</p>

    <p class="normal1">"Evet, çok fonksiyonludur."</p>

    <p class="normal1">Muayenenin bittiğine karar vererek kazağımı aşağıya indirdi. Dumanlı halinin bile sevimsiz kurallarını ortadan kaldırmadığını fark ederek sinirlendim.</p>

    <p class="normal1">Alienor, her zamanki halinin can çekişeniydi.</p>

    <p class="normal1">"O iyi mi?"</p>

    <p class="normal1">"Evet. Yüz ifadesine bak, nasıl da rahatlamış görünüyor. Kafası bizden daha iyi."</p>

    <p class="normal1">"Niye gözlerini kapalı tutuyor?"</p>

    <p class="normal1">"İyi yapıyor. Sen de dene."</p>

    <p class="normal1">Sevdiceğim gözlerini kapadı ve bir çığlık attı.</p>

    <p class="normal1">"İyi mi?" dedim.</p>

    <p class="normal1">"Beynimin içimde çağdaş bir sanat sergisi var."</p>

    <p class="normal1">"Evet. Beaubourg'a gitmeye gerek kalmadı."</p>

    <p class="normal1">Gözlerini büyük bir şaşkınlıkla açtı.</p>

    <p class="normal1">"Kandinsky, Miró ve diğerleri, hepsi bundan almış mıydı?"</p>

    <p class="normal1">"Evet."</p>

    <p class="normal1">Yolculuğa çıkmayanları bıktıracak klasik sohbetlere başlıyorduk.</p>

    <p class="normal1">"Rothko'da almış mıydı?"</p>

    <p class="normal1">"Evet."</p>

    <p class="normal1">"Ya Nicolas de Staël?"</p>

    <p class="normal1">"Elbette."</p>

    <p class="normal1">Kulübün her yeni üyesi coşkuyla selamlanıyordu, bir kardeş gibi – bu diyalog saatlerce sürebilirdi.</p>

    <p class="normal1">Astrolabe'ın dikkatini esas olaya çekebilmek için bu gevezeliği sona erdirmeyi tercih ettim.</p>

    <p class="normal1">"Ve şimdi de sana bu odadaki en güzel şeyi göstereceğim."</p>

    <p class="normal1">Yere oturdum, yanıma gelmesini rica ettim ve aslında beş para etmeyecek yer döşemesini işaret ettim. Gözleri buraya dikildi.</p>

    <p class="normal1">Hayranlıkla bir çığlık attı. Bununla beraber aynı şeyi gördüğümüzden emin olmak istedim:</p>

    <p class="normal1">"Benim gördüğümü görüyor musun?"</p>

    <p class="normal1">"Bu buz. Donmuş bir göl."</p>

    <p class="normal1">"Tabii öyle."</p>

    <p class="normal1">"Buzdan bir zar var, tamamen şeffaf ve altında soluk kesecek güzellikte bir dünya var."</p>

    <p class="normal1">"Anlat."</p>

    <p class="normal1">"İçinde hiç görülmemiş, buzda donmuş çiçekler var, taçyaprağı şeklinde sütunlar, soğuk onları yıldırım gibi çarpmış, öldüklerinin farkında değiller, sanki buzu delmeyi deniyorlar, cesetlerin saçları uzuyor, belki bu çiçekler ölmüş bir kadının saçları, evet, onu görüyorum. Zoïle, gel de bak, sen de görüyor musun?"</p>

    <p class="normal1">"Hayır."</p>

    <p class="normal1">"Tabii ki görüyorsun, bak, mermerden sütunlar."</p>

    <p class="normal1">"Bu, Efes'in Artemis Tapınağı."</p>

    <p class="normal1">"Bu tapınak yok olmamış mıydı?"</p>

    <p class="normal1">"Evet. Ama biz ikimiz nerede olduğunu biliyoruz: Senin döşemenin altında."</p>

    <p class="normal1">"Ya o kadın? Onu görüyor musun?"</p>

    <p class="normal1">"Hayır. Tam olarak aynı şeyleri göremeyiz. Ama ikimizin de Artemis Tapınağı'nı görmemiz bile inanılmaz. Bu da onun pekâlâ burada olduğunu kanıtlıyor."</p>

    <p class="normal1">"Yazık, onu unutacağız."</p>

    <p class="normal1">"Hayır. Bu yolculuk esnasında neler yaşadığımızı asla unutmayacağız."</p>

    <p class="normal1">"Şimdi gördüklerimizi bir daha göremeyeceğiz."</p>

    <p class="normal1">"Bu doğru. Ama onlar hep hatırımızda kalacak ve artık bazı şeyleri eskisi gibi görmeyeceğiz."</p>

    <p class="normal1">"Paris'te, Montorgueil Mahallesi'ndeki sefil bir daire ile Efes arasında nasıl bir bağlantı olabilir? İsa'dan önce V. yüzyıl ile günümüz arasındaki bağlantıdan söz etmiyorum bile."</p>

    <p class="normal1">"Bağlantı zihnimizde. Biz Sokrates öncesi dönemde birbirimize adanmışız."</p>

    <p class="normal1">Güldü ve bu akla hayale gelmeyecek evrenin seyrine tekrar daldı.</p>

    <p class="normal1">Yalnız kaldım. Düşüncelerimin derinlerinde yatanı söylemiştim. Sokrates öncesi dönemdeki ikilik, Platoncu bir ikilikten çok daha güçlü geliyordu bana. Platon da mantar kullanmıştı. Mağara efsanesi, bir tribe fazlasıyla benziyordu. Ama o, benim kabul etmediğim sonuçlar çıkarmıştı. Ruhu bedenden ayıran, onları bir hiyerarşiye tabi tutan ve zaten toplumda her şeyi hiyerarşiye tabi tutan birinin aşk teorisi nasıl kabul edilebilir? Sokrates'ten önce aşk başka bir şey olmalıydı.</p>
  </div>

  <div class="calibre1" id="calibre_pb_14"></div>
</body>
</html>
