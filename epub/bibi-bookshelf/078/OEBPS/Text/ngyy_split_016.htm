<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <meta content="Word.Document" name="ProgId" />
  <meta content="Microsoft Word 15" name="Generator" />
  <meta content="Microsoft Word 15" name="Originator" />
  <link href="../Text/filelist.xml" rel="File-List" />
  <link href="../Misc/preview.wmf" rel="Preview" />
  <link href="ngyy_dosyalar/editdata.mso" rel="Edit-Time-Data" /><!--[if !mso]>
<style>
v\:* {behavior:url(#default#VML);}
o\:* {behavior:url(#default#VML);}
w\:* {behavior:url(#default#VML);}
.shape {behavior:url(#default#VML);}
</style>
<![endif]-->
  <!--[if gte mso 9]><xml>
 <o:DocumentProperties>
  <o:Author>Selim SIR</o:Author>
  <o:LastAuthor>Selim SIR</o:LastAuthor>
  <o:Revision>21</o:Revision>
  <o:TotalTime>3813</o:TotalTime>
  <o:Created>2015-07-26T00:58:00Z</o:Created>
  <o:LastSaved>2015-09-09T20:18:00Z</o:LastSaved>
  <o:Pages>394</o:Pages>
  <o:Words>80469</o:Words>
  <o:Characters>458676</o:Characters>
  <o:Lines>3822</o:Lines>
  <o:Paragraphs>1076</o:Paragraphs>
  <o:CharactersWithSpaces>538069</o:CharactersWithSpaces>
  <o:Version>15.00</o:Version>
 </o:DocumentProperties>
 <o:OfficeDocumentSettings>
  
 </o:OfficeDocumentSettings>
</xml><![endif]-->
  <link href="../Text/item0008.xml" rel="dataStoreItem" target="ngyy_dosyalar/props009.xml" />
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:View>Print</w:View>
  <w:Zoom>134</w:Zoom>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="false"
  DefSemiHidden="false" DefQFormat="false" DefPriority="99"
  LatentStyleCount="371">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Times New Roman",serif;}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="blue" vlink="purple" xml:lang="TR">
  <div class="wordsection">
    <p class="calibre1"><span class="font1"><span class="calibre3"><br class="calibre5" clear="all" id="calibre_pb_15" />
    <a class="pcalibre pcalibre1" id="bookmark26"></a></span></span></p>

    <p class="calibre1"><span class="font1"><span class="calibre3"><span>&nbsp;</span></span></span></p>

    <p class="calibre15"><a class="pcalibre pcalibre1" id="_Toc428116185"><span class="font1"><span class="calibre3">ON BİR</span></span></a></p>

    <p class="calibre1"><span class="font1"><span class="calibre3">“Peki sen neyin peşindesin?” diye sordu Richard Avcı’ya. Üçü yeraltı nehrinin kıyısında son derece dikkatle yürüyorlardı. Kara bir kayalık ve keskin bir duvar boyunca giden dar patika kaygandı. Richard gri suyun hızla ve dönerek akışını bir&nbsp;kol boyu uzaklıktan saygıyla izliyordu. Bu, içine düşüp de&nbsp;tekrar çıkacağınız türden bir nehir değildi; başka türdendi.</span></span></p>

    <p class="calibre1"><span class="font1"><span class="calibre3">“Peşinde mi?”</span></span></p>

    <p class="calibre1"><span class="font1"><span class="calibre3">“Eh,” dedi Richard. “Şahsen ben gerçek Londra’ya ve eski hayatıma dönmek için uğraşıyorum. Door ailesini kimin katlettiğini bulmak istiyor. Sen neyin peşindesin?” Kıyı boyunca&nbsp;adım adım ilerliyorlardı, Avcı başı çekiyordu. Richard’a cevap vermedi. Nehir yavaşlayarak küçük bir yeraltı gölüne dökülüyordu. Suyun yanından yürüdüler, lambaları siyah yüzeyde yansıyordu, kendi yansımaları ise nehrin pusuyla lekeleniyordu. “Ee, nedir?” diye sordu Richard. Bir cevap beklemiyordu.</span></span></p>

    <p class="calibre1"><span class="font1"><span class="calibre3">Avcı’nın sesi dingin ve keskindi. Konuşurken yürümeyi bırakmadı. “New York’un altındaki kanalizasyonlarda kör ve&nbsp;beyaz büyük timsah kralla dövüştüm. On metre uzunluğundaydı, pissudan dolayı şişmandı ve dövüşte acımasızdı.&nbsp;Onun hakkından geldim ve öldürdüm. Gözleri karanlıkta kocaman inciler gibi duruyordu.” Tuhaf aksanlı konuşması,</span></span> <span class="calibre2">D<span class="font1">ünya’nın altındaki geceye teslim olmuş yeraltında yankılanıyor, pusta kıvrılıyordu.</span></span></p>

    <p class="calibre1"><span class="font1"><span class="calibre3">“Berlin’in altındaki şehirde gezinen ayıyla dövüştüm. Binlerce insanı öldürmüştü, pençeleri yüzlerce yıllık kurumuş kandan dolayı kahverengi ve siyahtı, ama o bana yenildi. Öldüğü sırada insan dilinde sözler fısıldadı.” Pus gölün üzerinde alçakta asılıydı. Richard Avcının bahsettiği yaratıkları, buharda kıvrılan beyaz şekiller olarak görebildiğini hayal etti.</span></span></p>

    <p class="calibre1"><span class="font1"><span class="calibre3">“Kalküta’nın altındaki şehirde siyah bir kaplan vardı. İnsan yiyiciydi, görkemli ve amansızdı, küçük bir fil boyutlarındaydı. Bir kaplan kıymetli bir hasımdır. Onu çıplak ellerimle öldürdüm.” Richard Door’a bir bakış attı. Door Avcı’yı dikkatle dinliyordu: Demek, bu da onun için yeni haberdi.&nbsp;”Londra’nın Hayvan’ım da katledeceğim. Postunun, onu öldürmeye çalışıp başarısız olanların kılıçları, mızrakları ve bıçaklarıyla dolu olduğu söyleniyor. Azı dişleri jilet, toynakları yıldırım gibi. Onu öldüreceğim ya da bunu denerken öleceğim.”</span></span></p>

    <p class="calibre1"><span class="font1"><span class="calibre3">Avı hakkında konuşurken gözleri parlıyordu. Nehrin üstündeki pus yoğun bir sarı sise dönüşmüştü.</span></span></p>

    <p class="calibre1"><span class="font1"><span class="calibre3">Biraz ötede üç kez çan çaldı, ses suyun üstünden onlara ulaştı. Dünya aydınlanmaya başladı. Richard etraflarındaki&nbsp;binaların güdük şekillerini görebildiğini sandı. Sarı-yeşil</span></span> <span class="font1"><span class="calibre3">sis&nbsp;</span></span><span class="font1"><span class="calibre3">daha da yoğunlaştı: Binlerce yıllık şehrin kül, kurum ve</span></span> <span class="font1"><span class="calibre3">kiri&nbsp;</span></span><span class="font1"><span class="calibre3">gibi bir tadı vardı. Lambalarına yapışıyor ve ışığı boğuyordu.&nbsp;”Bu ne?” dedi Richard.</span></span></p>

    <p class="calibre1"><span class="font1"><span class="calibre3">“Londra sisi,” dedi Avcı.</span></span></p>

    <p class="calibre1"><span class="font1"><span class="calibre3">“Ama yıllar önce sisi yok etmişlerdi, değil mi?</span></span> <span class="font1"><span class="calibre3">Temiz Ha</span></span><span class="font1"><span class="calibre3">va Kanunu, dumansız yakıtlar filan?” Richard</span></span> <span class="font1"><span class="calibre3">çocukluğunda</span></span><span class="font1"><span class="calibre3">ki Sherlock Holmes kitaplarını hatırlarken buldu kendini. “Ona ne diyorlardı?”</span></span></p>

    <p class="calibre1"><span class="font1"><span class="calibre3">“Yoğun sis,” dedi Door. “Londra Parçacıkları. Kömür dumanı ile, son beş yüzyıldır havaya giden ne pislik varsa, onların karışımı olan yoğun, sarı nehir sisleri. Yukarıdünya’da ne kadardır, ah, kırk yıldır hiç olmuyor artık. Onların hayaletlerini buraya, aşağıya aldık. Mımm. Hayalet değil. Daha ziyade yankılar.” Richard sarı-yeşil sisi soludu ve öksürmeye&nbsp;başladı. “Bu kulağa hoş gelmiyor,” dedi Door.</span></span></p>

    <p class="calibre1"><span class="font1"><span class="calibre3">“Boğazıma sis kaçtı,” dedi Richard. Yer daha cıvık ve çamurlu bir hale geliyordu: Yürürken Richard’ın ayağına yapışıyordu. “Yine de,” dedi kendini rahatlatmak için, “azıcık sisten kimseye zarar gelmez.”</span></span></p>

    <p class="calibre1"><span class="font1"><span class="calibre3">Door büyük, muzip gözleriyle ona baktı. “1952’deki siste dört bin kişinin öldüğü tahmin ediliyordu.”</span></span></p>

    <p class="calibre1"><span class="font1"><span class="calibre3">“Buradaki insanlar mı?” diye sordu. “Aşağı Londra’daki?”</span></span></p>

    <p class="calibre1"><span class="font1"><span class="calibre3">“Senin insanların,” dedi Avcı. Richard buna inanabilirdi. Nefesini tutmayı düşündü, ama sis gittikçe yoğunlaşıyordu.&nbsp;Yer daha da lapa gibi oluyordu. “Anlamıyorum,” dedi. “Neden artık yukarıda yokken, burada, aşağıda sis var?”</span></span></p>

    <p class="calibre1"><span class="font1"><span class="calibre3">Door burnunu kaşıdı. “Londra’da eski zamanlara ait küçük kovuklar vardır, oralarda şeyler ve yerler, kehribardaki kabarcıklar gibi aynı kalır,” diye açıkladı. “Londra’da çok fazla zaman var ve bu zaman bir yere gitmek zorunda -tek seferde tamamı kullanılamaz.”</span></span></p>

    <p class="calibre1"><span class="font1"><span class="calibre3">“Hâlâ akşamdan kalmış olabilirim,” diye iç geçirdi Richard. “Bu neredeyse mantıklı geliyor.”</span></span></p>

    <p class="calibre1"><span class="font1"><span class="calibre3">Başkeşiş bugünün hacıları getireceğini bilmişti. Bilgisi düşlerinin bir parçasıydı; onun etrafını karanlık gibi sarmış<a class="pcalibre pcalibre1" id="bookmark27"></a>tı. Böylece gün, bir günah olduğunu bildiği beklemeye dönüşmüştü: Anlar yaşanmak içindi; beklemek hem gelecek olan zamana hem de şu anda ihmal edilen anlara karşı bir günahtı. Yine de, bekliyordu. Günlük ibadetlerin, kısıtlı öğünlerin arasından dikkatle dinliyor, çanın çalmasını bekliyordu,&nbsp;kim ve kaç kişi olduklarını öğrenmek için bekliyordu.</span></span></p>

    <p class="calibre1"><span class="font1"><span class="calibre3">Temiz bir ölüm umut ederken buldu kendini. Son hacı neredeyse bir yıl dayanmıştı, anlamsız anlamsız konuşan ve&nbsp;çığlık atan bir şeydi. Başkeşiş kendi körlüğünü ne nimet ne&nbsp;de lanet olarak kabul ediyordu: Sadece <i class="calibre4">öyleydi</i> işte; ama buna rağmen, zavallı yaratığın yüzünü hiç göremediği için minnettardı. Yaratığın bakımını üstlenmiş olan Oltu taşı Birader,&nbsp;onun çarpılmış yüzü gözlerinin önüne gelerek, geceleri çığlık&nbsp;atarak uyanıyordu hâlâ.</span></span></p>

    <p class="calibre1"><span class="font1"><span class="calibre3">Çan öğleden sonra geç vakitlerde üç kez çaldı. Başkeşiş mabetteydi, dizlerinin üstüne çökmüş, onların yükümlülüklerine kafa yoruyordu. Ayağa kalkıp koridora yöneldi ve orada bekledi. “Peder?” Sesin sahibi Esmer Birader’di.</span></span></p>

    <p class="calibre1"><span class="font1"><span class="calibre3">“Köprüyü kim koruyor?” diye sordu Başkeşiş. Sesi böylesine yaşlı bir adama göre, şaşırtıcı şekilde derin ve melodikti.</span></span></p>

    <p class="calibre1"><span class="font1"><span class="calibre3">“Matem Rengi,” diye bir cevap geldi karanlıktan. Başkeşiş elini uzatıp genç adamın dirseğini tuttu ve onun yanında manastırın koridorlarında yavaşça yürüdü.</span></span></p>

    <p class="calibre1"><span class="font1"><span class="calibre3">Sert bir zemin yoktu, göl de yoktu. Hepsinin ayakları</span></span> <span class="font"><span class="calibre2">sa</span></span><span class="font1"><span class="calibre3">rı sisin içinde, bir tür bataklıkta etrafa çamur sıçratarak</span></span> <span class="font"><span class="calibre2">iler</span></span><span class="font1"><span class="calibre3">liyordu. “Bu,” diye bildirdi Richard, “iğrenç.” Çamur</span></span> <span class="font"><span class="calibre2">ayakka</span></span><span class="font1"><span class="calibre3">bılarının içine sızıyor, çoraplarına giriyor ve Richard’ı</span></span> <span class="font"><span class="calibre2">hiç de</span></span> <span class="font1"><span class="calibre3">mutlu etmeyen bir şekilde, ayak parmaklarıyla</span></span> <span class="font"><span class="calibre2">yakından ah</span></span><span class="font1"><span class="calibre3">baplık kuruyordu.</span></span></p>

    <p class="calibre1"><span class="font1"><span class="calibre3">Önlerinde, bataklıktan yukarı yükselen bir köprü vardı. Siyahlar içindeki bir şekil köprü ayağında bekliyordu. Dominiken keşişlerin siyah cübbelerinden giymişti. Teni yaşlı maun ağaçlarının koyu kahverengi tonundaydı. Uzun boylu bir&nbsp;adamdı ve kendi boyunda ahşap bir asa tutuyordu. “Durun,”&nbsp;diye bağırdı, “isimlerinizi ve konumlarınızı belirtin.”</span></span></p>

    <p class="calibre1"><span class="font1"><span class="calibre3">“Ben Leydi Door,” dedi Door. “Başmelek Evi’nden Portico’nun kızıyım.”</span></span></p>

    <p class="calibre1"><span class="font1"><span class="calibre3">“Ben Avcı. Onun korumasıyım.”</span></span></p>

    <p class="calibre1"><span class="font1"><span class="calibre3">“Richard Mayhew,” dedi Richard. “Islağım.”</span></span></p>

    <p class="calibre1"><span class="font1"><span class="calibre3">“Geçmek mi istiyorsunuz?”</span></span></p>

    <p class="calibre1"><span class="font1"><span class="calibre3">Richard öne doğru bir adım attı. “Evet, aslında istiyoruz. Bir anahtar için geldik buraya.” Keşiş bir şey söylemedi. Asasını kaldırdı ve onunla Richard’ı göğsünden hafifçe itti. Richard’ın ayakları yerden kesildi ve çamurlu suya düştü. Keşiş,&nbsp;onun ayağa kalkarak dövüşmeye başlayıp başlamayacağını&nbsp;görmek için birkaç dakika bekledi. Richard bunu yapmadı.&nbsp;Avcı yaptı.</span></span></p>

    <p class="calibre1"><span class="font1"><span class="calibre3">Richard çamurdan kalkıp, ağzı açık bir halde, keşiş ile Avcı’nın değneklerle dövüşmesini izledi. Keşiş iyiydi. Avcı’dan daha iri ve, Richard’a göre, daha güçlüydü. Diğer yandan,&nbsp;Avcı keşişten daha hızlıydı. Değnekler pusun içinde takırdayıp vuruştu.</span></span></p>

    <p class="calibre1"><span class="font1"><span class="calibre3">Keşişin asası ani bir hareketle Avcı’nın diyaframına geldi. Avcı çamurda sendeledi. Keşiş yaklaştı -fazla yaklaştı- ve&nbsp;böylece onun sendeleyişinin bir aldatmaca olduğunu öğrendi. Avcı’nın asası sertçe ve isabetli bir şekilde keşişin dizlerinin arkasına çarptı, adamın ayakları artık onu taşımıyordu.&nbsp;Keşiş ıslak çamura düştü ve Avcı asasının ucunu onun ensesine dayadı.</span></span></p>

    <p class="calibre1"><span class="font1"><span class="calibre3">“Yeter,” diyen bir ses geldi köprüden.</span></span></p>

    <p class="calibre1"><span class="font1"><span class="calibre3">Avcı bir adım geriledi. Bir kez daha Richard ile Door’un yanında durdu. Terlememişti bile, iriyarı keşiş çamurdan&nbsp;kalktı. Dudağı kanıyordu. Avcı’nın önünde yerlere kadar&nbsp;eğildi, sonra köprünün ayağına yürüdü.</span></span></p>

    <p class="calibre1"><span class="font1"><span class="calibre3">“Onlar kim Matem Rengi Birader?” diye seslendi ses.</span></span></p>

    <p class="calibre1"><span class="font1"><span class="calibre3">“Başmelek Evi’nden Lord Portico’nun kızı Leydi Door; onun koruması Avcı ve refakatçileri Richard Mayhew,” dedi&nbsp;Matem Rengi Birader morarmış dudaklarının arasından. “Beni adil bir dövüşte alt etti, Esmer Birader.”</span></span></p>

    <p class="calibre1"><span class="font1"><span class="calibre3">“Yukarı gelsinler,” dedi ses.</span></span></p>

    <p class="calibre1"><span class="font1"><span class="calibre3">Avcı köprüde başı çekti. Köprünün en tepesinde bir başka keşiş onları beklemekteydi: Esmer Birader. Tanıştıkları ilk keşişten daha genç ve ufaktı, ama o da aynı şekilde giyinmişti. Teni koyu, canlı bir kahverengi tonundaydı. Sarı sisin derinlerinde, siyahlara bürünmüş, zar zor seçilen başka şekiller&nbsp;de vardı. Richard bunların Kara Keşişler olduğunu anladı,&nbsp;ikinci keşiş bir an üçüne baktı ve ezberden okumaya başladı:</span></span></p>

    <p class="calibre1"><span class="font1"><i class="calibre4"><span class="calibre3">“Başımı çeviririm ve istediğiniz yere gidebilirsiniz. Başımı tekrar çevirdiğimde, çürüyene kadar olduğunuz yerde kalırsınız. Suratım yoktur, ama çarpık dişlerimle yaşar ya da ölürüm&nbsp;-ben kimim?”</span></i></span></p>

    <p class="calibre1"><span class="font1"><span class="calibre3">Door öne doğru bir adım attı. Dudaklarını ıslatıp gözlerini yarı kapadı. “Başımı çeviririm...” dedi kafa patlatarak, “Çarpık dişler... istediğiniz yere...” Sonra yüzüne bir gülümseme yayıldı. Esmer Birader’e baktı. “Anahtar,” dedi. “Cevap,&nbsp;sen bir anahtarsın.”</span></span></p>

    <p class="calibre1"><span class="font1"><span class="calibre3">“Bilge biri,” diye kabul etti Esmer Birader. “İki</span></span> <span class="font"><span class="calibre2">basamak</span></span> <span class="font1"><span class="calibre3">çıktınız. Bir tane kaldı.”</span></span></p>

    <p class="calibre1"><span class="font1"><span class="calibre3">Oldukça yaşlı bir adam sarı sisten çıktı ve</span></span> <span class="font"><span class="calibre2">yamru yumru</span></span> <span class="font1"><span class="calibre3">eliyle köprünün taş yanına tutunarak dikkatle onlara doğru&nbsp;yürüdü. Esmer Birader’in yanına vardığında durdu. Kataraktlı gözleri açık mavi-beyazdı. Richard görür görmez ondan&nbsp;hoşlandı. “Kaç kişiler?” diye sordu daha genç olan adama,&nbsp;derinden gelen, güven verici bir sesle.</span></span></p>

    <p class="calibre1"><span class="font1"><span class="calibre3">“Üç kişi, Peder Başkeşiş.”</span></span></p>

    <p class="calibre1"><span class="font1"><span class="calibre3">“Ve içlerinden biri birinci bekçiyi alt etti, öyle mi?”</span></span></p>

    <p class="calibre1"><span class="font1"><span class="calibre3">“Evet, Peder Başkeşiş.”</span></span></p>

    <p class="calibre1"><span class="font1"><span class="calibre3">“Ve içlerinden biri ikinci bekçinin sorusunu doğru cevapladı?”</span></span></p>

    <p class="calibre1"><span class="font1"><span class="calibre3">“Evet, Peder Başkeşiş.”</span></span></p>

    <p class="calibre1"><span class="font1"><span class="calibre3">Yaşlı adamın sesinde bir pişmanlık vardı. “Yani, içlerinden Anahtar Sınavı’nı verecek bir tane kaldı. Şimdi o kişi öne çıksın.”</span></span></p>

    <p class="calibre1"><span class="font1"><span class="calibre3">Door, “Ah, hayır,” dedi.</span></span></p>

    <p class="calibre1"><span class="font1"><span class="calibre3">“Onun yerine ben geçeyim. Sınavı ben vereyim,” dedi Avcı.</span></span></p>

    <p class="calibre1"><span class="font1"><span class="calibre3">Esmer Birader başını iki yana salladı. “Buna izin veremeyiz.”</span></span></p>

    <p class="calibre1"><span class="font1"><span class="calibre3">Richard küçük bir çocukken, bir okul gezisinde yöredeki bir şatoya gitmişti. Sınıf arkadaşlarıyla birlikte şatonun en&nbsp;yüksek noktası olan, kısmen yıkılmış kuleye giden basamakları çıkmıştı. Hepsi tepede bir araya toplanmıştı, öğretmenleri onlara aşağıda serili olan kırsalı gösteriyordu. O yaşta bile,&nbsp;Richard yükseklikler konusunda pek iyi değildi. Güvenlik&nbsp;korkuluğuna sıkı sıkı tutunmuş, gözlerini kapamış ve aşağı&nbsp;bakmamaya çalışmıştı. Öğretmenleri eski kulenin tepesinden, kulenin yukarıdan gördüğü tepenin dibine kadar olan&nbsp;yüksekliğin yüz metre olduğunu söylemişti. Sonra kulenin&nbsp;tepesinden bırakılan bir jetonun, tepenin dibinde olan bir&nbsp;adamın kafatasını yaracak kadar güce sahip olacağını, kafatasını kurşun gibi deleceğini açıklamıştı. O gece Richard yatağa yatmış, ama jetonun yıldırım gücüyle düşüşünü hayal etmekten uyuyamamıştı. Jeton gibi görünen, ama düştüğünde ölüm saçan bir jeton...</span></span></p>

    <p class="calibre1"><span class="font1"><span class="calibre3">Bir <i class="calibre4">sınav.</i></span></span></p>

    <p class="calibre1"><span class="font1"><span class="calibre3">Richard’da jeton düştü. Hem de yıldırım türünden bir jeton.</span></span></p>

    <p class="calibre1"><span class="font1"><span class="calibre3">“Durun bir saniye,” dedi. “Yardımcı olun. Mımm... mımm: sınav. Birisini bekleyen bir sınav var. Çamurda küçük bir kavgaya tutuşmamış, bilmeceyi cevaplamamış birisini...” Saçmalıyordu. Saçmaladığını işitiyor, ama bunu hiç umursamıyordu.</span></span></p>

    <p class="calibre1"><span class="font1"><span class="calibre3">“Sizin şu sınav,” dedi Richard başkeşişe. “Nasıl bir sınav bu?”</span></span></p>

    <p class="calibre1"><span class="font1"><span class="calibre3">“Bu taraftan,” dedi başkeşiş.</span></span></p>

    <p class="calibre1"><span class="font1"><span class="calibre3">“Onu istemezsiniz,” dedi Door. “İkimizden birini alın.”</span></span></p>

    <p class="calibre1"><span class="font1"><span class="calibre3">“Üçünüz geldiniz. Üç tane test vardı ve her biriniz bir tane verecekti: Bu adil,” dedi başkeşiş. “Eğer sınavı geçerse size geri dönecek.”</span></span></p>

    <p class="calibre1"><span class="font1"><span class="calibre3">Hafif bir esinti sisi araladı. Diğer kara şekillerin elinde arbalet vardı. Her arbalet ya Richard’a, ya Avcı’ya ya da Door’a yöneltilmişti. Keşişler safları kapayarak Richard’ı Avcı ve Door’dan ayırdılar.</span></span></p>

    <p class="calibre1"><span class="font1"><span class="calibre3">“Biz bir anahtar arıyoruz...” dedi Richard başkeşişe alçak sesle.</span></span></p>

    <p class="calibre1"><span class="font1"><span class="calibre3">“Evet,” dedi başkeşiş sakince.</span></span></p>

    <p class="calibre1"><span class="font1"><span class="calibre3">“Bir melek için,” diye açıkladı Richard.</span></span></p>

    <p class="calibre1"><span class="font1"><span class="calibre3">“Evet,” dedi başkeşiş. Elini uzatıp Esmer Biraderin dirseğini tuttu.</span></span></p>

    <p class="calibre1"><span class="font1"><span class="calibre3">Richard sesini iyice alçalttı. “Bakın, bir meleğe hayır diyemezsiniz, özellikle de sizin gibi bir rahip hiç diyemez... neden şu sınavı boş vermiyoruz? Anahtarı verin gitsin.”</span></span></p>

    <p class="calibre1"><span class="font1"><span class="calibre3">Başkeşiş köprünün eğimli kısmından aşağı yürümeye başladı. Aşağıda açık bir kapı vardı. Richard onu takip etti. Bazen yapabileceğiniz hiçbir şey olmazdı. “Tarikatımız kurulduğunda,” dedi başkeşiş, “bize bir anahtar emanet edilmişti. O, tüm kutsal emanetler içinde en kutsalı, en güçlüsüdür.&nbsp;Onu devretmemiz gerek, ama yalnızca sınavı geçen ve kendini kanıtlayan kişiye.”</span></span></p>

    <p class="calibre1"><span class="font1"><span class="calibre3">Dolambaçlı dar koridorlardan yürüyorlardı ve Richard arkasında ıslak çamur izi bırakıyordu. “Eğer sınavı geçemezsem, anahtarı alamayız, öyle mi?”</span></span></p>

    <p class="calibre1"><span class="font1"><span class="calibre3">“Alamazsınız oğlum.”</span></span></p>

    <p class="calibre1"><span class="font1"><span class="calibre3">Richard bir an için düşündü. “Sonra ikinci kez denemek için geri gelebilir miyim?”</span></span></p>

    <p class="calibre1"><span class="font1"><span class="calibre3">Esmer Birader öksürdü. “Pek değil oğlum,” dedi başkeşiş. “Eğer alamazsan, büyük ihtimalle...” deyip duraksadı ve sonra, “umursanacak durumda olmayacaksın. Ama endişelenme, belki de anahtarı kazanacak kişi sen olursun, hı?” diye&nbsp;devam etti. Sesinde, korkunç bir güvence verme çabası vardı; herhangi bir korkutma çabasından çok daha dehşet verici bir tını. “Beni öldürür müsünüz?”</span></span></p>

    <p class="calibre1"><span class="font1"><span class="calibre3">Başkeşiş mavi-beyaz gözlerle ileriye baktı. Sesinde küçük bir kınama vardı. “Bizler kutsal insanlarız,” dedi. “Hayır, seni öldürecek olan, sınavın kendisi.”</span></span></p>

    <p class="calibre1"><span class="font1"><span class="calibre3">Bir kat merdiven inerek, duvarları tuhaf şekilde dekore edilmiş mahzenmezar gibi basık bir odaya geldiler. “Şimdi,”&nbsp;dedi başkeşiş. “Gülümse!”</span></span></p>

    <p class="calibre1"><span class="font1"><span class="calibre3">Bir an için Richard’ı körleştiren bir flaş çaktı. Yeniden görmeye başladığında, Esmer Birader’in hurdası çıkmış bir Polaroid kamerayı indirerek hızla fotoğrafı çıkarmakta olduğunu gördü. Keşiş fotoğrafın belirmesini bekledikten sonra onu duvara astı. “Bu, sınavı veremeyenlere adadığımız duvar,” diye iç geçirdi başkeşiş, “hiçbirinin unutulmadığından emin olmak için. Bu da bizim yükümlülüğümüz: anmak.”</span></span></p>

    <p class="calibre1"><span class="font1"><span class="calibre3">Richard duvardaki yüzlere baktı. Birkaç polaroid; yirmi, otuz şipşak, birkaç sepya baskı ve gümüş levhaya basılmış fotoğraflar; karakalem çizimler, suluboyalar ve minyatürler.&nbsp;Bütün duvarı kaplamışlardı. Keşişler bunu çok uzun zamandır yapıyorlardı.</span></span></p>

    <p class="calibre1"><span class="font1"><span class="calibre3">Door ürperdi. “Çok aptalım,” diye mırıldandı. “Bilmem gerekirdi. Üçümüz-, Doğrudan buraya gelmemeliydim.”</span></span></p>

    <p class="calibre1"><span class="font1"><span class="calibre3">Avcı başını bir o yana bir bu yana çeviriyordu. Her keşişin ve her arbaletin yerini bellemişti; Door’u köprünün diğer yanına -öncelikle kendisi hiç yaralanmadan, İkincisi küçük&nbsp;sıyrıklarla ve son olarak büyük bir yarayla, ama Door’da sadece küçük bir sıyrıkla- geçirme olasılıklarını hesaplıyordu.&nbsp;Şimdi yeniden hesap yapıyordu. “Eğer böyle olacağını <i class="calibre4">bilseydin,</i> farklı ne yapardın?” diye sordu.</span></span></p>

    <p class="calibre1"><span class="font1"><span class="calibre3">“Başta, onu buraya getirmezdim,” dedi Door. “Gidip Marquis’yi bulurdum.”</span></span></p>

    <p class="calibre1"><span class="font1"><span class="calibre3">Avcı başını yana çevirdi. “Ona güveniyor musun?” diye sordu doğrudan. Door onun Richard’ı değil, Carabas’ı kastettiğini biliyordu.</span></span></p>

    <p class="calibre1"><span class="font1"><span class="calibre3">“Evet,” dedi Door. “Az çok güveniyorum.”</span></span></p>

    <p class="calibre1"><span class="font1"><i class="calibre4"><span class="calibre3">Door beş yaşına gireli henüz iki gün olmuştu. Pazar, Kew’deki Bahçeler’de kurulmuştu ve babası doğum günü hediyesi olarak onu yanında götürmüştü. Door ilk kez pazara gidiyordu. Kelebek&nbsp;evinde, onu mest eden ve büyüleyen parlak renkli kanatlar, yanardöner hafif şeylerle çevrelenmişken, babası</span></i></span> <span class="font1"><span class="calibre3">diz <i class="calibre4">çöküp, “Door?” dedi. “Yavaşça dön ve şuraya bak.”</i></span></span></p>

    <p class="calibre1"><span class="font1"><i class="calibre4"><span class="calibre3">Door dönüp baktı. Büyük bir palto giymiş, siyah saçlarını ensesinde atkuyruğu yapmış siyah tenli bir adam kapıda durmuş, altın tenli ikizler, genç bir adam ve genç bir kadınla sohbet&nbsp;ediyordu. Genç kadın büyükler gibi ağlıyordu; gözyaşlarını olabildiğince içinde tutmaya çalışıyor, ama buna rağmen kenarlardan taştıkları için kızıyor ve sonuçta da çirkin ve tuhaf görünüyordu. Door kelebeklere geri döndü. “Onu gördün mü?” diye sordu babası. Door başını salladı. “Kendisine Marquis de Carabas&nbsp;diyor,” dedi. “O bir hilebaz, üçkâğıtçı ve muhtemelen bir tür canavar. Eğer başın derde girerse ona git. O seni koruyacaktır kızım. Korumak zorunda. “</span></i></span></p>

    <p class="calibre1"><span class="font1"><i class="calibre4"><span class="calibre3">. Door tekrar adama baktı. Adam ellerini ikizlerin omzuna koymuş, onları odadan çıkarıyordu. Ama giderken omzundan geriye, doğrudan Door’a bakıp kocaman gülümsedi ve sonra göz kırptı.</span></i></span></p>

    <p class="calibre1"><span class="font1"><span class="calibre3">Çevrelerini sarmış olan keşişler sisin içinde kara hayaletlerdi. Door sesini yükseltti. “Affedersiniz, birader,” diye seslendi Matem Rengi Birader’e. “Anahtarı almaya giden arkadaşımız. Eğer başaramazsa, bize ne olacak?”</span></span></p>

    <p class="calibre1"><span class="font1"><span class="calibre3">Adam onlara doğru bir adım attı, duraksadı ve sonra, “Size buradan ayrılırken eşlik edecek ve sizi bırakacağız,” dedi.</span></span></p>

    <p class="calibre1"><span class="font1"><span class="calibre3">“Peki ya Richard?” diye sordu Door. En sonunda, adamın kukuletasının altından, onun üzgün bir şekilde başını iki yana salladığını gördü. “Marquis’yi getirmeliydim,” dedi ve&nbsp;onun nerede olduğunu, ne yaptığını merak etti.</span></span></p>

    <p class="calibre1"><span class="font1"><span class="calibre3">Marquis de Carabas X şeklindeki ahşap çatkıya gerilmişti. Bay Vandemar bu çatkıyı eski tahta levhalar, bir sandalye&nbsp;parçası ve ahşap bir kapıyı birleştirerek inşa etmişti. Ayrıca&nbsp;büyük bir kutu paslı çivinin çoğunu kullanmıştı.</span></span></p>

    <p class="calibre1"><span class="font1"><span class="calibre3">Birisini çarmıha germeyeli çok uzun zaman olmuştu.</span></span></p>

    <p class="calibre1"><span class="font1"><span class="calibre3">Marquis de Carabas’ın kol ve bacakları geniş bir X şekli almıştı. Elleriyle ayaklarına paslı çiviler çakılmıştı. Ve göğüs kısmı halatlarla bağlanmıştı. Korkunç bir acının ardından,&nbsp;şimdi bilinci az çok kapalıydı. Bir zamanlar hastane çalışanlarının kafeteryası olan odada duran çatkı, bir sürü halatın&nbsp;ucunda havada asılıydı. Yerdeyse, Bay Croup jilet ve mutfak&nbsp;bıçaklarından terk edilmiş neşter ve bisturilere kadar, çeşitli&nbsp;kesici aletlerden büyük bir tepecik yapmıştı. Hatta kalorifer&nbsp;dairesinden getirdiği bir ocak süngüsü bile vardı.</span></span></p>

    <p class="calibre1"><span class="font1"><span class="calibre3">“Onun durumunun nasıl olduğuna bir bakar mısın Bay Vandemar?” diye sordu Bay Croup.</span></span></p>

    <p class="calibre1"><span class="font1"><span class="calibre3">Bay Vandemar çekicini uzatıp Marquis’yi şöyle bir dürtükledi.</span></span></p>

    <p class="calibre1"><span class="font1"><span class="calibre3">Marquis de Carabas iyi bir adam değildi ve kesinlikle cesur bir adam olmadığını bilecek kadar da tanıyordu kendini. Uzun&nbsp;süre önce dünyanın -Aşağı ya da Yukarı fark etmez- aldatılmak isteyen bir yer olduğuna karar vermişti. Bu amaçla adını&nbsp;bir peri masalındaki yalandan almış ve kendini -kıyafetlerini,&nbsp;tavrını, duruşunu- muazzam bir şaka olarak yaratmıştı.</span></span></p>

    <p class="calibre1"><span class="font1"><span class="calibre3">El bilekleriyle ayaklarında donuk bir ağrı vardı ve nefes alışı gitgide zorlaşıyordu. Bilinçsizmiş numarası yapmak ona&nbsp;daha fazla bir şey kazandırmayacaktı, bu yüzden elinden geldiğince başını kaldırdı ve Bay Vandemar’ın yüzüne kıpkırmızı kan tükürdü.</span></span></p>

    <p class="calibre1"><span class="font1"><span class="calibre3">Bunun cesurca olduğunu düşündü. Hem de aptalca.</span></span> <span class="font"><span class="calibre2">Bu</span></span> <span class="font1"><span class="calibre3">hareketi yapmamış olsaydı, belki kendi halinde ölmesine</span></span> <span class="font"><span class="calibre2">izin&nbsp;</span></span><span class="font1"><span class="calibre3">vereceklerdi, ama şimdi canını daha çok yakacaklarından&nbsp;kuşkusu yoktu.</span></span></p>

    <p class="calibre1"><span class="font1"><span class="calibre3">Belki bu yüzden ölümü daha hızlı olacaktı.</span></span></p>

    <p class="calibre1"><span class="font1"><span class="calibre3">Ağzı açık çaydanlık şiddetle kaynıyordu. Richard fokurdayan suyu, yoğun buharı seyrediyor ve bununla ne yapacaklarını merak ediyordu. Hayal gücü ona birçok cevabı sağlayabiliyordu, ki bunların çoğunluğu tasavvur edilemez şekilde acılıydı, ama hiçbirinin doğru olmadığı ortaya çıktı.</span></span></p>

    <p class="calibre1"><span class="font1"><span class="calibre3">Kaynar su bir çaydanlığa döküldü ve Esmer Birader suya kurutulmuş, kıyılmış yapraklardan üç kaşık attı. Sıvı, çay&nbsp;süzgeci kullanılarak üç porselen fincana döküldü. Başkeşiş&nbsp;görmeyen başını havaya kaldırıp havayı kokladı ve gülümsedi. “Anahtar Smavı’nın ilk kısmı,” dedi, “bir fincan güzel çaydır. Şeker ister misin?”</span></span></p>

    <p class="calibre1"><span class="font1"><span class="calibre3">“Hayır, teşekkür ederim,” dedi Richard ihtiyatla.</span></span></p>

    <p class="calibre1"><span class="font1"><span class="calibre3">Esmer Birader çaya biraz süt kattı ve bir fincan ile tabağını Richard’a verdi. “Zehirli mi?” diye sordu Richard.</span></span></p>

    <p class="calibre1"><span class="font1"><span class="calibre3">Başkeşiş adeta gücenmiş görünüyordu: “Tanrım, hayır.”</span></span></p>

    <p class="calibre1"><span class="font1"><span class="calibre3">Richard çayı yudumladı. Çayın tadı, aşağı yukarı her zamanki gibiydi. “Bu <i class="calibre4">gerçekten</i> sınavın bir parçası mı?”</span></span></p>

    <p class="calibre1"><span class="font1"><span class="calibre3">Esmer Birader başkeşişin ellerine bir fincan yerleştirdi. “Bir anlamda,” dedi başkeşiş. “Başlamadan önce arayıcılara&nbsp;bir fincan çay sunmaktan hoşlanırız her zaman. Sınavın bize&nbsp;göre bir parçasıdır bu. Senin için değil.” Kendi çayını yudumladı ve kadını yüzüne mesut bir gülümseme yayıldı.&nbsp;”Düşününce, oldukça güzel bir çay.”</span></span></p>

    <p class="calibre1"><span class="font1"><span class="calibre3">Richard neredeyse hiç dokunmadığı çayı bir kenara bıraktı. “Sizin için sakıncası yoksa,” dedi, “sınava hemen başlayabilir miyiz?”</span></span></p>

    <p class="calibre1"><span class="font1"><span class="calibre3">“Ne demek,” dedi başkeşiş. “Ne demek.” Ayağa kalktı ve üçü birlikte odanın diğer ucundaki kapıya doğru yürüdüler.</span></span></p>

    <p class="calibre1"><span class="font1"><span class="calibre3">“Bana...” -Richard durakladı, ne öğrenmek istediğine karar vermeye çalışıyordu- “sınavla ilgili bana söyleyebileceğiniz bir şey var mı?”</span></span></p>

    <p class="calibre1"><span class="font1"><span class="calibre3">Başkeşiş başını iki yana salladı. Gerçekten söyleyecek bir şey yoktu: O, arayıcıları kapıya götürürdü. Sonra dışarıdaki&nbsp;koridorda bir iki saat beklerdi. Ardından içeri girer, arayıcıdan geriye kalanları mabetten temizler ve onları mahzenlere&nbsp;gömerdi. Bazen, ki bu daha beter bir durumdu, arayıcı ölmemiş olurdu, ancak ondan geriye <i class="calibre4">canlı</i> ne kaldığını söyleyemezdiniz. Kara Keşişler o şanssızlara ellerinden geldiğince&nbsp;bakardı.</span></span></p>

    <p class="calibre1"><span class="font1"><span class="calibre3">“Tamam,” dedi Richard. ikna edicilikten uzak bir şekilde gülümsedi ve, “Eh, yolu aç Macduff,” diye ekledi.</span></span></p>

    <p class="calibre1"><span class="font1"><span class="calibre3">Esmer Birader kapıdaki sürgüleri çekti. İki el silah sesine benzeyen gümlemelerle yerlerinden oynadılar. Keşiş kapıyı&nbsp;çekerek açtı. Richard içeri girdi. Esmer Birader kapıyı onun&nbsp;arkasından kapayıp sürgüleri yeniden itti. Başkeşişi sandalyesine götürüp çay fincanını tekrar eline verdi. Başkeşiş sessizce&nbsp;çayını yudumladı ve sesinde gerçek bir pişmanlık tonuyla,&nbsp;“Onun aslı ‘Saldır Macduff’tır. Ama lafını düzeltmeye kıyamadım. Kulağa çok hoş bir genç adam gibi geliyordu,” dedi.</span></span></p>
  </div>
</body>
</html>
