<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <meta content="Word.Document" name="ProgId" />
  <meta content="Microsoft Word 15" name="Generator" />
  <meta content="Microsoft Word 15" name="Originator" />
  <link href="../Text/filelist.xml" rel="File-List" />
  <link href="../Misc/preview.wmf" rel="Preview" />
  <link href="ngyy_dosyalar/editdata.mso" rel="Edit-Time-Data" /><!--[if !mso]>
<style>
v\:* {behavior:url(#default#VML);}
o\:* {behavior:url(#default#VML);}
w\:* {behavior:url(#default#VML);}
.shape {behavior:url(#default#VML);}
</style>
<![endif]-->
  <!--[if gte mso 9]><xml>
 <o:DocumentProperties>
  <o:Author>Selim SIR</o:Author>
  <o:LastAuthor>Selim SIR</o:LastAuthor>
  <o:Revision>21</o:Revision>
  <o:TotalTime>3813</o:TotalTime>
  <o:Created>2015-07-26T00:58:00Z</o:Created>
  <o:LastSaved>2015-09-09T20:18:00Z</o:LastSaved>
  <o:Pages>394</o:Pages>
  <o:Words>80469</o:Words>
  <o:Characters>458676</o:Characters>
  <o:Lines>3822</o:Lines>
  <o:Paragraphs>1076</o:Paragraphs>
  <o:CharactersWithSpaces>538069</o:CharactersWithSpaces>
  <o:Version>15.00</o:Version>
 </o:DocumentProperties>
 <o:OfficeDocumentSettings>
  
 </o:OfficeDocumentSettings>
</xml><![endif]-->
  <link href="../Text/item0008.xml" rel="dataStoreItem" target="ngyy_dosyalar/props009.xml" />
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:View>Print</w:View>
  <w:Zoom>134</w:Zoom>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="false"
  DefSemiHidden="false" DefQFormat="false" DefPriority="99"
  LatentStyleCount="371">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Times New Roman",serif;}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="blue" vlink="purple" xml:lang="TR">
  <div class="wordsection">
    <p class="calibre1"><span class="font1"><span class="calibre3"><br class="calibre5" clear="all" id="calibre_pb_19" />
    <a class="pcalibre pcalibre1" id="bookmark33"></a></span></span></p>

    <p class="calibre1"><span class="font1"><span class="calibre3"><span>&nbsp;</span></span></span></p>

    <p class="calibre11"><a class="pcalibre pcalibre1" id="_Toc428116189"><span class="font1"><span class="calibre3">ON BEŞ</span></span></a></p>

    <p class="calibre1"><span class="font1"><span class="calibre3">Geminin uzun güverte iskelesinden kıyıya yürüdüler. Sonra birkaç basamak inerek aydınlatması olmayan uzun bir&nbsp;altgeçitte ilerlediler ve yeniden yukarı çıktılar. Lamia önlerinde uzun adımlarla emin bir şekilde gidiyordu. Onları küçük,&nbsp;parke taşlı bir ara sokağa getirdi. Duvarlardaki gaz lambası&nbsp;ışıkları titreşiyordu.</span></span></p>

    <p class="calibre1"><span class="font1"><span class="calibre3">“İlerideki üçüncü kapı,” dedi.</span></span></p>

    <p class="calibre1"><span class="font1"><span class="calibre3">Kapının önünde durdular. Üstünde pirinç bir levha vardı ve şöyle diyordu:</span></span></p>

    <p class="calibre1"><span class="font1"><span class="calibre3">EVLERE ZULMÜN ÖNLENMESİ KRALİYET DERNEĞİ</span></span></p>

    <p class="calibre1"><span class="font1"><span class="calibre3">Ve onun altında daha küçük harflerle şu yazıyordu: AŞAĞI CADDE. LÜTFEN KAPIYI ÇALIN.</span></span></p>

    <p class="calibre1"><span class="font1"><span class="calibre3">“Caddeye evin içinden mi geçiyorsun?” diye sordu Richard.</span></span></p>

    <p class="calibre1"><span class="font1"><span class="calibre3">“Hayır,” dedi Lamia. “Cadde evin içinde.”</span></span></p>

    <p class="calibre1"><span class="font1"><span class="calibre3">Richard kapıya vurdu. Bir şey olmadı. Beklediler, sabah serinliği yüzünden titriyorlardı. Richard yeniden vurdu. En&nbsp;sonunda zili çaldı. Kırmızı üniforma giymiş ve toz içinde, eğri büğrü bir peruk takmış, uykulu görünen bir uşak kapıyı&nbsp;açtı. Karşısındaki farklı farklı insanlardan oluşan ayaktakımına baktı; bunlar için yataktan çıkmaya değmezdi gibisinden&nbsp;bir ifade vardı yüzünde.</span></span></p>

    <p class="calibre1"><span class="font1"><span class="calibre3">“Size nasıl yardım edebilirim?” dedi uşak. Richard’a ‘siktir git ve geber’ laflarının bundan daha sıcak ve güler yüzlü bir&nbsp;tavırla söylendiği olmuştu.</span></span></p>

    <p class="calibre1"><span class="font1"><span class="calibre3">“Aşağı Cadde,” dedi Lamia buyurganca.</span></span></p>

    <p class="calibre1"><span class="font1"><span class="calibre3">“Bu taraftan,” diye iç geçirdi uşak. “Ayaklarınızı silin lütfen.”</span></span></p>

    <p class="calibre1"><span class="font1"><span class="calibre3">Etkileyici bir lobiden geçtiler. Sonra, uşak bir şamdandaki mumları tek tek yakarken beklediler. Ardından, etkileyici ve gösterişli bir halıyla kaplı bir merdivenden indiler. Daha&nbsp;az etkileyici ve daha az gösterişli bir halıyla kaplı bir merdivenden indiler. Kesinlikle etkileyici olmayan ve eski püskü,&nbsp;kahverengi çuval beziyle kaplı bir merdivenden indiler. Ve&nbsp;son olarak mat ahşaptan ve hiçbir şeyle kaplı olmayan bir&nbsp;merdivenden indiler.</span></span></p>

    <p class="calibre1"><span class="font1"><span class="calibre3">O merdivenin sonunda eski bir servis asansörü vardı ve üstündeki levhada şöyle yazıyordu:</span></span></p>

    <p class="calibre1"><span class="font1"><span class="calibre3">HİZMETDIŞI</span></span></p>

    <p class="calibre1"><span class="font1"><span class="calibre3">Uşak uyarıya aldırmayıp asansörün tel dış kapısını metalik bir gümbürtüyle açtı. Lamia adama kibarca teşekkür edip asansöre bindi. Diğerleri de onu takip etti. Uşak sırtını döndü. Richard tel ağın ardından, şamdanı sıkıca tutmuş, ahşap&nbsp;merdivenden çıkmakta olan adamı izledi. Asansörün duvarında kısa bir siyah düğme sırası vardı. Lamia en alttaki düğmeye bastı. Metal kafes kapı otomatik olarak <i class="calibre4">bam</i> diye kapandı. Bir motor çalıştı ve asansör ağır ağır, gıcırdayarak inmeye başladı. Dördü sıkışık bir halde duruyorlardı. Richard&nbsp;asansörde yanında olan kadınların her birinin kokusunu alabildiğini fark etti: Door köri kokuyordu; Avcı hoş bir şekilde&nbsp;ter kokuyordu, Richard’a hayvanat bahçelerindeki kafeslerde&nbsp;duran büyük kedileri hatırlatıyordu; Lamia sarhoş edici bir&nbsp;şekilde hanımeli, inci çiçeği ve misk kokuyordu.</span></span></p>

    <p class="calibre1"><span class="font1"><span class="calibre3">Asansör inmeye devam ediyordu. Richard yapış yapış ve soğuk bir ter döküyor, tırnaklarını avuçlarına bastırıyordu.&nbsp;Çıkarabildiği en rahat ses tonuyla, “Bu, birisinin klostrofobik&nbsp;olduğunu keşfetmesi için çok kötü bir zaman olur, değil mi?”&nbsp;dedi.</span></span></p>

    <p class="calibre1"><span class="font1"><span class="calibre3">“Evet,” dedi Door.</span></span></p>

    <p class="calibre1"><span class="font1"><span class="calibre3">“Öyleyse keşfetmeyeceğim,” dedi Richard.</span></span></p>

    <p class="calibre1"><span class="font1"><span class="calibre3">Aşağı inmeye devam ettiler.</span></span></p>

    <p class="calibre1"><span class="font1"><span class="calibre3">Nihayet, bir sarsılma oldu, bir çatırtı ve cırıltı geldi ve asansör durdu. Avcı kapıyı açtı, etrafa bakındı ve dar bir çıkıntıya adım attı.</span></span></p>

    <p class="calibre1"><span class="font1"><span class="calibre3">Richard asansörün açık kapısından dışarı baktı. Havada duruyorlardı; Richard’a bir seferinde gördüğü bir resimdeki&nbsp;Babil Kulesi’ni -ya da daha ziyade tersyüz edilseydi öyle görünebilecek olan Babil Kulesi’ni- hatırlatan bir şeyin üstündeydiler. Muazzam ve görkemli döner bir patikaydı, kayadan&nbsp;oyulmuştu ve merkezi bir boşluğun etrafında aşağı gidiyordu. Patikaların yanında yükselen duvarlardaki tek tük ışıklar&nbsp;belli belirsiz titreşiyordu ve çok, çok aşağıda ufak ateşler yanıyordu. Asansör sert zemininin birkaç yüz metre yukarısındaki merkezi boşluğun tepesindeydi ve hafifçe sallanıyordu.</span></span></p>

    <p class="calibre1"><span class="font1"><span class="calibre3">Richard derin bir nefes aldı ve ahşap çıkıntıya adım atmış diğerlerini takip etti. Sonra, her ne kadar kötü bir fikir olduğunu bilse de, aşağı baktı. Kendisi ile yüzlerce metre aşağıdaki kaya zemin arasında ahşap çıkıntıdan başka bir şey yoktu.&nbsp;Üstünde durdukları çıkıntıdan altı metre ötedeki kayalık patikaya giden uzun bir kalas vardı. “Ve sanırım,” dedi düşündüğünden çok daha az umursamaz bir şekilde, “yüksek yerlerle aramın pek iyi olmadığını belirtmem için de uygun bir&nbsp;zaman değildir bu.”</span></span></p>

    <p class="calibre1"><span class="font1"><span class="calibre3">“Güvenli,” dedi Lamia. “Ya da buraya son geldiğimde öyleydi. izle.” Kalasın üzerinden karşıya siyah kadifeden bir hışırtı gibi yürüdü. Başının üstüne bir düzine kitap koysa bir tanesini bile düşürmezdi. Yandaki taş patikaya ulaşınca durdu, döndü ve onlara cesaret verircesine gülümsedi. Avcı onu&nbsp;takip etti, sonra döndü ve kenarda onun yanında bekledi.</span></span></p>

    <p class="calibre1"><span class="font1"><span class="calibre3">“Gördün mü?” dedi Door. Elini uzatıp Richard’ın kolunu sıktı. “Sorun yok.”</span></span></p>

    <p class="calibre1"><span class="font1"><span class="calibre3">Richard tamam dercesine başını sallayıp yutkundu. <i class="calibre4">Sorun yok.</i></span></span></p>

    <p class="calibre1"><span class="font1"><span class="calibre3">Door karşıya geçti. Bunu yaparken eğlenmiyormuş gibi göründüyse de, sonuçta geçmişti işte. Üç kadın orada dikilen&nbsp;Richard’ı bekliyordu. Richard bir süre sonra, bacaklarına ‘yürü!’ emri vermesine rağmen, kalasta yürümeye başlayamıyor&nbsp;gibi göründüğünü fark etti.</span></span></p>

    <p class="calibre1"><span class="font1"><span class="calibre3">Yukarıdan bir düğmeye basıldı: Richard <i class="calibre4">pat</i> diye bir ses</span></span> <span class="font"><span class="calibre2">ve</span></span> <span class="font1"><span class="calibre3">eskice bir elektrikli motorun uzak gıcırtısını duydu. Arkasında asansörün kapısı çarparak kapandı ve Richard’ı kalastan&nbsp;daha geniş olmayan dar bir ahşap çıkıntıda tehlikeli bir</span></span> <span class="font"><span class="calibre2">po</span></span><span class="font1"><span class="calibre3">zisyonda durur halde bıraktı.</span></span></p>

    <p class="calibre1"><span class="font1"><span class="calibre3">“Richard!” diye bağırdı Door. “Yürü!”</span></span></p>

    <p class="calibre1"><span class="font1"><span class="calibre3">Asansör yükselmeye başladı. Richard sarsılan çıkıntıdan kalasa adım attı; sonra bacakları jöle gibi oldu ve kendini elleriyle dizlerinin üstüne çökmüş, can havliyle kalasa tutunurken buldu. Aklıdaki minicik, mantıklı bir kısım asansörü&nbsp;merak ediyordu: Onu kim, neden çağırmıştı? Aklının geri kalan kısmı ise elleri ve bacaklarına kalasa sımsıkı tutunmalarını söylemekle ve en yüksek zihin sesiyle, “Ölmek istemiyorum,” diye bağırmakla meşguldü. Richard gözlerini elinden&nbsp;geldiğince sıkı sıkı kapadı, çünkü bir şeyden emindi: Eğer&nbsp;onları açar ve altındaki kaya duvarı görürse, kalası bırakıp&nbsp;düşer, düşer ve...</span></span></p>

    <p class="calibre1"><span class="font1"><span class="calibre3">“Düşmekten korkmuyorum,” dedi kendi kendine. “Korktuğum şey düşüşün bittiği kısım.” Ama yalan söylediğinin farkındaydı. Düşüşün kendisinden korkuyordu -kendini&nbsp;kurtarmak için yapabileceği hiçbir şey olmadığını, hiçbir&nbsp;mucizenin onu kurtarmayacağını bilerek, aşağıdaki kaya zemine doğru havada umutsuzca sağa sola sallanıp yuvarlanmaktan korkuyordu...</span></span></p>

    <p class="calibre1"><span class="font1"><span class="calibre3">Birisinin kendisiyle konuştuğunu fark etti yavaşça.</span></span></p>

    <p class="calibre1"><span class="font1"><span class="calibre3">“Kalas boyunca sürün Richard,” diyordu birisi.</span></span></p>

    <p class="calibre1"><span class="font1"><span class="calibre3">“Ben... yapamam,” diye fısıldadı.</span></span></p>

    <p class="calibre1"><span class="font1"><span class="calibre3">“Anahtara ulaşmak için bundan daha kötüsüyle başa çıktın Richard,” dedi birisi. Bu Door’un sesiydi.</span></span></p>

    <p class="calibre1"><span class="font1"><span class="calibre3">“Yüksek yerlerle aram hiç iyi değildir,” dedi inatla; yüzü kalasa yapışmıştı; dişleri birbirine vuruyordu. “Eve gitmek istiyorum.” Kalasın yüzüne baskı yaptığını hissediyordu. O anda kalas sallanmaya başladı. Avcı’nın sesi, “Kalasın ne kadar&nbsp;ağırlık kaldıracağından hiç emin değilim. Siz ikiniz ağırlığınızı buraya verin,” dedi. Birisi Richard’a doğru ilerlerken kalas sallandı. Richard gözleri kapalı, kalasa sıkıca tutundu.</span></span></p>

    <p class="calibre1"><span class="font1"><span class="calibre3">Sonra Avcı onun kulağına sessizce, emin bir şekilde, “Richard?” dedi.</span></span></p>

    <p class="calibre1"><span class="font1"><span class="calibre3">“Mımm.”</span></span></p>

    <p class="calibre1"><span class="font1"><span class="calibre3">“Sadece öne doğru ilerle Richard. Her seferinde birazcık. Hadi...” Karamel parmakları Richard’ın tahtaya tutunan beyaz boğumlu elini okşadı. “Hadi.”</span></span></p>

    <p class="calibre1"><span class="font1"><span class="calibre3">Richard derin bir nefes aldı, yavaşça öne gitti ve yeniden dondu. “Başarıyorsun,” dedi Avcı. “Güzel. Hadi.” Kalas boyunca santim santim, sürüne sürüne ilerlerken Richard’la konuştu. Yolun sonunda Avcı onu kollarının altından tutup&nbsp;kaldırdı ve sert zeminin üstüne bıraktı.</span></span></p>

    <p class="calibre1"><span class="font1"><span class="calibre3">“Teşekkür ederim,” dedi Richard. Avcı’nın az önce onun için yapmış olduğu şeyi karşılayabilecek yeterince etkili bir&nbsp;laf gelmiyordu aklına. Aynı şeyi tekrar etti. “Teşekkür ederim.” Sonra hepsine hitaben, “Üzgünüm,” dedi.</span></span></p>

    <p class="calibre1"><span class="font1"><span class="calibre3">Door ona baktı. “Sorun yok,” dedi. “Artık güvendesin.” Richard dünyanın altındaki döne döne giden yola baktıktan&nbsp;sonra gözlerini Avcı, Door ve Lamia’ya çevirdi ve ağlayana&nbsp;kadar güldü.</span></span></p>

    <p class="calibre1"><span class="font1"><span class="calibre3">“Bu kadar,” dedi Door, Richard nihayet gülmeyi kestiğinde, “komik olan ne?”</span></span></p>

    <p class="calibre1"><span class="font1"><i class="calibre4"><span class="calibre3">“Güvende olmak,”</span></i></span> <span class="font1"><span class="calibre3">dedi sadece. Door ona baktı ve sonra o da gülümsedi. “Eh, şimdi nereye gidiyoruz?” diye sordu Richard.</span></span></p>

    <p class="calibre1"><span class="font1"><span class="calibre3">“Aşağı’ya,” dedi Lamia. Aşağı Cadde’ye doğru inmeye başladılar. Avcı önde Door’la birlikte yürüyordu. Richard Lamia’nın yanında, onun inci çiçeği-hanımeli kokusunu içine çekerek ve arkadaşlığından keyif alarak yürüyordu.</span></span></p>

    <p class="calibre1"><span class="font1"><span class="calibre3">“Bizimle geldiğin için gerçekten minnettarım,” dedi Richard. “Rehber olmak. Umarım bu senin için kötü</span></span> <span class="font"><span class="calibre2">şans filan</span></span> <span class="font1"><span class="calibre3">olmaz.”</span></span></p>

    <p class="calibre1"><span class="font1"><span class="calibre3">Kadın menekşe gözlerini Richard’a dikti. “Neden kötü şans olsun?”</span></span></p>

    <p class="calibre1"><span class="font1"><span class="calibre3">“Sıçandillilerin kim olduğunu biliyor musun?”</span></span></p>

    <p class="calibre1"><span class="font1"><span class="calibre3">“Tabii ki.”</span></span></p>

    <p class="calibre1"><span class="font1"><span class="calibre3">“Anaesthesia adında bir sıçandilli kız vardı. O. Şey, arkadaş sayılırdık onunla, beni bir yere götürüyordu. Sonra çalındı. Gece Köprüsü’nde. Ona ne olduğunu merak edip duruyorum.”</span></span></p>

    <p class="calibre1"><span class="font1"><span class="calibre3">Lamia duygudaşlıkla gülümsedi. “Halkımın bununla ilgili hikâyeleri vardır. Hatta bazıları gerçek bile olabilir.”</span></span></p>

    <p class="calibre1"><span class="font1"><span class="calibre3">“Onları bana anlatmalısın,” dedi. Hava soğuktu. Nefesi soğuk havada buhar çıkarıyordu.</span></span></p>

    <p class="calibre1"><span class="font1"><span class="calibre3">“Bir gün,” dedi Lamia. Nefesi buhar çıkarmıyordu. “Beni yanınıza almanız sizin nazikliğiniz.”</span></span></p>

    <p class="calibre1"><span class="font1"><span class="calibre3">“En azından bunu yapabildik.”</span></span></p>

    <p class="calibre1"><span class="font1"><span class="calibre3">Door ile Avcı önlerindeki kavisi dönüp gözden kayboldular. “Şey,” dedi Richard, “diğer ikisiyle aramız biraz açıldı. Acele etmek zorunda kalabiliriz.”</span></span></p>

    <p class="calibre1"><span class="font1"><span class="calibre3">“Bırak gitsinler,” dedi Lamia usulca. “Yetişiriz.” Richard bunun tuhaf bir şekilde, gençken bir kızla sinemaya gitmeye&nbsp;benzediğini düşündü. Ya da daha ziyade, sinemadan sonra&nbsp;eve dönmeye: otobüs duraklarında ya da duvar kenarlarında&nbsp;bir öpücük almak için durmak, aceleci bir dokunuşun ve dillerin birbirine dolanmasının ardından arkadaşlara yetişmek&nbsp;için koşturmak...</span></span></p>

    <p class="calibre1"><span class="font1"><span class="calibre3">Lamia soğuk parmağını Richard’ın yanağında gezdirdi. “Çok sıcaksın,” dedi hayran bir şekilde. “Böylesine sıcak olmak harikadır muhtemelen.”</span></span></p>

    <p class="calibre1"><span class="font1"><span class="calibre3">Richard mütevazı görünmeye çalıştı. “Aslında bu pek kafa yorduğum bir şey değil,” diye itiraf etti. Yukarıdan, asansör kapısının metalik bir sesle çarpışını duydu.</span></span></p>

    <p class="calibre1"><span class="font1"><span class="calibre3">Lamia ona yalvarırcasına, nazikçe baktı. “Bana biraz sıcaklığından verebilir misin Richard?” diye sordu. “Çok üşüyorum.”</span></span></p>

    <p class="calibre1"><span class="font1"><span class="calibre3">Richard onu öpüp öpmemesi gerektiğini merak etti. “Ne? Ben...”</span></span></p>

    <p class="calibre1"><span class="font1"><span class="calibre3">Lamia hayal kırıklığına uğramış göründü. “Benden hoşlanmıyor musun?” diye sordu. Richard çaresizce onun duygularını incitmemiş olduğunu umdu.</span></span></p>

    <p class="calibre1"><span class="font1"><span class="calibre3">“Tabii ki senden hoşlanıyorum,” dediğini duydu sesinin. “Sen çok güzelsin.”</span></span></p>

    <p class="calibre1"><span class="font1"><span class="calibre3">“Ve sen sıcaklığının hepsini kullanmıyorsun, değil mi?” diye belirtti Lamia makul bir şekilde.</span></span></p>

    <p class="calibre1"><span class="font1"><span class="calibre3">“Sanırım hayır...”</span></span></p>

    <p class="calibre1"><span class="font1"><span class="calibre3">“Ve rehberiniz olmamın karşılığını ödeyeceğini söyledin. İşte istediğim bu, ödeme olarak. Sıcaklık. Biraz alabilir miyim?”</span></span></p>

    <p class="calibre1"><span class="font1"><span class="calibre3">İstediği her şey. Her şey. Hanımeli ve inci çiçeği Richard’ı sardı, gözleri Lamia’nın soluk teni, koyu mürdüm rengi dudakları ve kapkara saçlarından başka bir şey görmedi. Başını&nbsp;tamam dercesine salladı, içinin derinliklerinde bir şey haykırıyordu, ama o her ne ise, bekleyebilirdi. Lamia ellerini Richard’ın yüzüne kaldırdı ve onu yavaşça kendine çekti. Sonra&nbsp;uzun uzun ve halsizlik verici bir şekilde Richard’ı öptü. Başlangıçta, Lamia’nın dudaklarının serinliği ve dilinin soğukluğundan ötürü bir şok yaşadı, ama sonra tamamen onun öpüşüne boyun eğdi.</span></span></p>

    <p class="calibre1"><span class="font1"><span class="calibre3">Bir süre sonra Lamia geri çekildi.</span></span></p>

    <p class="calibre1"><span class="font1"><span class="calibre3">Richard dudaklarındaki buzu hissedebiliyordu. Duvara doğru sendeledi. Gözlerini kırpmaya çalıştı, ama sanki donarak açık kalmışlardı. Lamia ona bakıp memnuniyetle gülümsedi, tenine kan gelmiş, pembeleşmişti ve dudakları kızarmıştı; nefesi soğuk havada buhar çıkarıyordu. Kırmızı dudaklarını sıcak, kıpkırmızı diliyle yaladı. Richard’ın dünyası&nbsp;kararmaya başladı. Görüş açısının kenarında kara bir şekil&nbsp;gördüğünü sandı.</span></span></p>

    <p class="calibre1"><span class="font1"><span class="calibre3">“Biraz daha,” dedi Lamia ve yeniden ona uzandı.</span></span></p>

    <p class="calibre1"><span class="font1"><span class="calibre3">Kadife’nin Richard’ı ilk öpücük için kendine çekişini, Richard’ın tenine kırağı düşüşünü ve her yanının buzla kaplanışını seyretti. Kadının onu mutlulukla yeniden kendine çekişini izledi. Sonra Lamia’nın arkasından yaklaştı ve, kadın başladığı işi bitirmek için harekete geçtiğinde, uzanıp boğazını sertçe yakaladı ve onu yere yapıştırdı.</span></span></p>

    <p class="calibre1"><span class="font1"><span class="calibre3">“Geri ver,” dedi çatallı bir sesle kadının kulağına. “Ona yaşamını geri ver.” Kadife, suyla dolu banyo küvetine bırakılmış bir kedi yavrusu gibi tepki verdi; çırpınıyor, tıslayıp kıhlıyor ve tırmalıyordu. Ama bu bir işe yaramıyordu, çünkü&nbsp;boğazından sımsıkı tutulmuştu.</span></span></p>

    <p class="calibre1"><span class="font1"><span class="calibre3">“Bana bunu yaptıramazsın,” dedi kesinlikle ahenksiz bir tonda.</span></span></p>

    <p class="calibre1"><span class="font1"><span class="calibre3">Adam baskıyı artırdı. “Ona yaşamını geri ver,” dedi boğuk bir sesle ve dürüstçe, “yoksa boynunu kırarım.” Lamia irkildi. Adam onu, kaya duvarda donmuş ve büzülmüş bir halde&nbsp;duran Richard’a doğru itti.</span></span></p>

    <p class="calibre1"><span class="font1"><span class="calibre3">Lamia Richard’ın elini tuttu ve burnuyla ağzına nefes verdi. Kadının ağzından çıkan buhar Richard’ınkine süzüldü. Tenindeki buz çözülmeye, saçındaki kırağı yok olmaya başladı. Adam kadının boğazını yeniden sıktı. “Hepsini Lamia.”&nbsp;Bunun üzerine kadın tısladı ve son derece isteksizce bir kez&nbsp;daha ağzını açtı. Son bir buhar kümesi daha çıkıp Richard’ın ağzına süzüldü ve içinde kayboldu. Richard gözlerini kırptı.&nbsp;Gözlerindeki buz eriyerek gözyaşına dönüştü ve yanaklarından süzüldü. “Bana ne yaptın?” diye sordu.</span></span></p>

    <p class="calibre1"><span class="font1"><span class="calibre3">“Yaşamını içiyordu,” dedi Marquis de Carabas boğuk bir fısıltıyla. “Sıcaklığını alıyordu. Seni kendisi gibi soğuk bir şeye dönüştürüyordu.”</span></span></p>

    <p class="calibre1"><span class="font1"><span class="calibre3">Lamia’nın yüzü, en sevdiği oyuncağı elinden alınmış ufak bir çocuğunki gibi buruştu. Menekşe gözleri parladı. “Sıcaklığa ondan daha çok ihtiyacım var,” diye feryat etti.</span></span></p>

    <p class="calibre1"><span class="font1"><span class="calibre3">“Benden hoşlandığını sanıyordum,” dedi Richard aptal aptal.</span></span></p>

    <p class="calibre1"><span class="font1"><span class="calibre3">Marquis tek eliyle Lamia’yı ayağa kaldırdı ve yüzüne yaklaştırdı. “Sen ya da Kadife Çocuklar’dan biri bir daha ona yanaşırsanız, gündüz uyuduğunuz sırada ininize gelir ve onu başınıza yıkarım. Anladın mı?”</span></span></p>

    <p class="calibre1"><span class="font1"><span class="calibre3">Lamia başını salladı. Marquis onu bıraktı ve kadın yere düştü. Sonra ayağa kalkıp dimdik dikildi -çok fazla uzun&nbsp;boylu değildi- başını geriye attı ve Marquis’nin yüzüne şiddetle tükürdü. Siyah kadife elbisesinin önünü tutup yokuş&nbsp;yukarı koşmaya başladı ve uzaklaştı, ayak sesleri Aşağı Cadde’nin sarmal patikasında yankılanıyordu. Marquis yanağından süzülen buz gibi soğuk tükürüğü elinin tersiyle sildi.</span></span></p>

    <p class="calibre1"><span class="font1"><span class="calibre3">“Beni öldürecekti,” diye kekeledi Richard.</span></span></p>

    <p class="calibre1"><span class="font1"><span class="calibre3">“Hemen değil,” dedi Marquis ilgisizce. “Gerçi, Lamia yaşamını yemeyi bitirdiğinde, ölürdün sonuçta.”</span></span></p>

    <p class="calibre1"><span class="font1"><span class="calibre3">Richard Marquis’ye baktı. Teni pislik içindeydi ve kara derisinin altında soluk gri görünüyordu. Paltosu yoktu: Eski&nbsp;bir battaniyeyi panço gibi omuzlarının çevresine atmıştı ve&nbsp;altına -Richard’ın ne olduğunu seçemediği- kocaman bir şey&nbsp;kayışla bağlanmıştı. Ayakları çıplaktı ve boğazının etrafında,&nbsp;Richard’a bir tür tuhaf moda stili gibi gelen, rengi atmış bir&nbsp;bez sanlıydı.</span></span></p>

    <p class="calibre1"><span class="font1"><span class="calibre3">“Seni arıyorduk,” dedi Richard.</span></span></p>

    <p class="calibre1"><span class="font1"><span class="calibre3">“Artık buldunuz,” diye gakladı Marquis kuru kuru.</span></span></p>

    <p class="calibre1"><span class="font1"><span class="calibre3">“Seni pazarda görmeyi bekliyorduk.”</span></span></p>

    <p class="calibre1"><span class="font1"><span class="calibre3">“Evet. Eh. Bazı kişiler öldüğümü düşünüyordu. O yüzden fazla göze batmamam gerekiyordu.”</span></span></p>

    <p class="calibre1"><span class="font1"><span class="calibre3">“Neden... neden bazı kişiler senin öldüğünü düşünsün ki?”</span></span></p>

    <p class="calibre1"><span class="font1"><span class="calibre3">Marquis Richard’a görmüş geçirmiş gözlerle baktı. “Çünkü beni öldürdüler,” dedi. “Hadi, diğerleri çok uzaklaşmış olamaz.”</span></span></p>

    <p class="calibre1"><span class="font1"><span class="calibre3">Richard patikanın yanından merkezi boşluğun karşısına baktı. Door ile Avcı’nın boşluğun karşı tarafında bir kat aşağıda olduğunu gördü. Etrafa bakınıyorlardı -Richard kendisini aradıklarını farz etti. Onlara seslendi, bağırıp el salladı,&nbsp;ama sesi gitmiyordu. Marquis elini Richard’ın omzuna koyup, “Bak,” dedi. Door ile Avcı’nın aşağısındaki katı gösterdi.&nbsp;Bir şeyler hareket etti. Richard gözlerini kıstı: Gölgelerde duran iki şekli seçebiliyordu. “Croup ile Vandemar,” dedi Marquis. “Bu bir tuzak.”</span></span></p>

    <p class="calibre1"><span class="font1"><span class="calibre3">“Ne yapacağız?”</span></span></p>

    <p class="calibre1"><span class="font1"><span class="calibre3">“Koş!” dedi Marquis. “Onları uyar. Ben henüz koşamam... Gitsene kahrolacası!”</span></span></p>

    <p class="calibre1"><span class="font1"><span class="calibre3">Ve Richard koştu. Dünyanın altındaki taş yoldan aşağı mümkün olduğunca hızla, kuvvetle koştu. Göğsüne aniden&nbsp;bıçak gibi bir acı saplandı: bir sancı. Kendini ilerlemeye zorlayarak. koşmayı sürdürdü.</span></span></p>

    <p class="calibre1"><span class="font1"><span class="calibre3">Bir köşeyi döndü ve hepsini birden gördü. “Avcı! Door!” dedi nefes nefese. “Durun! Dikkat edin!”</span></span></p>

    <p class="calibre1"><span class="font1"><span class="calibre3">Door döndü. Bay Croup ile Bay Vandemar bir sütunun arkasından çıktılar. Bay Vandemar Door’un ellerini arkasına götürüp tek harekette naylon bir iple bağladı. Bay Croup&nbsp;-Richard’ın babasının oltalarını taşırken kullandığı türden&nbsp;bir şeye benzeyen- kahverengi, kumaş bir çantanın içinde&nbsp;duran ince, uzun bir şey tutuyordu. Avcı ağzı açık öylece duruyordu. Richard, “Avcı. Çabuk ol,” diye bağırdı.</span></span></p>

    <p class="calibre1"><span class="font1"><span class="calibre3">Kadın tamam dercesine başını salladı, çevresinde döndü bir ayağını yumuşak, neredeyse bir bale figürüne benzeyen&nbsp;bir hareketle uzattı.</span></span></p>

    <p class="calibre1"><span class="font1"><span class="calibre3">Ayağı doğrudan Richard’ın karnına geldi. Richard birkaç metre öteye düştü, nefesi kesilmiş ve canı yanmıştı. “Avcı?”&nbsp;dedi nefes nefese.</span></span></p>

    <p class="calibre1"><span class="font1"><span class="calibre3">“Korkarım ki öyle,” dedi Avcı ve geriye göndü. Richard’ın midesi bulanıyordu ve üzgündü. İhanet canını yediği darbe&nbsp;kadar yakmıştı.</span></span></p>

    <p class="calibre1"><span class="font1"><span class="calibre3">Bay Croup ile Bay Vandemar Richard ile Avcı’yı tamamen görmezden geldi. Bay Vandemar Door’un ellerindeki ipi sıkıyor, Bay Croup da durmuş izliyordu. “Bizleri katil ve cani&nbsp;olarak görme hanımefendi,” diyordu Bay Croup sohbet havasında. “Bizi refakatçi olarak gör.”</span></span></p>

    <p class="calibre1"><span class="font1"><span class="calibre3">Avcı kaya cephenin yanında duruyor ve hiçbirine bakmıyordu. Richard kaya zeminde yatmış, kıvranıp çabalayarak bir şekilde ciğerlerine hava çekmeye çalışıyordu. Bay Croup&nbsp;yeniden Door’a döndü ve dişlerini göstererek gülümsedi.&nbsp;”Anlarsın ya Leydi Door. Senin gideceğin yere güvenle varmanı sağlayacağız.”</span></span></p>

    <p class="calibre1"><span class="font1"><span class="calibre3">Door onu umursamadı. “Avcı,” diye seslendi, “neler oluyor?” Avcı kıpırdamadı, cevap da vermedi.</span></span></p>

    <p class="calibre1"><span class="font1"><span class="calibre3">Bay Croup gururla gülümsedi. “Avcı seninle çalışmayı ka</span></span><span class="calibre2">bul etmeden önce, bizim Patronumuzla çalışmayı kabul etmişti Sana göz kulak olacaktı.”</span></p>

    <p class="calibre1"><span class="calibre2">“Sana söyledik,” diye böbürlendi Bay Vandemar “Sana içinizden birinin hain olduğunu söyledik.” Başını geriye atıp&nbsp;kurt gibi uludu.</span></p>

    <p class="calibre1"><span class="calibre2">“Sizin Marquis’den bahsettiğinizi sanıyordum,” dedi Door Bay Croup turuncu saçlı başını abartılı bir şekilde kaşıdı&nbsp;“Marquis’den bahsetmişken, acaba kendisi nerede? Bir yerlerde istirahat mı ediyor acaba, Bay Vandemar?”</span></p>

    <p class="calibre1"><span class="calibre2">“Epey rahat etmiş olmalı Bay Croup. Hem de epeyce.”</span></p>

    <p class="calibre1"><span class="calibre2">Bay Croup kısaca öksürdü ve can alıcı noktayı açıkladı. “Bundan böyle ona <i class="calibre4">merhum</i> Marquis de Carabas demek zorundayız. Korkarım ki kendisi azıcık...”</span></p>

    <p class="calibre1"><span class="calibre2">“Bildiğin ölü,” diye tamamladı Bay Vandemar. Richard en sonunda ciğerlerine yeteri kadar hava çekmeyi başarmıştı.&nbsp;“Seni hain kaltak.”</span></p>

    <p class="calibre1"><span class="calibre2">Avcı yere baktı ve, “Alınmaca gücenmece yok,” diye fısıldadı.</span></p>

    <p class="calibre1"><span class="calibre2">“Kara Keşişler’den aldığınız anahtar,” dedi Bay Croup Door’a. “Kimde?”</span></p>

    <p class="calibre1"><span class="calibre2">“Bende,” dedi Richard nefes nefese. “İsterseniz üstümü arayabilirsiniz. Bakın.” Ceplerini karıştırdı -arka cebinde sert&nbsp;ve yabancı bir şey fark etti, ama onun ne olduğunu araştırmak için vakit yoktu- ve eski dairesinin anahtarını çıkardı.&nbsp;Ayaklarının üzerine kalktı ve sendeleyerek Bay Croup ile Bay&nbsp;Vandemar’ın yanma gitti. “Alın.”</span></p>

    <p class="calibre1"><span class="calibre2">Bay Croup öne uzanıp anahtarı aldı. “Şuna da bak,” dedi anahtara hemen hemen hiç bakmayarak. “Kendimi bu sinsice hileden dolayı tamamen kandırılmış hissediyorum Bay&nbsp;Vandemar.” Bay Vandemar kendisine uzatılan anahtarı başparmağıyla işaretparmağı arasında tutup pirinç bir yaprak <span class="font5"><span class="font1">gi</span></span>bi ezdi “Yine kandırıldık Bay Croup,” dedi.</span></p>

    <p class="calibre1"><span class="calibre2">“Onun canını yak Bay Vandemar,” dedi Bay Croup “Memnuniyetle Bay Croup,” dedi Bay Vandemar, ve Richard’ın dizkapağını tekmeledi. Richard ızdırap içinde yere&nbsp;düştü. Bay Vandemar’ın sesini duydu, sanki uzaktan geliyormuş gibiydi; anlaşılan nutuk çekiyordu. “İnsanlar, tekmeyi&nbsp;sert atınca canın yandığını sanır,” diyordu ses. “Ama olay sert&nbsp;tekme atmakla ilgili değildir. Nereye tekme attığınla ilgilidir.&nbsp;Demek istediğim, bu gerçekten çok nazik bir tekme...” Richard’ın sol omzuna bir şey çarptı. Kolu hissizleşti ve omzunda mor-beyaz bir acı çiçeği açtı. Bütün kolu hem yanıyor&nbsp;hem de donuyor gibiydi, sanki birisi etinin derinlerine elektrikli bir kablo saplamış ve akımı olabildiğince artırmıştı. İnledi. Bay Vandemar, “... ama <i class="calibre4">bunun</i> kadar can yakar, ki bu&nbsp;hareket çok daha zordur...” derken Richard’ın böğrüne gülle&nbsp;gibi bir çizme çarptı. Richard çığlık attığını duydu.</span></p>

    <p class="calibre1"><span class="calibre2">Door’un, “Anahtar bende,” dediğini işitti.</span></p>

    <p class="calibre1"><span class="calibre2">“Eğer bir İsviçre çakın olsaydı,” dedi Bay Vandemar Richard’a yardımseverce. “Onun her bir parçasıyla neler yaptığımı sana gösterebilirdim. Hatta bir tirbuşon ya da atların nallarındaki taşları çıkarmaya yarayan o aletle yaptıklarımı bile,”</span></p>

    <p class="calibre1"><span class="calibre2">“Bırak onu Bay Vandemar. İsviçre çakıları için vaktin olacak. Heykelcik onda mı?” Bay Croup Door’un ceplerini karıştırdı ve volkan camından oyulmuş bir heykel çıkardı: meleğin ona vermiş olduğu minik Hayvan heykeli.</span></p>

    <p class="calibre1"><span class="calibre2">Avcı’nın alçak sesi tınlıyordu. “Peki ya ben? Ücretim nerede?”</span></p>

    <p class="calibre1"><span class="calibre2">Bay Croup burnunu çekti ve olta çantasını <span>ona fırlattı</span>. Avcı çantayı tek eliyle yakaladı. “İyi avlanmalar,” dedi Bay Cro<span class="font1">up. Sonra, o ve Bay Vandemar, Door’u aralarına alarak dönüp Aşağı Cadde’nin kıvrılan yokuşundan aşağı indiler. Richard yüreğinden korkunç bir çaresizlik hissi yayılarak, yattığı yerden onların gidişini izledi.</span></span></p>

    <p class="calibre1"><span class="font1"><span class="calibre3">Avcı yere diz çöküp çantanın iplerini çözmeye başladı. Gözleri kocaman açılmış, parlıyordu. Richard’ın ağrısı vardı.&nbsp;“O ne?” diye sordu Avcı’ya. “Otuz tane gümüş mü?” Avcı’nın&nbsp;parmakları, kumaş kabından yavaşça çıkardığı nesneyi okşuyor, seviyordu. “Bir mızrak,” dedi sadece.</span></span></p>

    <p class="calibre1"><span class="font1"><span class="calibre3">Bronz renk metalden yapılmıştı. Bir tarafı keskin, diğer tarafı tırtıklı olan uzun bıçağı yılankavi şekilde kıvrılıyordu. Tuhaf desenler ve sıradışı kıvrımlı çizgilerle bezeli bakır yeşili sapın yan tarafına yüzler oyulmuştu. Avcı bir buçuk metre uzunluğundaki mızrağa neredeyse ürkekçe dokunuyordu,&nbsp;sanki bu şimdiye dek gördüğü en güzel şeydi.</span></span></p>

    <p class="calibre1"><span class="font1"><span class="calibre3">“Door’u bir mızrak için sattın,” dedi Richard. Avcı bir şey söylemedi. Pembe diliyle ıslattığı parmak ucunu mızrağın uç&nbsp;kısmında yavaşça gezdirdi, bıçak ağzının keskinliğini kontrol&nbsp;etti. Sonra, sanki hissettiği şeyden tatmin olmuş gibi gülümsedi. “Beni öldürecek misin?” diye sordu Richard. Artık&nbsp;ölümden korkmadığını anlayınca şaşırdı -ya da en azından,&nbsp;o ölümden korkmadığını fark etti.</span></span></p>

    <p class="calibre1"><span class="font1"><span class="calibre3">Bu lafın üzerine Avcı başını çevirip ona baktı. Richard’ın şimdiye dek gördüğünden daha canlı, daha güzel ve daha&nbsp;tehlikeli görünüyordu. “Peki, seni avlayarak ne gibi bir meydan okumayla karşı karşıya olacağım Richard Mayhew?” diye sordu göz alıcı bir gülümsemeyle. “Öldürecek daha büyük&nbsp;bir avım var.”</span></span></p>

    <p class="calibre1"><span class="font1"><span class="calibre3">“Bu senin Londra’nın-Büyük-Hayvanı’nı-avlama mızrağın, değil mi?” dedi.</span></span></p>

    <p class="calibre1"><span class="font1"><span class="calibre3">Avcı mızrağa, kadınların Richard’a şimdiye kadar hiç bakmadığı gibi baktı. “Hiçbir şeyin ona karşı koyamadığını söylüyorlar.”</span></span></p>

    <p class="calibre1"><span class="font1"><span class="calibre3">“Ama Door sana güvendi. Ben güvendim.”</span></span></p>

    <p class="calibre1"><span class="font1"><span class="calibre3">Avcı artık gülümsemiyordu. “Yeter.”</span></span></p>

    <p class="calibre1"><span class="font1"><span class="calibre3">Richard’ın acısı ağır ağır dinmeye başlıyor, omzunda, böğründe ve dizinde hafif bir ağrıya dönüşüyordu. “Ee, kimin için çalışıyorsun? Door’u nereye götürüyorlar? Tüm&nbsp;bunların arkasında kim var?”</span></span></p>

    <p class="calibre1"><span class="font1"><span class="calibre3">“Söyle ona Avcı,” dedi Marquis de Carabas çatallı bir sesle. Elinde, Avcı’ya yönelttiği bir arbalet vardı. Çıplak ayaklarını yere sağlam bir şekilde basmıştı ve yüzü amansızdı.</span></span></p>

    <p class="calibre1"><span class="font1"><span class="calibre3">“Croup ile Vandemar’ın iddia ettiği kadar ölü olup olmadığını merak ediyordum,” dedi Avcı başını azıcık çevirerek. “Öldürmesi zor bir adam olduğunu düşünmüştüm.”</span></span></p>

    <p class="calibre1"><span class="font1"><span class="calibre3">Adam başını alaycı bir şekilde yana eğdi, ama gözleri oynamadı ve elleri sabit kaldı. “Ben de senin için aynı şeyi düşünmüştüm sevgili hanımefendi. Ama boğaza gelecek bir ok ve birkaç yüz metre aşağıya gerçekleşecek bir düşüş beni haksız çıkarır, hı? Mızrağı bırak ve geri çekil.” Avcı mızrağı nazikçe, sevgiyle yere koydu, sonra ayağa kalktı ve geri çekildi.&nbsp;“Ona anlat Avcı,” dedi Marquis. “Ben biliyorum, zor yoldan&nbsp;öğrendim. Tüm bunların arkasında kim olduğunu söyle.”</span></span></p>

    <p class="calibre1"><span class="font1"><span class="calibre3">“Islington,” dedi Avcı.</span></span></p>

    <p class="calibre1"><span class="font1"><span class="calibre3">Richard sanki bir sinekten kurtulmak istermiş gibi başını iki yana salladı. “Olamaz,” dedi. “Demek istediğim, ben Islington’la tanıştım. O bir melek.” Sonra, neredeyse çaresizce,&nbsp;“Neden?” diye sordu.</span></span></p>

    <p class="calibre1"><span class="font1"><span class="calibre3">Marquis ne gözlerini ne de arbaletin ucunu Avcı’dan ayırdı. “Keşke bilseydim. Ama Islington Aşağı Cadde’nin ve tüm bu pisliğin dibinde. Ve bizimle Islington’ın arasında labirent&nbsp;ve Hayvan var. Richard, mızrağı al. Avcı önümde yürü lütfen.”</span></span></p>

    <p class="calibre1"><span class="font1"><span class="calibre3">Richard mızrağı aldı ve onu destek olarak kullanıp zorlukla doğruldu. “Onun bizimle gelmesini istiyorsun?” diye sordu kafası karışmış bir halde.</span></span></p>

    <p class="calibre1"><span class="font1"><span class="calibre3">“Arkamızda kalmasını mı yeğlersin?” diye sordu Marquis kuru kuru.</span></span></p>

    <p class="calibre1"><span class="font1"><span class="calibre3">“Onu öldürebilirsin,” dedi Richard.</span></span></p>

    <p class="calibre1"><span class="font1"><span class="calibre3">“Eğer başka seçenek yoksa öldürürüm,” dedi Marquis, “ama tamamıyla gerekli olmadan önce bir seçeneği ortadan&nbsp;kaldırmaktan nefret ederim. Her halükarda, ölüm nihaidir,&nbsp;değil mi?”</span></span></p>

    <p class="calibre1"><span class="font1"><span class="calibre3">“Öyle mi?”</span></span></p>

    <p class="calibre1"><span class="font1"><span class="calibre3">“Bazen,” dedi Marquis de Carabas. Ve aşağı indiler.</span></span></p>
  </div>
</body>
</html>
