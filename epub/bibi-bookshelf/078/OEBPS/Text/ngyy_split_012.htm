<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <meta content="Word.Document" name="ProgId" />
  <meta content="Microsoft Word 15" name="Generator" />
  <meta content="Microsoft Word 15" name="Originator" />
  <link href="../Text/filelist.xml" rel="File-List" />
  <link href="../Misc/preview.wmf" rel="Preview" />
  <link href="ngyy_dosyalar/editdata.mso" rel="Edit-Time-Data" /><!--[if !mso]>
<style>
v\:* {behavior:url(#default#VML);}
o\:* {behavior:url(#default#VML);}
w\:* {behavior:url(#default#VML);}
.shape {behavior:url(#default#VML);}
</style>
<![endif]-->
  <!--[if gte mso 9]><xml>
 <o:DocumentProperties>
  <o:Author>Selim SIR</o:Author>
  <o:LastAuthor>Selim SIR</o:LastAuthor>
  <o:Revision>21</o:Revision>
  <o:TotalTime>3813</o:TotalTime>
  <o:Created>2015-07-26T00:58:00Z</o:Created>
  <o:LastSaved>2015-09-09T20:18:00Z</o:LastSaved>
  <o:Pages>394</o:Pages>
  <o:Words>80469</o:Words>
  <o:Characters>458676</o:Characters>
  <o:Lines>3822</o:Lines>
  <o:Paragraphs>1076</o:Paragraphs>
  <o:CharactersWithSpaces>538069</o:CharactersWithSpaces>
  <o:Version>15.00</o:Version>
 </o:DocumentProperties>
 <o:OfficeDocumentSettings>
  
 </o:OfficeDocumentSettings>
</xml><![endif]-->
  <link href="../Text/item0008.xml" rel="dataStoreItem" target="ngyy_dosyalar/props009.xml" />
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:View>Print</w:View>
  <w:Zoom>134</w:Zoom>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="false"
  DefSemiHidden="false" DefQFormat="false" DefPriority="99"
  LatentStyleCount="371">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Times New Roman",serif;}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="blue" vlink="purple" xml:lang="TR">
  <div class="wordsection">
    <p class="calibre1"><span class="font1"><span class="calibre3"><br class="calibre5" clear="all" id="calibre_pb_11" />
    <a class="pcalibre pcalibre1" id="bookmark19"></a></span></span></p>

    <p class="calibre1"><span class="font1"><span class="calibre3"><span>&nbsp;</span></span></span></p>

    <p class="calibre14"><a class="pcalibre pcalibre1" id="_Toc428116181"><span class="font1"><span class="calibre3">YEDİ</span></span></a></p>

    <p class="calibre1"><span class="font1"><span class="calibre3">Zemindeki saz katmanının üstüne samanlar saçılmıştı. Büyük bir şöminenin içinde, bir kütük ateşi çıtırdayarak ve&nbsp;parlayarak yanıyordu. Birkaç tavuk kasıla kasıla yürüyor ve&nbsp;yeri gagalıyordu. Vagonda, üstünde el işi yastıklar olan koltuklar ile camları ve kapıyı örten duvar halıları vardı.</span></span></p>

    <p class="calibre1"><span class="font1"><span class="calibre3">Tren istasyonda sarsılarak hareket edince Richard öne doğru sendeledi. Uzanıp en yakınındaki kişiye tutundu ve&nbsp;yeniden dengesini sağladı. En yakınındaki kişi kısa boylu, kır&nbsp;saçlı, yaşlıca bir askerdi. Richard’a göre adam -miğferi, pelerini, çok kabaca örülmüş zincir zırhı ve mızrağı hesaba katılmazsa- yeni emekli olmuş önemsiz bir devlet görevlisine tıpatıp benzeyebilirdi, ama adam, bir şekilde kendi isteği dışında yerel amatör tiyatro topluluğuna girmek zorunda kalıp&nbsp;asker rolü oynamaya zorlanmış, yeni emekli olmuş önemsiz&nbsp;bir devlet görevlisine benziyordu.</span></span></p>

    <p class="calibre1"><span class="font1"><span class="calibre3">Ufak, kır saçlı adam Richard ona tutunduğunda uzağı göremiyormuş gibi gözlerini kırptı ve kederle, “Kusura bakma,” dedi.</span></span></p>

    <p class="calibre1"><span class="font1"><span class="calibre3">“Benim hatam,” dedi Richard.</span></span></p>

    <p class="calibre1"><span class="font1"><span class="calibre3">“Biliyorum,” dedi adam.</span></span></p>

    <p class="calibre1"><span class="font1"><span class="calibre3">Dev gibi bir İrlanda kurt tazısı koridordan aşağı sessizce yürüdü ve yere oturmuş, lavtasıyla gelişigüzel bir melodi çalmakta olan birinin yanında durdu. Köpek Richard’a dik dik&nbsp;bakıp küçümser bir şekilde homurdandı ve sonra yere yatıp&nbsp;uykuya daldı. Vagonun uzak ucunda, bileğinde sorguçlu bir&nbsp;doğan tutan yaşlıca bir doğancı, yaşı kemale ermiş kızlardan&nbsp;oluşan küçük bir grupla şakalaşıyordu. Bazı yolcular bariz&nbsp;bir şekilde dört gezgine bakıyordu; diğerleri de aynı barizlikle onlara aldırmıyordu. Sanki birileri küçük bir ortaçağ sarayını almış ve bir Metro treninin vagonuna ellerinden geldiğince sığdırmış gibi geldi Richard’a.</span></span></p>

    <p class="calibre1"><span class="font1"><span class="calibre3">Bir haberci borazanını dudaklarına götürdü ve ahenksiz bir ezgi çaldı. O anda, ayağında terlikler, üstünde kocaman,&nbsp;kürk astarlı robdöşambr olan heybetli, yaşlı bir adam yandaki kompartımanı vagona bağlayan kapıdan yalpalaya yalpalaya geçti. Kolunu pejmürde, rengarenk giyimli bir soytarının&nbsp;omzuna dayamıştı. Yaşlı adam her anlamda gerçeküstüydü:&nbsp;Sol gözüne taktığı bant onun, tek gözlü bir şahin gibi, azıcık&nbsp;aciz ve kaçık görünmesine neden oluyordu. Kızıl-kır sakalında yemek kırıntıları vardı ve pejmürde kürk robdöşambrının&nbsp;altından, pijama olduğu anlaşılan pantolonu görünüyordu.</span></span></p>

    <p class="calibre1"><span class="font1"><span class="calibre3">Bu, diye düşündü Richard, <i class="calibre4">Kont olmalı.</i></span></span></p>

    <p class="calibre1"><span class="font1"><span class="calibre3">Kont’un soytarısı incecik, neşesiz bir ağzı ve boyalı bir yüzü olan yaşlı bir adamdı. Kont’u taht gibi oyulmuş ahşap bir sandalyeye götürdü ve Kont biraz sarsakça oraya oturdu. Tazı ayaklandı, vagon boyunca yürüdü ve Kont’un terlikli ayaklarının dibine yerleşti.</span></span></p>

    <p class="calibre1"><span class="font1"><i class="calibre4"><span class="calibre3">Earl’s Court,</span></i></span> <span class="font1"><span class="calibre3">diye düşündü Richard. <i class="calibre4">Tabii ya.</i> Sonra da Barons Gourt Istasyonu’nda bir Baron, Ravenscourt’ta</span></span><a class="pcalibre pcalibre1" id="footnote8"></a><a class="pcalibre pcalibre1" href="../Text/ngyy_split_028.htm#_edn10" id="_ednref10" title=""><span class="msoendnotereference"><span class="calibre2"><span><!--[if !supportFootnotes]--><span class="msoendnotereference"><span class="calibre10">[10]</span></span></span></span></span></a> <span class="font1"><span class="calibre3">bir Kuzgun olup olmadığını merak etti.</span></span></p>

    <p class="calibre1"><span class="font1"><span class="calibre3">Ufak, yaşlı asker astımlı gibi öksürdü ve, “Pekala, siz. Meseleniz nedir açıklayın,” dedi. Door öne çıktı. Başını yukarı kaldırdı, bir anda Richard’ın daha önce görmüş olduğundan&nbsp;daha uzun ve daha rahat göründü. “Ekselansları Kont ile görüşme talep ediyoruz,” dedi.</span></span></p>

    <p class="calibre1"><span class="font1"><span class="calibre3">Kont vagonun aşağısından bağırdı. “Küçük kız ne dedi Halvard?” Richard onun sağır olup olmadığını merak etti.</span></span></p>

    <p class="calibre1"><span class="font1"><span class="calibre3">Yaşlıca asker Halvard, ayaklarını sürüyerek döndü ve ellerini ağzının kenarına koydu. “Görüşme talep ediyorlarmış Ekselansları,” diye bağırdı trenin tangırtısının üzerinden.</span></span></p>

    <p class="calibre1"><span class="font1"><span class="calibre3">Kont kalın kürk şapkasını kenara itti ve başını dalgın dalgın kaşıdı. Şapkasının altındaki başı kelleşmekteydi. “Öyle mi? Bir görüşme? Ne muhteşem. Kimmiş onlar Halvard?”</span></span></p>

    <p class="calibre1"><span class="font1"><span class="calibre3">Halvard geri döndü. “Sizin kim olduğunuzu bilmek istiyor. Ama kısa kesin. Uzatmayın.”</span></span></p>

    <p class="calibre1"><span class="font1"><span class="calibre3">“Ben Leydi Door,” diye bildirdi Door. “Lord Portico babamdı.”</span></span></p>

    <p class="calibre1"><span class="font1"><span class="calibre3">Kont bunu duyunca canlandı, öne eğildi ve sağlam gözüyle dumanın içinden dikkatle baktı. “Portico’nun büyük kızı olduğunu mu söyledi?” diye sordu soytarıya.</span></span></p>

    <p class="calibre1"><span class="font1"><span class="calibre3">“Evet, Ekselansları.”</span></span></p>

    <p class="calibre1"><span class="font1"><span class="calibre3">Kont Door’a başıyla işaret etti. “Buraya gel,” dedi. “Gel-gel-gel. Sana bir bakayım.” Door sallanan vagonda yürüdü, giderken dengesini sağlamak için tavandan sarkan kalın halat askılara tutunuyordu. Kont’un ahşap sandalyesinin önünde durduğunda dizlerini kırdı. Kont sakalını kaşıyıp ona&nbsp;baktı. “Duyduğumuzda hepimiz yıkıldık babanın talihsiz...”&nbsp;dedi ve sonra konuşmayı kesti. “Şey, bütün ailen, tam bir...”&nbsp;derken sesi azaldı. “Bilirsin, babanı çok severdim, birlikte&nbsp;birkaç iş yapmıştık... iyi Portico... bir sürü fikre sahipti...”</span></span></p>

    <p class="calibre1"><span class="font1"><span class="calibre3">Durdu. Sonra soytarının omzuna hafifçe vurdu ve aksi bir gürlemeyle, trenin gürültüsünün üzerinden kolayca işitilebilecek kadar yüksek bir sesle fısıldadı: “Gidip şaka yap onlara&nbsp;Tooley. Ekmek paranı kazan.”</span></span></p>

    <p class="calibre1"><span class="font1"><span class="calibre3">Kont’un soytarısı koridorda, romatizması varmış gibi, sarsak sarsak yürüyerek yaklaştı. Richard’ın önünde durdu. “Acaba sen kimsin?” diye sordu.</span></span></p>

    <p class="calibre1"><span class="font1"><span class="calibre3">“Ben mi?” dedi Richard. “Mımm. Ben? Adım? Adım Richard. Richard Mayhew.”</span></span></p>

    <p class="calibre1"><span class="font1"><span class="calibre3">“Ben?” diye ciyakladı soytarı, Richard’ın yaşlıca ve oldukça abartılı bir taklidini yaparak. “Ben? Mımm. Ben? Hah, emice? Bu bir insan değil, bir aptal.” Saray mensupları tatsız bir şekilde kıs kıs güldüler.</span></span></p>

    <p class="calibre1"><span class="font1"><span class="calibre3">“Ve benim adım da,” dedi Carabas göz kamaştırıcı bir gülümsemeyle, “Marquis de Carabas.” Bunun üzerine soytarı gözlerini kırpıştırdı.</span></span></p>

    <p class="calibre1"><span class="font1"><span class="calibre3">“Hırsız Carabas mı?” diye sordu. “Mezar soyucu Carabas mı? Hain Carabas mı?” Etraflarındaki saray mensuplarına&nbsp;döndü. “Ama bu Carabas olamaz. Neden mi? Çünkü Carabas&nbsp;uzun zaman önce Kont’un huzurundan kovulmuştu. Belki de&nbsp;bu, aşırı büyümüş, tuhaf bir yeni <i class="calibre4">kakım</i> türüdür.” Saray&nbsp;mensupları sıkıntıyla kıkırdadı ve alçak sesli, tedirgin bir konuşma başladı. Kont bir şey söylemedi, ama dudakları sımsıkı kapalıydı ve titremeye başlamıştı.</span></span></p>

    <p class="calibre1"><span class="font1"><span class="calibre3">“Bana Avcı derler,” dedi Avcı soytarıya. O sırada saray mensupları sustu. Soytarı bir şey söyleyecekmiş gibi ağzını&nbsp;açtı, sonra ona baktı ve tekrar ağzını kapadı. Avcı’nın mükemmel dudaklarının kenarında bir gülümseme gezindi.&nbsp;“Hadi,” dedi. “Komik bir şeyler söyle.”</span></span></p>

    <p class="calibre1"><span class="font1"><span class="calibre3">Soytarı ayakkabılarının kıvrık uçlarına baktı ve sonra,</span></span></p>

    <p class="calibre1"><span class="font1"><span class="calibre3">“Tazımın burnu koku almıyor,” diye mırıldandı.</span></span></p>

    <p class="calibre1"><span class="font1"><span class="calibre3">Marquis de Carabas’ı, yavaş yavaş yanan bir fitile benzeyen gözlerle izlemekte olan Kont şimdi kır sakallı bir volkan, yaşlı bir savaşçı gibi ayağa fırlamıştı. Başı vagonun tavanını&nbsp;süpürüyordu. Eliyle Marquis’yi işaret edip, “Buna müsaade&nbsp;etmeyeceğim, hayır. Onu öne getirin,” diye bağırdı salyalar&nbsp;saçarak.</span></span></p>

    <p class="calibre1"><span class="font1"><span class="calibre3">Halvard kara bir mızrağı ona sallayınca Marquis kasıla kasıla trenin ön kısmına doğru gitti ve Kont’un tahtının önünde dikilen Door’un yanında durdu. Tazı hırlıyordu.</span></span></p>

    <p class="calibre1"><span class="font1"><span class="calibre3">“Sen,” dedi Kont kocaman, boğumlu parmağıyla havayı delerek. “Seni tanıyorum Carabas. Unutmadım. Yaşlı olabilirim, ama unutmadım.”</span></span></p>

    <p class="calibre1"><span class="font1"><span class="calibre3">Marquis başını eğdi. “Ekselansları,” dedi nazikçe, “size bir anlaşmamız olduğunu hatırlatabilir miyim? Sizin tebaanızla&nbsp;Kuzgun’un Sarayı arasındaki barış anlaşmasının müzakerelerini ben yaptım. Bunun karşılığında ise, küçük bir lütufta bulunacağınızı kabul ettiniz.” <i class="calibre4">Demek gerçekten bir kuzgunun sarayı var,</i> diye düşündü Richard ve onun nasıl bir şey olduğunu merak etti.</span></span></p>

    <p class="calibre1"><span class="font1"><span class="calibre3">“Küçük bir lütuf mu?” dedi Kont. Yüzü pancar gibi kıpkırmızı oldu. “Sen böyle mi diyorsun? Beyaz Şehir’den çekilirken yaptığın aptallık yüzünden bir düzine adam kaybettim. Bir gözümü kaybettim.”</span></span></p>

    <p class="calibre1"><span class="font1"><span class="calibre3">“Sizin için mahsuru yoksa Ekselansları, belirtmek isterim ki,” dedi cana yakın bir şekilde, “gözünüzdeki bant çok alımlı. Yüzünüzü kusursuz biçimde ortaya çıkarmış.”</span></span></p>

    <p class="calibre1"><span class="font1"><span class="calibre3">“Yemin ettim...” diye ateş püskürdü Kont, sakalı diken diken olmuştu. “Yemin ettim... olur da bir daha sarayıma adım atarsan, seni...” derken sesi azaldı. Aklı karışmış ve unutkan&nbsp;bir halde, başını iki yana salladı. Sonra, “Aklıma gelir. Ben&nbsp;unutmam,” diye devam etti.</span></span></p>

    <p class="calibre1"><span class="font1"><span class="calibre3">“Seni gördüğüne tam olarak sevinmeyebilir mi?” diye fısıldadı Door Carabas’a.</span></span></p>

    <p class="calibre1"><span class="font1"><span class="calibre3">“Eh, sevinmedi,” diye mırıldandı Marquis.</span></span></p>

    <p class="calibre1"><span class="font1"><span class="calibre3">Door bir kez daha öne çıktı. “Ekselansları,” dedi yüksek sesle ve net bir şekilde, “Carabas burada benim misafirim ve&nbsp;refakatçim olarak bulunuyor. Sizin ve benim ailemin arasındaki dostluk adına, babam ve...”</span></span></p>

    <p class="calibre1"><span class="font1"><span class="calibre3">“Benim misafirperverliğimi kötüye kullandı,” diye gürledi Kont. “Yemin ettim... bir daha benim sarayıma gelirse, onun&nbsp;bağırsaklarını çıkarıp kurutacağım diye... tıpkı, tıpkı önce&nbsp;bağırsaktan dökülmüş... tıpkı...”</span></span></p>

    <p class="calibre1"><span class="font1"><span class="calibre3">“Bir ihtimal... sonra da çiroz gibi asılıp kurutulmuş olabilir mi efendim?” diye öneride bulundu soytarı.</span></span></p>

    <p class="calibre1"><span class="font1"><span class="calibre3">Kont omuz silkti. “Bunun önemi yok. Muhafızlar, yakalayın onu.” Ve onlar da söyleneni yaptı. Muhafızlardan hiçbiri altmış yaşını bir daha görmeyecek olsa da, her birinin elinde&nbsp;Marquis’ye yöneltilmiş bir arbalet vardı ve elleri ne yaşlılıktan ne de korkudan titriyordu. Richard Avcı’ya baktı. Kadın&nbsp;olanlardan rahatsız olmuş görünmüyordu: Olanları adeta eğlenerek, tiyatrodaymış gibi izliyordu.</span></span></p>

    <p class="calibre1"><span class="font1"><span class="calibre3">Door kollarını kavuşturdu ve başını arkaya atıp, sivri çenesini kaldırarak dimdik durdu. Pejmürde, ufak bir sokak kızından ziyade bildiğini okuyan birine benziyordu. Opal&nbsp;gözleri parladı. “Ekselansları, Marquis arayışımda refakatçimdir. Ailelerimiz uzun zamandır arkadaştı...”</span></span></p>

    <p class="calibre1"><span class="font1"><span class="calibre3">“Evet. Öyle,” diye araya girdi Kont yardımseverce. “Yüzlerce yıldır. Yüzlerce ve yüzlerce yıldır. Senin büyükbabanı da tanırdım. Tuhaf bir arkadaştı. Biraz anlaşılması güçtü,” dedi sır verir gibi.</span></span></p>

    <p class="calibre1"><span class="font1"><span class="calibre3">“Ancak şunu söylemek zorundayım ki, refakatçime karşı gerçekleştirilecek bir şiddet eylemini, kendime ve evime yöneltilmiş bir saldırı olarak kabul edeceğim.” Kız gözlerini&nbsp;yaşlı adama dikti. Kont onun tepesine dikilmişti. Bir süre öylece kaldılar. Kont kızıl-kır sakalını tedirgin bir şekilde çekiştirdi, sonra altdudağını küçük bir çocuk gibi büktü ve, “Onu&nbsp;burada istemiyorum,” dedi.</span></span></p>

    <p class="calibre1"><span class="font1"><span class="calibre3">Marquis Portico’nun çalışma odasında bulduğu altın cep saatini çıkardı. Onu ilgisizce inceledi. Sonra Door’a dönüp,&nbsp;sanki biraz önceki olaylar hiç yaşanmamış gibi, “Hanımım,&nbsp;belli ki bu trende olmazsam sana daha çok yardımım dokunacak. Hem, araştırmam gereken başka sokaklar var,” dedi.</span></span></p>

    <p class="calibre1"><span class="font1"><span class="calibre3">“Hayır,” dedi Door. “Sen gidersen, biz de gideriz.”</span></span></p>

    <p class="calibre1"><span class="font1"><span class="calibre3">“Sanmam,” dedi Marquis. “Aşağı Londra’da kaldığın sürece Avcı sana göz kulak olacak. Sizinle bir sonraki pazarda görüşürüz. Bu sırada sakın aptalca şeyler yapma.” Tren bir istasyona giriyordu.</span></span></p>

    <p class="calibre1"><span class="font1"><span class="calibre3">Door gözlerini Kont’a dikti: O bakışta, Door’un genç yaşının izin verdiğinden daha kadim ve güçlü bir şey vardı. Richard, o her konuştuğunda ortamın sessizleştiğini fark etti. “Carabas’ın barış içinde gitmesine izin verecek misiniz Ekselansları?” diye sordu Door.</span></span></p>

    <p class="calibre1"><span class="font1"><span class="calibre3">Kont elini yüzünde gezdirdi, sağlam gözünü ve göz bandını ovaladıktan sonra yeniden Door’a baktı. “Sadece gönderin&nbsp;onu,” dedi. Marquis’ye baktı. “Bir dahaki sefere...” derken kalın,&nbsp;yaşlı parmağını ademelmasının üstünden geçirdi, “... çiroz.”</span></span></p>

    <p class="calibre1"><span class="font1"><span class="calibre3">Marquis yere kadar eğildi. “Ben kendim giderim,” dedi muhafızlara ve açık kapıdan dışarı adım attı. Halvard arbaletini kaldırıp Marquis’nin sırtına yöneltti. Avcı elini uzattı ve&nbsp;arbaletin ucunu yeniden yere doğru çevirdi. Marquis perona&nbsp;çıktı, döndü ve abartılı bir gösterişle el salladı. Kapı arkasından tıslayarak kapandı.</span></span></p>

    <p class="calibre1"><span class="font1"><span class="calibre3">Kont vagonun sonundaki devasa sandalyesine oturdu. Sessizdi. Tren tangırdayarak ve sallanarak karanlık tünelde&nbsp;yola devam etti. “Görgüme ne oldu?” diye mırıldandı kendi&nbsp;kendine. Tek gözüyle diğerlerine baktı. Sonra aynı sözü öyle&nbsp;çaresiz bir gürlemeyle söyledi ki, Richard bunu midesinde&nbsp;bir davul vuruşu gibi hissetti. <i class="calibre4">“Görgüme ne oldu?”</i> Yaşlı askerlerden birini eliyle çağırdı. “Yolculuklarının ardından aç olmalılar Dagvard. Muhtemelen susamışlardır da.”</span></span></p>

    <p class="calibre1"><span class="font1"><span class="calibre3">“Baş üstüne Ekselansları.”</span></span></p>

    <p class="calibre1"><span class="font1"><span class="calibre3">“Treni durdurun!” diye bağırdı Kont. Kapı tıslayarak açıldı ve Dagvard perona doğru seğirtti. Richard perondaki insanları izledi. Hiç kimse onların vagonuna gelmedi. Hiç kimse olağandışı bir şey olduğunu fark etmemiş gibiydi.</span></span></p>

    <p class="calibre1"><span class="font1"><span class="calibre3">Dagvard peronun yan tarafındaki yiyecek makinesine yürüdü. Metal miğferini çıkardı. Zırhlı eldiveniyle makinenin yanına vurdu. “Kont’un emri,” dedi. “Çukulatalar.” Makinenin derinlerinden bir cırıltı geldi ve makine birbiri ardına düzinelerce fındıklı-meyveli çikolata fırlattı. Dagvard onları yakalamak için miğferini aşağıda tuttu. Trenin kapısı kapanmaya başladı. Halvard mızrağının sapını araya koydu ve kapı yeniden açıldı, sonra mızrak sapının üstüne çarparak açılıp kapanmaya başladı. <i class="calibre4">“Lütfen kapılardan uzak durun,”</i> dedi bir ses&nbsp;hoparlörden. “<i class="calibre4">Tren tüm kapılar kapanmadan kalkmayacaktır.”</i></span></span></p>

    <p class="calibre1"><span class="font1"><span class="calibre3">Kont başını yana eğmiş, sağlam gözüyle Door’a. bakıyordu. “Pekala. Seni bana getiren nedir?” diye sordu.</span></span></p>

    <p class="calibre1"><span class="font1"><span class="calibre3">Door dudaklarını yaladı. “Eh, dolaylı olarak, Ekselansları, babamın ölümü.”</span></span></p>

    <p class="calibre1"><span class="font1"><span class="calibre3">Kont yavaşça başını salladı. “Evet. İntikam peşindesin. Gayet haklısın da.” Öksürdü, sonra gür bir bas sesle ezberden okumaya başladı: “<i class="calibre4">Cesur dövüşçü kılıç ağzı, harlar öfkeli&nbsp;ateşi, kin dolu kalpte korunan çelik kılıç, döndürür kan kırmızısına... şeyi...</i> bir şeyi. Evet.”</span></span></p>

    <p class="calibre1"><span class="font1"><span class="calibre3">“İntikam mı?” Door bir an düşündü. “Evet. Babam da böyle demişti. Ancak ben daha çok neler olduğunu anlamak&nbsp;ve kendimi korumak istiyorum. Ailemin hiç düşmanı yoktu.”&nbsp;O anda Dagvard sendeleyerek yeniden trene bindi; miğferi&nbsp;çikolatalar ve kola kutularıyla doluydu. Kapının kapanmasına izin verildi ve tren bir kez daha yola koyuldu.</span></span></p>

    <p class="calibre1"><span class="font1"><span class="calibre3">Lear’ın hâlâ tünelin zemininde serili olan paltosu artık bozukluklar ve kâğıt paralarla, bir de -bozuklukları tekmeleyen, kâğıt paraları kirletip yırtan, paltonun kumaşını parçalayan- ayakkabılarla kaplıydı. Lear ağlamaya başlamıştı. “Lütfen. Neden beni rahat bırakmıyorsunuz?” diye yalvarıyordu. Koridorun duvarına sıkıştırılmıştı; yüzünden kan akıyor, kırmızı kırmızı sakalına damlıyordu. Saksafonu dişlenmiş ve tırnaklanmış göğsünde gevşekçe, biçimsiz bir şekilde&nbsp;sallanıyordu.</span></span></p>

    <p class="calibre1"><span class="font1"><span class="calibre3">Etrafını -yirmi kişiden fazla, elli kişiden az- küçük bir grup sarmıştı; her biri gözleri boş boş bakarak, pervasız bir&nbsp;saldırganlıkla itişip kakışıyorlardı, erkek ve kadınların her biri Lear’a para vermek için çılgın gibi dövüşüyor ve pençeleşiyorlardı. Çinili duvarda, Lear’ın kafasını çarptığı yerde kan&nbsp;vardı.</span></span></p>

    <p class="calibre1"><span class="font1"><span class="calibre3">Lear, açık cüzdanından çıkardığı bir avuç dolusu beş poundluk kâğıt parayı ona doğru uzatan orta yaşlı bir kadına vurdu. Kadın parasını ona verme arzusuyla Lear’ın yüzünü&nbsp;tırmaladı. Bunun üzerine onun tırnaklarından kaçmak için&nbsp;kıvrılan Lear tünelin zeminine düştü.</span></span></p>

    <p class="calibre1"><span class="font1"><span class="calibre3">Birisi ayağına bastı. Yüzü bozuk para bulamacına sokulmuştu. Hıçkırmaya ve küfür etmeye başladı. “O ezgiyi gereğinden fazla kullanma demiştim sana,” dedi nazik bir ses yakından. “Pek kötü.”</span></span></p>

    <p class="calibre1"><span class="font1"><span class="calibre3">“Yardım et bana,” dedi Lear nefes nefese.</span></span></p>

    <p class="calibre1"><span class="font1"><span class="calibre3">“Eh, bir karşı büyü var,” diye itiraf etti ses adeta gönülsüzce.</span></span></p>

    <p class="calibre1"><span class="font1"><span class="calibre3">Kalabalık şimdi daha da bastırıyordu. Fırlatılan bir elli peni Lear’ın çenesini yardı. Lear kendine sarılıp yüzünü dizlerine gömerek cenin pozisyonu aldı. “Çal şunu, kahrolası,” diye hıçkırdı. “Ne istersen... onları durdur yeter ki...”</span></span></p>

    <p class="calibre1"><span class="font1"><span class="calibre3">Bir kaval hafif hafif çalmaya başladı ve koridor boyunca yankılandı. Basit bir müzik cümlesiydi, sürekli tekrar eden,&nbsp;her defasında belli belirsiz farklı olan: Carabas varyasyonları.&nbsp;Ayak sesleri uzaklaşıyordu. Başta sürüyerek, sonra hızlanarak: Ondan uzaklaşıyorlardı. Lear gözlerini açtı. Marquis de&nbsp;Carabas duvara yaslanmış, kaval çalıyordu. Lear’ın kendisine&nbsp;baktığını görünce kavalı dudaklarından çekti ve paltosunun&nbsp;iç ceplerinden birine koydu. Lear’a kenarları dantelli, yamalı&nbsp;ketenden bir mendil fırlattı. Lear alnındaki ve yüzündeki kanı sildi. “Beni öldürebilirlerdi,” dedi suçlamasına.</span></span></p>

    <p class="calibre1"><span class="font1"><span class="calibre3">“Seni uyardım,” dedi Carabas. “Buradan geçiyor olduğum için kendini şanslı say.” Lear’ın oturmasına yardım etti. “Şimdi,” dedi. “Sanırım bana bir tane daha iyilik borçlusun.”</span></span></p>

    <p class="calibre1"><span class="font1"><span class="calibre3">Lear yırtılmış ve bir sürü ayak iziyle lekelenmiş paltosunu yerden aldı. Birden çok üşüdüğünü hissetti ve yırtık paltosunu omuzlarına sardı. Bozukluklar düştü, kâğıt paralar uçtu.&nbsp;Onları öylece bıraktı. “Gerçekten şanslı mıydım? Yoksa bana&nbsp;tuzak mı kurdun?”</span></span></p>

    <p class="calibre1"><span class="font1"><span class="calibre3">Marquis neredeyse gücenmiş görünüyordu. “Böyle bir şeyi aklına nasıl getirebiliyorsun bilmiyorum.”</span></span></p>

    <p class="calibre1"><span class="font1"><span class="calibre3">“Çünkü seni tanıyorum. Bu yüzden işte. Peki, bu sefer ne yapmamı istiyorsun? Hırsızlık mı? Kundakçılık mı?” Lear kaderine boyun eğmiş ve biraz da üzgün gibiydi. Sonra, “Cinayet?” diye ekledi.</span></span></p>

    <p class="calibre1"><span class="font1"><span class="calibre3">Carabas aşağı uzanıp mendilini aldı. “Maalesef hırsızlık. İlk seferde bildin,” dedi gülümseyerek. “Çok acil olarak,&nbsp;Tang hanedanına ait bir heykele ihtiyacım var.” Lear ürperdi.&nbsp;Sonra yavaşça başını salladı.</span></span></p>

    <p class="calibre1"><span class="font1"><span class="calibre3">Richard’a fındıklı-meyveli çikolata ve ağız kısmında, Riehard’ın fikrine göre safir süslemeleri olan büyük, gümüş bir kadeh uzatıldı. Kadehin içinde kola vardı. Görünüşe bakılırsa&nbsp;adı Tooley olan soytarı yüksek sesle boğazını temizledi. “Misafirlerimiz için kadeh kaldırmak istiyorum,” dedi. “Bir çocuk,&nbsp;bir kiralık katil, bir ibiş. Her biri layık olduğu şeyi bulsun.”</span></span></p>

    <p class="calibre1"><span class="font1"><span class="calibre3">“Ben hangisiyim?” diye fısıldadı Richard Avcı’ya.</span></span></p>

    <p class="calibre1"><span class="font1"><span class="calibre3">“İbiş tabii ki,” diye cevapladı Avcı.</span></span></p>

    <p class="calibre1"><span class="font1"><span class="calibre3">“Eski günlerde,” dedi Halvard kolasını yudumladıktan sonra sıkıntılı bir şekilde, “şarabımız vardı. Şarabı tercih ederim. Bunun gibi yapış yapış değildir.”</span></span></p>

    <p class="calibre1"><span class="font1"><span class="calibre3">“Bütün makineler size istediğinizi öylece veriyor mu?” diye sordu Richard.</span></span></p>

    <p class="calibre1"><span class="font1"><span class="calibre3">“Ah, evet,” dedi yaşlı adam. “Kont’un lafını dinlerler, anlarsın ya. Metro’yu o yönetir. Trenlerle ilgili kısmını. Central, Circle, Jubilee, Victorious, Bakerloo... eh, bütün hatların&nbsp;efendisidir, Aşağıtaraf Hattı dışında.”</span></span></p>

    <p class="calibre1"><span class="font1"><span class="calibre3">“Aşağıtaraf Hattı nedir?” diye sordu Richard. Halvard başını iki yana sallayıp dudaklarını büzdü. Avcı parmaklarıyla Richard’ın omzunu süpürdü. “Shepherd’s Bush’taki çobanlar hakkında söylediklerimi hatırlasana.”</span></span></p>

    <p class="calibre1"><span class="font1"><span class="calibre3">“Onlarla karşılaşmak istemeyeceğimi ve bilmememin daha hayırlı olacağı bazı şeyler olduğunu söyledin.”</span></span></p>

    <p class="calibre1"><span class="font1"><span class="calibre3">“Güzel,” dedi Avcı, “öyleyse Aşağıtaraf Hattı’nı da o şeyler listesine ekleyebilirsin.”</span></span></p>

    <p class="calibre1"><span class="font1"><span class="calibre3">Door vagonda onlara doğru geldi. Gülümsüyordu. “Kont bize yardımcı olmayı kabul etti,” dedi. “Hadi. Bizi kütüphanede bekliyor.” Richard onun peşinden gitmeye başladı, bu&nbsp;sırada ‘Ne kütüphanesi?’ sorusunun dudaklarından çıkmamış olduğunu fark etti. Orada kalma süresi arttıkça, daha fazla şeyi olduğu gibi kabul ediyordu. Door’u Kont’un boş tahtına giderken, onun gerisinden dolanırken, tahtın ardındaki&nbsp;kapıdan geçerken ve kütüphaneye girerken takip etti. Kütüphane kocaman, taştan bir odaydı ve yüksek, ahşap bir tavanı&nbsp;vardı. Her duvar raflarla kaplıydı. Her raf eşyalarla doluydu:&nbsp;Kitaplar vardı, evet. Ama raflar bir sürü başka eşyayla da doluydu: tenis raketleri, hokey sopaları, şemsiyeler, bir bahçe&nbsp;küreği, bir dizüstü bilgisayar, bir tahta bacak, düzinelerce&nbsp;ayakkabı, dürbünler, küçük bir kütük, altı tane el kuklası,&nbsp;bir lava lambası, çeşitli CD’ler, plaklar (uzunçalarlar, 45’lik-ler, 78’likler), kasetler ve manyetik kasetler, zarlar, oyuncak&nbsp;arabalar, çeşit çeşit takma dişler, saatler, el fenerleri, muhtelif boylarda dört tane bahçe cücesi (iki tane balık tutan, bir&nbsp;tane çıplak kıçını gösteren, bir tane de puro içen), gazete yığınları, dergiler, büyü kitapları, üç ayaklı tabureler, bir puro -kutusu, kafası sallanan plastik bir Alman kurdu, çoraplar...&nbsp;Oda küçük bir kayıp eşya imparatorluğuydu.</span></span></p>

    <p class="calibre1"><span class="font1"><span class="calibre3">“Bu onun asıl ilgi alanı,” diye mırıldandı Avcı. “Kayıp şeyler. Unutulmuş şeyler.”</span></span></p>

    <p class="calibre1"><span class="font1"><span class="calibre3">Taş duvarda pencereler vardı. Onlardan bakınca Richard Metro tünellerinin canlı karanlığını ve geçip giden ışıklarını&nbsp;görebiliyordu. Kont bacakları açık bir şekilde yerde oturmaktaydı, tazıyı okşuyor ve çenesinin altını kaşıyordu. Soytarı onun yanında dikiliyordu, utanmış gibi görünüyordu.&nbsp;Kont onları gördüğünde güçlükle ayağa kalktı. Alnı kırıştı.&nbsp;”Ah. Demek geldiniz. Burada bulunmanızı istememin bir sebebi vardı, şimdi gelir aklıma...” Kızıl-kır sakalını çekiştirdi;&nbsp;bu kadar iriyarı bir adama göre minik bir jest.</span></span></p>

    <p class="calibre1"><span class="font1"><span class="calibre3">“Melek Islington, Ekselansları,” dedi Door kibarca.</span></span></p>

    <p class="calibre1"><span class="font1"><span class="calibre3">“Ah, evet. Babanın değişime dair pek çok fikri vardı, bilirsin. Bana bununla ilgili sorular sormuştu. Ben değişime güvenmem. Onu Islington’a göndermiştim.” Durup tek gözünü kırptı. “Sana bundan zaten bahsetmiş miydim?”</span></span></p>

    <p class="calibre1"><span class="font1"><span class="calibre3">“Evet Ekselansları. <i class="calibre4">Biz</i> Islington’a nasıl ulaşabiliriz?”</span></span></p>

    <p class="calibre1"><span class="font1"><span class="calibre3">Kont, sanki Door bilgece bir şey söylemiş gibi, başını salladı. “Sadece bir seferliğine hızlı yoldan. Ondan sonra uzun yoldan gitmeniz gerekir. Tehlikeli.”</span></span></p>

    <p class="calibre1"><span class="font1"><span class="calibre3">Door sabırlı bir şekilde, “Peki, hızlı yol?..” dedi.</span></span></p>

    <p class="calibre1"><span class="font1"><span class="calibre3">“Yo, yo. Onu kullanmak için bir açıcı olmak gerek. Sadece Portico’nun ailesinin işine yarar.” Koca elini Door’un omzuna&nbsp;koydu. Sonra eli onun yanağına gitti. “En iyisi burada benimle kal. Yaşlı bir adamı geceleri sıcak tut, hı?” Door’a pis pis&nbsp;baktı, yaşlı parmaklarıyla onun saçına dokundu. Avcı Door’a&nbsp;doğru bir adım attı. Door eliyle işaret etti. <i class="calibre4">Hayır. Henüz değil.</i></span></span></p>

    <p class="calibre1"><span class="font1"><span class="calibre3">Door başını kaldırıp Kont’a baktı ve, “Ekselansları, ben Portico’nun en büyük kızıyım. Melek Islington’a nasıl ulaşırım?” dedi. Richard, Door’un, Kont’un kaybediyor göründüğü zamansal savruluş savaşının karşısında sakinliğini koruyabilmesine şaştı.</span></span></p>

    <p class="calibre1"><span class="font1"><span class="calibre3">Kont tek gözünü ciddiyetle kırptı: başı yana eğilmiş yaşlı bir şahin. Sonra elini Door’un saçından çekti. “Öylesin ya.&nbsp;Öylesin. Portico’nun kızı. Sevgili baban nasıl? İyidir umarım?&nbsp;Hoş adam. İyi adam.”</span></span></p>

    <p class="calibre1"><span class="font1"><span class="calibre3">“Melek Islington’a nasıl ulaşırız?” dedi Door, ama artık sesi titriyordu.</span></span></p>

    <p class="calibre1"><span class="font1"><span class="calibre3">“Hımm? Angelus’u kullanarak tabii ki.”</span></span></p>

    <p class="calibre1"><span class="font1"><span class="calibre3">Richard kendini Kont’u altmış, seksen, beş yüz yıl önce hayal ederken buldu: güçlü bir savaşçı, kurnaz bir strateji uzmanı, kadınların büyük aşkı, iyi bir arkadaş, dehşetli bir düşman. Bir yerlerde o adamdan kalıntılar vardı. Onu böylesine korkunç ve böylesine üzgün yapan şey işte buydu. Kont kalemleri, kavalları, sapanları, küçük yaratık heykellerini, ölü yaprakları kenara çekerek raflarda aranıyordu. Sonra, bir fareye rastlamış yaşlı bir kedi gibi, küçük, dürülü bir parşömeni tuttu ve&nbsp;onu kıza uzattı. “Al bakalım küçük kız,” dedi Kont. “Hepsi burada. Ve sanırım sizi gitmeniz gereken yere götürsek iyi olur.”</span></span></p>

    <p class="calibre1"><span class="font1"><span class="calibre3">“Bizi götürmek mi?” diye sordu Richard. “Bir trende?”&nbsp;Kont etrafta sesin kaynağını aradı, Richard’a odaklandı ve&nbsp;kocaman gülümsedi. “Ah, lafını etmeye bile değmez,” diye&nbsp;gürledi. “Portico’nun kızı için her şeyi yaparım.” Door parşömeni sıkıca, muzaffer bir şekilde tuttu.</span></span></p>

    <p class="calibre1"><span class="font1"><span class="calibre3">Richard trenin yavaşlamaya başladığını hissedebiliyordu; o, Door ve Avcı taş odadan çıkarılmış ve vagona geri götürülmüştü. Yavaşladıkları sırada Richard perona baktı.</span></span></p>

    <p class="calibre1"><span class="font1"><span class="calibre3">“Affedersiniz. Bu hangi istasyon?” diye sordu. Tren durmuştu, karşıda istasyon levhalarından biri vardı ve üstünde BRİTANYA MÜZESİ yazıyordu. Bir şekilde, bu da pek çok&nbsp;tuhaflıktan biriydi. ‘Boşluğa Dikkat’i ve Kont’un Sarayı’nı ve&nbsp;hattâ tuhaf kütüphaneyi kabul edebilirdi. Ama lanet olsun,&nbsp;her Londralı gibi o da Metro haritasını biliyordu ve bu artık&nbsp;aşırıya kaçıyordu. “Britanya Müzesi diye bir istasyon yok,”&nbsp;dedi kesin bir şekilde.</span></span></p>

    <p class="calibre1"><span class="font1"><span class="calibre3">“Yok mu?” diye gürledi Kont. “Öyleyse, mımm, öyleyse trenden indiğinizde çok dikkatli olmalısınız.” Ve memnun&nbsp;bir şekilde kahkahalara boğuldu, sonra soytarısının omzuna&nbsp;vurdu. “Duydun mu Tooley? Senin kadar komiğim.”</span></span></p>

    <p class="calibre1"><span class="font1"><span class="calibre3">Soytarı şimdiye kadar görülmüş en kasvetli gülümsemeyi takındı. “Karnıma ağrılar giriyor, kaburgalarım çatlıyor ve sevincim kesinlikle kontrol edilemez durumda Ekselansları,”&nbsp;dedi.</span></span></p>

    <p class="calibre1"><span class="font1"><span class="calibre3">Kapı tıslayarak açıldı. Door Kont’a gülümsedi. “Teşekkür ederim,” dedi, “inin, inin,” dedi iriyarı yaşlı adam ve Door’u,&nbsp;Richard’ı ve Avcı’yı sıcak, dumanlı vagondan boş perona kış-kışladı. O sırada kapı kapandı ve tren hareket etti. Richard&nbsp;kendini levhaya bakarken buldu; gözlerini kaç kere kırpıştırırsa kırpıştırsın -ya da onu gafil avlamak için gözlerini ondan ayırıp sonra aniden tekrar baksa da- levha inatla hâlâ aynı şeyi söylüyordu:</span></span></p>

    <p class="calibre1"><span class="font1"><span class="calibre3">BRİTANYA MÜZESİ</span></span></p>
  </div>
</body>
</html>
