<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <meta content="Word.Document" name="ProgId" />
  <meta content="Microsoft Word 15" name="Generator" />
  <meta content="Microsoft Word 15" name="Originator" />
  <link href="../Text/filelist.xml" rel="File-List" />
  <link href="../Misc/preview.wmf" rel="Preview" />
  <link href="ngyy_dosyalar/editdata.mso" rel="Edit-Time-Data" /><!--[if !mso]>
<style>
v\:* {behavior:url(#default#VML);}
o\:* {behavior:url(#default#VML);}
w\:* {behavior:url(#default#VML);}
.shape {behavior:url(#default#VML);}
</style>
<![endif]-->
  <!--[if gte mso 9]><xml>
 <o:DocumentProperties>
  <o:Author>Selim SIR</o:Author>
  <o:LastAuthor>Selim SIR</o:LastAuthor>
  <o:Revision>21</o:Revision>
  <o:TotalTime>3813</o:TotalTime>
  <o:Created>2015-07-26T00:58:00Z</o:Created>
  <o:LastSaved>2015-09-09T20:18:00Z</o:LastSaved>
  <o:Pages>394</o:Pages>
  <o:Words>80469</o:Words>
  <o:Characters>458676</o:Characters>
  <o:Lines>3822</o:Lines>
  <o:Paragraphs>1076</o:Paragraphs>
  <o:CharactersWithSpaces>538069</o:CharactersWithSpaces>
  <o:Version>15.00</o:Version>
 </o:DocumentProperties>
 <o:OfficeDocumentSettings>
  
 </o:OfficeDocumentSettings>
</xml><![endif]-->
  <link href="../Text/item0008.xml" rel="dataStoreItem" target="ngyy_dosyalar/props009.xml" />
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:View>Print</w:View>
  <w:Zoom>134</w:Zoom>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="false"
  DefSemiHidden="false" DefQFormat="false" DefPriority="99"
  LatentStyleCount="371">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Times New Roman",serif;}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="blue" vlink="purple" xml:lang="TR">
  <div class="wordsection">
    <p class="calibre1"><span class="font1"><span class="calibre3"><br class="calibre5" clear="all" id="calibre_pb_20" />
    <a class="pcalibre pcalibre1" id="bookmark34"></a></span></span></p>

    <p class="calibre1"><span class="font1"><span class="calibre3"><span>&nbsp;</span></span></span></p>

    <p class="calibre11"><a class="pcalibre pcalibre1" id="_Toc428116190"><span class="font1"><span class="calibre3">ON ALTI</span></span></a></p>

    <p class="calibre1"><span class="font1"><span class="calibre3">Aşağı doğru kıvrılan taş patikada konuşmadan saatlerce yürüdüler. Richard’ın canı hâlâ yanıyordu; topallıyor, tuhaf bir&nbsp;zihinsel ve fiziksel kargaşa yaşıyordu: Yenilgi ve ihanet duyguları içini ayağa kaldırıyordu, ve bunun yanında, Lamia’nın ellerinde neredeyse hayatını kaybedecek olması, Bay Vandemar’ın yarattığı hasar ve yukarıda kalasın üstünde yaşadıkları&nbsp;onu düpedüz yıkmıştı. Buna rağmen, son bir günde yaşadığı&nbsp;şeylerin, Marquis’nin başından geçenlerin yanında küçük ve&nbsp;önemsiz kalacağından emindi. O yüzden konuşmuyordu.</span></span></p>

    <p class="calibre1"><span class="font1"><span class="calibre3">Marquis sessizliğini koruyordu, çünkü her konuştuğunda boğazı acıyordu. Onu iyileşmeye bırakmaktan ve Avcı’ya&nbsp;odaklanmaktan memnundu. Dikkatinin bir an için dağılmasına izin verirse, Avcı’nın bunu sezip kaçacağıını ya da onlara&nbsp;saldıracağını biliyordu. O yüzden konuşmuyordu.</span></span></p>

    <p class="calibre1"><span class="font1"><span class="calibre3">Avcı biraz önlerinden gidiyordu. O da konuşmuyordu.</span></span></p>

    <p class="calibre1"><span class="font1"><span class="calibre3">Birkaç saat sonra Aşağı Cadde’nin dibine varmışlardı. Cadde kocaman kaba taşlardan inşa edilmiş dev bir kapıyla&nbsp;sona eriyordu. Bu <i class="calibre4">kapıyı devler yapmış,</i> diye düşündü Richard; zihninde dönüp duran efsanevi Londra’nın uzun</span></span> <span class="font"><span class="calibre2">za</span></span><span class="font1"><span class="calibre3">man önce ölmüş krallarının, Kral Bran’ın ve meşe ağacı</span></span> <span class="font"><span class="calibre2">kadar&nbsp;</span></span><span class="font1"><span class="calibre3">elleri, tepeler kadar büyük, yarık başlan olan Yecüc ile Mecüc’ün hikâyelerini hatırladı yarım yamalak. Kapının kendisi&nbsp;uzun zaman önce paslanmış ve ufalanmıştı. Ayaklarının altındaki çamurda ve kapının yanındaki paslı bir menteşede&nbsp;öylesine asılı duran parçalar vardı. Menteşe Richard’dan daha uzundu.</span></span></p>

    <p class="calibre1"><span class="font1"><span class="calibre3">Marquis Avcı’ya durmasını işaret etti. Dudaklarını ıslatıp, “Bu kapı Aşağı Cadde’nin sonunu ve labirentin başlangıcını&nbsp;gösteriyor. Melek Islington labirentin ötesinde bekliyor. Hayvan da labirentin içinde,” dedi.</span></span></p>

    <p class="calibre1"><span class="font1"><span class="calibre3">“Hâlâ anlamıyorum,” dedi Richard. “Islington. Onunla tanıştım. O şeyle. O adamla. O bir melek. Yani, gerçek bir melek.”</span></span></p>

    <p class="calibre1"><span class="font1"><span class="calibre3">Marquis keyifsiz bir şekilde gülümsedi. “Melekler yozlaştığında, Richard, herkesten daha beter olurlar. Unutma ki, şeytan da bir melekti.”</span></span></p>

    <p class="calibre1"><span class="font1"><span class="calibre3">Avcı fındık rengi gözleriyle Richard’ı izliyordu. “Sizin gittiğiniz yer Islington’ın kalesi ve aynı zamanda hapishanesi,” dedi. Saatlerdir ilk kez konuşuyordu. “Oradan ayrılamıyor.” Marquis doğrudan ona hitap etti. “Sanırım labirent ve&nbsp;Hayvan da ziyaretçilerin cesaretini kırmak için oradalar.”&nbsp;Avcı başını yana eğdi. “Ben de öyle sanıyorum.”</span></span></p>

    <p class="calibre1"><span class="font1"><span class="calibre3">Richard Marquis’ye saldırdı; bütün kızgınlığını, acizliğini ve hayal kırıklığını tek bir öfke patlaması olarak kustu. “Neden&nbsp;hâlâ onunla konuşuyorsun? Neden hâlâ bizimle? O bir hain&nbsp;-bizim senin hain olduğunu düşünmemizi sağlamaya çalıştı.”</span></span></p>

    <p class="calibre1"><span class="font1"><span class="calibre3">“Ben hayatını kurtardım Richard Mayhew,” dedi Avcı sessizce. “Birçok kez. Köprüde. Boşlukta. Yukarıdaki kalasta.”&nbsp;Onun gözlerinin içine baktı ve Richard gözlerini kaçırdı.</span></span></p>

    <p class="calibre1"><span class="font1"><span class="calibre3">Tünellerde bir şey yankılandı, bir böğürme ya da bir kükreme. Richard’ın tüyleri diken diken oldu. Ses uzaktaydı ve onunla ilgili avutucu tek şey buydu. Onu tanıyordu: Düşlerinde duymuştu, ama şimdi kulağa ne boğa ne de yabandomuzu sesi gibi geliyordu; aslan sesi, ejder sesi gibiydi.</span></span></p>

    <p class="calibre1"><span class="font1"><span class="calibre3">“Labirent, Aşağı Londra’daki en eski yerlerden biridir,” dedi Marquis. “Kral Lud, Thames bataklıklarında köy kurmadan önce, burada bir labirent varmış.”</span></span></p>

    <p class="calibre1"><span class="font1"><span class="calibre3">“Ama Hayvan yokmuş,” dedi Richard.</span></span></p>

    <p class="calibre1"><span class="font1"><span class="calibre3">“O zamanlar yokmuş.”</span></span></p>

    <p class="calibre1"><span class="font1"><span class="calibre3">Richard duraksadı. Uzak kükreme yeniden başlamıştı. “Ben... sanırım Hayvanla ilgili düşler gördüm,” dedi.&nbsp;Marquis kaşını kaldırdı. “Ne tür düşler?”</span></span></p>

    <p class="calibre1"><span class="font1"><span class="calibre3">“Kötü düşler,” dedi Richard.</span></span></p>

    <p class="calibre1"><span class="font1"><span class="calibre3">Marquis gözlerini kırpıştırarak bunu düşündü. “Bak Richard. Ben Avcı’yı götürüyorum. Eğer burada kalmak istersen, eh, kimse seni korkaklıkla suçlamaz.”</span></span></p>

    <p class="calibre1"><span class="font1"><span class="calibre3">Richard başını iki yana salladı. Bazen insanın yapabileceği bir şey olmazdı. “Dönmüyorum. Şimdi olmaz. Door onların elinde.”</span></span></p>

    <p class="calibre1"><span class="font1"><span class="calibre3">“Evet,” dedi Marquis. “Eh, öyleyse. Gidelim mi?”</span></span></p>

    <p class="calibre1"><span class="font1"><span class="calibre3">Avcı’nın mükemmel karamel dudakları alaycı bir şekilde gülümsedi. “Oraya girmek için deli olman lazım,” dedi. “Meleğin verdiği heykelcik olmadan yolunu asla bulamazsın. Yabandomuzunu asla geçemezsin.”</span></span></p>

    <p class="calibre1"><span class="font1"><span class="calibre3">Marquis elini panço battaniyesinin altına götürdü ve Door’un babasının çalışma odasından aldığı volkan camından oyulmuş küçük heykeli çıkardı. “Bahsettiğin şey bu mu?” diye sordu. Marquis o anda, Avcı’nın yüzündeki ifadenin, kendisinin son bir hafta içinde yaşamış olduklarını telafi ettiğini&nbsp;hissetti. Kapıdan geçip labirente girdiler.</span></span></p>

    <p class="calibre1"><span class="font1"><span class="calibre3">Door’un kolları arkasına bağlanmıştı. Bay Vandemar onun yanında yürüyor, omzuna koyduğu, yüzüklerle kaplı&nbsp;kocaman eliyle onu ittiriyordu. Bay Croup, Door’dan aldığı&nbsp;tılsımı yukarıda tutarak ve kümese baskına giden kibirli bir&nbsp;gelincik gibi, sinirli bir şekilde bir o yana bir bu yana bakınarak onların önünde seğirtiyordu.</span></span></p>

    <p class="calibre1"><span class="font1"><span class="calibre3">Labirent tam bir delilik mekânıydı. Yukarı Londra’nın kayıp parçalarından yapılmıştı: bin yıl boyunca yarıklardan düşerek bu kayıp ve unutulmuş dünyaya giren ara sokaklar, yollar, geçitler ve kanalizasyonlardan. İki adam ile kız parke&nbsp;taşların, çamurun, türlü türlü gübrenin ve çürümekte olan&nbsp;tahtaların üzerinde yürüyorlardı. Gündüzün ve gecenin içinden, gazla, sodyumla aydınlatılmış, fener ve meşalelerin yandığı sokaklardan geçiyorlardı. Burası durmadan değişen bir&nbsp;yerdi: Her patika dallanıyor, daire çiziyor ve yeniden kendiyle birleşiyordu.</span></span></p>

    <p class="calibre1"><span class="font1"><span class="calibre3">Bay Croup tılsımın sürükleyişini hissediyor ve onun istediği yere gitmesine itiraz etmiyordu.- Victoria zamanından kalma bir ‘kümes’ -hırsızlığın ve sudan ucuz cinin, ucuz seksin ve bolca sefilliğin eşit miktarlarda bulunduğu bir kenar&nbsp;mahalle- olan kısacık bir sokak arasına girdiklerinde onu&nbsp;duydular, yakınlarda bir yerde hırlıyor ve homurdanıyordu.&nbsp;Sonra boğuk ve kötücül bir şekilde böğürdü. Daha ileriye gitmeden önce Bay Croup kısa bir ahşap merdivende duraksadı. Sonra sokağın bitiminde durup gözlerini kısarak etrafa&nbsp;bakındı ve onları birkaç basamak aşağıdaki, Tapınak Şövalyeleri zamanında Fleet Bataklıklarından geçen uzun, taş bir&nbsp;tünele götürdü.</span></span></p>

    <p class="calibre1"><span class="font1"><span class="calibre3">“Korkuyorsun, değil mi?” dedi Door.</span></span></p>

    <p class="calibre1"><span class="font1"><span class="calibre3">Croup dik dik ona baktı. “Kapa çeneni.”</span></span></p>

    <p class="calibre1"><span class="font1"><span class="calibre3">Door içinden gelmese de gülümsedi. “Heykelciğin seni Hayvan’dan kurtaramayacağından korkuyorsun. Şimdi ne&nbsp;yapmayı planlıyorsun? Islington’ı kaçırmayı mı? İkimizi de&nbsp;en yüksek teklifi verene satmayı mı?”</span></span></p>

    <p class="calibre1"><span class="font1"><span class="calibre3">“Sessiz ol,” dedi Bay Vandemar. Ama Bay Croup sadece pis pis güldü ve Door o anda Melek Islington’ın arkadaşı olmadığını anladı.</span></span></p>

    <p class="calibre1"><span class="font1"><span class="calibre3">Door bağırmaya başladı. “Hey! Hayvan! Buradayız!” Bay Vandemar kafasına vurup onu duvara yapıştırdı. “Sana sessiz&nbsp;olman söylendi,” dedi sakince. Door ağzındaki kan tadını aldı ve çamura kan tükürdü. Sonra bağırmak için bir kez daha&nbsp;dudaklarını araladı. Bunun olacağını tahmin eden Bay Vandemar cebinden bir mendil çıkarıp onun ağzına tıktı. Bu sırada Door adamın başparmağını ısırmaya çalıştı, ama bu hareket onun üstünde kayda değer bir etki yaratmadı.</span></span></p>

    <p class="calibre1"><span class="font1"><span class="calibre3">“Artık sessiz olursun,” dedi Door’a.</span></span></p>

    <p class="calibre1"><span class="font1"><span class="calibre3">Bay Vandemar mendiliyle çok gurur duyardı; yeşil, kahverengi ve siyah lekelerle dolu mendilin asıl sahibi 1820’lerde yaşamış ve beyin kanamasından öldükten sonra mendiliyle&nbsp;gömülmüş olan aşırı kilolu bir enfiye satıcısıydı. Bay Vandemar ara sıra mendilde enfiye kırıntılarına rastlıyordu hâlâ, ama&nbsp;buna rağmen onun güzel bir mendil olduğuna inanıyordu.</span></span></p>

    <p class="calibre1"><span class="font1"><span class="calibre3">Sessizce yollarına devam ettiler.</span></span></p>

    <p class="calibre1"><span class="font1"><span class="calibre3">Richard zihin günlüğüne bir giriş daha yaptı. Bugün, diye düşündü, <i class="calibre4">kalasın üzerinde yürümekten, ölüm öpücüğünden ve&nbsp;acı çekme dersinden sağ kurtuldum. Şu anda, ölümden geri dönen deli bir piç ve bir... korumanın zıttı her neyse o olduğu ortaya çıkan bir korumayla birlikte bir labirentte yürüyorum. Boyumu fazlasıyla aşan öyle işlere girdim ki...</i> Aklına mecaz gelmiyordu. Mecaz ve teşbih dünyasının ötesine, şeylerin <i class="calibre4">oldukları gibi olduğu</i> yere geçmişti ve bu onu değiştiriyordu.</span></span></p>

    <p class="calibre1"><span class="font1"><span class="calibre3">Karanlık taş duvarların arasındaki, ıslak, bataklık gibi zemini olan dar bir geçitte zorlukla ilerliyorlardı. Marquis hem heykelciği hem de arbaleti taşıyor ve sürekli olarak Avcı’nın&nbsp;yaklaşık üç metre arkasından yürümeye özen gösteriyordu.&nbsp;Önden giden Richard Avcı’nın Hayvan’ı avlamak için kullanacağı mızrağı ve taş duvarlar ile çamuru aydınlatan -Marquis’nin battaniyesinin altından çıkardığı- sarı fişeği taşıyor ve&nbsp;Avcı’nın epey önünden gidiyordu. Bataklık alan pis kokuyordu, kocaman sivrisinekler Richard’ın kollarına, bacaklarına&nbsp;ve yüzüne konarak acı verici bir şekilde ısırıyor ve ısırdıkları&nbsp;yerlerde büyük, kaşınan şişliklerin oluşmasına neden oluyorlardı. Ne Avcı ne de Marquis sivrisineklerden bahsetmişti.</span></span></p>

    <p class="calibre1"><span class="font1"><span class="calibre3">Richard kaybolduklarından şüphelenmeye başlamıştı. Üstüne üstlük, bataklıkta çok sayıda ölü insan -derileri kösele gibi olmuş bedenler, rengi atmış iskelet kemikleri, suyla şişmiş soluk cesetler- olması da ruh haline yardımcı olmuyordu. Bu cesetlerin ne kadar zamandır burada olduklarını ve&nbsp;Hayvan tarafından mı, yoksa sivrisinekler tarafından mı öldürüldüklerini merak etti. On bir sivrisinek ısırmasıyla geçen&nbsp;beş dakikalık bir sessizliğin daha ardından, “Galiba kaybolduk. Bu yoldan daha önce de geçmiştik,” diye seslendi.</span></span></p>

    <p class="calibre1"><span class="font1"><span class="calibre3">Marquis heykelciği kaldırdı. “Hayır. Sorun yok,” dedi. “Heykelcik bizi doğru yönlendiriyor. Akıllı küçük şey.”</span></span></p>

    <p class="calibre1"><span class="font1"><span class="calibre3">“Evet,” dedi bundan etkilenmemiş olan Richard. “Çok akıllı.”</span></span></p>

    <p class="calibre1"><span class="font1"><span class="calibre3">Tam o anda Marquis’nin çıplak ayağı yarı gömülü bir cesedin parçalanmış göğüs kafesine takıldı ve topuğuna kemik battı. Bunun üzerine tökezleyen Marquis’nin elindeki küçük,&nbsp;siyah heykel havada uçup, sudan dışarı sıçramış bir balığın&nbsp;yeniden suya girerken çıkardığına benzeyen, hoşnut bir <i class="calibre4">plop&nbsp;</i>sesiyle siyah bataklığa düştü. Marquis kendini toparlayıp arbaleti Avcı’nın sırtına doğrulttu.</span></span></p>

    <p class="calibre1"><span class="font1"><span class="calibre3">“Richard,” diye seslendi. “Heykelciği düşürdüm. Buraya gelebilir misin?” Richard geriye yürüdü, fişeği yüksekte tutuyor, volkan camından yansıyacak alevi görmeyi umut ediyordu, ama sadece ıslak bataklığı görüyordu. “Çamura gir ve&nbsp;ara,” dedi Marquis.</span></span></p>

    <p class="calibre1"><span class="font1"><span class="calibre3">Richard sızlandı.</span></span></p>

    <p class="calibre1"><span class="font1"><span class="calibre3">“Düşlerinde Hayvan’ı gördün Richard,” dedi Marquis. “Onunla gerçekten karşılaşmak istiyor musun?”</span></span></p>

    <p class="calibre1"><span class="font1"><span class="calibre3">Richard kısa bir süre bunu düşündü, sonra bronz mızrağın sapını bataklığa sapladı ve fişeği yandaki çamura dikti, böylece bataklığın yüzeyi titreşen, kehribar rengi bir ışıkla&nbsp;aydınlandı. Elleriyle dizlerini bataklık zemine koydu ve heykeli aramaya başladı. Ölü yüzlere ya da ellere rastlamamayı&nbsp;umarak, ellerini bataklığın yüzeyinde gezdirdi. “Umut yok.&nbsp;Her yerde olabilir.”</span></span></p>

    <p class="calibre1"><span class="font1"><span class="calibre3">“Aramaya devam et,” dedi Marquis.</span></span></p>

    <p class="calibre1"><span class="font1"><span class="calibre3">Richard kayıp eşyalarını genellikle nasıl bulduğunu hatırlamaya çalıştı. Öncelikle aklını mümkün olduğunca boşalttı, sonra bakışlarının amaçsızca, boş boş bataklığın üzerinde gezinmesine izin verdi. Bir buçuk metre solunda, yüzeyde bir&nbsp;şey parıldıyordu. Bu Hayvan heykeliydi. “Onu görebiliyorum,” dedi.</span></span></p>

    <p class="calibre1"><span class="font1"><span class="calibre3">Çamurda bata çıka ilerledi. Küçük, camsı hayvan heykeli bir kara su gölcüğünde baş aşağı duruyordu. Belki çamur&nbsp;Richard yaklaşınca huzursuz olmuştu ya da daha büyük olasılıkla, ki Richard böyle olduğuna inanmıştı, bu sadece fiziksel dünyanın lanetiydi. Sebep her ne olursa olsun, Richard&nbsp;küçük heykelin yanına varmak üzereyken, bataklık, dev gibi&nbsp;bir karnın guruldamasına benzeyen bir ses çıkardı. Tılsımın&nbsp;yanında yükselen büyük bir gaz kabarcığı tehlikeli ve iğrenç&nbsp;bir şekilde patladı ve tılsımı suyun altına gönderdi.</span></span></p>

    <p class="calibre1"><span class="font1"><span class="calibre3">Richard tılsımın biraz önce olduğu yere varınca kollarını çamurun derinlerine soktu ve parmaklarının karşılaşabileceği şeylere aldırmadan heykeli çılgınca aradı. Faydası yoktu.&nbsp;Heykel gitmişti. “Şimdi ne yapacağız?” diye sordu Richard.</span></span></p>

    <p class="calibre1"><span class="font1"><span class="calibre3">Marquis iç geçirdi. “Buraya gel, başka bir çözüm buluruz.”</span></span></p>

    <p class="calibre1"><span class="font1"><span class="calibre3">Richard sessizce, “Çok geç,” dedi.</span></span></p>

    <p class="calibre1"><span class="font1"><span class="calibre3">Şey gayet yavaş, gayet hantal bir şekilde onlara doğru geliyordu, öyle ki Richard çok kısa bir an için, onun yaşlı, hasta, hattâ ölüyor olduğunu düşündü. Bu ilk düşüncesiydi. Sonra onun toynaklarıyla çamur ve pissu sıçrata sıçrata koşarak yaklaşırken ne kadar yer kapladığını fark etti ve yavaş olduğunu düşünerek ne kadar yanıldığını anladı. Hayvan on&nbsp;metre ötede yavaşladı ve homurdanarak durdu. Yanlarından&nbsp;buhar çıkıyordu. Muzaffer ve meydan okur bir havayla böğürdü. Sırtında ve yanlarında kırık mızraklar, parçalanmış&nbsp;kılıçlar, paslı bıçaklar vardı. Sarı fişeğin ışığı kırmızı gözlerinde, keskin dişlerinde ve toynaklarında parlıyordu.</span></span></p>

    <p class="calibre1"><span class="font1"><span class="calibre3">Hayvan devasa başını eğdi. Onun bir tür yaban domuzu olduğunu düşündü Richard, sonra bunun anlamsız olması&nbsp;gerektiğini anladı: Hiçbir yaban domuzu böylesine büyük&nbsp;olamazdı. Bir öküz, bir fil, bir ömür kadardı. Yaratık onlara&nbsp;baktı ve düzinelerce kalp vuruşu kadar sürmüş, yüzlerce yıl&nbsp;gibi gelen bir süre boyunca durdu.</span></span></p>

    <p class="calibre1"><span class="font1"><span class="calibre3">Avcı akıcı bir hareketle diz çöktü ve mızrağı Fleet Bataklığı’ndan çıkardı, mızrak çamurdan kurtulurken bir emme sesi geldi. Avcı, “İşte. En sonunda,” dedi katıksız bir keyifle.</span></span></p>

    <p class="calibre1"><span class="font1"><span class="calibre3">Avcı hepsini unutmuştu; çamurun içindeki Richard’ı, Marquis’yi, onun saçma arbaletini ve dünyayı unutmuştu.&nbsp;Mutlu olmuş ve yaşadığı dünyada mükemmel bir yere gitmişti. Dünyası iki şeyden oluşmaktaydı: Avcı ve Hayvan.&nbsp;Hayvan da bunu biliyordu. Kusursuz bir uyumdu, avcı ve av.&nbsp;Ve kimin kim, hangisinin hangisi olduğunu zaman gösterecekti; zaman ve dans.</span></span></p>

    <p class="calibre1"><span class="font1"><span class="calibre3">Hayvan saldırdı.</span></span></p>

    <p class="calibre1"><span class="font1"><span class="calibre3">Avcı, onun ağzından damlayan beyaz salyayı görene kadar bekledi ve Hayvan başını eğdiğinde mızrağı sapladı, ama mızrağı böğrüne sokmaya çalışırken çok azıcık geç hareket etmiş&nbsp;olduğunu anladı. Mızrak uyuşmuş ellerinden fırladı ve en&nbsp;keskin jiletten daha keskin olan bir diş böğrünü kesti. Avcı&nbsp;onun korkunç ağırlığının altında düşerken, keskin toynakların kolunu, kalçasını ve kaburgalarını ezdiğini hissetti. Sonra&nbsp;Hayvan gitti, karanlığın içinde kayboldu ve dans sona erdi.</span></span></p>

    <p class="calibre1"><span class="font1"><span class="calibre3">Bay Croup labirentten geçtiğinde, itiraf edebileceğinden daha fazla rahatlamıştı. Ama o ve Bay Vandemar zarar görmeden labirenti tamamlamışlardı, kurbanları da öyle. Önlerine&nbsp;kaya bir yüzey çıktı, kaya yüzeyde çift kanatlı bir meşe kapı&nbsp;ve sağ taraftaki kanatta oval bir ayna vardı.</span></span></p>

    <p class="calibre1"><span class="font1"><span class="calibre3">Bay Croup pis eliyle aynaya dokundu. Dokunuşuyla birlikte aynanın yüzeyi bulutlandı, bir an köpürdü, kaynayan cıva gibi kabarıp bulandı ve sonra duruldu. Melek Islington&nbsp;onlara bakıyordu. Bay Croup boğazını temizledi. “Günaydın&nbsp;efendim. Biz geldik, ve getirmemizi istediğiniz hanımefendi&nbsp;yanımızda.”</span></span></p>

    <p class="calibre1"><span class="font1"><span class="calibre3">“Peki anahtar?” Meleğin yumuşak sesi her yönden geliyormuş gibiydi.</span></span></p>

    <p class="calibre1"><span class="font1"><span class="calibre3">“Onun kuğu gibi olan boynunda asılı,” dedi Bay Croup amaçladığından biraz daha endişeli bir şekilde.</span></span></p>

    <p class="calibre1"><span class="font1"><span class="calibre3">“Öyleyse girin,” dedi melek. Bu sözlerin üzerine meşe kapı açıldı ve içeri girdiler.</span></span></p>

    <p class="calibre1"><span class="font1"><span class="calibre3">Her şey çok hızlı gerçekleşmişti. Hayvan karanlıktan çıkmış, Avcı mızrağı kapmış, Hayvan ona saldırmış ve tekrar karanlığın içinde kaybolmuştu.</span></span></p>

    <p class="calibre1"><span class="font1"><span class="calibre3">Richard Hayvan’ın sesini duymak için kendini zorladı. Yakınlarda bir yerden gelen ağır su şıpırtısı ile sivrisineklerin&nbsp;yüksek, çıldırtıcı vızıltısı dışında hiçbir şey duyamıyordu.&nbsp;Avcı çamurun içinde sırtüstü yatıyordu, bir kolu tuhaf bir&nbsp;açıyla kıvrılmıştı. Richard çamurun içinde ona doğru süründü. “Avcı?” diye fısıldadı. “Beni duyuyor musun?”</span></span></p>

    <p class="calibre1"><span class="font1"><span class="calibre3">Bir sessizlik oldu. Sonra, “Evet,” diyen bir fısıltı geldi, öyle zayıftı ki, Richard bunu hayal ettiğini sandı.</span></span></p>

    <p class="calibre1"><span class="font1"><span class="calibre3">Marquis birkaç metre ötede, bir duvarın yanında kütük gibi hareketsiz bir şekilde duruyordu. “Richard... olduğun&nbsp;yerde kal. Yaratık zaman kolluyor. Geri dönecek,” diye seslendi.</span></span></p>

    <p class="calibre1"><span class="font1"><span class="calibre3">Richard ona kulak asmayıp Avcı’yla konuştu. “Sen...” deyip duraksadı. Söyleyeceği şey aptalca geliyordu, ama yine de söyledi. “Sen iyi olacak mısın?” Bunun üzerine, dudakları&nbsp;kan içinde olan Avcı güldü ve başını iki yana salladı. “Buralarda hiç doktor var mı?” diye sordu Richard Marquis’ye.</span></span></p>

    <p class="calibre1"><span class="font1"><span class="calibre3">“Senin düşündüğün anlamda yok. Birkaç şifacı, az sayıda hekim ve cerrah...”</span></span></p>

    <p class="calibre1"><span class="font1"><span class="calibre3">Avcı öksürdü ve sarsıldı. Ağzının kenarından açık kırmızı kan süzüldü. Marquis biraz o tarafa yanaşıp, “Hayatını bir yerde saklıyor musun Avcı?” diye sordu.</span></span></p>

    <p class="calibre1"><span class="font1"><span class="calibre3">“Ben bir avcıyım,” diye fısıldadı mağrur bir şekilde. “Bizim o taraklarda bezimiz olmaz...” Büyük bir gayretle ciğerlerine hava çekti, sonra bıraktı, sanki nefes alıp vermek gibi basit bir eylem bile ona zor gelmeye başlamıştı. “Richard, hiç&nbsp;mızrak kullandın mı?”</span></span></p>

    <p class="calibre1"><span class="calibre2">“<span class="font1">Hayır.”</span></span></p>

    <p class="calibre1"><span class="font1"><span class="calibre3">“Al onu,” diye fısıldadı Avcı.</span></span></p>

    <p class="calibre1"><span class="font1"><span class="calibre3">“Ama...”</span></span></p>

    <p class="calibre1"><span class="font1"><span class="calibre3">“Yap şunu.” Sesi alçak ve ısrarcıydı. “Al onu. Kör ucundan tut.”</span></span></p>

    <p class="calibre1"><span class="font1"><span class="calibre3">Richard yerde duran mızrağı alıp kör ucundan tuttu. “O kısmı biliyorum,” dedi ona.</span></span></p>

    <p class="calibre1"><span class="font1"><span class="calibre3">Avcı’nın yüzünden bir gülümseme parıltısı geçti. “Biliyorum.”</span></span></p>

    <p class="calibre1"><span class="font1"><span class="calibre3">“Bak,” dedi Richard, bir kez daha, kendini deliler evindeki tek akıllı insan gibi hissederek. “Neden sadece çok sessizce durmuyoruz? Belki çekip gider. Sana yardım getirmeye çalışırız.”&nbsp;Bir kez daha, konuştuğu kişi onu tamamıyla duymazdan geldi.</span></span></p>

    <p class="calibre1"><span class="font1"><span class="calibre3">“Ben kötü bir şey yaptım Richard Mayhew,” diye fısıldadı Avcı üzgün bir şekilde. “Çok kötü bir şey yaptım. Çünkü&nbsp;Hayvan’ı öldüren kişi olmak istiyordum. Çünkü mızrağa ihtiyacım vardı.” O anda, olanaksız biçimde, kendini ayağa kaldırmaya başladı. Richard onun ne kadar kötü yaralandığını&nbsp;fark etmemişti; şu anda nasıl bir acı içinde olduğunu da tasavvur edemiyordu: Sağ kolunun aciz bir şekilde sallandığını gördü, beyaz bir kemik korkunç bir biçimde derisinden&nbsp;fırlamıştı. Böğründeki bir kesikten kan akıyordu. Göğüs kafesinde <i class="calibre4">ters olan</i> bir şeyler vardı.</span></span></p>

    <p class="calibre1"><span class="font1"><span class="calibre3">“Kes şunu,” diye tısladı Richard boş yere. “Yat aşağıya.”</span></span></p>

    <p class="calibre1"><span class="font1"><span class="calibre3">Avcı sol eliyle kemerinden çıkardığı bıçağı sağ eline koydu ve halsiz parmaklarıyla kabzayı kavradı. “Ben kötü bir şey yaptım,” diye tekrarladı. “Ve şimdi onu düzeltiyorum.”</span></span></p>

    <p class="calibre1"><span class="font1"><span class="calibre3">Bunun üzerine mırıldanmaya başladı. Duvarlarda, borularda ve mekânda yankılanan notayı bulana dek bir yüksek bir alçak sesle mırıldandı, ve o notayı, sanki tüm labirent ona&nbsp;karşılık veriyormuş gibi olana kadar mırıldanmaya devam etti. Sonra parçalanmış göğüs kafesini havayla doldurup, “Hey.&nbsp;Koca oğlan? Neredesin?” diye bağırdı. Cevap gelmedi. Suyun&nbsp;hafif şıpırtısı dışında hiç ses yoktu. Sivrisinekler bile sessizdi.</span></span></p>

    <p class="calibre1"><span class="font1"><span class="calibre3">“Belki... gitmiştir,” dedi Richard. Mızrağı öyle sımsıkı kavradı ki, elleri acıdı.</span></span></p>

    <p class="calibre1"><span class="font1"><span class="calibre3">“Hiç sanmam,” diye mırıldandı Marquis.</span></span></p>

    <p class="calibre1"><span class="font1"><span class="calibre3">“Hadisene piç,” diye bağırdı Avcı. “Korkuyor musun?”</span></span></p>

    <p class="calibre1"><span class="font1"><span class="calibre3">Önlerindeki açıklıktan boğuk bir böğürtü geldi ve Hayvan karanlıktan çıkarak bir kez daha saldırdı. Bu sefer hataya yer bırakılamazdı. “Dans,” diye fısıldadı Avcı. “Dans henüz bitmedi.”</span></span></p>

    <p class="calibre1"><span class="font1"><span class="calibre3">Hayvan boynuzlarını indirmiş ona doğru gelirken, “Şimdi... Richard. Vur! Aşağıdan yukarıya! <i class="calibre4">Şimdi!”</i> diye bağırdı. Bunun ardında Hayvan ona çarptı ve Avcı’nın cümleleri sözsüz bir çığlığa dönüştü.</span></span></p>

    <p class="calibre1"><span class="font1"><span class="calibre3">Richard Hayvan’ın karanlıktan fişeğin ışığına çıkışını gördü. Her şey ağır çekim gerçekleşti. Bir düş gibiydi. Bütün düşlerindeki gibiydi. Hayvan o kadar yakındı ki, Richard&nbsp;onun bok ve kanla karışık hayvan kokusunu alabiliyor, sıcaklığını hissedebiliyordu. Richard elinden geldiğince şiddetle mızrağı sapladı ve Hayvan’ın böğrünün yukarısına ittirerek&nbsp;derinlere batırdı.</span></span></p>

    <p class="calibre1"><span class="font1"><span class="calibre3">Bunun üzerine, ızdırap, nefret ve acı dolu bir böğürtü ya da kükreme koptu. Sonra sessizlik geldi.</span></span></p>

    <p class="calibre1"><span class="font1"><span class="calibre3">Richard kalbinin gümbürtüsünü ve su şıpırtısını duyabiliyordu. Sivrisinekler bir kez daha vızıldamaya başladı. Hareketsiz Hayvan’ın derinlerine gömülü olan mızrağın sapını hâlâ sımsıkı tuttuğunu fark etti. Onu bıraktı ve Avcı’ya bakmak için, tökezleyerek yaratığın etrafında dolandı. Kadın, Hayvan’ın altında kalmıştı. Richard’a eğer Avcı’yı oradan çekip&nbsp;çıkarırsa onun ölümüne neden olabilirmiş gibi geldi, bu yüzden Hayvan’ı oynatmak için sıcak ve ölü böğrünü elinden&nbsp;geldiğince kuvvetle ittirdi. Bir tankı ittirerek çalıştırmaya&nbsp;benziyordu, ama en sonunda Richard zorlukla onu Avcı’nın&nbsp;üstünden yarı yarıya çekti.</span></span></p>

    <p class="calibre1"><span class="font1"><span class="calibre3">Avcı sırtüstü yatıyor, üstlerindeki karanlığa bakıyordu. Gözleri açıktı, ama odaklanamıyorlardı ve Richard bir şekilde onların hiçbir şey görmediğini anladı. “Avcı?” dedi.</span></span></p>

    <p class="calibre1"><span class="font1"><span class="calibre3">“Hâlâ buradayım Richard Mayhew.” Sesi adeta ondan ayrıymış gibi çıkıyordu. Richard’ı gözleriyle bulmak, odaklanmak için uğraşmıyordu. “Öldü mü?”</span></span></p>

    <p class="calibre1"><span class="font1"><span class="calibre3">“Sanırım. Hiç kıpırdamıyor.”</span></span></p>

    <p class="calibre1"><span class="font1"><span class="calibre3">Bunun üzerine Avcı kahkaha attı; tuhaf bir kahkahaydı, sanki az önce dünyanın şimdiye kadar bir avcıya anlattığı en&nbsp;komik fıkrayı duymuştu. Kahkaha kasılmaları ile onları bölen sancılı öksürüklerin arasında Richard’a espri yaptı. “Hayvan’ı sen öldürdün,” dedi. “Böylece şimdi Aşağı Londra’nın&nbsp;en büyük avcısı oldun. Savaşçı...” O sırada gülmeyi kesti. “Ellerimi hissetmiyorum. Sağ elimi tut.” Richard Hayvan’ın bedeninin altında arandı ve eliyle Avcı’nın soğuk parmaklarını&nbsp;sardı. Birden öylesine küçük geldiler ki. “Bıçak</span></span> <span class="font1"><span class="calibre3">hâlâ elimde&nbsp;</span></span><span class="font1"><span class="calibre3">mi?” diye fısıldadı.</span></span></p>

    <p class="calibre1"><span class="font1"><span class="calibre3">“Evet.” Richard bıçağı hissedebiliyordu, soğuk ve yapış yapış.</span></span></p>

    <p class="calibre1"><span class="font1"><span class="calibre3">“Bıçağı al. O senin.”</span></span></p>

    <p class="calibre1"><span class="font1"><span class="calibre3">“İstemiyorum...”</span></span></p>

    <p class="calibre1"><span class="font1"><i class="calibre4"><span class="calibre3">“Al onu.”</span></i></span> <span class="font1"><span class="calibre3">Richard bıçağı onun parmaklarından kurtardı. “O artık senin,” diye fısıldadı Avcı. Dudakları dışında hiçbir&nbsp;yeri kıpırdamıyordu ve gözleri gölgeleniyordu. “O her zaman&nbsp;beni kollamıştır. Kanımı üstünden temizle, ayrıca... sakın ağzının körelmesine izin verme... bir avcı silahlarına her zaman&nbsp;bakar.” Yutkundu. “Şimdi... Hayvan’ın kanını... gözlerine ve&nbsp;diline sür...”</span></span></p>

    <p class="calibre1"><span class="font1"><span class="calibre3">Richard ne onu doğru duyduğundan ne de duyduklarına inandığından emindi. “Ne?”</span></span></p>

    <p class="calibre1"><span class="font1"><span class="calibre3">Richard Marquis’nin yaklaştığını fark etmemişti, şimdi Marquis onun kulağına eğilip dikkatle konuştu. “Dediğini&nbsp;yap Richard. O haklı. Bu seni labirentten çıkaracak. Yap.”</span></span></p>

    <p class="calibre1"><span class="font1"><span class="calibre3">Richard elini mızrağa koydu, Hayvan’ın postuna ve kanının ılık yapışkanlığına dokununcaya kadar, sap boyunca gezdirdi. Azıcık aptal hissederek, elini diline sürdü ve yaratığın tuzlu kanını tattı: Şaşırtıcı bir şekilde iğrenmemişti. Son derece normal bir tadı vardı, tıpkı okyanus gibi. Kanlı parmaklarını gözlerine sürdü ve kan gözlerini ter gibi yaktı.</span></span></p>

    <p class="calibre1"><span class="font1"><span class="calibre3">“Yaptım,” dedi Richard.</span></span></p>

    <p class="calibre1"><span class="font1"><span class="calibre3">“Güzel,” diye fısıldadı Avcı ve başka bir şey söylemedi.</span></span></p>

    <p class="calibre1"><span class="font1"><span class="calibre3">Marquis de Carabas elini uzatıp Avcı’nın gözlerini kapadı. Richard onun bıçağını gömleğiyle sildi. Avcı öyle yapmasını&nbsp;söylemişti. Bu onu düşünmek zorunda kalmaktan kurtarmıştı.</span></span></p>

    <p class="calibre1"><span class="font1"><span class="calibre3">“Hareket etsek iyi olur,” dedi Marquis ayağa kalkarak.</span></span></p>

    <p class="calibre1"><span class="font1"><span class="calibre3">“Onu burada bırakamayız.”</span></span></p>

    <p class="calibre1"><span class="font1"><span class="calibre3">“Bırakabiliriz. Daha sonra cesedini almaya geliriz.”</span></span></p>

    <p class="calibre1"><span class="font1"><span class="calibre3">Richard bıçağın ağzını olabildiğince hızlı bir şekilde gömleğiyle parlattı. Ağlıyordu, ama farkında değildi. “Ya daha sonra diye bir şey olmazsa?”</span></span></p>

    <p class="calibre1"><span class="font1"><span class="calibre3">“O zaman birilerinin cesetlerimizi ortadan kaldırmasını umut etmek zorundayız. Buna Leydi Door’unki de dahil. Bizi beklemekten bıkmış, olmalı.” Richard aşağı baktı. Avcı’nın&nbsp;kanından kalan son lekeyi de silip bıçağı kemerine taktı.&nbsp;Sonra tamam dercesine başını salladı. “Git,” dedi Carabas.&nbsp;“Olabildiğince hızla peşinden geleceğim.”</span></span></p>

    <p class="calibre1"><span class="font1"><span class="calibre3">Richard duraksadı, sonra ayakları izin verdigince koştu.</span></span></p>

    <p class="calibre1"><span class="font1"><span class="calibre3">Belki de bunu yapan Hayvan’ın kanıydı; Richard kesinlikle başka bir açıklama bulamıyordu. Sebep her ne olursa olsun, labirentte dümdüz ve doğru bir şekilde koşuyordu, artık labirentin onun için hiçbir gizemli yanı yoktu. Her dönemecini, her patikasını, her ara yolunu, geçidini ve tünelini biliyordu. Düşe kalka koştu, kanı şakaklarında küt küt atarken bitkin bir halde labirentte koşmaya devam ediyordu. Bu sırada kafasında bir şarkı dolanıyor, ayaklarının ritmine göre hareket ediyor ve yankılanıyordu. Şarkı çocukken duyduğu bir&nbsp;şeydi.</span></span></p>

    <p class="calibre1"><span class="font1"><i class="calibre4"><span class="calibre3">Bu gece, bu gece Her gece</span></i></span></p>

    <p class="calibre1"><span class="font1"><i class="calibre4"><span class="calibre3">Aile ocağı ve mum</span></i></span> <span class="font1"><span class="calibre3">ışığı <i class="calibre4">İsa kucaklayacak ruhunu.</i></span></span></p>

    <p class="calibre1"><span class="font1"><span class="calibre3">Sözler kafasında ağıt yakar gibi dönüp durdu. Aile ocağı ve mum ışığı...</span></span></p>

    <p class="calibre1"><span class="font1"><span class="calibre3">Labirentin sonunda dimdik bir granit uçurum vardı ve uçurumda yüksek, iki kanatlı ahşap bir kapı vardı. Kanatlardan birinde oval bir ayna asılıydı. Kapı kapalıydı. Richard’ın ahşaba dokunmasıyla birlikte kapı sessizce açıldı.</span></span></p>

    <p class="calibre1"><span class="font1"><span class="calibre3">Richard içeri girdi.</span></span></p>
  </div>
</body>
</html>
