<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <meta content="Word.Document" name="ProgId" />
  <meta content="Microsoft Word 15" name="Generator" />
  <meta content="Microsoft Word 15" name="Originator" />
  <link href="../Text/filelist.xml" rel="File-List" />
  <link href="../Misc/preview.wmf" rel="Preview" />
  <link href="ngyy_dosyalar/editdata.mso" rel="Edit-Time-Data" /><!--[if !mso]>
<style>
v\:* {behavior:url(#default#VML);}
o\:* {behavior:url(#default#VML);}
w\:* {behavior:url(#default#VML);}
.shape {behavior:url(#default#VML);}
</style>
<![endif]-->
  <!--[if gte mso 9]><xml>
 <o:DocumentProperties>
  <o:Author>Selim SIR</o:Author>
  <o:LastAuthor>Selim SIR</o:LastAuthor>
  <o:Revision>21</o:Revision>
  <o:TotalTime>3813</o:TotalTime>
  <o:Created>2015-07-26T00:58:00Z</o:Created>
  <o:LastSaved>2015-09-09T20:18:00Z</o:LastSaved>
  <o:Pages>394</o:Pages>
  <o:Words>80469</o:Words>
  <o:Characters>458676</o:Characters>
  <o:Lines>3822</o:Lines>
  <o:Paragraphs>1076</o:Paragraphs>
  <o:CharactersWithSpaces>538069</o:CharactersWithSpaces>
  <o:Version>15.00</o:Version>
 </o:DocumentProperties>
 <o:OfficeDocumentSettings>
  
 </o:OfficeDocumentSettings>
</xml><![endif]-->
  <link href="../Text/item0008.xml" rel="dataStoreItem" target="ngyy_dosyalar/props009.xml" />
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:View>Print</w:View>
  <w:Zoom>134</w:Zoom>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="false"
  DefSemiHidden="false" DefQFormat="false" DefPriority="99"
  LatentStyleCount="371">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Times New Roman",serif;}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="blue" vlink="purple" xml:lang="TR">
  <div class="wordsection">
    <p class="calibre1"><span class="font1"><span class="calibre3"><br class="calibre5" clear="all" id="calibre_pb_8" />
    <a class="pcalibre pcalibre1" id="bookmark10"></a></span></span></p>

    <p class="calibre1"><span class="font1"><span class="calibre3"><span>&nbsp;</span></span></span></p>

    <p class="calibre11"><a class="pcalibre pcalibre1" id="_Toc428116178"><span class="font1"><span class="calibre3">DÖRT</span></span></a></p>

    <p class="calibre1"><span class="font1"><span class="calibre3">Bay Croup ile Bay Vandemar, on yıl önce Ulusal Sağlık Hizmetleri’nin yaptığı kesintilerden dolayı kapanan Victoria&nbsp;döneminden kalma bir hastanenin bodrumunu kendilerine&nbsp;ev yapmışlardı. Hastaneyi lüks yaşam tarzına uygun hanelerden oluşan eşsiz bir bloğa dönüştüreceklerini açıklamış olan&nbsp;yapsatçılar, hastane kapanır kapanmaz ortadan kaybolmuşlardı. Böylece hastane yıllar boyunca, pencerelerine tahtalar&nbsp;çakılmış, kapılarında asma kilitlerle, kasvetli, boş, istenmeyen bir bina olarak, öylece durdu. Çatı çökmüştü, bu yüzden&nbsp;boş binanın içine yağmur giriyor, etrafa nem ve çürüme yayıyordu. Hastane, içerisinin belli miktarda gri ve soğuk bir&nbsp;ışık almasını sağlayan merkezi bir boşluğu çevreliyordu.</span></span></p>

    <p class="calibre1"><span class="font1"><span class="calibre3">Boş koğuşların altındaki bodrum bazısı boş, diğerleri ise terk edilmiş hastane gereçleriyle dolu yüzlerce ufak odadan&nbsp;oluşuyordu. Bir odada alçak, devasa bir metal fırın varken, diğer oda kapalı ve susuz tuvaletlerle duşlara ev sahipliği yapıyordu. Bodrum katın zemininin büyük kısmı yağlı yağmur&nbsp;suyundan ince bir tabakayla kaplıydı ve su, karanlığı ve yıpranmışlığı çürümüş tavanlara yansıtıyordu.</span></span></p>

    <p class="calibre1"><span class="font1"><span class="calibre3">Hastanenin basamaklarından elinizden geldiği kadar aşağılara inip de terk edilmiş duş odalarını, çalışanlara ait tuvaletleri, cam kırıklarıyla dolu, tavanın tamamen çöktüğü ve yukarıdaki merdiven boşluğunu görebildiğiniz bir odayı geçtiğinizde, karşınıza bir zamanlar beyaz olan, şimdiyse boyasının uzun, ıslak şeritler halinde döküldüğü küçük, paslı bir&nbsp;demir merdiven çıkardı. Ve o merdivenden aşağı inip, basamakların dibindeki bataklık gibi yerden karşıya geçtikten ve&nbsp;yarı çürümüş tahta bir kapıdan ilerledikten sonra kendinizi,&nbsp;hastanenin yüz yirmi yıllık atığının terk edildiği, biriktiği ve&nbsp;nihayetinde de unutulduğu kocaman bir oda olan alt bodrumda bulurdunuz. İşte, Bay Croup ile Bay Vandemar burayı şimdilik kendilerine ev yapmışlardı. Duvarlar nemliydi ve&nbsp;tavandan su damlıyordu. Köşelerde, bazısı bir zamanlar canlı olan, tuhaf şeyler küfleniyordu.</span></span></p>

    <p class="calibre1"><span class="font1"><span class="calibre3">Bay Croup ile Bay Vandemar zaman öldürüyorlardı. Bay Vandemar bir yerlerden bir kırkayak -korkunç, zehirli dişleri olan, aşağı yukarı yirmi santim uzunluğunda, kızıl-turuncu&nbsp;bir yaratık- bulmuştu. Kırkayağın ellerinde gezmesine izin&nbsp;veriyor, parmakları arasında eğilip bükülmesini, bir yeninde&nbsp;kaybolduktan bir an sonra diğerinde ortaya çıkmasını izliyordu. Bay Croup ise jiletlerle oynuyordu. Bir köşede, yağlı kâğıtlara sarılmış, elli yıllık jiletlerle dolu bir kutu bulmuştu ve&nbsp;onlarla neler yapabileceğini düşünmeye çalışıyordu.</span></span></p>

    <p class="calibre1"><span class="font1"><span class="calibre3">“Dikkatini bana verebilirsen Bay Vandemar,” dedi sonunda. “Boncuk gözlerini buna çevir.”</span></span></p>

    <p class="calibre1"><span class="font1"><span class="calibre3">Bay Vandemar, kıpırdanmasın diye kırkayağın başını devasa başparmağı ile kocaman işaretparmağı arasında özenle tuttu. Sonra Bay Croup’a baktı.</span></span></p>

    <p class="calibre1"><span class="font1"><span class="calibre3">Bay Croup parmaklarını açarak sol elini duvara dayadı. Sağ elinde beş tane jilet tutuyordu, dikkatle nişan aldı ve onları duvara fırlattı. Jiletlerin her biri duvara, Bay Croup’un&nbsp;parmaklarının arasına saplandı; usta bir bıçak fırlatıcının&nbsp;ufak çaplı bir gösterisi gibiydi. Bay Croup elini çekti -duvardaki jiletler biraz önce orada olan parmaklarının ana hatlarını çiziyordu- ve onay almak için ortağına döndü.</span></span></p>

    <p class="calibre1"><span class="font1"><span class="calibre3">Bay Vandemar etkilenmemişti. “Bunun nesi ustaca?” diye sordu. <i class="calibre4">“Tek</i> parmağını bile vurmadın.”</span></span></p>

    <p class="calibre1"><span class="font1"><span class="calibre3">Bay Croup iç geçirdi. “Demek vurmadım?” dedi. “Eh, gırtlağım kesilsin ki, haklısın. Nasıl bu kadar budala olabildim?” Jiletleri duvardan teker teker söktü ve tahta masanın üstüne&nbsp;attı. “Neden bana bu işin nasıl yapılması gerektiğini göstermiyorsun?”</span></span></p>

    <p class="calibre1"><span class="font1"><span class="calibre3">Bay Vandemar tamam dercesine başını salladı. Kırkayağı boş marmelat kavanozuna geri bıraktı. Sonra sol elini duvara koydu. Sağ kolunu kaldırdı: Kötücül, keskin ve mükemmel ağırlıktaki bıçağı sağ elindeydi. Gözlerini kıstı ve bıçağı&nbsp;fırlattı. Bıçak havada uçtu ve ağzı, Bay Vandemar’ın elinin&nbsp;tersini delip geçerek, nemli, alçı duvara tak diye isabet etti.&nbsp;Bir telefon çalmaya başladı.</span></span></p>

    <p class="calibre1"><span class="font1"><span class="calibre3">Bay Vandemar, memnun ve eli duvara sabit bir halde dönüp Croup’a baktı. <i class="calibre4">“İşte</i> böyle yapılır,” dedi.</span></span></p>

    <p class="calibre1"><span class="font1"><span class="calibre3">Odanın köşesinde iki parçadan oluşan, 20’lerden beri kullanılmamış, tahta ve bakalitten, antika bir telefon vardı.&nbsp;Bay Croup uzun, kumaş kaplı bir kordonun ucundaki kulaklığı kaldırdı ve cihazın alt kısmındaki ağızlığa konuştu. “Croup ile Vandemar,” dedi yumuşakça, “Kadını Müessese. Engeller bertaraf edilir, musibetler def edilir, sıkıntı veren uzuvlar koparılır ve koruyucu dişçilik yapılır.”</span></span></p>

    <p class="calibre1"><span class="font1"><span class="calibre3">Telefonun diğer ucundaki kişi bir şey söyledi. Bay Croup iki büklüm oldu. Bay Vandemar elini çekiştirdi. Ama eli gelmiyordu.</span></span></p>

    <p class="calibre1"><span class="font1"><span class="calibre3">“Ah. Evet efendim. Evet, elbette. Sizinle telefonda hoşbeş etmenin, kasvetli ve hadisesiz günümüze nasıl da aydınlık ve&nbsp;neşe getirdiğini söyleyebilir miyim?” Bir duraklama oldu. “Elbette yağ çekmeyi ve dalkavukluk etmeyi keserim. Memnun&nbsp;olurum. Bu bir onur ve -ne mi biliyoruz? Biliyoruz ki...” Bir&nbsp;kesinti oldu; Bay Croup dalgın bir şekilde, sabırla burnunu&nbsp;karıştırdı ve sonra, “Hayır, kızın şu anda nerede olduğunu&nbsp;bilmiyoruz. Ama buna gerek de yok. Bu gece pazarda olacak&nbsp;ve...” dedi. Ağzı gerildi ve ekledi: “Onların pazar ateşkesini&nbsp;bozma gibi bir niyetimiz yok. Daha ziyade, kız pazardan ayrılana kadar beklemeyi ve sonra da başına çuval geçirip kaçırmayı...” Bay Croup o anda sessizleşti ve ara sıra başını sallayarak dinledi.</span></span></p>

    <p class="calibre1"><span class="font1"><span class="calibre3">Bay Vandemar boş eliyle bıçağı duvardan çekmeye çalıştı, ama bıçak sıkıca saplanmıştı.</span></span></p>

    <p class="calibre1"><span class="font1"><span class="calibre3">“Bu ayarlanabilir, evet,” dedi Bay Croup telefonun ağızlığına. “Demek istediğim, bu <i class="calibre4">ayarlanacak.</i> Elbette. Evet. Bunun farkındayım. Ve, efendim, daha önce bahsettiğimiz şu konuyu...” Ancak arayan kişi telefonu kapamıştı. Bay Croup&nbsp;bir an telefonun kulaklığına baktıktan sonra onu çengele geri koydu. “Kendini çok zeki sanıyorsun,” diye fısıldadı. Sonra Bay Vandemar’ın halini gördü ve, “Kes şunu,” dedi. Uzanıp bıçağı duvardan ve Bay Vandemar’ın elinin arkasından&nbsp;çekip çıkardı, masanın üstüne bıraktı.</span></span></p>

    <p class="calibre1"><span class="font1"><span class="calibre3">Bay Vandemar sol elini silkeleyip parmaklarını esnetti, sonra da bıçağının ağzındaki nemli alçı parçalarını temizledi.&nbsp;”Arayan kimdi?”</span></span></p>

    <p class="calibre1"><span class="font1"><span class="calibre3">“İşverenimiz,” dedi Bay Croup. “Anlaşılan o ki, diğeri işe yaramayacak. Yaşı yeterince büyük değil. Dişi Door’un kendisi lazım.”</span></span></p>

    <p class="calibre1"><span class="font1"><span class="calibre3">“Yani artık onu öldüremeyecek miyiz?”</span></span></p>

    <p class="calibre1"><span class="font1"><span class="calibre3">“Uzun lafın kısası Bay Vandemar, öyle. Görünüşe göre, Küçük Bayan Door kendine bir koruma tutacağını ilan etmiş.&nbsp;Pazarda. Bu gece.”</span></span></p>

    <p class="calibre1"><span class="font1"><span class="calibre3">“Ee?” Bay Vandemar bıçağın girdiği elinin tersine ve bıçağın çıktığı avucuna tükürdü. Kocaman başparmağıyla tükürüğü sıvazladı. Et kapandı, birleşti ve yeniden bir bütün haline geldi.</span></span></p>

    <p class="calibre1"><span class="font1"><span class="calibre3">Bay Croup, ağır, siyah ve zamanın etkisiyle yıpranmış eski paltosunu yerden alıp üstüne giydi. “Öyleyse Bay Vandemar,” dedi, “neden biz de kendimize koruma tutmayalım?”</span></span></p>

    <p class="calibre1"><span class="font1"><span class="calibre3">Bay Vandemar bıçağı kolundaki kılıfa geri koydu. O da paltosunu giydi, ellerini ceplerine soktu ve bir cebinde hemen hemen hiç dokunulmamış bir fare bulunca sevinçli bir&nbsp;şaşkınlık duydu. Bu iyiydi. Karnı açtı. Sonra Bay Croup’un&nbsp;son söylediğini, tek aşkını kesip inceleyen bir anatomistin&nbsp;dikkatiyle düşündü ve ortağının mantığındaki kusuru kavradı. “Bizim korumaya ihtiyacımız yok Bay Croup. Biz insanlara zarar veririz. Onlar bize değil,” dedi.</span></span></p>

    <p class="calibre1"><span class="font1"><span class="calibre3">Bay Croup ışıkları söndürdü. “Ah, Bay Vandemar,” dedi, tüm kelimelerden zevk aldığı gibi, bu kelimelerden de zevk&nbsp;alarak, “bizi kesseler, kanımız akmaz mı?”</span></span></p>

    <p class="calibre1"><span class="font1"><span class="calibre3">Bay Vandemar karanlıkta bir an buna kafa yordu. Sonra tam bir kesinlikle, “Hayır,” dedi.</span></span></p>

    <p class="calibre1"><span class="font1"><span class="calibre3">“Yukarıdünya’dan bir casus,” dedi Sıçandilli Bey. “Hı? Seni gırtlağından midene kadar kesmeli ve bağırsaklarınla fal bakmalıyım.”</span></span></p>

    <p class="calibre1"><span class="font1"><span class="calibre3">“Bakın,” dedi Richard, sırtı duvara yaslanmış ve ademelmasına cam bir hançer dayanmıştı. “Sanırım ufak bir hata yapıyorsunuz. Benim adım Richard Mayhew. Size kim olduğumu kanıtlayabilirim. Kütüphane kartlarım yanımda. Kredi kartlarım. Bir şeyler,” dedi çaresizce.</span></span></p>

    <p class="calibre1"><span class="font1"><span class="calibre3">Richard, delinin teki kırık bir cam parçasıyla gırtlağınızı kesmek üzereyken ortaya çıkabilecek türden soğukkanlı bir&nbsp;netlikle, salonun sonunda insanların kendilerini yere fırlattıklarını ve eğilerek, öylece kaldıklarını fark etti. Zeminde yürüyen küçük, siyah bir şekil onlara doğru yaklaşıyordu. “Bir&nbsp;an için düşünürsek, ne kadar aptalca davrandığımızı anlayabiliriz,” dedi Richard. Kelimelerin ne anlama geldiğine dair&nbsp;hiçbir fikri yoktu, sadece ağzından dökülüyorlardı; hem, konuştuğu sürece ölü de değildi. “Şimdi, neden şunu bir kenara çekmiyorsun... Affedersin, o benim çantam.” Bu son cümleyi, Richard’ın çantasını almış olan ve onu şiddetle sallayarak içindekileri yere boşaltan, zayıf, üstü başı darmadağınık,&nbsp;onlu yaşlarının sonundaki bir kıza söylemişti.</span></span></p>

    <p class="calibre1"><span class="font1"><span class="calibre3">Küçük şekil yaklaşırken, salondaki insanlar eğilmeye ve o şekilde kalmaya devam ettiler. Şekil, Richard’ın etrafındaki&nbsp;grubun yanına geldi, ama hiçbiri bunu fark etmedi. Hepsi&nbsp;Richard’a bakıyordu.</span></span></p>

    <p class="calibre1"><span class="font1"><span class="calibre3">Şekil bir sıçandı ve merakla Richard’a bakıyordu. Richard, sıçanın minik, yağ damlası gibi siyah gözlerinden birini kendisine <i class="calibre4">kırptığına</i> dair tuhaf ve anlık bir izlenime kapıldı.&nbsp;Sonra sıçan yüksek sesle cıvıldadı.</span></span></p>

    <p class="calibre1"><span class="font1"><span class="calibre3">Cam hançerli adam dizlerinin üstüne çöktü. Etraflarındakiler de aynısını yaptı. Anlık bir duraksamadan sonra, Iliaster dedikleri evsiz adam da biraz beceriksiz bir şekilde dizlerinin üstüne çöktü. Çok geçmeden, ayakta kalan tek kişi Richard’dı. Zayıf kız onu dirseğinden çekiştirdi ve Richard da tek dizinin üstüne çöktü.</span></span></p>

    <p class="calibre1"><span class="font1"><span class="calibre3">Sıçandilli Bey öyle aşağı eğilmişti ki, uzun saçları yerleri süpürüyordu. Sonra cıvıldayarak sıçanla konuştu; kendisi de&nbsp;kocaman bir sıçanmış gibi, burnunu buruşturuyor, dişlerini&nbsp;gösteriyor, ciyaklıyor ve tıslıyordu.</span></span></p>

    <p class="calibre1"><span class="font1"><span class="calibre3">“Bakın, biri bana...” diye homurdandı Richard.</span></span></p>

    <p class="calibre1"><span class="font1"><span class="calibre3">“Sessiz ol,” dedi zayıf kız.</span></span></p>

    <p class="calibre1"><span class="font1"><span class="calibre3">Sıçan -biraz küçümser gibi görünen bir tavırla- Sıçandilli Bey’in avucuna çıktı, ve adam onu saygılı bir şekilde Richard’ın yüzünün önünde tuttu. Sıçan, Richard’ın hatlarını incelerken, kuyruğunu aheste aheste sallıyordu. “Bu, Gri kabileden Efendi Uzunkuyruk,” dedi Sıçandilli Bey. “Senin son derece tanıdık geldiğini söylüyor. Daha önce tanışıp tanışmadığınızı soruyor.”</span></span></p>

    <p class="calibre1"><span class="font1"><span class="calibre3">Richard sıçana baktı. Sıçan ona baktı. “Galiba bu mümkün olabilir,” diye kabul etti Richard.</span></span></p>

    <p class="calibre1"><span class="font1"><span class="calibre3">“Marquis de Carabas’a minnet borcunu ödediğini söylüyor.”</span></span></p>

    <p class="calibre1"><span class="font1"><span class="calibre3">Richard hayvana daha yakından baktı. “Bu <i class="calibre4">o</i> sıçan mı? Evet, biz tanıştık, işin aslı, ona uzaktan kumanda fırlatmıştım.” Etrafındaki insanlardan bazısı şok olmuş gibiydi. Hattâ&nbsp;zayıf kız ciyakladı. Richard onlara hemen hemen hiç dikkat&nbsp;etmemişti; ama en azından bu çılgınlıkta tanıdık bir şey vardı. “Merhaba Sıçancık,” dedi. “Seni yeniden görmek güzel.&nbsp;Door’un nerede olduğunu biliyor musun?”</span></span></p>

    <p class="calibre1"><span class="font1"><span class="calibre3">“Sıçancık!” dedi kız ciyaklama ile dehşet dolu bir yutkunmaya benzer bir şey arasında. Yırtık pırtık giysilerinin üzerinde, doğum günü kartlarına iliştirilen türden, su lekeli, kırmızı, büyük bir düğme vardı. Üstünde sarı harflerle 11 YAŞINDAYIM yazıyordu.</span></span></p>

    <p class="calibre1"><span class="font1"><span class="calibre3">Sıçandilli Bey cam hançerini uyarır bir şekilde Richard’a doğru salladı ve, “Efendi Uzunkuyruk’a hitap etmemelisin, ne söyleyeceksen bana söyle,” dedi. Sıçan bir emir ciyakladı.&nbsp;Adamın yüzü düştü. “O mu?” dedi Richard’a küçümser bir&nbsp;şekilde bakarak. “Bakın, kimseyi gözden çıkaramam. Sadece&nbsp;onun boğazını kesmeme ve aşağıdaki Lağım Halkı’na göndermeme ne dersiniz?..”</span></span></p>

    <p class="calibre1"><span class="font1"><span class="calibre3">Sıçan kararlı bir şekilde bir kez daha cıvıldadı, sonra da adamın omzundan yere atladı ve duvarları kaplayan deliklerden birine girerek gözden kayboldu.</span></span></p>

    <p class="calibre1"><span class="font1"><span class="calibre3">Sıçandilli Bey ayağa kalktı. Yüzlerce göz ona dikilmişti, Adam salona dönüp, yağlı ateşlerinin yanına çökmüş halkına&nbsp;baktı. “Siz neye bakıyorsunuz öyle?” diye bağırdı. “Şişleri&nbsp;kim çeviriyor, hı? Yemeğin yanmasını mı istiyorsunuz? Görecek bir şey yok. Hadi. Hepiniz işinizin başına dönün.” Richard gergin bir şekilde ayağa kalktı. Sol bacağı uyuşmuştu,&nbsp;karıncalanmayı geçirmek için onu ovaladı. Sıçandilli Bey, Iliaster’a baktı. “Onun pazara götürülmesi gerekiyor. Efendi&nbsp;Uzunkuyruk’un emri.”</span></span></p>

    <p class="calibre1"><span class="font1"><span class="calibre3">Iliaster başını iki yana salladı ve yere tükürdü. “Eh, onu ben götürmeyeceğim,” dedi. “Hayatım pahasına bile olsa, o&nbsp;yolculuğa çıkmam. Siz sıçandilliler bana her zaman iyi davrandınız, ama oraya geri gidemem. Bunu biliyorsunuz.”</span></span></p>

    <p class="calibre1"><span class="font1"><span class="calibre3">Sıçandilli Bey onaylamasına başını salladı. Adam hançerini cübbesindeki kürklerin arasına koydu. Sonra da sarı dişlerini göstererek Richard’a gülümsedi. “Biraz önce ne kadar şanslı olduğunu bilmiyorsun,” dedi.</span></span></p>

    <p class="calibre1"><span class="font1"><span class="calibre3">“Evet, biliyorum,” dedi Richard. “Gerçekten biliyorum.”</span></span></p>

    <p class="calibre1"><span class="font1"><span class="calibre3">“Hayır,” dedi adam, “bilmiyorsun. Gerçekten bilmiyorsun.” Ve başını iki yana sallayıp, garipsemiş bir şekilde, “‘Sıçancık’mış,” dedi.</span></span></p>

    <p class="calibre1"><span class="font1"><span class="calibre3">Sıçandilli Bey, Iliaster’ı kolundan tuttu ve ikisi birlikte biraz öteye gidip konuşmaya başladılar, bu sırada da Richard’a bakıp durdular.</span></span></p>

    <p class="calibre1"><span class="font1"><span class="calibre3">Zayıf kız, Richard’ın muzlarından birini midesine indiriyordu ve Richard bunun şimdiye kadar gördüğü en şehvetsiz muz yeme şekli olduğunu düşündü. “Şey, o benim kahvaltım&nbsp;olacaktı,” dedi Richard. Kız suçlu bir şekilde ona baktı.&nbsp;”Adım Richard. Seninki ne?”</span></span></p>

    <p class="calibre1"><span class="font1"><span class="calibre3">Richard kızın, yanında getirdiği meyvelerin çoğunu zaten yemiş olduğunu fark etti. Kız son muzu da yuttu ve duraksadı. Sonra yarım yamalak gülümsedi ve Anaesthesia’ya benzeyen bir şey söyledi. “Acıkmıştım,” dedi kız.</span></span></p>

    <p class="calibre1"><span class="font1"><span class="calibre3">“Eh, ben de,” dedi Richard.</span></span></p>

    <p class="calibre1"><span class="font1"><span class="calibre3">Kız odanın karşısındaki küçük ateşlere baktı. Sonra bakışlarını Richard’a çevirdi. Tekrar gülümsedi ve, “Kedi sever misin?” dedi.</span></span></p>

    <p class="calibre1"><span class="font1"><span class="calibre3">“Evet,” dedi Richard. “Kedileri çok severim.”</span></span></p>

    <p class="calibre1"><span class="font1"><span class="calibre3">Anaesthesia rahatlamış göründü. “But mu?” diye sordu. “Yoksa göğüs mü?”</span></span></p>

    <p class="calibre1"><span class="font1"><span class="calibre3">Door denen kız avludan aşağı yürüyordu, Marquis de Carabas da peşindeydi. Londra’da bunun gibi yüzlerce küçük avlu, dar sokak ve geçit, eski zamanlara ait, üç yüz yıldır değişmemiş, ufak cumbalar vardı. Buradaki sidik kokusu bile,&nbsp;üç yüz yıl önce Pepys’in yaşadığı dönemle aynıydı. Güneşin&nbsp;doğmasına hâlâ bir saat vardı, ama gök aydınlanmaya başlıyor, koyu, kasvetli bir renge dönüşüyordu. Sisten iplikler,&nbsp;havada kurşuni hayaletler gibi asılı duruyordu.</span></span></p>

    <p class="calibre1"><span class="font1"><span class="calibre3">Kapının üstünde kabaca çakılmış tahtalar ve unutulmuş müzik grupları ile uzun zaman önce kapanmış gece kulüplerine ait lekeli posterler vardı. Door ve Marquis de Carabas&nbsp;kapının önünde durdular. Marquis tahtaları, çivileri ve posterleri inceledi, etkilenmemiş görünüyordu, ama zaten bu&nbsp;onun her zamanki haliydi.</span></span></p>

    <p class="calibre1"><span class="font1"><span class="calibre3">“Demek burası giriş?” dedi.</span></span></p>

    <p class="calibre1"><span class="font1"><span class="calibre3">Door başını salladı. “Girişlerden bir tanesi.”</span></span></p>

    <p class="calibre1"><span class="font1"><span class="calibre3">Marquis kollarını kavuşturdu. “Ee? ‘Açıl susam açıl,’ de, ya da ne yapıyorsan onu yap.”</span></span></p>

    <p class="calibre1"><span class="font1"><span class="calibre3">“Bunu yapmak istemiyorum,” dedi Door. “Doğru şeyi yaptığımızdan gerçekten emin değilim.”</span></span></p>

    <p class="calibre1"><span class="font1"><span class="calibre3">“Pekala,” dedi Marquis ve kollarını çözdü. “Sonra görüşürüz öyleyse.” Topukları üstünde döndü ve geldiği yolda geri yürümeye başladı. Door onun kolunu yakaladı. “Beni yalnız&nbsp;mı bırakıyorsun?” diye sordu. “Bu kadar basit mi yani?”&nbsp;Marquis keyifsiz bir şekilde sırıttı. “Kesinlikle. Ben çok&nbsp;meşgul bir adamım. Görülecek şeyler var. İlgilenilecek insanlar.”</span></span></p>

    <p class="calibre1"><span class="font1"><span class="calibre3">“Bak, bekle.” Door onun kolunu bıraktı ve altdudağını ısırdı. “Buraya en son geldiğimde...” Sesi yitip gitti.</span></span></p>

    <p class="calibre1"><span class="font1"><span class="calibre3">“Buraya en son geldiğinde aileni ölü buldun. Eh, işte bu. Artık açıklama yapmana gerek yok. Eğer içeri girmeyeceksek,&nbsp;iş ilişkimiz sona erer.”</span></span></p>

    <p class="calibre1"><span class="font1"><span class="calibre3">Door başını kaldırıp ona baktı, küçük ve narin yüzü seher ışığında solgundu. “Hepsi bu mu?”</span></span></p>

    <p class="calibre1"><span class="font1"><span class="calibre3">“Meslek hayatında sana bol şans dilemek isterdim, ama maalesef o kadar uzun yaşayacağından emin değilim.”</span></span></p>

    <p class="calibre1"><span class="font1"><span class="calibre3">“Tam bir antikasın, değil mi?”</span></span></p>

    <p class="calibre1"><span class="font1"><span class="calibre3">Carabas bir şey söylemedi. Door geri dönüp kapıya yürüdü. “Eh,” dedi. “Hadi. İkimizi de içeri sokayım.” Door sol elini tahtalarla kaplı kapıya dayadı ve sağ eliyle Marquis’nin kocaman, kahverengi elini tuttu. Minik parmakları Marquis’nin büyük parmaklarına dolandı. Gözlerini kapadı.</span></span></p>

    <p class="calibre1"><span class="font1"><span class="calibre3">... bir şey ıslığa benzer bir ses çıkardı, titredi ve değişti...</span></span></p>

    <p class="calibre1"><span class="font1"><span class="calibre3">... ve kapı karanlığa doğru yıkıldı.</span></span></p>

    <p class="calibre1"><span class="font1"><span class="calibre3">Anı <i class="calibre4">tazeydi, yalnızca birkaç günlük: Door, “Ben geldim,” ve “Merhaba?” diyerek Kapısız Ev’de ilerledi. Giriş holünden yemek odasına, oradan kütüphaneye, oradan da konuk odasına&nbsp;geçti; hiç kimse cevap vermedi. Başka bir odaya geçti.</i></span></span></p>

    <p class="calibre1"><span class="font1"><i class="calibre4"><span class="calibre3">Kapalı yüzme havuzu mermer ve dökme demirden inşa edilmiş, Victoria tarzında bir yapıydı. Door’un babası gençken, yıkılmak üzere olan bu sahipsiz havuzu bulmuş</span></i></span> <span class="font1"><span class="calibre3">ve <i class="calibre4">onu Kapısız Ev’in tarzına uygun hale getirmişti. Belki de dışarıdaki dünyada, Yukarı Londra’da, oda çoktan tahrip edilmiş ve unutulmuştu.&nbsp;Door’un, evindeki odaların fiziksel olarak nerede bulunduğuna&nbsp;dair hiçbir fikri yoktu.</i> Büyükbabası evi <i class="calibre4">oradan buradan aldığı&nbsp;ayrık ve kapısız odalarla, Londra’nın her yanına inşa etmişti;&nbsp;babası da ona eklemeler yapmıştı.</i></span></span></p>

    <p class="calibre1"><span class="font1"><i class="calibre4"><span class="calibre3">Eski yüzme havuzunun kenarı boyunca yürüdü; evde olmaktan memnundu, ama ailesinin yokluğu kafasını karıştırmıştı. O anda aşağıya baktı.</span></i></span></p>

    <p class="calibre1"><span class="font1"><i class="calibre4"><span class="calibre3">Suyun yüzeyinde bir adam vardı ve arkasında, biri boğazından, diğeri de kasıklarından gelen iki kan bulutu bırakarak yüzüyordu. Bu erkek kardeşi Arch’tı. Gözleri kocaman</span></i></span> <span class="font1"><span class="calibre3">açılmıştı ve <i class="calibre4">kör gibi bakıyordu. Door ağzının açık olduğunu fark etti.&nbsp;Kendi çığlığını duyabiliyordu.</i></span></span></p>

    <p class="calibre1"><span class="font1"><span class="calibre3">“Bu acıttı,” dedi Marquis. Sertçe alnını ovaladı ve, ani, acı veren bir boyun tutulmasını hafifletmeye çalışır gibi, başını&nbsp;oynattı.</span></span></p>

    <p class="calibre1"><span class="font1"><span class="calibre3">“Anılar,” diye açıkladı Door. “Duvarlara işlemiş.”</span></span></p>

    <p class="calibre1"><span class="font1"><span class="calibre3">Marquis tek kaşını kaldırdı. “Beni uyarabilirdin,”</span></span></p>

    <p class="calibre1"><span class="font1"><span class="calibre3">Kocaman, beyaz bir odadaydılar. Bütün duvarlar resimlerle kaplıydı ve her resim farklı bir odaya aitti. Beyaz odada kapı yoktu: Aralık türünden hiçbir şey yoktu, “ilginç dekor,” dedi Marquis.</span></span></p>

    <p class="calibre1"><span class="font1"><span class="calibre3">“Burası giriş holü. Buradan Ev’deki her odaya gidebiliriz. Hepsi birbirine bağlı.”</span></span></p>

    <p class="calibre1"><span class="font1"><span class="calibre3">“Diğer odalar nerede?”</span></span></p>

    <p class="calibre1"><span class="font1"><span class="calibre3">Door başını iki yana salladı. “Bilmiyorum. Kilometrelerce uzakta muhtemelen. Aşağıtarafın her yerine dağılmış durumdalar.”</span></span></p>

    <p class="calibre1"><span class="font1"><span class="calibre3">Marquis sabırsız, uzun adımlarla yürüyerek bütün odayı gezmişti. “Fevkalade. Her odanın başka bir yerde olduğu&nbsp;bağlantılı bir ev. Pek yaratıcı. Büyükbaban hayal gücü kuvvetli biriymiş Door.”</span></span></p>

    <p class="calibre1"><span class="font1"><span class="calibre3">“Onu hiç tanımadım.” Door yutkunduktan sonra devam etti, Marquis’yle olduğu kadar kendi kendiyle de konuşuyordu. “Burada güvende olmamız gerekiyordu. Kimsenin bize&nbsp;zarar vermemesi gerekiyordu. Burada yalnızca ailem dolaşabilirdi.”</span></span></p>

    <p class="calibre1"><span class="font1"><span class="calibre3">“Umalım ki, babanın günlüğü bize bazı ipuçları sunsun,” dedi Marquis. “Bakmaya nereden başlıyoruz?” Door omuz&nbsp;silkti. “Onun günlük tuttuğundan emin misin?” diye sıkıştırdı Marquis.</span></span></p>

    <p class="calibre1"><span class="font1"><span class="calibre3">Door başını salladı. “Çalışma odasına giderdi ve yazmayı bitirene kadar da bağlantıları özelleştirirdi.”</span></span></p>

    <p class="calibre1"><span class="font1"><span class="calibre3">“Öyleyse çalışma odasından başlıyoruz.”</span></span></p>

    <p class="calibre1"><span class="font1"><span class="calibre3">“Ama oraya baktım. Gerçekten. Oraya <i class="calibre4">baktım.</i> Bedenini temizlerken...” Ve ağlamaya başladı; sanki içinden çekilip</span></span> <span class="font"><span class="calibre2">çı</span></span><span class="font1"><span class="calibre3">karılıyormuş gibi gelen alçak, şiddetli hıçkırıklara boğuldu.</span></span></p>

    <p class="calibre1"><span class="font1"><span class="calibre3">“Geçti. Geçti,” dedi Marquis de Carabas beceriksizce, kızın omzunu okşayarak. Sonra pekiştirmek için ekledi: “Geçti.” Teselli konusunda iyi değildi.</span></span></p>

    <p class="calibre1"><span class="font1"><span class="calibre3">Door’un tuhaf renkli gözleri yaşlarla doluydu. “Bana... bana biraz izin verebilir misin? Toparlanırım.” Marquis başını salladı ve odanın öteki ucuna gitti. Geriye baktığında, Door&nbsp;hâlâ oradaydı; odaların resimleriyle dolu beyaz giriş holünde&nbsp;siluet halinde tek başına duruyordu ve kendine sarılıyor, sarsılıyor, küçük bir kız gibi ağlıyordu.</span></span></p>

    <p class="calibre1"><span class="font1"><span class="calibre3">Richard çantası gittiği için hâlâ üzgündü.</span></span></p>

    <p class="calibre1"><span class="font1"><span class="calibre3">Sıçandilli Bey hâlâ kayıtsızdı. Sıçanın -Efendi Uzunkuyruk- Richard’ın eşyalarının geri verilmesi konusunda hiçbir şey söylemediğini açıkça belirtti. Sadece pazara götürülecekti. Anaesthesia’ya, Yukarıdünyalıyı pazara onun götüreceğini&nbsp;söyledi, ve evet, bu bir emirdi. Sızlanmayı bırakmalı ve hareket etmeliydi. Richard’a da, kendisinin, yani Sıçandilli Bey’in,&nbsp;onu, yani Richard’ı, bir daha görürse, onun, yani Richard’ın,&nbsp;başının büyük belaya gireceğini söyledi. Richard’ın ne kadar&nbsp;şanslı olduğunu bilmediğini yineledi. Richard’ın, eşyalarının&nbsp;-ya da en azından cüzdanının- geri verilmesi ricalarını duymazdan gelerek, onları bir kapıya götürdü ve kapıyı arkalarından kilitledi.</span></span></p>

    <p class="calibre1"><span class="font1"><span class="calibre3">Richard ile Anaesthesia yan yana karanlığa girdiler.</span></span></p>

    <p class="calibre1"><span class="font1"><span class="calibre3">Anaesthesia’nın elinde bir mum, bir konserve kutusu, biraz tel ve geniş ağızlı, cam bir limonata şişesinden yapılma uyduruk bir lamba vardı. Richard gözlerinin karanlığa bu kadar çabuk alışmasına şaşırdı. Birbirini izleyen mahzen ve depolardan geçiyormuş gibiydiler. Richard bazen, mahzenlerin&nbsp;uzak köşelerinde hareket eden bir şey gördüğünü düşünüyordu, ama insan ya da sıçan ya da tamamen farklı olan o şeyin bulunduğu yere vardıklarında o şey hep gitmiş oluyordu.&nbsp;Anaesthesia’ya bu hareketlerden bahsetmeye çalıştığında, kız&nbsp;onu susturuyordu.</span></span></p>

    <p class="calibre1"><span class="font1"><span class="calibre3">Richard yüzünde soğuk bir cereyan hissetti. Sıçankız uyarıda bulunmaksızın çömeldi, mum lambasını yere bıraktı ve duvardaki metal ızgaraya asılıp çekti. Izgara aniden açıldı ve&nbsp;kızı yere serdi. Richard’a geçmesi için işaret etti. Richard çömeldi ve duvardaki deliğin içinde yavaş yavaş ilerledi; yaklaşık yarım metre sonra yol bitti. “Affedersin,” diye fısıldadı&nbsp;Richard. “Burada bir delik var.”</span></span></p>

    <p class="calibre1"><span class="font1"><span class="calibre3">“Büyük bir düşüş olmayacak,” dedi kız. “Devam et.” Izgarayı ardından kapadı. Şimdi, Richard’a rahatsız edici&nbsp;bir şekilde yakındı. “Tut,” dedi kız. Küçük lambasını tutması için Richard’a verdi ve aşağıya, karanlığa doğru indi. “İşte,”&nbsp;dedi. “O kadar da kötü değildi, değil mi?” Yüzü, Richard’ın sallanan ayağının biraz aşağısındaydı. “Hadi. Lambayı ver.”&nbsp;Richard lambayı ona uzattı. Kız lambayı almak için zıplamak zorunda kaldı. “Şimdi,” diye fısıldadı Anaesthesia. “Gel.”&nbsp;Richard gergin bir şekilde öne doğru ilerledi, deliğin kenarını aştı, bir an sallandı ve sonra kendini bıraktı. Elleri ve ayakları üstünde yumuşak, ıslak çamura indi. Ellerindeki çamuru&nbsp;kazağına sildi. Biraz ileride Anaesthesia bir başka kapıyı açıyordu. Birlikte içinden geçtikten sonra, kız kapıyı arkalarından kapadı. “Artık konuşabiliriz,” dedi. “Yüksek sesle olmasa da konuşabiliriz. Eğer istersen.”</span></span></p>

    <p class="calibre1"><span class="font1"><span class="calibre3">“Ah. Sağol,” dedi Richard, ama aklına söyleyecek bir şey gelmiyordu. “Eh. Mımm. Sen bir sıçansın, değil mi?” dedi.&nbsp;Anaesthesia eliyle ağzını kapayarak, bir Japon kızı gibi kıkırdadı. Sonra başını iki yana salladı ve, “Nerede bende o&nbsp;şans. Keşke. Hayır, ben bir sıçandilliyim. Biz sıçanlarla konuşuruz,” dedi.</span></span></p>

    <p class="calibre1"><span class="font1"><span class="calibre3">“Ne yani, sadece muhabbet mi ediyorsunuz onlarla?”</span></span></p>

    <p class="calibre1"><span class="font1"><span class="calibre3">“Ah, hayır. Onlar için bazı şeyler yaparız. Yani,” dedi, ses tonu bunun Richard’ın yardım almadan düşünemeyeceği bir&nbsp;şey olduğunu ima ediyordu. “Sıçanların <i class="calibre4">yapamadığı</i> bazı&nbsp;şeyler <i class="calibre4">vardır,</i> bilirsin. Yani, parmakları, başparmakları falan&nbsp;yoktur. Bekle...” Aniden Richard’ı duvara yapıştırdı ve kirli&nbsp;eliyle ağzını kapadı. Sonra da üfleyerek mumu söndürdü.</span></span></p>

    <p class="calibre1"><span class="font1"><span class="calibre3">Hiçbir şey olmadı.</span></span></p>

    <p class="calibre1"><span class="font1"><span class="calibre3">Sonra Richard uzaktan gelen sesler işitti. Karanlığın içinde, soğukta beklediler. Richard titredi.</span></span></p>

    <p class="calibre1"><span class="font1"><span class="calibre3">İnsanlar alçak sesle konuşarak onların yanından geçti. Tüm sesler kesildiğinde, Anaesthesia elini Richard’ın ağzından çekti, mumu yeniden yaktı ve yürümeye devam ettiler.&nbsp;”Onlar kimdi?” diye sordu Richard.</span></span></p>

    <p class="calibre1"><span class="font1"><span class="calibre3">Kız omuz silkip, “Önemli değil,” dedi.</span></span></p>

    <p class="calibre1"><span class="font1"><span class="calibre3">“Öyleyse, sana onların bizi görmekten memnun olmayacağını düşündüren nedir?”</span></span></p>

    <p class="calibre1"><span class="font1"><span class="calibre3">Anaesthesia ona oldukça üzgün bir şekilde baktı, tıpkı çocuğuna, evet, <i class="calibre4">bu</i> alev de sıcak, diye açıklamaya yapmaya çalışan bir anne gibi. <i class="calibre4">Bütün</i> alevler sıcaktır. Onun lafına güven, lütfen. “Hadi,” dedi kız. “Bir kestirme biliyorum. Yukarı Londra’dan hızlıca geçebiliriz.” Birkaç taş basamaktan çıktılar ve&nbsp;kız bir kapıyı iterek açtı. Onlar içinden geçtikten sonra kapı&nbsp;arkalarından kapandı.</span></span></p>

    <p class="calibre1"><span class="font1"><span class="calibre3">Richard kafası karışmış bir halde etrafına bakındı. Embankment’ta duruyorlardı. Kilometrelerce uzunluktaki bu yürüme yolu, Victoria döneminde Thames’in kuzey kıyısı&nbsp;boyunca, kanalizasyon sistemini ve Metro’nun yeni yapılmış&nbsp;haltı District’i de kapsayacak şekilde inşa edilmiş ve son beş&nbsp;yüz yıldır Thames kıyısında birikmiş olan pis kokulu çamur&nbsp;tabakalarının yerini almıştı. Hâlâ geceydi -ya da bir kez daha gece olmuştu. Richard ne kadar zamandır yeraltında ve&nbsp;karanlıkta yürüdüklerinden emin değildi.</span></span></p>

    <p class="calibre1"><span class="font1"><span class="calibre3">Ay yoktu, ama gece göğünde canlı ve ışıl ışıl sonbahar yıldızlarından bir karmaşa vardı. Ayrıca, sokak lambalarının, binaların ve köprülerin yeryüzündeki yıldızlar gibi görünen&nbsp;ışıkları da vardı; titrek bir şekilde, hafifçe parıldıyorlardı ve&nbsp;şehirle birlikte akisleri Thames’in karanlık sularına düşüyordu. <i class="calibre4">Burası periler diyarı,</i> diye düşündü Richard.</span></span></p>

    <p class="calibre1"><span class="font1"><span class="calibre3">Anaesthesia mumu söndürdü. “Bunun doğru yol olduğuna emin misin?” diye sordu Richard.</span></span></p>

    <p class="calibre1"><span class="font1"><span class="calibre3">“Evet,” dedi kız. “Oldukça eminim.”</span></span></p>

    <p class="calibre1"><span class="font1"><span class="calibre3">Ahşap bir banka yaklaşıyorlardı, ve Richard onu görür görmez, bank şimdiye kadar gördüğü en çekici eşyalardan&nbsp;biri gibi geldi. “Oturabilir miyiz?” diye sordu. “Sadece bir dakikalığına.”</span></span></p>

    <p class="calibre1"><span class="font1"><span class="calibre3">Anaesthesia omuz silkti. Bankın iki ucuna oturdular. “Cuma günü,” dedi Richard, “Londra’daki en iyi yatırım analizi şirketlerinden birinde çalışıyordum.”</span></span></p>

    <p class="calibre1"><span class="font1"><span class="calibre3">“Yatırım şeyi de nedir?”</span></span></p>

    <p class="calibre1"><span class="font1"><span class="calibre3">“Benim işim.”</span></span></p>

    <p class="calibre1"><span class="font1"><span class="calibre3">Kız tatmin olmuş bir şekilde başını salladı. “Peki. Ee?..”</span></span></p>

    <p class="calibre1"><span class="font1"><span class="calibre3">“Aslında, sadece kendime hatırlatıyordum. Dün ise... sanki burada yaşayanlara göre artık yoktum.”</span></span></p>

    <p class="calibre1"><span class="font1"><span class="calibre3">“Çünkü yoksun,” diye açıkladı Anaesthesia. Gece gezmesine çıkmış bir çift Embankment’ta onlara doğru yavaşça yürüyordu. El ele tutuşmuş olan çift bankın ortasına, Richard ile Anaesthesia’nın arasına oturdu ve tutkuyla öpüşmeye başladı. “Affedersiniz,” dedi Richard. Adamın eli kadının kazağının içindeydi ve keşfedilmemiş bir kıtayı keşfe çıkmış yalnız&nbsp;bir gezgin gibi, şevkle hareket ediyordu. “Hayatımı geri istiyorum,” dedi Richard çifte.</span></span></p>

    <p class="calibre1"><span class="font1"><span class="calibre3">“Seni seviyorum,” dedi adam kadına.</span></span></p>

    <p class="calibre1"><span class="font1"><span class="calibre3">“Ama karın...” dedi kadın, adamın yüzünün yanını yalayarak.</span></span></p>

    <p class="calibre1"><span class="font1"><span class="calibre3">“Siktir et onu,” dedi adam.</span></span></p>

    <p class="calibre1"><span class="font1"><span class="calibre3">“Onu değil,” dedi kadın ve sarhoş sarhoş kıkırdadı. “Beni becermeni istiyorum...” Elini adamın kasıklarına götürdü ve&nbsp;biraz daha kıkırdadı.</span></span></p>

    <p class="calibre1"><span class="font1"><span class="calibre3">“Hadi,” dedi Richard Anaesthesia’ya, bankın daha az çekici bir yer olmaya başladığını hissederek. Ayağa kalkıp oradan uzaklaştılar. Anaesthesia meraklı bir şekilde geriye, gittikçe&nbsp;daha yatay bir hal almakta olan banktaki çifte baktı.</span></span></p>

    <p class="calibre1"><span class="font1"><span class="calibre3">Richard sessizdi. “Bir sorun mu var?” diye sordu Anaesthesia.</span></span></p>

    <p class="calibre1"><span class="font1"><span class="calibre3">“Her şey sorun,” dedi Richard. “Hep aşağıda mı yaşadın?”</span></span></p>

    <p class="calibre1"><span class="font1"><span class="calibre3">“Yok. Yukarıda doğdum,” dedi ve, duraksadı. “Hayatımı öğrenmek istemezsin.” Richard, neredeyse şaşırarak, aslında&nbsp;öğrenmek istediğini fark etti.</span></span></p>

    <p class="calibre1"><span class="font1"><span class="calibre3">“İstiyorum. Gerçekten.”</span></span></p>

    <p class="calibre1"><span class="font1"><span class="calibre3">Kız boynundaki kolyeden sarkan kaba kuvars boncuklara dokundu ve yutkundu. “Ben, annem, bir de ikizler vardı...”&nbsp;dedi ve konuşmayı bıraktı. Ağzı sımsıkı kapanmıştı.</span></span></p>

    <p class="calibre1"><span class="font1"><span class="calibre3">“Devam et,” dedi Richard. “Sorun yok. Gerçekten. Doğruyu söylüyorum.”</span></span></p>

    <p class="calibre1"><span class="font1"><span class="calibre3">Kız tamam dercesine başını salladı. Derin bir nefes aldı ve Richard’a bakmadan, gözlerini yere dikerek konuşmaya başladı. “Şey, annem, ben ve kız kardeşlerim vardı, ama annem&nbsp;biraz kafadan sakattı. Bir gün, okuldan eve döndüğümde,&nbsp;onu ağlarken buldum, üstünde hiçbir şey yoktu ve eşyaları&nbsp;kırıyordu. Tabakları filan. Ama bizi hiç incitmedi. Asla incitmedi. Sosyal hizmetlerden bir hanım geldi ve ikizleri götürdü, ben de teyzemin yanına gitmek zorunda kaldım. Teyzem&nbsp;bir adamla yaşıyordu. O adamdan hoşlanmıyordum. Teyzem&nbsp;her dışarı çıktığında...” Anaesthesia durdu; öylesine uzun süre sessiz kaldı ki, Richard onun anlatmayı bitirip bitirmediğini merak etti. Sonra tekrar konuşmaya başladı: “Her neyse. O&nbsp;adam beni incitiyordu. Diğer şeyleri yapıyordu. En sonunda&nbsp;olanları teyzeme söyledim, ama o beni dövmeye başladı. Yalan attığımı söyledi. Beni polise vereceğini söyledi. Ama yalan&nbsp;atmıyordum. O yüzden ben de doğum günümde kaçtım.”</span></span></p>

    <p class="calibre1"><span class="font1"><span class="calibre3">Thames’i aşan zevksizlik abidesi Albert Köprüsü’ne ulaşmışlardı, üstünde binlerce ufak, beyaz ışık olan köprü güneyde Battersea ile Embankment’ın Chelsea kısmını birbirine bağlıyordu.</span></span></p>

    <p class="calibre1"><span class="font1"><span class="calibre3">“Gidecek yerim yoktu. Ve hava soğuktu,” dedi Anaesthesia ve yeniden sustu. “Sokaklarda yattım. Biraz daha sıcak olduğundan gündüzleri uyuyor, geceleri de dolaşıyordum, sadece hareket etmek için. Yalnızca on bir yaşındaydım. Yemek için insanların kapılarının önündeki ekmek ve sütleri çaldım.&nbsp;Bunu yapmaktan nefret ediyordum, o yüzden marketlerde&nbsp;takılmaya başladım, çürük elma, portakal ve insanların attığı&nbsp;şeyleri topladım. Sonra çok hastalandım. Notting Hill’deki&nbsp;bir üstgeçidin altında yaşıyordum. Kendime geldiğimde, Aşağı Londra’daydım. Beni sıçanlar bulmuştu.”</span></span></p>

    <p class="calibre1"><span class="font1"><span class="calibre3">“Bunlara dönmeye çalıştın mı hiç?” diye sordu Richard eliyle etrafı göstererek. Sessiz, sıcak, boş evler. Gecenin geç&nbsp;saatinde dışarıda olan arabalar. Gerçek dünya... kız başını iki&nbsp;yana salladı. Tüm <i class="calibre4">ateşler yakar bebecik. Öğreneceksin.</i> “Dönemezsin. Ya bu ya o. Hiç kimse ikisine birden sahip olamaz.”</span></span></p>

    <p class="calibre1"><span class="font1"><span class="calibre3">“Üzgünüm,” dedi Door tereddüt ederek. Gözleri kızarmıştı ve bir süredir sertçe burnunu siliyor, gözleri ile yanaklarındaki gözyaşlarını ovuyormuş gibi görünüyordu.</span></span></p>

    <p class="calibre1"><span class="font1"><span class="calibre3">Marquis, Door’un toparlanmasını beklerken, kendi kendine oyalanıyordu; paltosundaki bir sürü cebinden birinde sakladığı eski bozuk paralar ve kemiklerle beş taş oynuyordu. Başını çevirip soğuk bir şekilde Door’a baktı. “Öyle misin?”</span></span></p>

    <p class="calibre1"><span class="font1"><span class="calibre3">Kız altdudağını ısırdı. “Hayır. Pek değil. Üzgün değilim. Öyle çok koştum, saklandım ve kaçtım ki... elime geçen bu&nbsp;ilk şansı...” dedi ve durdu.</span></span></p>

    <p class="calibre1"><span class="font1"><span class="calibre3">Marquis bozuklukları ve kemikleri toplayıp cebine geri koydu. “Önden buyur,” dedi. Kızın peşinden resimlerin olduğu duvara doğru gitti. Door bir elini babasının çalışma&nbsp;odasının duvarındaki resme koydu ve diğer eliyle de Marquis’nin büyük, siyah elini tuttu.</span></span></p>

    <p class="calibre1"><span class="font1"><span class="calibre3">... gerçeklik çarpıldı...</span></span></p>

    <p class="calibre1"><span class="font1"><i class="calibre4"><span class="calibre3">Seradaydılar, bitkileri suluyorlardı. İlk önce Portia bir bitkiye su verdi; yapraklara ve çiçeklere gelmemesine özen göstererek suyu bitkinin dibindeki toprağa akıttı. “Suyu ayakkabılara dökeceksin,” dedi Door’un küçük kız kardeşine. “Giysilere değil.</span></i></span><span class="font1"><span class="calibre3">”</span></span></p>

    <p class="calibre1"><span class="font1"><span class="calibre3">Ingress’in <i class="calibre4">kendi küçük</i> sulama <i class="calibre4">kabı vardı. Onunla müthiş gurur duyardı. Tıpkı</i> annesininki <i class="calibre4">gibiydi, çelikten ve</i> açık yeşil <i class="calibre4">boyalı.</i> Annesi <i class="calibre4">her bitkiyle işini bitirdiğinde, lngre</i>ss minik <i class="calibre4">sulama kabıyla onlara</i> su <i class="calibre4">verdi. “Ayakkabılara,” dedi</i> annesine. <i class="calibre4">Sonra&nbsp;da o içten gelen küçük kız gülüşüyle gülmeye başladı.</i></span></span></p>

    <p class="calibre1"><span class="font1"><i class="calibre4"><span class="calibre3">Ve annesi de onunla birlikte güldü, ta ki tilki Bay Croup arkadan gelip onun saçım hızla, aniden çekerek boğazını bir uçtan bir uca kesene kadar.</span></i></span></p>

    <p class="calibre1"><span class="font1"><span class="calibre3">“Merhaba babacığım,” dedi Door sessizce.</span></span></p>

    <p class="calibre1"><span class="font1"><span class="calibre3">Babasının büstüne dokundu ve yüzünün yanını okşadı. Zayıf, sade, hemen hemen kel bir adamdı. <i class="calibre4">Prospero olarak Sezar,</i> diye düşündü Marquis de Carabas. Biraz midesi bulanıyordu. Son görüntü canını <i class="calibre4">acıtmıştı.</i> Ama yine de, Lord Portico’nun çalışma odasındaydı. Bu bir ilkti.</span></span></p>

    <p class="calibre1"><span class="font1"><span class="calibre3">Marquis odayı aklına kazıdı, gözleri ayrıntıdan ayrıntıya kayıyordu. Tavandan sarkan doldurulmuş timsah; deri ciltli&nbsp;kitaplar, bir usturlap, tümsek ve çukur aynalar, tuhaf bilimsel aletler; duvarlarda Carabas’ın hiç duymadığı ülkelere ve&nbsp;şehirlere ait haritalar; elyazısı yazışmalarla dolu bir masa.&nbsp;Masanın arkasındaki beyaz duvar kızıl-kahve bir lekeyle bozulmuştu. Masanın üstünde Door’un ailesine ait küçük bir&nbsp;portre vardı. Marquis ona uzun uzun baktı. “Annen, kız kardeşin, baban ve erkek kardeşlerin. Hepsi öldü. Sen nasıl kurtuldun?” diye sordu.</span></span></p>

    <p class="calibre1"><span class="font1"><span class="calibre3">Door elini indirdi. “Şanslıydım. Birkaç günlüğüne keşfe çıkmıştım... Kilbum Nehri’nin orada hâlâ kamp kurmuş Romalı askerlerin olduğunu biliyor muydun?”</span></span></p>

    <p class="calibre1"><span class="font1"><span class="calibre3">Marquis’nin bundan haberi yoktu, ama rahatsız olmuştu. “Hımm. Kaç tane?”</span></span></p>

    <p class="calibre1"><span class="font1"><span class="calibre3">Door omuz silkti. “Birkaç düzine. On Dokuzuncu Lejyon’dan kaçanlar, sanırım. Latincem biraz çat pat. Her neyse, buraya döndüğümde...” Durdu ve yutkundu, opal gözleri&nbsp;yaşlarla doldu.</span></span></p>

    <p class="calibre1"><span class="font1"><span class="calibre3">“Kendine gel,” dedi Marquis kısaca. “Babanın günlüğüne ihtiyacımız var. Bunu yapanın kim olduğunu bulmamız gerek.”</span></span></p>

    <p class="calibre1"><span class="font1"><span class="calibre3">Door kaşlarını çattı. “Bunu kimin yaptığını biliyoruz. Croup ve Vandemar...”</span></span></p>

    <p class="calibre1"><span class="font1"><span class="calibre3">Marquis tek elini açtı ve konuşurken parmaklarını oynattı. “Onlar kol. El. Parmak. Bunu emreden bir kafa var ve senin de ölmeni istiyor. O ikisi bedavaya çalışmaz.” Karman çorman ofise baktı. “Babanın günlüğü?” dedi Marquis.</span></span></p>

    <p class="calibre1"><span class="font1"><span class="calibre3">“Burada değil,” dedi Door. “Söyledim ya. Baktım.”</span></span></p>

    <p class="calibre1"><span class="font1"><span class="calibre3">“Ailenin hem görünür hem görünmez kapılar açabildiği gibisinden bir yanılsamaya kapılmışım.”</span></span></p>

    <p class="calibre1"><span class="font1"><span class="calibre3">Door ona öfkeyle baktı. Sonra gözlerini kapadı ve işaret-parmağı ile başparmağını burun köprüsünün iki yanına koydu. Bu sırada da Marquis, Portico’nun masasındaki eşyaları inceledi. Bir mürekkep hokkası, bir satranç taşı, kemik bir&nbsp;zar, altın bir cep saati, bir sürü tüy kalem ve...</span></span></p>

    <p class="calibre1"><span class="font1"><i class="calibre4"><span class="calibre3">İlginç.</span></i></span></p>

    <p class="calibre1"><span class="font1"><span class="calibre3">Bu küçük bir yaban domuzu ya da çömelmiş bir ayı ya da belki de bir boğa heykeliydi. Söylemesi zordu. Büyük bir satranç taşı büyüklüğündeydi ve siyah volkan camından oyul-muştu. Marquis’ye bir şeyi çağrıştırıyordu, ama bunun ne olduğunu söyleyemiyordu. Heykeli şöyle bir kaldırdı, çevirdi,&nbsp;parmaklarını üstünde gezdirdi.</span></span></p>

    <p class="calibre1"><span class="font1"><span class="calibre3">Door elini yüzünden çekti. Kafası karışmış ve afallamış görünüyordu. “Sorun ne?” diye sordu Marquis.</span></span></p>

    <p class="calibre1"><span class="font1"><span class="calibre3">“Günlük burada,” dedi sadece. Başını bir o yana bir bu yana çevirerek çalışma odasında yürüdü. Marquis çaktırmadan heykeli cebine attı.</span></span></p>

    <p class="calibre1"><span class="font1"><span class="calibre3">Door yüksek, camlı bir dolabın önünde durdu. “İşte,” dedi. Bir eliyle uzandı: Bir <i class="calibre4">klik</i> sesi geldi ve dolabın yanında küçük bir panel açıldı. Door karanlığa uzandı ve aşağı yukarı küçük bir gülle büyüklüğünde ve şeklinde olan bir şey çıkardı. Onu Marquis’ye uzattı. Bu, eski pirinçten ve cilalı ahşapları yapılma, arasına parlak bakır ve camdan lensler kakılmış&nbsp;bir küreydi. Küreyi Door’un elinden aldı.</span></span></p>

    <p class="calibre1"><span class="font1"><span class="calibre3">“Bu mu?”</span></span></p>

    <p class="calibre1"><span class="font1"><span class="calibre3">Door başım salladı.</span></span></p>

    <p class="calibre1"><span class="font1"><span class="calibre3">“Bravo.”</span></span></p>

    <p class="calibre1"><span class="font1"><span class="calibre3">Çok kötü görünüyordu. “Daha önce nasıl göremedim bilmiyorum.”</span></span></p>

    <p class="calibre1"><span class="font1"><span class="calibre3">“Özgündün,” dedi Marquis. “Günlüğün burada olacağından emindim. Ve ben çok nadiren yanılırım. Şimdi...” Küçük ahşap küreyi havaya kaldırdı. Işık perdahlanmış cama vurduktan sonra pirinç ve bakır kısımlardan parladı. Herhangi&nbsp;bir konuda cahil olduğunu itiraf etmek Marquis’yi kızdırırdı,&nbsp;ama yine de söyledi. “Bu nasıl çalışıyor?”</span></span></p>

    <p class="calibre1"><span class="font1"><span class="calibre3">Anaesthesia Richard’ı köprünün güney tarafındaki küçük bir parka götürdü, birkaç taş basamağı indikten sonra bir duvarın yanına oturdu. Şişedeki mumu yeniden yaktı; köprü&nbsp;çalışanları için olan kapıyı açtı ve içeri girdikten sonra kapıyı arkalarından kapadı. Etraflarını saran karanlığın içinde basamakları inmeye başladılar.</span></span></p>

    <p class="calibre1"><span class="font1"><span class="calibre3">“Door adında bir kız var,” dedi Richard. “Senden biraz daha küçük. Onu tanıyor musun?”</span></span></p>

    <p class="calibre1"><span class="font1"><span class="calibre3">“Leydi Door. Kim olduğunu biliyorum.”</span></span></p>

    <p class="calibre1"><span class="font1"><span class="calibre3">“Peki, mımm, o hangi baronluğa mensup?”</span></span></p>

    <p class="calibre1"><span class="font1"><span class="calibre3">“Baronluğu yok onun. Başmelek Evi’ne mensup. Ailesi eskiden çok önemliydi.”</span></span></p>

    <p class="calibre1"><span class="font1"><span class="calibre3">“Eskiden mi? Niye önemli değiller artık?”</span></span></p>

    <p class="calibre1"><span class="font1"><span class="calibre3">“Birileri onları öldürdü.”</span></span></p>

    <p class="calibre1"><span class="font1"><span class="calibre3">Evet, Richard Marquis’nin bununla ilgili bir şeyler söylediğini hatırlıyordu. Yollarına bir sıçan çıktı. Anaesthesia basamaklarda durdu ve derin bir reverans yaptı. Sıçan duraksadı. Kız, “Majesteleri,” diye hitap etti sıçana. Richard da, “Merhaba,” dedi. Sıçan bir an onlara baktı ve basamaklardan aşağı fırladı. “Eh,” dedi Richard. “Seyyar pazar nedir?”</span></span></p>

    <p class="calibre1"><span class="font1"><span class="calibre3">“Çok büyüktür,” diye cevap verdi Anaesthesia. “Ama sıçandilliler hemen hemen hiç pazara gitmezler. Aslına bakarsan...” duraksadı. “Yok. Bana güleceksin.”</span></span></p>

    <p class="calibre1"><span class="font1"><span class="calibre3">“Gülmeyeceğim,” dedi Richard dürüstçe.</span></span></p>

    <p class="calibre1"><span class="font1"><span class="calibre3">“Şey,” dedi zayıf kız. “Birazcık korkuyorum.”</span></span></p>

    <p class="calibre1"><span class="font1"><span class="calibre3">“Korkmak mı? Pazardan mı?”</span></span></p>

    <p class="calibre1"><span class="font1"><span class="calibre3">Basamakların sonuna gelmişlerdi. Anaesthesia duraksadı, sonra sola döndü. “Ah. Hayır. Pazarda ateşkes vardır. Eğer&nbsp;oradayken birisi bir başkasına zarar verirse, tüm Aşağı Londra onların üstüne bir ton pislik gibi çöker.”</span></span></p>

    <p class="calibre1"><span class="font1"><span class="calibre3">“Öyleyse neden korkuyorsun?”</span></span></p>

    <p class="calibre1"><span class="font1"><span class="calibre3">“Oraya gitmekten. Pazar her seferinde farklı bir yerde kurulur. Seyyardır. Ve bu gece kurulduğu yere gitmek için...” Gergin bir şekilde boynundaki kuvars boncuklara dokundu.&nbsp;”Sahiden sevimsiz bir yerden geçmemiz gerek.” <i class="calibre4">Gerçekten&nbsp;</i>korkuyormuş gibiydi.</span></span></p>

    <p class="calibre1"><span class="font1"><span class="calibre3">Richard koluyla onu sarmamak için kendini tuttu. “Peki bu yer neresi?” diye sordu. Anaesthesia ona döndü, gözlerinin önündeki saçları çekti ve açıkladı.</span></span></p>

    <p class="calibre1"><span class="font1"><span class="calibre3">“Knightsbridge,</span></span><a class="pcalibre pcalibre1" id="footnote3"></a><a class="pcalibre pcalibre1" href="../Text/ngyy_split_028.htm#_edn4" id="_ednref4" title=""><span class="msoendnotereference"><span class="calibre2"><span><!--[if !supportFootnotes]--><span class="msoendnotereference"><span class="calibre10">[4]</span></span></span></span></span></a><span class="font1"><span class="calibre3">” diye tekrarladı Richard ve yavaştan kıkırdamaya başladı.</span></span></p>

    <p class="calibre1"><span class="font1"><span class="calibre3">Kız geriye döndü. “Gördün mü?” dedi. “Güleceğini söylemiştim.”</span></span></p>

    <p class="calibre1"><span class="font1"><span class="calibre3">Derin tüneller 1920’lerde, Londra metro sisteminin</span></span> <span class="font"><span class="calibre2">kuzey</span></span> <span class="font1"><span class="calibre3">hattının hızla genişletilebilmesi için kazılmıştı. İkinci</span></span> <span class="font"><span class="calibre2">Dünya&nbsp;</span></span><span class="font1"><span class="calibre3">Savaşı sırasında binlerce asker orada barındırılmıştı,</span></span> <span class="font"><span class="calibre2">askerle</span></span><span class="font1"><span class="calibre3">rin atıkları basınçlı havayla birlikte yukarılardaki kanalizasyonların seviyesine yükselmişti. Olukların her iki yanına askerlerin uyuması için metal ranzalar konmuştu. Savaş sona&nbsp;erdiğinde ranzalar orada kalmıştı; ranzaların telden hazalarına, içlerinde dosyaların ve kâğıtların olduğu karton kutular&nbsp;konulmuştu: En sıkıcı türden sırlar, unutulmak üzere derinlerde saklanmıştı. Ekonomik önlemler yüzünden derin tüneller 1990’ların başında tamamen kapatılmıştı. Sırların olduğu kutular oradan çıkarılmış; bazıları taranıp bilgisayarlarda arşivlenmiş, bazıları parçalanmış, bazıları da yakılmıştı.</span></span></p>

    <p class="calibre1"><span class="font1"><span class="calibre3">Varney evini derin tünellerin en derinine, Camden Town Metrosu’nun çok, çok aşağılarına yapmıştı. Sahipsiz ranzaları&nbsp;girişin önüne yığmıştı. Sonra da mekânı dekore etmişti. Varney silahları severdi. Onları kendisi yapardı. Bulduğu, aldığı ya&nbsp;da çaldığı şeyleri, araba ve kurtarılmış makine parçalarını kullanarak kancalar, sustalılar, tatar yayları, arbaletler, duvarları&nbsp;yıkmaya yarayan küçük mancınıklar, lobutlar, sırıklı silahlar&nbsp;ve topuzlar yapardı. Sevimsiz görünen bu silahlar, derin oluğun duvarında ya da köşelerde duruyordu. Varney bir boğa gibi görünüyordu -tıraş olmuş, boynuzları kesilmiş, dövmelerle&nbsp;kaplı, ağzı tam bir enkaz olan bir boğa gibi. Ayrıca, horluyordu. Başının yanındaki gaz lambası kısıktı. Varney horlayıp hırıldayarak, bir paçavra yığınının üstünde uyuyordu, ev yapımı&nbsp;çift ağızlı bir kılıcın kabzası da elinin yanında yerdeydi.</span></span></p>

    <p class="calibre1"><span class="font1"><span class="calibre3">Bir el gaz lambasını açtı.</span></span></p>

    <p class="calibre1"><span class="font1"><span class="calibre3">Varney çift ağızlı kılıcını kaptı ve neredeyse gözleri açılmadan önce ayağa fırladı. Gözlerini kırpıştırıp etrafına bakındı. Kimse yoktu: Girişi kapayan ranza yığını bozulmamıştı. Kılıcını indirmeye başladı.</span></span></p>

    <p class="calibre1"><span class="font1"><span class="calibre3">Bir ses, “Pısst,” dedi.</span></span></p>

    <p class="calibre1"><span class="font1"><span class="calibre3">“Hı?” dedi Varney.</span></span></p>

    <p class="calibre1"><span class="font1"><span class="calibre3">“Sürpriz,” dedi Bay Croup aydınlığa çıkarak.</span></span></p>

    <p class="calibre1"><span class="font1"><span class="calibre3">Varney bir adım geriledi, ki bu bir hataydı. Şakağına, gözünün kenarına bir bıçağın ucu dayandı. “Daha fazla hareket etmeni önermem,” dedi Bay Croup yardımseverce. “Bay Vandemar eski kasaturasıyla ufak bir kazaya neden olabilir. Kazaların çoğu evde olur. Öyle değil mi Bay Vandemar?”</span></span></p>

    <p class="calibre1"><span class="font1"><span class="calibre3">“Ben istatistiklere güvenmem,” dedi Bay Vandemar’ın duygusuz sesi. Eldivenli bir el Varney’nin arkasından uzanıp&nbsp;kılıcı ezdi ve yamulmuş şeyi yere attı.</span></span></p>

    <p class="calibre1"><span class="font1"><span class="calibre3">“Nasılsın Varney?” diye sordu Bay Croup. “İyisindir herhalde. Evet mi? Bu geceki pazara gidecek kadar zinde ve sağlıklı mısın? Bizim kim olduğumuzu biliyor musun?”</span></span></p>

    <p class="calibre1"><span class="font1"><span class="calibre3">Varney hiçbir kasını oynatmadan, baş sallamaya yakın bir hareket yaptı. Croup ile Vandemar’ın kim olduğunu biliyordu. Gözleri duvarları tarıyordu. Hah, işte orada: bir zincire&nbsp;bağlı, üzeri çivilerle dolu tahtadan bir top olan gürz odanın&nbsp;uzak köşesindeydi...</span></span></p>

    <p class="calibre1"><span class="font1"><span class="calibre3">“Malum bir genç hanımın bu akşam koruma seçmeleri yapacağına dair bir söylenti var. Bu görevi denemeyi düşünmüş müydün?” Bay Croup mezar taşından farksız dişlerini&nbsp;karıştırdı. “Açıkça söyle.” Varney gürzü zihin gücüyle kaldırdı. Bu da onun Hüner’iydi. Nazikçe, tamam... yavaşça...&nbsp;Gürzü kancadan kurtardı ve tünel kemerinin tepesine doğru çıkardı... Ağzıyla, “Varney Aşağıtaraftaki en iyi kiralık katil ve korumadır. Avcı’dan beri en iyisi olduğumu söylerler,”&nbsp;dedi.</span></span></p>

    <p class="calibre1"><span class="font1"><span class="calibre3">Varney zihnini kullanarak, gürzü gölgelerin içinde Bay Croup’un başının arka tarafının üstünde tuttu, <i class="calibre4">önce Croup’un&nbsp;kafatasını ezer, sonra da Vandemar’ın icabına bakardı...</i></span></span></p>

    <p class="calibre1"><span class="font1"><span class="calibre3">Gürz Bay Croup’un başına doğru dalışa geçti: Varney kendini aşağıya, gözünün kenarındaki bıçak ağzından uzağa attı. Bay Croup başını kaldırıp bakmadı. Dönmedi bile. Sadece aşırı hızlı bir şekilde başını hareket ettirdi ve gürz onu geçip&nbsp;yere çarparak etrafa tuğla ve beton parçaları saçtı. Bay Vandemar tek eliyle Varney’yi havaya kaldırdı ve, “Canını yakayım mı?” diye sordu ortağına.</span></span></p>

    <p class="calibre1"><span class="font1"><span class="calibre3">Bay Croup başını iki yana, salladı: <i class="calibre4">Henüz</i> değil. Varney’ye, “Fena değil. Eh, ‘en iyi kiralık katil ve koruma’, bu gece pazara gitmeni istiyoruz. O malum genç hanımın kişisel koruması olmak için her ne gerekiyorsa onu yapmanı istiyoruz.&nbsp;Sonra, işi aldığında, bir şeyi unutma. Onu dünyanın geri kalanından koruyabilirsin, ama biz istediğimizde onu alacağız.&nbsp;Anladın mı?” dedi.</span></span></p>

    <p class="calibre1"><span class="font1"><span class="calibre3">Varney dilini ağzındaki diş enkazında gezdirdi. “Beni yemliyor musunuz?” diye sordu.</span></span></p>

    <p class="calibre1"><span class="font1"><span class="calibre3">Bay Vandemar gürzü yerden almıştı. Boştaki eliyle, zinciri halka halka koparıyor ve yamulmuş metal parçalarını yere atıyordu. <i class="calibre4">Çink.</i> “Yo,” dedi Vandemar. “Seni tehdit ediyoruz.”&nbsp;<i class="calibre4">Çink.</i> “Ve eğer Bay Croup’un dediğini yapmazsan...” <i class="calibre4">çink</i> “...&nbsp;seni öldürmeden önce...” <i class="calibre4">çink</i> “... canını...” <i class="calibre4">çink</i> “... feci şekilde yakacağız.”</span></span></p>

    <p class="calibre1"><span class="font1"><span class="calibre3">“Ah,” dedi Varney. “Öyleyse, sizin için çalışıyorum, değil mi?”</span></span></p>

    <p class="calibre1"><span class="font1"><span class="calibre3">“Evet, öyle” dedi Bay Croup. “Maalesef, bunu telafi edecek hiçbir şeyimiz yok.”</span></span></p>

    <p class="calibre1"><span class="font1"><span class="calibre3">“Dert değil,” dedi Varney.</span></span></p>

    <p class="calibre1"><span class="font1"><span class="calibre3">“Güzel,” dedi Bay Croup. “Aramıza hoşgeldin.”</span></span></p>

    <p class="calibre1"><span class="font1"><span class="calibre3">Büyük, ama zarif bir düzenekti; cilalı ceviz ve meşe ağacı ile pirinç ve camdan yapılmıştı, üzerinde bakır, aynalar, fildişi oyma ve kakmalar, kuvars prizmalar, pirinç dişliler, yaylar ve çarklar vardı. Aletin tümü geniş ekran bir televizyondan çok daha büyüktü, ama ekranın kendisi on beş santimetreden fazla değildi. Üstüne yerleştirilmiş büyüteç görüntüyü&nbsp;büyütüyordu. Düzeneğin yan tarafından -antika gramofonlarda göreceğiniz türden- büyük bir pirinç huni çıkıyordu. Tüm düzenek, üç yüz yıl önce Sör Isaac Newton tarafından icat edilip yapılmış olsa öyle görünecek olan, birleşik bir&nbsp;televizyon ve video oynatıcısına benziyordu. Aşağı yukarı öyle bir şeydi zaten.</span></span></p>

    <p class="calibre1"><span class="font1"><span class="calibre3">“İzle,” dedi Door. Ahşap topu yüksekçe bir yere koydu. Makinenin içinde ışıklar parladı ve topun içine girdi. Top&nbsp;kendi etrafında dönmeye başladı.</span></span></p>

    <p class="calibre1"><span class="font1"><span class="calibre3">Küçük ekranda capcanlı renklerde soylu bir yüz belirdi. Biraz sonra da huniden çıtırtılı bir ses geldi.”... iki şehir çok&nbsp;yakın olmalıydı,” dedi ses, “ama şimdiye dek bu gerçekleşmedi; üstümüzdeki malikler ile aşağıda ve arada, yarıklarda&nbsp;yaşayan biz mülksüzler.”</span></span></p>

    <p class="calibre1"><span class="font1"><span class="calibre3">Door gözlerini ekrana dikmişti, yüzünden bir şey anlaşılmıyordu.</span></span></p>

    <p class="calibre1"><span class="font1"><span class="calibre3">“... yine de,” dedi babası, “Aşağıtarafta ikamet eden bizlerin belini büken şeyin dar kafalı hizipçiliğimiz olduğunu düşünüyorum. Baronluk ve beylik sistemi hem bölücü hem aptalcadır.” Lord Portico’nun üstünde eski püskü bir robdöşambr ve başında takke vardı. Sesi günler ya da haftalar değil, yüzyıllar öncesinden geliyormuş gibiydi. Öksürdü. “Bu bir tek benim fikrim değil. Her şeyin olduğu gibi kalmasını&nbsp;isteyenler var. Durumun daha da kötüleşmesini isteyenler&nbsp;var. Bir de...”</span></span></p>

    <p class="calibre1"><span class="font1"><span class="calibre3">“Şunu hızlandırabilir misin?” diye sordu Marquis. “Son kaydı bulabilir misin?”</span></span></p>

    <p class="calibre1"><span class="font1"><span class="calibre3">Door başını salladı. Makinenin yan tarafındaki fildişi kola dokundu: Görüntü soldu, parçalandı ve yeniden biçimlendi.</span></span></p>

    <p class="calibre1"><span class="font1"><span class="calibre3">Portico şimdi uzun bir palto giymişti ve takkesi yoktu. Başının bir yanında kırmızı, derin bir kesik vardı. Artık masasının başında oturmuyordu. Sessizce, aceleyle konuşuyordu. “Bunu kimin izleyeceğini, kimin bulacağını bilmiyorum. Ama&nbsp;her kimseniz, lütfen bunu kızım Leydi Door’a götürün, eğer&nbsp;yaşıyorsa...” Bir karlanma patlaması oldu ve görüntü ile ses&nbsp;kaydı. Sonra Portico, “Door? Kızım, durum kötü. Onlar bu&nbsp;odayı bulana kadar ne kadar vaktim olduğunu bilmiyorum.&nbsp;Galiba zavallı Portia’m, erkek ve kız kardeşin öldü,” diye devam etti. Ama ses ve görüntü bozulmaya başladı.</span></span></p>

    <p class="calibre1"><span class="font1"><span class="calibre3">Marquis Door’a bir bakış attı. Kızın yüzü ıslaktı: Gözlerini dolduran yaşlar parıldayarak yanaklarından süzülüyordu. Ağladığının farkında değil gibiydi, yaşları silmek için hiçbir&nbsp;şey yapmıyordu. Sadece babasının görüntüsüne bakıyor,&nbsp;söylediklerini dinliyordu. <i class="calibre4">Çıtırtı. Kayma. Çıtırtı.</i> “Beni dinle kızım,” dedi ölü babası. “Islington’a git... Islington’a güvenebilirsin... Islington’a inanmalısın...” Ve soldu. Alnından&nbsp;gözlerine kan aktı. Eliyle kanı sildi. “Door? Öcümüzü al. Ailenin öcünü al.”</span></span></p>

    <p class="calibre1"><span class="font1"><span class="calibre3">Gramafon hunisinden yüksek bir gümleme geldi. Portico kafası karışmış ve gergin bir halde, başını ekranın dışına çevirdi. “Neler oluyor?” dedi ve çerçevenin dışına çıktı. Bir an&nbsp;için görüntü olduğu gibi kaldı: masa, onun arkasındaki boş,&nbsp;beyaz duvar. Sonra duvara yay şeklinde parlak kan sıçradı.&nbsp;Door düzeneğin yan tarafındaki kola hafifçe vurarak ekranı&nbsp;kararttı ve geriye döndü.</span></span></p>

    <p class="calibre1"><span class="font1"><span class="calibre3">“Buyur,” dedi Marquis ona bir mendil uzatarak.</span></span></p>

    <p class="calibre1"><span class="font1"><span class="calibre3">“Teşekkürler.” Door yüzünü sildi ve kuvvetli bir şekilde burnu sümkürdü. Sonra boşluğa baktı ve sonunda, “Islington,” dedi.</span></span></p>

    <p class="calibre1"><span class="font1"><span class="calibre3">“Daha önce Islington’la hiç işim olmadı,” dedi Marquis.</span></span></p>

    <p class="calibre1"><span class="font1"><span class="calibre3">“Onun bir efsane olduğunu sanıyordum,” dedi Door.</span></span></p>

    <p class="calibre1"><span class="font1"><span class="calibre3">“Hiç de değil.” Masaya uzanıp altın cep saatini aldı ve kapağını açtı. “Güzel işçilik,” diye gözlemde bulundu.</span></span></p>

    <p class="calibre1"><span class="font1"><span class="calibre3">Door başını salladı. “Babamındı.”</span></span></p>

    <p class="calibre1"><span class="font1"><span class="calibre3">Marquis saatin kapağını çıt diye kapadı. “Pazara gitme zamanı geldi. Yakında açılır. Bay Zaman arkadaşımız değil.”</span></span></p>

    <p class="calibre1"><span class="font1"><span class="calibre3">Door bir kez daha burnunu sümkürdü ve ellerini deri ceketinin ceplerine soktu. Sonra Marquis’ye döndü; küçük ve narin yüzü asılmıştı, tuhaf renkli gözleri parlıyordu. “Croup&nbsp;ve Vandemar’la başa çıkabilecek bir koruma bulacağımızı&nbsp;gerçekten düşünüyor musun?”</span></span></p>

    <p class="calibre1"><span class="font1"><span class="calibre3">Marquis bir an için dişlerini göstererek sırıttı. “Avcı’dan beri hiç kimsenin böyle bir şansı olmadı. Hayır, senin kaçman&nbsp;için gereken yeterli zamanı sağlayacak birini ayarlayacağım.”&nbsp;Saatin kösteğini yeleğine iliştirdi ve saati cebine bıraktı.</span></span></p>

    <p class="calibre1"><span class="font1"><span class="calibre3">“Sen ne yapıyorsun?” diye sordu Door. “Babamın saati o.”</span></span></p>

    <p class="calibre1"><span class="font1"><span class="calibre3">“Artık onu kullanamıyor, değil mi?” Altın zinciri ayarladı. “İşte. Çok şık görünüyor.” Kızın yüzünde beliren duyguları&nbsp;izledi: büyük öfke ve sonunda da, boyun eğiş.</span></span></p>

    <p class="calibre1"><span class="font1"><span class="calibre3">“Gitsek iyi olur,” dedi Door sadece.</span></span></p>

    <p class="calibre1"><span class="font1"><span class="calibre3">“Köprüye az kaldı,” dedi Anaesthesia. Richard bunun doğru olduğunu umut etti. İki mum bitmiş, üçüncüyü yakmışlardı. Duvarlar titreşiyor, hafifçe hareket ediyordu, geçit&nbsp;sonsuza uzanıyormuş gibiydi. Hâlâ Londra’nın altında bulunduklarına şaşıyordu: Galler yolunun çoğunu yürümüş olduklarına hemen hemen inanmıştı.</span></span></p>

    <p class="calibre1"><span class="font1"><span class="calibre3">“Gerçekten korkuyorum,” diye devam etti kız. “Daha önce hiç köprüden geçmedim.”</span></span></p>

    <p class="calibre1"><span class="font1"><span class="calibre3">“Önceden bu pazara gittiğini söylediğini sanıyordum?” dedi Richard şaşırarak.</span></span></p>

    <p class="calibre1"><span class="font1"><span class="calibre3">“Bu <i class="calibre4">Seyyar</i> Pazar, aptal. Sana söyledim ya. Yer değiştirir. Farklı yerlerde kurulur. Son gittiğim, şu büyük saat kulesindeydi. Big... birisi. Bir sonraki de...”</span></span></p>

    <p class="calibre1"><span class="font1"><span class="calibre3">“Big Ben?” diye önerdi Richard.</span></span></p>

    <p class="calibre1"><span class="font1"><span class="calibre3">“Olabilir. Büyük dönme dolapların döndüğü yerin içindeydik, bunu da oradan aldım...” Kolyesini tutup kaldırdı. Mum ışığı berrak kuvarsı sarı sarı ışıldattı. Anaesthesia bir&nbsp;çocuk gibi gülümsedi. “Sevdin mi?” diye sordu.</span></span></p>

    <p class="calibre1"><span class="font1"><span class="calibre3">“Çok güzelmiş. Pahalı mıydı?”</span></span></p>

    <p class="calibre1"><span class="font1"><span class="calibre3">“Bunu bir şeylerle takas ettim. Burada işler böyle yürür. Biz takas yaparız.” O sırada bir köşeyi döndüler ve köprüyü&nbsp;gördüler. Richard bunun beş yüz yıl önce Thames’in üstündeki köprülerden biri olabileceğini düşündü; geniş, kara bir&nbsp;uçurumun üstünden geçen ve gecenin içine uzanan devasa&nbsp;bir taş köprü. Ama ne üstünde gök ne de altında su vardı.&nbsp;Karanlığa doğru yükseliyordu. Richard onu kimin, ne zaman&nbsp;inşa ettiğini merak etti. Böyle bir şeyin, kimsenin haberi olmaksızın, Londra Şehri’nin altında nasıl var olabildiğini merak etti. Midesine bir şeyin oturduğunu hissetti. Köprüden&nbsp;derinlemesine, acınası bir şekilde korktuğunu fark etti.</span></span></p>

    <p class="calibre1"><span class="font1"><span class="calibre3">“Onu geçmek zorunda mıyız?” diye sordu. “Pazara başka bir yoldan gidemez miyiz?” Köprünün dibinde durdular.</span></span></p>

    <p class="calibre1"><span class="font1"><span class="calibre3">Anaesthesia başını iki yana salladı. “Kurulduğu yere gidebiliriz,” dedi. “Ama pazar orada olmaz.”</span></span></p>

    <p class="calibre1"><span class="font1"><span class="calibre3">“Hı? Ama bu saçmalık. Yani, bir şey ya oradadır ya değildir. Öyle değil mi?”</span></span></p>

    <p class="calibre1"><span class="font1"><span class="calibre3">Kız tekrar başını iki yana salladı. Arkalarında insan seslerinin oluşturduğu bir uğultu vardı, ve birisi Richard’ı itip yere düşürdü. Richard başını çevirip yukarı baktı: Araba döşemelerinden kesilip dikilmiş gibi görünen lastik ve deri kıyafetlere bürünmüş kocaman, dövmeli bir adam duygusuz bir şekilde ona bakıyordu. Dev adamın arkasında kadınlı erkekli düzinelerce insan vardı: fevkalade ucuz bir kıyafet partisine gidiyormuşa benzeyen insanlar. “Birisi,” dedi keyfi pek yerinde olmayan Varney, “yoluma çıktı. Nereye gittiğine dikkat&nbsp;etmesi gereken birisi.”</span></span></p>

    <p class="calibre1"><span class="font1"><span class="calibre3">Bir keresinde, Richard okuldan eve yürüyerek dönerken yolun kenarındaki kanalda bir sıçana rastlamıştı. Sıçan onu&nbsp;görünce arka ayakları üstüne kalkmış, tıslayıp sıçramıştı ve&nbsp;bu Richard’ı korkutmuştu. Öylesine küçük bir şeyin, kendinden çok daha büyük bir şeyle kavga etmeye bu kadar hazır&nbsp;olmasına şaşırıp geri geri gitmişti. Şimdi Anaesthesia, Richard&nbsp;ile Varney’nin arasına girdi. Varney’nin yarısı kadar bile değildi, ama koca adama dik dik baktı, dişlerini gösterdi ve köşeye sıkışmış öfkeli bir sıçan gibi tısladı. Varney geriledi. Richard’ın ayakkabılarına tükürdü. Sonra geri döndü ve insan&nbsp;grubunu da yanına alarak köprüden karanlığa doğru yürüdü.</span></span></p>

    <p class="calibre1"><span class="font1"><span class="calibre3">“Sen iyi misin?” diye sordu Anaesthesia, Richard’ın ayağa kalkmasına yardım ederek.</span></span></p>

    <p class="calibre1"><span class="font1"><span class="calibre3">“İyiyim,” dedi Richard. “Çok cesurdun.”</span></span></p>

    <p class="calibre1"><span class="font1"><span class="calibre3">Kız utanarak başını aşağı çevirdi. “Pek cesur değilim,” dedi. “Hâlâ köprüden korkuyorum. Onlar bile korkuyordu. Bu yüzden hep birlikte karşıya geçtiler. Birlikten kuvvet doğar.”</span></span></p>

    <p class="calibre1"><span class="font1"><span class="calibre3">“Eğer köprüyü geçecekseniz, ben de sizinle gelirim,” dedi&nbsp;arkalarından krema ve bal kadar yumuşak bir kadın sesi. Richard sesin aksanını çözemedi. Arkasına döndü; karşısında&nbsp;sarımsı kahverengi uzun saçları olan, yanık karamel tenli ve&nbsp;uzun boylu bir kadın duruyordu. Gri ve kahverengi tonlarda, alacalı deri kıyafetler giymişti. Omzunda yıpranmış, deri&nbsp;bir eşya çantası vardı. Elinde bir asa, kemerinde bir bıçak taşıyordu ve bileğinde bir el feneri asılıydı. Ve, tartışmasız, Richard’ın şimdiye kadar gördüğü en güzel kadındı.</span></span></p>

    <p class="calibre1"><span class="font1"><span class="calibre3">“Birlikten kuvvet doğar. Bizimle gelmeni memnuniyetle karşılarız,” dedi Richard bir anlık duraksamadan sonra.&nbsp;“Adım Richard Mayhew. Bu da Anaesthesia. İkimiz arasında,&nbsp;ne yaptığını bilen kişi o.” Sıçankız üstünü başını düzeltti.</span></span></p>

    <p class="calibre1"><span class="font1"><span class="calibre3">Deriler içindeki kadın Richard’ı baştan aşağı süzdü. “Sen Yukarı Londra’dansın,” dedi.</span></span></p>

    <p class="calibre1"><span class="font1"><span class="calibre3">“Evet.” Bu tuhaf öteki-dünyada kaybolunabilecek kadar kaybolmuş olsa da, en azından oyunun nasıl oynandığını öğreniyordu. Aklı nerede olduğunu ya da neden burada olduğunu anlamlandıramayacak kadar uyuşmuştu, ama kurallara&nbsp;uyabiliyordu.</span></span></p>

    <p class="calibre1"><span class="font1"><span class="calibre3">“Bir sıçandilliyle yolculuk etmek. Vay canına.”</span></span></p>

    <p class="calibre1"><span class="font1"><span class="calibre3">“Ben onun korumasıyım,” dedi Anaesthesia saldırgan bir şekilde. “Sen kimsin? Kime sadıksın?”</span></span></p>

    <p class="calibre1"><span class="font1"><span class="calibre3">Kadın gülümsedi. “Ben kimseye sadık değilim sıçankız. İçinizden biri daha önce Gece Köprüsü’nü</span></span><a class="pcalibre pcalibre1" id="footnote4"></a><a class="pcalibre pcalibre1" href="../Text/ngyy_split_028.htm#_edn5" id="_ednref5" title=""><span class="msoendnotereference"><span class="calibre2"><span><!--[if !supportFootnotes]--><span class="msoendnotereference"><span class="calibre10">[5]</span></span></span></span></span></a> <span class="font1"><span class="calibre3">geçti mi?” Anaesthesia başını iki yana salladı. “Pekala. Bu eğlenceli olacak, değil mi?”</span></span></p>

    <p class="calibre1"><span class="font1"><span class="calibre3">Köprüye doğru yürüdüler. Anaesthesia Richard’a mum lambasını uzattı. “Buyur,” dedi.</span></span></p>

    <p class="calibre1"><span class="font1"><span class="calibre3">“Sağol.” Richard deriler içindeki kadına baktı. “Gerçekten korkulacak bir şey var mı?”</span></span></p>

    <p class="calibre1"><span class="font1"><span class="calibre3">“Yalnızca köprüdeki gece,” dedi kadın.</span></span></p>

    <p class="calibre1"><span class="font1"><span class="calibre3">“Zırhlı olandan mı?”</span></span></p>

    <p class="calibre1"><span class="font1"><span class="calibre3">“Günün sonunda çökenden.” Anaesthesia’nın eli Richard’ınkini aradı. Richard kızın ufak elini sıkıca tuttu. Anaesthesia gülümseyerek onun elini sıktı. Böylece Gece Köprüsü’ne adım attılar ve Richard karanlığı kavramaya başladı: basit ışık yokluğundan çok daha fazlası olan, katı ve gerçek karanlığı. Onun tenine dokunduğunu hissetti; araştırıyor, hareket ediyor, keşfediyordu: Aklının içinde süzülüyordu. Ciğerlerine, gözlerinin arkasına, ağzının içine giriyordu...</span></span></p>

    <p class="calibre1"><span class="font1"><span class="calibre3">Attıkları her adımla birlikte mumun ışığı soluyordu. Aynı şeyin derili kadının el feneri için de geçerli olduğunu fark etti.&nbsp;Sanki ışıklar kısılıyormuş gibi değil de, karanlık açılıyormuş&nbsp;gibiydi. Richard gözlerini kırpıştırdı ve onları hiçliğe açtı: katıksız ve mutlak karanlık dışındaki hiçliğe. <i class="calibre4">Sesler.</i> Bir hışırtı, bir&nbsp;kıvranma sesi vardı. Richard gözlerini kırpıştırdı, gece tarafından kör edilmişti. Sesler daha kötü, daha aç geliyordu. Richard&nbsp;homurtular duyabildiğini hayal etti: köprünün altındaki biçimsiz, dev trollerden oluşan bir sürüden gelen homurtular...</span></span></p>

    <p class="calibre1"><span class="font1"><span class="calibre3">Karanlıkta bir şey sürtünerek yanlarından geçti. “O ne?” diye ciyakladı Anaesthesia. Eli Richard’ın elinin içinde titriyordu.</span></span></p>

    <p class="calibre1"><span class="font1"><span class="calibre3">“Sus,” diye fısıldadı kadın. “Onun dikkatini çekme.”</span></span></p>

    <p class="calibre1"><span class="font1"><span class="calibre3">“Neler oluyor?” diye fısıldadı Richard.</span></span></p>

    <p class="calibre1"><span class="font1"><span class="calibre3">“Karanlık kendini gösteriyor,” dedi derili kadın çok sessizce. “Gece kendini gösteriyor. Güven ve sıcaklık için korkuyla birbirimizi kucakladığımız mağara döneminden beri, güneş batınımda ortaya çıkan bütün kâbuslar kendini gösteriyor. Vakit,” dedi kadın onlara, “karanlıktan korkma vaktidir.” Richard bir şeyin yüzünde gezinmek üzere olduğunu&nbsp;biliyordu. Gözlerini kapadı: Bu, gördüğü ya da hissettiği şeyi değiştirmedi. Gece katıksızdı. O anda sanrılar başladı.</span></span></p>

    <p class="calibre1"><span class="font1"><i class="calibre4"><span class="calibre3">Bir şeklin gecenin içinden ona doğru düştüğünü gördü; şekil yanıyordu, kanatları ve saçları alevler içindeydi.</span></i></span></p>

    <p class="calibre1"><span class="font1"><span class="calibre3">Ellerini yukarı attı... Hiçbir şey yoktu.</span></span></p>

    <p class="calibre1"><span class="font1"><i class="calibre4"><span class="calibre3">Jessica gözlerinde bir küçümseme ifadesiyle ona baktı. Richard ona bağırmak, üzgün olduğunu söylemek istedi.</span></i></span></p>

    <p class="calibre1"><span class="font1"><span class="calibre3">Bir ayağının ardından diğerini attı.</span></span></p>

    <p class="calibre1"><span class="font1"><i class="calibre4"><span class="calibre3">Küçük bir çocuktu; geceleyin, sokak lambalarının olmadığı yolda okuldan eve yürüyordu. Kaç kere yaparsa yapsın, bu iş asla daha kolay, daha iyi bir hal almıyordu.</span></i></span></p>

    <p class="calibre1"><span class="font1"><i class="calibre4"><span class="calibre3">Kanalizasyonların derinliklerindeydi, bir labirentte kaybolmuştu. Hayvan onu bekliyordu. Richard mızrağını kavradı... Sonra arkasında, Hayvan’ın gırtlağının derinlerinden gürültülü&nbsp;bir böğürtü koptu. Richard arkasına döndü. Yavaşça, işkence edercesine yavaş bir şekilde, Hayvan karanlığın içinden ona saldırdı.</span></i></span></p>

    <p class="calibre1"><span class="font1"><i class="calibre4"><span class="calibre3">Ve Hayvan saldırdı.</span></i></span></p>

    <p class="calibre1"><span class="font1"><i class="calibre4"><span class="calibre3">Richard öldü.</span></i></span></p>

    <p class="calibre1"><span class="font1"><span class="calibre3">Yürümeye devam etti.</span></span></p>

    <p class="calibre1"><span class="font1"><i class="calibre4"><span class="calibre3">Yavaşça, işkence edercesine yavaş bir şekilde, Hayvan karanlığın içinden ona saldırdı, saldırdı, saldırdı.</span></i></span></p>

    <p class="calibre1"><span class="font1"><span class="calibre3">Bir cızırtı duyuldu ve can acıtacak kadar parlak bir alev Richard’ın gözlerini kısmasına ve sersemlemesine neden oldu. Limonata şişesinin içindeki mumun aleviydi bu. Tek bir&nbsp;mumun bu kadar parlak yanabileceği hiç aklına gelmemişti.</span></span></p>

    <p class="calibre1"><span class="font1"><span class="calibre3">Nefes nefese, yutkunarak, hissettiği rahatlamayla titreyerek şişeyi kaldırdı. Kalbi göğsünde küt küt atıyor ve sarsılıyordu.</span></span></p>

    <p class="calibre1"><span class="font1"><span class="calibre3">“Görünen o ki, başarılı bir şekilde karşı tarafa geçmiş bulunuyoruz,” dedi derili kadın.</span></span></p>

    <p class="calibre1"><span class="font1"><span class="calibre3">Richard’ın kalbi öyle güçlü atıyordu ki, bir an için konuşamadı. Kendini yavaş yavaş nefes almaya, sakinleşmeye zorladı. Diğer taraftakinin tıpatıp aynısı olan büyük bir giriş salonundaydılar. Aslında, Richard bunun biraz önce ayrıldıkları odanın ta kendisi olduğuna dair tuhaf bir hisse kapılmıştı. Ama yine de, gölgeler daha derindi ve Richard’ın gözlerinin&nbsp;önünde, kamera flaşından sonra görülenlere benzeyen, ardıl&nbsp;görüntüler süzülüyordu. “Sanırım,” dedi Richard tereddüt&nbsp;ederek, “herhangi bir gerçek tehlikeyle karşı karşıya değildik... Perili bir ev gibiydi. Karanlıkta birkaç ses... ve gerisini&nbsp;hayal gücün hallediyor. Gerçekten korkulacak bir şey yoktu,&nbsp;değil mi?”</span></span></p>

    <p class="calibre1"><span class="font1"><span class="calibre3">Kadın adeta acıyarak ona baktı ve Richard elini tutan kimsenin olmadığını fark etti. “Anaesthesia?”</span></span></p>

    <p class="calibre1"><span class="font1"><span class="calibre3">Köprünün başındaki karanlıktan, bir hışırtı ya da iç çekmeye benzer hafif bir ses geldi. Bir avuç dolusu, şekil şekil kuvars boncuk, köprünün kavisinden onlara doğru pıtır pıtır döküldü. Richard bir tanesini aldı. Sıçankızın kolyesindeki boncuklardandı. Richard’ın ağzı açıldı, ama hiç ses çıkmadı. Sonra sesini yeniden buldu. “En iyisi. Geri dönmemiz gerek. O...”</span></span></p>

    <p class="calibre1"><span class="font1"><span class="calibre3">Kadın el fenerini kaldırıp köprüye tuttu. Richard köprünün üstündeki yolu görebiliyordu. Bomboştu. “O nerede?” diye sordu.</span></span></p>

    <p class="calibre1"><span class="font1"><span class="calibre3">“Gitti,” dedi kadın tekdüze bir tonda. “Karanlık onu aldı.”</span></span></p>

    <p class="calibre1"><span class="font1"><span class="calibre3">“Bir şey yapmamız gerek,” dedi Richard aceleyle.</span></span></p>

    <p class="calibre1"><span class="font1"><span class="calibre3">“Ne gibi?”</span></span></p>

    <p class="calibre1"><span class="font1"><span class="calibre3">Bir kez daha ağzını açtı. Bu sefer de söyleyecek söz bulamadı. Ağzını kapadı. Parmağını kuvarsın üstünde gezdirdi, yerdeki diğerlerine baktı.</span></span></p>

    <p class="calibre1"><span class="font1"><span class="calibre3">“O gitti,” dedi kadın. “Köprü geçiş bedelini alır. Seni almadığına şükret. Şimdi, eğer pazara gidiyorsan, buradan yolun yukarısına çıkacağız.” Önlerindeki, el feneriyle zar zor aydınlanan loşluğa doğru çıkan dar bir geçidi işaret etti.</span></span></p>

    <p class="calibre1"><span class="font1"><span class="calibre3">Richard kıpırdamadı. Uyuşmuş hissediyordu. Sıçankızın gittiğine -kaybolduğuna ya da çalındığına ya da yoldan çıkarıldığına ya da...- inanmakta zorlanıyordu; ama deriler içindeki kadının sanki olağandışı hiçbir şey olmamış -sanki tüm&nbsp;bunlar gayet olağanmış- gibi davranmasına inanmakta daha&nbsp;da zorlanıyordu. Anaesthesia ölmüş olamazdı...</span></span></p>

    <p class="calibre1"><span class="font1"><span class="calibre3">Düşüncesini tamamladı. O ölmüş olamazdı, çünkü, eğer öyleyse, bu bizzat Richard’ın suçu olurdu. Anaesthesia onunla gitmeyi talep etmemişti. Kuvars boncuğu öyle sıktık ki, eli&nbsp;acıdı; Anaesthesia’nın kolyesiyle duyduğu gururu Richard’a&nbsp;gösterişini, kızla geçirdiği birkaç saatlik zamanda onu ne kadar sevmiş olduğunu düşünüyordu.</span></span></p>

    <p class="calibre1"><span class="font1"><span class="calibre3">“Geliyor musun?”</span></span></p>

    <p class="calibre1"><span class="font1"><span class="calibre3">Richard birkaç kalp atışı kadar süren bir an boyunca karanlıkta öylece durdu, sonra kuvars boncuğu kot pantolonunun cebine koydu. Birkaç adım önde olan kadınının peşinden gitti. Ardından yürürken, kadının adını hâlâ bilmediğini fark etti.</span></span></p>
  </div>
</body>
</html>
