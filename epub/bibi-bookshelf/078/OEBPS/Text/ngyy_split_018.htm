<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <meta content="Word.Document" name="ProgId" />
  <meta content="Microsoft Word 15" name="Generator" />
  <meta content="Microsoft Word 15" name="Originator" />
  <link href="../Text/filelist.xml" rel="File-List" />
  <link href="../Misc/preview.wmf" rel="Preview" />
  <link href="ngyy_dosyalar/editdata.mso" rel="Edit-Time-Data" /><!--[if !mso]>
<style>
v\:* {behavior:url(#default#VML);}
o\:* {behavior:url(#default#VML);}
w\:* {behavior:url(#default#VML);}
.shape {behavior:url(#default#VML);}
</style>
<![endif]-->
  <!--[if gte mso 9]><xml>
 <o:DocumentProperties>
  <o:Author>Selim SIR</o:Author>
  <o:LastAuthor>Selim SIR</o:LastAuthor>
  <o:Revision>21</o:Revision>
  <o:TotalTime>3813</o:TotalTime>
  <o:Created>2015-07-26T00:58:00Z</o:Created>
  <o:LastSaved>2015-09-09T20:18:00Z</o:LastSaved>
  <o:Pages>394</o:Pages>
  <o:Words>80469</o:Words>
  <o:Characters>458676</o:Characters>
  <o:Lines>3822</o:Lines>
  <o:Paragraphs>1076</o:Paragraphs>
  <o:CharactersWithSpaces>538069</o:CharactersWithSpaces>
  <o:Version>15.00</o:Version>
 </o:DocumentProperties>
 <o:OfficeDocumentSettings>
  
 </o:OfficeDocumentSettings>
</xml><![endif]-->
  <link href="../Text/item0008.xml" rel="dataStoreItem" target="ngyy_dosyalar/props009.xml" />
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:View>Print</w:View>
  <w:Zoom>134</w:Zoom>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="false"
  DefSemiHidden="false" DefQFormat="false" DefPriority="99"
  LatentStyleCount="371">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Times New Roman",serif;}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="blue" vlink="purple" xml:lang="TR">
  <div class="wordsection">
    <p class="calibre1"><span class="font1"><span class="calibre3"><br class="calibre5" clear="all" id="calibre_pb_17" />
    <a class="pcalibre pcalibre1" id="bookmark29"></a></span></span></p>

    <p class="calibre1"><span class="font1"><span class="calibre3"><span>&nbsp;</span></span></span></p>

    <p class="calibre14"><a class="pcalibre pcalibre1" id="_Toc428116187"><span class="font1"><span class="calibre3">ON ÜÇ</span></span></a></p>

    <p class="calibre1"><span class="font1"><span class="calibre3">Melek Islington karanlık ve hareketli bir düş görüyordu.</span></span></p>

    <p class="calibre1"><span class="font1"><span class="calibre3">Devasa dalgalar şehrin üzerinde yükseliyor ve çarpışıyor; gece göğü ufuktan ufka beyaz şimşekten çatallara ev sahipliği yapıyor; yağmur perde halinde yağıyor, şehir sarsılıyordu;&nbsp;büyük amfi tiyatronun yakınlarında yangınlar başlamış ve&nbsp;fırtınaya kafa tutarak, hızla şehre sıçramıştı. Islington çok yukarılardan aşağıyı seyrediyordu; insanın düşünde havada&nbsp;durması gibi, çok uzun zaman önce kendisinin de yaptığı gibi havada asılı duruyordu. Şehirde yüzlerce metre yükseklikte binalar vardı, ama hepsi Atlantik’in gri-yeşil dalgalarının&nbsp;yanında bodur kalıyordu. O anda insanların çığlıklarını duydu. Atlantis’te dört milyon kişi vardı ve Islington düşünde&nbsp;her birinin sesini açıkça ve net bir şekilde duyuyordu; bağırıyor, nefes alamıyor, yanıyor, boğuluyor ve ölüyorlardı. Dalgalar şehri yuttu ve en nihayetinde fırtına dindi.</span></span></p>

    <p class="calibre1"><span class="font1"><span class="calibre3">Gün doğduğunda, bir zamanlar orada, Yunanistan’ın iki katı büyüklüğünde bir adayı bırakın, bir şehir olduğuna dair hiçbir ibare yoktu. Çocukların, kadınların ve erkeklerin&nbsp;suyla şişmiş bedenleri dışında, Atlantis’ten geriye hiçbir şey&nbsp;kalmamıştı. Cesetler soğuk sabah dalgalarının üstünde süzülüyor, gri ve beyaz martıların şimdiden başlayan zalim gagalamalarına maruz kalıyordu.</span></span></p>

    <p class="calibre1"><span class="font1"><span class="calibre3">Islington uyandı. Çakmaktaşı ve lekeli gümüşten yapılmış büyük, siyah kapının yanındaki demir sütunların oluşturduğu&nbsp;sekizgende duruyordu. Çakmaktaşının soğuk pürüzsüzlüğüne&nbsp;ve metalin serinliğine dokundu. Masaya dokundu. Parmağını&nbsp;duvarlarda dolaştırdı. Sonra sırayla, eşyalara dokuna dokuna,&nbsp;malikanesinin odalarında yürümeye başladı; sanki onların var&nbsp;olduğundan emin olmak, kendini şu anda orada olduğuna ikna etmek istiyor gibiydi. Yürürken desenleri, çıplak ayaklarının yüzyıllar boyunca aşındırdığı taşlarda oluşmuş pürüzsüz&nbsp;kanalları takip ediyordu. Taş havuza varınca durdu, dizlerinin&nbsp;üstüne çöktü ve parmaklarıyla soğuk suya dokundu.</span></span></p>

    <p class="calibre1"><span class="font1"><span class="calibre3">Parmak uçlarının dokunuşuyla başlayan ve kenarlara doğru yayılan hafif bir dalgalanma oldu. Meleğin ve onu çerçeveleyen mum alevlerinin havuzdaki yansıması parıldayıp&nbsp;dönüştü. Melek bir bodrum katına bakıyordu. Bir an odaklandı; uzakta bir yerde bir telefonun çalmakta olduğunu duyabiliyordu.</span></span></p>

    <p class="calibre1"><span class="font1"><span class="calibre3">Bay Croup telefona doğru yürüyüp ahizeyi kaldırdı. Kendinden oldukça memnun görünüyordu. “Croup ile Vandemar,” diye havladı. “Göz oyulur, burun kırılır, dil koparılır, çene çıkarılır, boğaz kesilir.”</span></span></p>

    <p class="calibre1"><span class="font1"><span class="calibre3">“Bay Croup,” dedi melek. “Anahtar artık onlarda. Door adındaki kızın dönüş yolunda güvende olmasını istiyorum.”</span></span></p>

    <p class="calibre1"><span class="font1"><span class="calibre3">“Güvende,” diye tekrarladı Bay Croup umursamazca. “Peki. Onu güvende tutarız. Ne fevkalade bir fikir -öylesine orijinal. Kesinlikle şaşırtıcı. Çoğu insan suikastçıları infazlar, sinsi cinayetler, hatta berbat katliamlar için tutar. Ama siz&nbsp;efendim, tüm zaman ve mekânların en iyi iki canisini tutup,&nbsp;onlardan küçük bir kızın zarar görmemesini sağlamalarını istiyorsunuz.”</span></span></p>

    <p class="calibre1"><span class="font1"><span class="calibre3">“Ona bir şey olmayacak Bay Croup, bu kadar. Hiçbir şey ona zarar vermeyecek. Onun herhangi bir şekilde zarar görmesine göz yummanız beni son derece kızdırır. Anladınız mı?”</span></span></p>

    <p class="calibre1"><span class="font1"><span class="calibre3">“Evet.” Croup rahatsız bir şekilde kıpırdandı.</span></span></p>

    <p class="calibre1"><span class="font1"><span class="calibre3">“Başka bir şey var mı?” diye sordu Islington.</span></span></p>

    <p class="calibre1"><span class="font1"><span class="calibre3">“Evet efendim.” Croup eline öksürdü. “Marquis de Carabas’ı hatırlıyor musunuz?”</span></span></p>

    <p class="calibre1"><span class="font1"><span class="calibre3">“Elbette”</span></span></p>

    <p class="calibre1"><span class="font1"><span class="calibre3">“Marquis’yi ortadan kaldırma konusunda böyle bir yasak olmadığını sanıyorum?..”</span></span></p>

    <p class="calibre1"><span class="font1"><span class="calibre3">“Artık yok,” dedi melek. “Sadece kızı koruyun.”</span></span></p>

    <p class="calibre1"><span class="font1"><span class="calibre3">Melek elini sudan çekti. Yansımada sadece mum alevleri ile hayret verici ve tamamen çift cinsiyetli bir güzelliğe sahip&nbsp;bir melek vardı. Melek Islington ayağa kalktı ve nihai ziyaretçilerini beklemek üzere içerideki odaya döndü.</span></span></p>

    <p class="calibre1"><span class="font1"><span class="calibre3">“Ne dedi?” diye sordu Bay Vandemar.</span></span></p>

    <p class="calibre1"><span class="font1"><span class="calibre3">“Marquis’ye istediğimizi yapabileceğimizi söyledi Bay Vandemar.”</span></span></p>

    <p class="calibre1"><span class="font1"><span class="calibre3">Vandemar başını salladı. “Onu acı çektire çektire öldürmek de buna dahil mi?” diye sordu biraz yüksek sesle.</span></span></p>

    <p class="calibre1"><span class="font1"><span class="calibre3">“Evet Bay Vandemar, şöyle bir düşününce, dahil olduğunu söyleyebilirim.”</span></span></p>

    <p class="calibre1"><span class="font1"><span class="calibre3">Süpermarket arabasının ön tekerleklerinden biri ciyakladı, araba bariz bir şekilde sola doğru çekiyordu. Bay Vandemar arabayı hastanenin yakınlarındaki çimle kaplı bir refüjde bulmuştu. Görür görmez onun ceset taşımak için tam da gereken boyutta olduğunu anlamıştı. Cesedi kendisi de taşıyabilirdi elbette, ama o zaman üstüne başına kan ya da başka sıvılar bulaşırdı. Ve onun sadece tek birtakım elbisesi vardı. Böylece Vandemar, Marquis de Carabas’ın cesedinin olduğu arabayı yağmur kanalında ittirdi; tekerlekler <i class="calibre4">ciyk, ciyk&nbsp;</i>diye ötüyor ve araba sola çekiyordu. Arabayı biraz da Bay&nbsp;Croup’un çekmesini diledi. Ama Bay Croup konuşuyordu.&nbsp;”Bilirsin Bay Vandemar,” diyordu, “şu anda yakınamayacak,&nbsp;sızlanamayacak ya da homurdanamayacak kadar mutlu ve&nbsp;keyifliyim, ki tamamıyla ve ölçüsüzce kendinden geçmiş olduğumu söylemiyorum bile -çünkü en iyi maharetimizi uygulama iznini aldık nihayet...”</span></span></p>

    <p class="calibre1"><span class="font1"><span class="calibre3">Bay Vandemar oldukça zor bir köşeyi aştı. “Öldürmeyi mi kastediyorsun?” diye sordu.</span></span></p>

    <p class="calibre1"><span class="font1"><span class="calibre3">Bay Croup gülümsedi. “Elbette öldürmeyi kastediyorum Bay Vandemar, benim cesur ruhlu, ışıltılı, asil dostum. Ancak, mutlu, gamsız, ve neşeli kabuğumun altında pusuda&nbsp;bekleyen ‘ama’yı çoktan hissetmiş olmalısın. Minnacık bir&nbsp;can sıkıntısı, çizmemin içine yapışan ufacık, çiğ bir karaciğer&nbsp;parçası gibi. Kendi kendine, ‘Bay Croup’un yüreğinde bir sıkıntı var. Bana derdini açması için onu ikna etmeliyim,’ diyorsundur eminim.”</span></span></p>

    <p class="calibre1"><span class="font1"><span class="calibre3">Bay Vandemar bunun üzerine kafa yorarken, yağmur kanalı ile kanalizasyon arasındaki yuvarlak demir kapıyı zorlayarak açtı ve yukarı tırmandı. Sonra Marquis de Carabas’ın cesedinin olduğu arabayı var gücüyle kapı aralığından çekti.&nbsp;O anda, öyle bir şey düşünmemekte olduğundan az çok&nbsp;emin bir halde, “Hayır, demiyorum,” dedi.</span></span></p>

    <p class="calibre1"><span class="font1"><span class="calibre3">Bay Croup bunu duymazdan gelip devam etti: “... Ve o zaman ben de, senin ricalarına karşılık olarak, canımı neyin sıktığını açığa çıkarmak amacıyla, ruhumun kendimizi belli&nbsp;etmeme gerekliliği yüzünden daraldığını itiraf ederdim. Eski Marquis’nin bahtsız cesedini Aşağı Londra’nın en yüksek darağacında sallandırmalıydık. Onu atmamalıydık, sanki o kullanılmış bir...” Duraksadı, buraya uygun düşecek mecazı düşünüyordu.</span></span></p>

    <p class="calibre1"><span class="font1"><span class="calibre3">“Sıçan?” diye önerdi Bay Vandemar. “Parmak mengenesi? Dalak?” Alışveriş arabasının tekerlekleri <i class="calibre4">ciyk, ciyk</i> diye ötmeye devam ediyordu.</span></span></p>

    <p class="calibre1"><span class="font1"><span class="calibre3">“Ah, tamam,” dedi Bay Croup. Önlerinde, kahverengi bir suyun aktığı derin bir kanal vardı. Suyun üzerinde kırık beyaz köpükler, kullanılmış prezervatifler ve bazen de tuvalet&nbsp;kâğıdı parçaları süzülüyordu. Bay Vandemar arabayı durdurdu. Bay Croup aşağı eğildi, Marquis’nin başını saçlarından&nbsp;tutarak kaldırdı ve onun ölü kulağına, “Bu iş ne kadar çabuk&nbsp;nihayete ererse, o kadar mutlu olacağım. Boğma teli ve et bıçağı taşıyan iki çift usta eli gerektiği gibi takdir edecek başka&nbsp;zamanlar ve yerler olacaktır.”</span></span></p>

    <p class="calibre1"><span class="font1"><span class="calibre3">Sonra sırtını dikleştirdi. “İyi geceler sana iyi insan Marquis. Yazmayı unutma.”</span></span></p>

    <p class="calibre1"><span class="font1"><span class="calibre3">Bay Vandemar arabayı öne doğru kaldırdı ve Marquis’nin cesedi yuvarlanıp aşağıdaki kahverengi suyun içine düştü.&nbsp;Bunun ardından, aşırı derecede nefret edegeldiği arabayı da&nbsp;kanalizasyona attı ve akıntının onu alıp götürmesini izledi.</span></span></p>

    <p class="calibre1"><span class="font1"><span class="calibre3">Bay Croup lambasını yükseğe kaldırdı ve bulundukları mekâna baktı. “Yukarıdaki caddelerde gezinen insanların, bu&nbsp;kanalizasyonların güzelliğini hiçbir zaman bilemeyecek olmalarını düşünmek beni üzüyor Bay Vandemar. Ayaklarının&nbsp;altındaki bu kırmızı tuğladan katedrallerin güzelliği.”</span></span></p>

    <p class="calibre1"><span class="font1"><span class="calibre3">“Zanaatçılık,” diye hemfikir oldu Bay Vandemar.</span></span></p>

    <p class="calibre1"><span class="font1"><span class="calibre3">Kahverengi suya sırtlarını dönerek tünellerde ilerlediler. “İnsanlar için olduğu kadar, şehirler için de Bay Vandemar,”&nbsp;dedi Bay Croup titizlikle, “bağırsakların durumu hayati öneme sahiptir.”</span></span></p>

    <p class="calibre1"><span class="font1"><span class="calibre3">Door anahtarı deri ceketinin ceplerinden birinde bulduğu ipe bağlayıp boynuna astı. “Bu güvenli olmayacak,” dedi Richard. Kız ona bakarak yüzünü buruşturdu. “Eh,” dedi Richard. “Olmayacak.”</span></span></p>

    <p class="calibre1"><span class="font1"><span class="calibre3">Door omuz silkip, “Tamam,” dedi. “Pazara gittiğimizde bir zincir alırım.” Kireçtaşından oyulmuş derin tünellerden&nbsp;oluşan ve adeta tarih öncesiymiş gibi görünen bir mağara labirentinde yürüyorlardı.</span></span></p>

    <p class="calibre1"><span class="font1"><span class="calibre3">Richard kendi kendine güldü. “Bu kadar komik olan ne?” diye sordu Door.</span></span></p>

    <p class="calibre1"><span class="font1"><span class="calibre3">Richard sırıttı. “Sadece, onun yardımı olmadan anahtarı keşişlerden aldığımızı söyleyince Marquis’nin yüzünde oluşacak ifadeyi düşünüyordum da.”</span></span></p>

    <p class="calibre1"><span class="font1"><span class="calibre3">“Eminim buna alaycı bir cevabı olacaktır,” dedi Door. “Ve yeniden meleğe dönüyoruz. ‘Uzun ve tehlikeli yol’dan. O da&nbsp;her neyse artık.”</span></span></p>

    <p class="calibre1"><span class="font1"><span class="calibre3">Richard mağara duvarlarındaki resimlere hayran hayran bakıyordu. Kızıl kahverengi, koyu sarı ve koyu kahverengi&nbsp;boyalar atağa geçmiş yabandomuzları ile kaçışan ceylanların,&nbsp;tüylü mamutların ve dev tembel hayvanların hatlarını çiziyordu. Resimlerin binlerce yıllık olması gerektiğini düşündü,&nbsp;ama sonra bir köşeyi döndüler ve Richard aynı tarzda yapılmış kamyonların, ev kedilerinin, arabaların ve -diğerlerinin&nbsp;yanında aşırı derecede basit kalan, sanki sadece seyrek olarak, bir an için ve çok uzaktan görülmüş gibi duran- uçakların resimlerini fark etti.</span></span></p>

    <p class="calibre1"><span class="font1"><span class="calibre3">Resimlerin hiçbiri yerden fazla yüksekte değildi. Resimleri çizenlerin, Neandertal pigmelerin yeraltında yaşayan bir türü olup olmadığını merak etti. Richard’ın şu anda bulunduğu tuhaf dünyadaki her şey gibi, bu da olasıydı. “Peki, bir&nbsp;sonraki pazar nerede?” diye-sordu.</span></span></p>

    <p class="calibre1"><span class="font1"><span class="calibre3">“Hiçbir fikrim yok,” dedi Door. “Avcı?”</span></span></p>

    <p class="calibre1"><span class="font1"><span class="calibre3">Avcı gölgelerden sıyrıldı. “Bilmiyorum.”</span></span></p>

    <p class="calibre1"><span class="font1"><span class="calibre3">Küçük bir şekil yanlarından hızla geçerek onların geldiği yöne gitti. Birkaç dakika sonra, insafsız bir kovalamaca içinde olan iki ufak şekil daha onlara doğru geldi. Avcı şekiller&nbsp;yanlarından geçerken elini uzatıp küçük bir oğlanı kulağından yakaladı. “Oy,” dedi çocuk, küçük oğlanların yaptığı gibi. “Bırak beni! O benim boya fırçamı çaldı.”</span></span></p>

    <p class="calibre1"><span class="font1"><span class="calibre3">“Bu doğru,” dedi cırtlak bir ses geçidin aşağısından. “Çaldı.”</span></span></p>

    <p class="calibre1"><span class="font1"><span class="calibre3">“Çalmadım,” dedi daha cırtlak bir ses geçidin daha da aşağısından.</span></span></p>

    <p class="calibre1"><span class="font1"><span class="calibre3">Avcı mağaranın duvarındaki resimleri gösterdi. “Bunları siz mi yaptınız?” diye sordu.</span></span></p>

    <p class="calibre1"><span class="font1"><span class="calibre3">Oğlan, yalnızca en büyük sanatçılarda ve dokuz yaşındaki bütün oğlanlarda görülen o aşın kibire sahipti. “Evet,” dedi saldırgan bir şekilde. “Bazılarını.”</span></span></p>

    <p class="calibre1"><span class="font1"><span class="calibre3">“Fena değilmiş,” dedi Avcı. Oğlan dik dik ona baktı.</span></span></p>

    <p class="calibre1"><span class="font1"><span class="calibre3">“Bir sonraki Seyyar Pazar nerede?” diye sordu Door. “Belfast,” dedi oğlan. “Bu akşam.”</span></span></p>

    <p class="calibre1"><span class="font1"><span class="calibre3">“Teşekkürler,” dedi Door. “Umarım fırçanı geri alırsın. Bırak onu Avcı.”</span></span></p>

    <p class="calibre1"><span class="font1"><span class="calibre3">Avcı oğlanın kulağını bıraktı. Çocuk kıpırdamadı. Avcı’yı baştan aşağı süzdü ve ondan kesinlikle etkilenmediğini göstermek için yüzünü astı. “Sen Avcı mısın?” diye sordu. Kadın&nbsp;mütevazı bir şekilde gülümsedi. Oğlan burnunu çekti. “Sen&nbsp;Aşağıtaraftaki en iyi koruma mısın?”</span></span></p>

    <p class="calibre1"><span class="font1"><span class="calibre3">“Öyle derler.”</span></span></p>

    <p class="calibre1"><span class="font1"><span class="calibre3">Oğlan akıcı bir hareketle elini önce arkaya atıp, sonra öne uzattı. Afallayarak durdu ve elini açıp avucunu inceledi. Sonra kafası karışmış bir halde Avcı’ya baktı. Avcı elini açtı ve ortaya tehlikeli bir ağzı olan küçük bir sustalı çıktı. Onu oğlanın ulaşamayacağı kadar yükseğe kaldırdı. Oğlan burnunu&nbsp;kırıştırdı. “Nasıl yaptın bunu?”</span></span></p>

    <p class="calibre1"><span class="font1"><span class="calibre3">“Toz ol,” dedi Avcı ve çakıyı kapayıp oğlana fırlattı. Oğlan bir kez bile arkasına bakmadan, boya fırçasının peşinde, geçitten aşağıya koştu.</span></span></p>

    <p class="calibre1"><span class="font1"><span class="calibre3">Marquis de Carabas’ın cesedi derin kanalizasyonda, yüzükoyun bir şekilde doğuya doğru sürükleniyordu.</span></span></p>

    <p class="calibre1"><span class="font1"><span class="calibre3">Londra’daki kanalizasyonlar hayata nehir ve dere olarak başlamıştı, kuzeyden güneye (ve, Thames’in güneyinde, güneyden kuzeye) akarak çöpleri, hayvan leşlerini ve lazımlıkların içindekileri Thames’e taşıyorlar ve o da hoşa gitmeyen&nbsp;maddeleri, genellikle, denize götürüyordu. Bu sistem epey&nbsp;sene iyi kötü çalışmıştı, ancak 1858’de, Londra halkının ve&nbsp;sanayisinin ürettiği büyük miktardaki atıklar oldukça sıcak&nbsp;bir yazla birleşince, o zamanlar Muazzam Koku olarak bilinen bir durum meydana geldi: Bizzat Thames açık bir kanalizasyona dönüşmüştü. Yapabilenler Londra’yı terk etti; kalanlar ise karbolik aside batırılmış bezleri yüzlerine sararak&nbsp;burunlarından nefes almamaya çalıştı. 1858’in başlarında tatil edilen parlamento bir sonraki yıl kanalizasyon inşası programının başlatılmasına karar verdi. İnşa edilen binlerce kilometrelik kanalizasyon sistemi, batıdan doğuya doğru hafif bir&nbsp;eğimle yapılmıştı ve Greenwich’in ötesinde bir yerde, Thames Halici’ne pompalanıyorlardı, böylece pissu Kuzey Denizi’ne akıyordu. Merhum Marquis de Carabas’ın cesedi bu rotada, batıdan doğuya, gün doğumuna ve pissu kanallarına&nbsp;doğru ilerliyordu.</span></span></p>

    <p class="calibre1"><span class="font1"><span class="calibre3">Yüksek bir tuğla çıkıntının üstündeki sıçanlar, insanlar izlemediği sırada yaptıkları şeyleri yaparken, cesedi gördüler. Aralarından en irisi, kara ve büyük bir erkek sıçan, cıvıldadı.&nbsp;Daha ufak ve kahverengi bir dişi sıçan cıvıldayarak cevap verdi ve çıkıntıdan Marquis’nin sırtına atladı. Kanalizasyonda kısa bir mesafeyi cesedin üstünde aldı, Marquis’nin saçlarıyla&nbsp;paltosunu kokladı, kanını tattı ve sonra tehlikeli bir şekilde&nbsp;öne eğilerek Marquis’nin yüzünün görünen kısmını inceledi.</span></span></p>

    <p class="calibre1"><span class="font1"><span class="calibre3">Başın üstünden pissuya atlayıp gayretle kıyıya yüzdü ve kaygan tuğlalardan yukarı tırmandı. Uzun bir kirişin üstünde hızla giderek yeniden arkadaşlarına katıldı.</span></span></p>

    <p class="calibre1"><span class="font1"><span class="calibre3">“Belfast mı?” diye sordu Richard.</span></span></p>

    <p class="calibre1"><span class="font1"><span class="calibre3">Door afacan bir şekilde gülümsedi ve Richard onu sıkıştırdığında tek söylediği, “Göreceksin,” oldu.</span></span></p>

    <p class="calibre1"><span class="font1"><span class="calibre3">Richard yöntem değiştirdi. “O çocuğun pazar konusunda sana doğruyu söylediğini nereden biliyorsun?” diye sordu.</span></span></p>

    <p class="calibre1"><span class="font1"><span class="calibre3">“Pazar, hakkında yalan söylenecek bir konu değildir. Ben... onunla ilgili yalan <i class="calibre4">söyleyebileceğimizi</i> sanmıyorum.”&nbsp;Duraksadı. “Pazar özeldir.”</span></span></p>

    <p class="calibre1"><span class="font1"><span class="calibre3">“Çocuk onun nerede kurulacağını nasıl biliyor?”</span></span></p>

    <p class="calibre1"><span class="font1"><span class="calibre3">“Birisi söylemiştir,” dedi Avcı.</span></span></p>

    <p class="calibre1"><span class="font1"><span class="calibre3">Richard bir an için buna kafa yordu. “Nasıl biliyorlar?”</span></span></p>

    <p class="calibre1"><span class="font1"><span class="calibre3">“Birisi söylemiştir,” diye açıkladı Door.</span></span></p>

    <p class="calibre1"><span class="font1"><span class="calibre3">“Ama...” Öncelikle yerleri kimin seçtiğini, bilginin nasıl yayıldığını merak ediyor ve bu amaçla soruyu, kulağa saçma&nbsp;gelmeyecek şekilde kurmaya çalışıyordu.</span></span></p>

    <p class="calibre1"><span class="font1"><span class="calibre3">Karanlığın içinden, “Pist. Bir sonraki pazarın ne zaman olduğunu biliyor musunuz?” diyen yumuşak bir kadın sesi geldi.</span></span></p>

    <p class="calibre1"><span class="font1"><span class="calibre3">- Kadın aydınlığa çıktı. Gümüş takıları vardı ve saçları kusursuz bir şekilde yapılmıştı. Teni çok soluktu, üstündeki elbisesi simsiyah kadifedendi. Richard daha önce onu gördüğünü hemen anladı, ama nerede gördüğünü hatırlaması için birkaç dakika gerekmişti: ilk Seyyar Pazar’da, evet Harrods’ta. Kadın ona gülümsemişti.</span></span></p>

    <p class="calibre1"><span class="font1"><span class="calibre3">“Bu gece,” dedi Avcı. “Belfast’ta.”</span></span></p>

    <p class="calibre1"><span class="font1"><span class="calibre3">“Teşekkürler,” dedi kadın. Richard onun en ilginç gözlere sahip olduğunu düşündü. Menekşe rengiydiler.</span></span></p>

    <p class="calibre1"><span class="font1"><span class="calibre3">“Orada görüşürüz,” dedi, bunu söylerken Richard’a bakmış. Sonra biraz utangaç bir şekilde gözlerini başka yöne çevirdi. Gölgelere girdi ve gözden kayboldu.</span></span></p>

    <p class="calibre1"><span class="font1"><span class="calibre3">“O kimdi?” diye sordu Richard.</span></span></p>

    <p class="calibre1"><span class="font1"><span class="calibre3">“Kendilerine Kadife derler,” dedi Door. “Gün boyunca burada uyurlar, gece olduğunda da Yukarıdünya’ya çıkarlar.”</span></span></p>

    <p class="calibre1"><span class="font1"><span class="calibre3">“Tehlikeliler mi?” diye sordu Richard.</span></span></p>

    <p class="calibre1"><span class="font1"><span class="calibre3">“Herkes tehlikelidir,” dedi Avcı.</span></span></p>

    <p class="calibre1"><span class="font1"><span class="calibre3">“Bakın,” dedi Richard. “Tekrar pazar konusuna dönersek. Onun nerede ve ne zaman kurulacağına kim karar veriyor?&nbsp;Ve insanlar onun nerede kurulacağını ilk nasıl öğreniyorlar?”&nbsp;Avcı omuz silkti. “Door?” diye sordu Richard.</span></span></p>

    <p class="calibre1"><span class="font1"><span class="calibre3">“Bunu hiç düşünmedim.” Bir köşeyi döndüler. Door elindeki lambayı kaldırdı ve, “Hiç fena değil,” dedi.</span></span></p>

    <p class="calibre1"><span class="font1"><span class="calibre3">“Ayrıca hızlı da,” dedi Avcı. Parmağının ucuyla taş duvardaki resme dokundu. Resim henüz kurumamıştı. Avcı, Door ve Richard’ın resmiydi bu. Ama göğüs kabartan bir şey değildi.</span></span></p>

    <p class="calibre1"><span class="font1"><span class="calibre3">Kara sıçan, Altınlar’ın yuvasına saygılı bir şekilde, başını eğip kulaklarını geriye yatırarak girdi. Ciyaklayarak ve cıvıldayarak, yavaşça öne doğru ilerledi.</span></span></p>

    <p class="calibre1"><span class="font1"><span class="calibre3">Altınlar, yuvalarını bir kemik yığınının üstüne yapmıştı. Bu kemikler bir zamanlar bir tüylü mamuta aitti. İri, tüylü&nbsp;hayvanların güney İngiltere’nin karlı tundralarında -Altınlar’a göre- sanki oralar kendi mekânlarıymış gibi gezdikleri&nbsp;soğuk zamanlardan kalmaydılar. Altınlar hiç olmazsa bu mamutun o düşünceden gayet etraflıca ve nihai olarak kurtulmasını sağlamışlardı.</span></span></p>

    <p class="calibre1"><span class="font1"><span class="calibre3">Kara sıçan kemik yığınının dibinde saygıyla eğildi. Sonra boğazı açıkta kalacak şekilde sırtüstü yattı, gözlerini kapadı&nbsp;ve bekledi. Bir süre sonra, yukarıdan gelen cıvıldama ona dönebileceğini söyledi.</span></span></p>

    <p class="calibre1"><span class="font1"><span class="calibre3">Altınlar’dan biri, kemik yığının tepesindeki mamut kafatasından yavaşça çıktı. Fildişi rengindeki keskin diş boyunca ilerledi. Altın rengi postu, bakır rengi gözleri olan ev kedisi&nbsp;boyutlarında bir sıçandı bu.</span></span></p>

    <p class="calibre1"><span class="font1"><span class="calibre3">Kara sıçan konuştu. Altın kısa bir süre düşündükten sonra bir emir cıvıldadı. Kara sıçan sırtının üzerinde dönüp bir an için yeniden boğazını açıkta bıraktı. Sonra eğilip büküldü&nbsp;ve yoluna gitti.</span></span></p>

    <p class="calibre1"><span class="font1"><span class="calibre3">Muazzam Koku’dan önce de bir Lağım Halkı vardı elbette. Borulara ve kapalı geçitlere yönlendirilen suyolları gitgide fazlalaşırken, artan nüfus daha fazla pislik, çöp ve atık üretirken, bu halk Elizabeth ya da Restorasyon ya da Naiplik döneminde yapılan kanalizasyonlarda yaşıyordu. Ancak Muazzam Koku’dan, Victoria dönemindeki büyük kanalizasyon&nbsp;inşası planının ardından Lağım Halkı kendini gösterebildi.</span></span></p>

    <p class="calibre1"><span class="font1"><span class="calibre3">Kanalizasyonların her yerinde görülebiliyorlardı, ama daimi evleri doğuda, köpüklü suların kesişim noktasında olan kırmızı tuğladan, kilisevari mahzenlerdeydi. Orada, yanlarında&nbsp;sırıklar, ağlar ve eğreti kancalarla oturup kahverengi suyun&nbsp;yüzeyini seyrederlerdi.</span></span></p>

    <p class="calibre1"><span class="font1"><span class="calibre3">Küf ya da petrokimyasal balçık ya da, muhtemelen, çok daha kötü bir madde olabilecek kalın bir tabakayla kaplı&nbsp;kahverengi ve yeşil kıyafetler giyerlerdi, Saçları uzun ve keçeleşmişti. Az çok kafanızda canlandırdığınız gibi kokarlardı.&nbsp;Tünelin her yerinde eski gemici fenerleri asılıydı. Lağım Halkı’nın yakıt olarak ne kullandığını kimse bilmiyordu, ama fenerlerde çok zehirli mavi-yeşil bir alev yanardı.</span></span></p>

    <p class="calibre1"><span class="font1"><span class="calibre3">Lağım Halkı’nın kendi aralarında nasıl iletişim kurduğu bilinmiyordu. Dış dünyayla olan az sayıdaki işlerinde, bir tür işaret dili kullanırlardı. Erkekler, kadınlar ve sessiz, küçük, lağım çocukları şırıltılar ve şıpırtılarla dolu bir dünyada yaşıyordu.</span></span></p>

    <p class="calibre1"><span class="font1"><span class="calibre3">Dunnikin suda bir şey fark etti. Aralarındaki en bilge ve en yaşlı kişi olarak, Lağım Halkı’nın lideriydi. Kanalizasyonları onları yapanlardan daha iyi tanırdı. Dunnikin uzun bir&nbsp;karides avlama ağına uzandı; tecrübeli bir el hareketiyle sudan oldukça çamurlu bir cep telefonu çıkardı. Köşedeki küçük bir çöp tepesine gidip telefonu diğer avladıklarının yanına koydu. Bugünkü mahsul iki adet tuhaf eldiven, bir kedinin kafatası, sırılsıklam bir paket sigara, bir yapma bacak, bir&nbsp;spanyel leşi, bir çift geyik boynuzu (bir levhaya kakılmış) ve&nbsp;bir bebek arabasının alt yarısıydı.</span></span></p>

    <p class="calibre1"><span class="font1"><span class="calibre3">İyi bir gün değildi. Ve bu gece açık havada Pazar kurulacaktı. Bu yüzden Dunnikin gözlerini sudan ayırmadı. Karşınıza ne çıkacağını asla bilemezdiniz.</span></span></p>

    <p class="calibre1"><span class="font1"><span class="calibre3">İhtiyar Bailey çamaşır asıyordu. Battaniyeler ve çarşaflar Centre Point binasının çatısında rüzgarla birlikte dalgalanıp&nbsp;havalanıyordu. Burası Tottenham Court Yolu Istasyonu’nun&nbsp;üstündeki Oxford Caddesi’nin doğu ucunu işaretleyen, altmışların karakteristiğine sahip çirkin bir gökdelendi. İhtiyar&nbsp;Bailey Centre Point’in kendisini pek önemsemezdi, ama, kuşlarına da sık sık söylediği gibi, buranın çatı manzarası mukayese kabul etmezdi; ayrıca bu çatı, Londra’nın Batı Yakası’nda, Centre Point’i görmek zorunda kalmadığınız birkaç&nbsp;yerden biriydi.</span></span></p>

    <p class="calibre1"><span class="font1"><span class="calibre3">Rüzgar ihtiyar Bailey’nin paltosundaki kuştüylerini söküp Londra’nın üstünde uçurdu. Bailey umursamadı. Yine kuşlarına sık sık söylediği gibi, geldikleri yerde onlardan daha çok&nbsp;vardı.</span></span></p>

    <p class="calibre1"><span class="font1"><span class="calibre3">Yırtık bir havalandırma deliğinden iri bir kara sıçan çıktı, etrafa bakındı ve İhtiyar Bailey’nin kuş pisliğiyle kaplı çadırına gitti. Çadırın yanından yukarı fırladı, sonra da çamaşır&nbsp;ipinde koştu. Aceleyle ihtiyar Bailey’ye ciyakladı.</span></span></p>

    <p class="calibre1"><span class="font1"><span class="calibre3">“Yavaş, yavaş,” dedi İhtiyar Bailey. Sıçan söylediklerini daha az tiz bir sesle, ama aynı aceleyle tekrarladı. “Amanın,” dedi ihtiyar Bailey. Çadırına koştu ve elinde silahlarla -bir servis çatalı ve kömür küreği- geri geldi. Sonra yeniden çadıra koştu ve birkaç pazarlık aracıyla dışarı çıktı. Bunun ardından&nbsp;son bir kez daha çadıra gitti, ahşap sandığını açtı ve gümüş&nbsp;kutuyu cebine attı. “Bu maskaralığa ayıracak vaktim yok</span></span> <span class="font"><span class="calibre2">ger</span></span><span class="font1"><span class="calibre3">çekten,” dedi sıçana, çadırdan son kez çıktığında.</span></span> <span class="font"><span class="calibre2">“Ben çok&nbsp;</span></span><span class="font1"><span class="calibre3">meşgul bir adamım. Kuşlar kendi kendilerini yakalamaz,</span></span> <span class="font"><span class="calibre2">bi</span></span><span class="font1"><span class="calibre3">lirsin.”</span></span></p>

    <p class="calibre1"><span class="font1"><span class="calibre3">Sıçan ciyakladı. İhtiyar Bailey belindeki halat</span></span> <span class="font"><span class="calibre2">kangalını</span></span> <span class="font1"><span class="calibre3">çözüyordu. “Eh,” dedi sıçana, “cesedi alabilecek</span></span> <span class="font"><span class="calibre2">başka birile</span></span><span class="font1"><span class="calibre3">ri de var. Ben eskisi kadar genç değilim. Yerin altında kalan&nbsp;yerlerden hoşlanmıyorum. Ben bir çatı adamıyım, öyle doğup büyüdüm.”</span></span></p>

    <p class="calibre1"><span class="font1"><span class="calibre3">Sıçan kaba bir ses çıkardı.</span></span></p>

    <p class="calibre1"><span class="font1"><span class="calibre3">“Acele işe şeytan karışır,” diye cevap verdi İhtiyar Bailey. “Gidiyorum işte genç zıpır. Senin büyük, büyük dedeni de tanırdım sıçan delikanlı, o yüzden sakın bana horozlanma...&nbsp;Şimdi, bir sonraki pazar nerede?” Sıçan ona söyledi. Sonra İhtiyar Bailey sıçanı cebine koyup binanın yanından aşağı indi.</span></span></p>

    <p class="calibre1"><span class="font1"><span class="calibre3">Kanalizasyonun yanındaki çıkıntının üstündeki plastik katlanır sandalyede oturmakta olan Dunnikin bir zenginlik&nbsp;ve refah önsezisine kapılmıştı. Onun batıdan doğuya, kendilerine doğru süzüldüğünü hissedebiliyordu.</span></span></p>

    <p class="calibre1"><span class="font1"><span class="calibre3">Ellerini yüksek sesle çırptı. Diğer adamlar, kadınlar ve çocuklar ellerinde kancalar, ağlar ve sicimlerle ona koştular. Kaygan kanalizasyon çıkıntısında, fenerlerinin saçtığı yeşil&nbsp;ışığın altında toplandılar. Dunnikin işaret edince hepsi sessizlik içinde beklediler, ki Lağım Halkı böyle beklerdi.</span></span></p>

    <p class="calibre1"><span class="font1"><span class="calibre3">Marquis de Carabas’ın cesedi kanalizasyonda yüzükoyun süzülüyordu; akıntı onu bir cenaze kayığı kadar yavaşça ve&nbsp;görkemle taşıyordu. Kancaları ve ağları kullanarak, sessizlik&nbsp;içinde onu kıyaya doğru çektiler ve çok geçmeden çıkıntının&nbsp;üstüne aldılar. Paltoyu, çizmeleri, altın saati ve paltonun ceplerindeki şeyleri alıp geriye kalan kıyafetleri cesedin üstünde&nbsp;bıraktılar.</span></span></p>

    <p class="calibre1"><span class="font1"><span class="calibre3">Dunnikin buldukları ganimete bakıp gülümsedi. Yeniden ellerini çırptı ve Lağım Halkı pazar için hazırlanmaya başladı.&nbsp;Artık gerçekten de ellerinde satmaya değer bir şeyler vardı.</span></span></p>

    <p class="calibre1"><span class="font1"><span class="calibre3">“Marquis’nin pazara geleceğinden emin misin?” diye sordu Richard Door’a, yol yavaş yavaş yukarı doğru eğim kazanırken.</span></span></p>

    <p class="calibre1"><span class="font1"><span class="calibre3">“Bizi yüzüstü bırakmayacaktır,” dedi Door olabildiğince kendinden emin bir şekilde. “Eminim orada olacak.”</span></span></p>
  </div>
</body>
</html>
