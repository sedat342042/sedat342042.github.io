<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>russo</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal">[<a href="../Text/russo_split_004.html#footnote-600-1-backlink" id="footnote-600-1">1</a>] Bu söylev o zaman Rousseau’nun [iki romanı ve] diğer [bir] söylevi,Emile, La Nouvelle Heloïse ve Contrat Social’le [Toplum Sözleşmesi] bir arada basılmıştı.</p>

    <p class="normal">[<a href="../Text/russo_split_007.html#footnote-600-2-backlink" id="footnote-600-2">2</a>] Krallar, paranın ülkenin dışına çıkmasına yol açmayan, eğlenceli sanatlar ve gereksiz süsler merakının uyrukları arasında yayılmasını her zaman memnunlukla karşılamışlardır. Çünkü böylece onları, köleliğe pek elverişli bir ruh düşkünlüğü içinde beslemiş olurlar. Bundan başka, krallar bilirler ki halkın kendi kendine yarattığı ihtiyaçların her biri kendi boyunlarına bağladıkları birer zincirdir. İskender, yalnız balıkla geçinen ulusları egemenliği altında yaşatabilmek için onları balık avından vazgeçmek ve diğer ulusların yediği yemeklerle beslenmek zorunda bırakmıştır. Çırılçıplak gezen ve avlanarak yaşayan Amerika vahşileri de hiçbir zaman egemenlik altına girmemişlerdir; gerçekten, hiçbir şeye ihtiyacı olmayan insanlara nasıl boyunduruk vurulabilir!</p>

    <p class="normal">[<a href="../Text/russo_split_007.html#footnote-600-3-backlink" id="footnote-600-3">3</a>] Montaigne der ki: “Konuşmayı, tartışmayı severim, ama az insanla ve kendi zevkim için severim. Çünkü büyüklerin önünde eğlence durumuna gelmek, herkesin önünde zekâ ve söz gösterişi yapmak bence şerefli bir insana hiç yakışmayan bir meslektir.” Biri dışında, bizim bütün aydınlarımızın mesleği budur. (Rousseau’nun dışarıda tuttuğu aydın Diderot’dur.)</p>

    <p class="normal">[<a href="../Text/russo_split_007.html#footnote-600-4-backlink" id="footnote-600-4">4</a>] Bu ünvanı alan Petronius’tur. (S.E.)</p>

    <p class="normal">[<a href="../Text/russo_split_007.html#footnote-600-5-backlink" id="footnote-600-5">5</a>] Caesar’ın kalemi, (S.E.)</p>

    <p class="normal">[<a href="../Text/russo_split_007.html#footnote-600-6-backlink" id="footnote-600-6">6</a>] Bizim bir türlü kurtulamadığımız kötü alışkanlıkların adlarını bile bilmeyen mutlu halklardan burada söz açmaya cesaret edemiyorum. Montaigne, Amerika vahşilerinin basit ve doğal hayat düzenlerini yalnız Platon’un yasalarına değil, bütün felsefenin milletlerin yönetimi için düşünebileceği her biçime yeğlemekte duraksamaz.</p>

    <p class="normal">[<a href="../Text/russo_split_007.html#footnote-600-7-backlink" id="footnote-600-7">7</a>] Acaba Atinalıların kendileri, yargılarına tanrıların bile boyun eğdikleri en yüksek mahkemeden güzel söz söyleme sanatını uzaklaştırırken, bu sanat üstüne nasıl bir düşünce besliyorlardı? Tıp bilimini cumhuriyetlerinden kovan Romalıların bu bilim üstüne düşünceleri neydi? İspanyollar, nasılsa kalmış insanca bir düşünceyle, yasa adamlarının Amerika’ya geçmesini yasaklarken hukuk bilimi için ne düşünüyorlardı? Bu davranışlarıyla, âdeta zavallı Amerika yerlilerine yaptıkları bütün kötülükleri onarmış olmuyorlar mıydı? (a) (a) “Kral Ferdinand, Batı Hint Adaları sömürgelerine muhacirler gönderirken, doğru bir düşünceyle, oraya hiçbir hukukçunun gitmesine izin vermedi. O da Platon gibi, hukukçularla hekimlerin bir ülke için muzır yaratıklar olduğuna inanıyordu.” Montaigne</p>

    <p class="normal">[<a href="../Text/russo_split_007.html#footnote-600-8-backlink" id="footnote-600-8">8</a>] “Postquam docti prodierunt. Boni dosunt.” Seneca.</p>

    <p class="normal">[<a href="../Text/russo_split_007.html#footnote-600-9-backlink" id="footnote-600-9">9</a>] Tesalyalı devlet adamı, Pyrrhus’un nazırı.</p>

    <p class="normal">[<a href="../Text/russo_split_008.html#footnote-600-10-backlink" id="footnote-600-10">10</a>] Prometheus efsanesindeki anlam açıktır: Onu Kafkasya’nın bir dağına çivileyen Yunanlılar, her halde Mısırlıların bilgi tanrısı Teuthus’tan iyi saymıyorlardı. Eski bir masalda şu vardır: “Orman tanrısı ateşi ilk gördüğü zaman onunla kucaklaşıp güreşmek istedi; ama Prometheus ona bağırdı ve dedi ki: ‘Orman tanrısı, çenendeki sakaldan olursun, çünkü ona dokunan yanar.’”</p>

    <p class="normal">[<a href="../Text/russo_split_008.html#footnote-600-11-backlink" id="footnote-600-11">11</a>] İnsan ne kadar az bilirse o kadar çok bildiğini sanır. Peripatetisyenler bir şeyden şüphe ediyorlar mıydı? Descartes evreni küpler ve girdaplarla kurmuyor muydu? Bugün Avrupa’da en küçük bir fizikçi var mı ki elektrik denilen esrarlı kuvveti çarçabuk açıklamasın? O kuvvet ki gerçek filozofları belki hep ümitsizliğe düşürecektir.</p>

    <p class="normal">[<a href="../Text/russo_split_008.html#footnote-600-12-backlink" id="footnote-600-12">12</a>] Burada Newton, Kepler, Malebranche, Leibniz gibi bilgin ve düşünürler söz konusudur. (S.E.)</p>

    <p class="normal">[<a href="../Text/russo_split_008.html#footnote-600-13-backlink" id="footnote-600-13">13</a>] Dâra. (S.E.)</p>

    <p class="normal">[<a href="../Text/russo_split_008.html#footnote-600-14-backlink" id="footnote-600-14">14</a>] Kadın cazibesinin kendiliğinden kötü bir şey olduğunu düşünmekten uzağım. Bu cazibeyi, doğa, kadınlara insanlığın mutluluğu için vermiştir; iyi yönetilirse, bugünkü kötülükleri oranında iyilikleri olabilir. İnsanlığın yarısı olan ve öteki yarısına dediğini yaptıran kadınlara verilecek daha iyi bir terbiyeden toplum için nice yararlar doğabileceğini henüz gerektiği gibi takdir edemiyoruz. Erkekler her zaman kadınların istediği gibi olacaklardır: Büyük ve erdemli olmalarını istiyorsanız, kadınlara büyüklüğün ve erdemin ne olduğunu öğretin. Bu konunun gerektirdiği ve vaktiyle Platon’un vardığı düşüncelerin, böyle bir ustaya ve böyle büyük bir meseleye yaraşan bir yazar tarafından ele alınması pek yararlı olacaktır.</p>

    <p class="normal">[<a href="../Text/russo_split_008.html#footnote-600-15-backlink" id="footnote-600-15">15</a>] Voltaire. (S.E.)</p>

    <p class="normal">[<a href="../Text/russo_split_008.html#footnote-600-16-backlink" id="footnote-600-16">16</a>] Carle ve Pierre Vanloo: On sekizinci yüzyıl Fransız ressamlarından. (S.E.)</p>

    <p class="normal">[<a href="../Text/russo_split_008.html#footnote-600-17-backlink" id="footnote-600-17">17</a>] Montaigne. (S.E.)</p>

    <p class="normal">[<a href="../Text/russo_split_008.html#footnote-600-18-backlink" id="footnote-600-18">18</a>] Montaigne. (S.E.)</p>

    <p class="normal">[<a href="../Text/russo_split_008.html#footnote-600-19-backlink" id="footnote-600-19">19</a>] En büyük krallarının anlattığına göre, Ispartalılar böyle bir eğitim görürlerdi. Montaigne diyor ki: “Lykurgos’un kurduğu eşsiz ve korkunç derecede mükemmel düzende çocukların yetiştirilmesine büyük bir itina gösterildiği halde, hem de Yunanistan gibi bir yerde bilimlere pek az yer verilmesi, üstünde çok düşünmeye değer bir noktadır. Isparta’nın mert gençliği sanki erdemden başka hiçbir boyunduruk altına girmek istemiyormuş gibi, ona bizim bilim öğretmenleri değil, yalnız cesaret, soğukkanlılık ve adalet öğretmenleri aranıyordu.” Aynı yazar, bakın, eski İranlılardan nasıl söz ediyor: “Platon’un anlattığına göre İran şahlarının büyük oğulları şöyle eğitilirmiş: Çocuk doğunca kadınlara değil, değerleriyle şahın yanında en yüksek mevkilere çıkmış hadım ağalarına verilirmiş. Bunlar çocuğun güzel ve gürbüz bir bedeni olmasına çalışır, daha yedi yaşında iken ata binmeyi ve ava gitmeyi öğretirlermiş. Çocuk on dört yaşına girince onu dört kişinin eline verirlermiş: Bunlardan birincisi milletinin en akıllı, ikincisi en doğru, üçüncüsü en sabırlı, dördüncüsü en yürekli adamı olurmuş. Birincisi ona dini, ikincisi doğru olmayı, üçüncüsü hırslarını yenmeyi, dördüncüsü hiçbir şeyden korkmamayı öğretirmiş.” Yani hepsi onun iyi bir insan olmasına çalışır, hiçbiri bilgin olmasına çalışmazmış. “Ksenophon’da Astyages Keyhusrev’e, son dersinde neler öğrettiğini sorar; o da şunları söyler: ‘Okulumuzda uzun boylu bir çocuğun küçük bir başlığı, kısa boylu bir çocuğun da büyük bir başlığı vardı. Uzun boylu ötekinin başlığını çekip aldı ve ona kendi başlığını verdi. Öğretmen bu meselede beni hakem yaptı: Ben de bu değişmeyi yerinde buldum; çünkü başlıklar ikisine de böyle daha iyi yakışıyor. Bunun üzerine öğretmen bana hata ettiğimi anlattı: Ben yalnız yakışıklığa bakmıştım; oysa, önce adaleti düşünmek gerekliydi: Adaletse kimsenin malının zorla alınmamasını emrediyordu.’ Uzun boylu çocuk kırbaçlanarak cezasını çekmiş; tıpkı bizim köyde, Yunanca, filân fiilin filân zamanının filân şahsını bilmeyen çocuğun kırbaçlandığı gibi! Bizim hoca ağzıyla kuş tutsa beni kendi okulunun bu okuldan daha iyi olduğuna inandıramaz.” Montaigne.</p>

    <p class="normal">[<a href="../Text/russo_split_008.html#footnote-600-20-backlink" id="footnote-600-20">20</a>] XIII. Louis. (S.E.)</p>

    <p class="normal">[<a href="../Text/russo_split_008.html#footnote-600-21-backlink" id="footnote-600-21">21</a>] XIV. Louis. (S.E.)</p>

    <p class="normal">[<a href="../Text/russo_split_008.html#footnote-600-22-backlink" id="footnote-600-22">22</a>] Burada Berkeley, Gassendi, Spinoza, Hobbes gibi filozoflar düşünülmüştür. (S.E.)</p>

    <p class="normal">[<a href="../Text/russo_split_008.html#footnote-600-23-backlink" id="footnote-600-23">23</a>] Matbaanın Avrupa’da doğurduğu müthiş karışıklığa bakılacak olursa ve her gün artan kötülüklerin gelecekte nereye varacağı düşünülürse kolayca tahmin edilebilir ki, hükümdarlar bu korkunç sanatı memleketlerine sokmakta gösterdikleri çabayı, onu dışarı atmakta da göstereceklerdir. Sultan Ahmet, sözde izan sahibi birkaç kişinin ısrarlarına dayanamayarak İstanbul’da bir matbaa kurulmasına razı olmuştu: Fakat yazılar basılmaya başlar başlamaz bu matbaayı yıkmak ve âletlerini bir kuyuya atmak zorunda kaldılar. Bir rivayete göre Halife Ömer, İskenderiye Kütüphanesi’nin ne yapılacağını soranlara şöyle cevap vermiş: “Bu kütüphanedeki kitaplarda Kuran’a aykırı şeyler varsa kötü kitaplardır; yakılmaları gerekir. Onlar da Kuran’ın söylediklerini söylüyorlarsa yine yakılsınlar; çünkü Kuran varken onlar gereksizdir.” Bilginlerimiz bu düşünceyi, mantıksızlığın son haddi diye gösterirler. Halbuki Ömer’in yerine Büyük Gregorius’u, Kuran’ın yerine de İncil’i koyun: Kütüphane yine yakılabilirdi ve bu belki de ünlü papanın hayatında yaptığı en iyi iş olurdu.</p>

    <p class="normal">[<a href="../Text/russo_split_008.html#footnote-600-24-backlink" id="footnote-600-24">24</a>] Bacon.</p>

    <p class="normal">[<a href="../Text/russo_split_008.html#footnote-600-25-backlink" id="footnote-600-25">25</a>] Cicero. (S.E.)</p>

    <p class="normal">[<a href="../Text/russo_split_009.html#footnote-600-26-backlink" id="footnote-600-26">26</a>] Bacon. (S.E.)</p>

    <p class="normal">[<a href="../Text/russo_split_009.html#footnote-600-27-backlink" id="footnote-600-27">27</a>] Bu nutuk Dijon Akademisi’nin 1749’da ortaya koyduğu şu müsabaka sualine cevap olarak yazılmış ve birinciliği kazanmıştır: İlimlerin ve sanatların ihyası ahlâkın düzelmesine yardım etmiş midir? Rousseau bu suale yalnız meşhur nutku ile değil bütün hayatı ve eserleriyle hayır cevabını vermiştir. Nutkun ehemmiyeti Rousseau’nun muharrirlik hayatında bir hareket noktası oluşu ve eserlerindeki başlıca tezi hulâsa edişidir. Rousseau ölünciye kadar bu nutuktaki fikirlere sadık kalmış ve bütün eserleri âdeta aynı fikirlerin tevsi ve ispatı için yazılmıştır. Rousseau’nun tezi ne kadar garip görünürse görünsün hâlâ bugün bile kuvvet ve tazeliğini muhafaza etmektedir. Avrupa medeniyetinin şimdiki buhran günlerinde birçok mütefekkirler sanat ve ilimlerin insan hayatındaki mevkii meselesine dönmektedirler. Dijon Akademisi’nin suali bugün yeniden sorulsa Rousseau gibi cevap verecek mütefekkirlerin bulunmıyacağı iddia edilemez. S.E.</p>

    <p class="normal">[<a href="../Text/russo_split_011.html#footnote-600-28-backlink" id="footnote-600-28">28</a>] Bu nutuk o zaman Rousseau’nun [iki romanı ve] diğer [bir] nutku, Emile, La Nouvelle Heloïse ve Contrat Social’le bir arada basılmıştı. S.E.</p>

    <p class="normal">[<a href="../Text/russo_split_012.html#footnote-600-29-backlink" id="footnote-600-29">29</a>] İyi görünüşe aldanırız.</p>

    <p class="normal">[<a href="../Text/russo_split_012.html#footnote-600-30-backlink" id="footnote-600-30">30</a>] Krallar, paranın memleket haricine çıkmasına sebep olmıyan eğlenceli sanatlar ve lüzumsuz süsler merakının tebaaları arasında yayılmasını daima memnuniyetle karşılamışlardır. Çünkü bu suretle onları, köleliğe pek müsait bir ruh düşkünlüğü içinde beslemiş oluyorlar. Bundan başka, krallar pekâlâ bilirler ki halkın kendi kendine yarattığı ihtiyaçların her biri kendi boyunlarına bağladıkları birer zincirdir. İskender, yalnız balıkla geçinen kavimleri hükmü altında yaşatabilmek için onları balık avından vaz geçmeğe ve diğer kavimlerin yediği yemeklerle teayyüş etmeğe mecbur etmiştir. Çırılçıplak gezen ve avdan geçinen Amerika vahşileri de hiçbir zaman hüküm altına girmemişlerdir; filhakika hiçbir şeye ihtiyacı olmıyan insanlara nasıl boyunduruk vurulabilir!</p>

    <p class="normal">[<a href="../Text/russo_split_012.html#footnote-600-31-backlink" id="footnote-600-31">31</a>] Montaigne der ki: “Münakaşayı ve musahabeyi severim, fakat az insanla ve kendi zevkim için severim. Çünkü büyüklerin huzurunda eğlence haline gelmek, herkesin önünde zekâ ve lâf gösterişi yapmak bence şerefli bir insana hiç yakışmıyan bir meslektir.” Bir tanesi müstesna, bizim bütün münevverlerimizin mesleği budur. (Rousseau’nun istisna ettiği münevver Diderot’dur.)</p>

    <p class="normal">[<a href="../Text/russo_split_012.html#footnote-600-32-backlink" id="footnote-600-32">32</a>] Bu unvanı alan Petronius’tur. S.E.</p>

    <p class="normal">[<a href="../Text/russo_split_012.html#footnote-600-33-backlink" id="footnote-600-33">33</a>] Ceasar’ın kalemi.</p>

    <p class="normal">[<a href="../Text/russo_split_012.html#footnote-600-34-backlink" id="footnote-600-34">34</a>] Bizim bir türlü kurtulamadığımız fena itiyatların adlarını bile bilmiyen mesut kavimlerden burada bahsetmeye cesaret edemiyorum. Montaigne Amerika vahşilerinin basit ve tabiî hayat nizamlarını yalnız Eflâtun’un kanunlarına değil, bütün felsefenin milletlerin idaresi için tasavvur edebileceği her şekle tercih etmekte tereddüt göstermez.</p>

    <p class="normal">[<a href="../Text/russo_split_012.html#footnote-600-35-backlink" id="footnote-600-35">35</a>] Acaba bizzat Atinalılar hükümlerine tanrıların bile boyun eğdikleri en yüksek mahkemeden hitabet sanatını uzaklaştırırken bu sanat hakkında nasıl bir fikir besliyorlardı? Tıp ilmini cumhuriyetlerinden kovan Romalıların bu ilim hakkındaki kanaatleri ne idi? İspanyollar, nasılsa kalmış insanî bir düşünce ile kanun adamlarını Amerika’ya geçmekten men ederken hukuk ilmi hakkında ne düşünüyorlardı? Bu hareketleriyle âdeta zavallı Amerika yerlilerine yaptıkları bütün fenalıkları tamir etmiş oluyorlar mıydı? (a) (a) “Kral Ferdinand, Hindistan müstemlekelerine muhacirler gönderirken doğru bir düşünce ile oraya hiçbir hukukçunun gitmesine müsaade etmedi. O da Eflâtun gibi, hukukçularla hekimlerin bir memleket için muzır mahlûklar olduğuna inanıyordu.” Montaigne.</p>

    <p class="normal">[<a href="../Text/russo_split_012.html#footnote-600-36-backlink" id="footnote-600-36">36</a>] Seneca’nın sözü: “Postquam docti prodierunt. Boni dosunt.”</p>

    <p class="normal">[<a href="../Text/russo_split_013.html#footnote-600-37-backlink" id="footnote-600-37">37</a>] Tesalyalı devlet adamı, Pyrrhus’un nazırı. S.E</p>

    <p class="normal">[<a href="../Text/russo_split_013.html#footnote-600-38-backlink" id="footnote-600-38">38</a>] Prometheus efsanesindeki mâna açıktır: Onu Kafkasya’nın bir dağına çiviliyen Yunanlılar, herhalde Mısırlıların bilgi tanrısı Theut’tan iyi saymıyorlardı. Eski bir masalda şu vardır: “Orman tanrısı ateşi ilk gördüğü zaman onunla kucaklaşıp güreşmek istedi; ama Prometheus ona bağırdı ve dedi ki: ‘Orman tanrısı, çenendeki sakaldan olursun, çünkü ona dokunan yanar.’”</p>

    <p class="normal">[<a href="../Text/russo_split_013.html#footnote-600-39-backlink" id="footnote-600-39">39</a>] İnsan ne kadar az bilirse o kadar çok bildiğini sanır. Peripatetisyenler bir şeyden şüphe ediyorlar mıydı? Descartes kâinatı küpler ve girdaplarla kurmuyor muydu? Bugün Avrupa’da en küçük bir fizikçi var mı ki elektrik denilen esrarlı kuvveti çarçabuk izah etmesin? O kuvvet ki gerçek filozofları belki daima ümitsizliğe düşürecektir.</p>

    <p class="normal">[<a href="../Text/russo_split_013.html#footnote-600-40-backlink" id="footnote-600-40">40</a>] Burada Newton, Kepler, Malebranche, Leibniz gibi bilgin ve mütefekkirlere telmihler vardır. S.E.</p>

    <p class="normal">[<a href="../Text/russo_split_013.html#footnote-600-41-backlink" id="footnote-600-41">41</a>] Dâra. S.E.</p>

    <p class="normal">[<a href="../Text/russo_split_013.html#footnote-600-42-backlink" id="footnote-600-42">42</a>] Kadın cazibesinin kendiliğinden kötü bir şey olduğunu düşünmekten uzağım. Bu cazibeyi tabiat kadınlara insanlığın saadeti için vermiştir; iyi idare edilirse, bugünkü kötülükleri nispetinde iyilikleri olabilir. İnsanlığın yarısı olan ve öteki yarısına dediğini yaptıran kadınlara verilecek daha iyi bir terbiyeden cemiyet için nice faydalar doğabileceğini henüz lâyıkıyla takdir edemiyoruz. Erkekler her zaman kadınların istediği gibi olacaklardır: Büyük ve faziletli olmalarını istiyorsanız, kadınlara büyüklüğün ve faziletin ne olduğunu öğretin. Bu mevzuun gerektirdiği ve vaktiyle Eflâtun’un vardığı düşüncelerin, böyle bir üstada ve böyle büyük bir meseleye lâyık bir muharrir tarafından ele alınması pek faydalı olacaktır.</p>

    <p class="normal">[<a href="../Text/russo_split_013.html#footnote-600-43-backlink" id="footnote-600-43">43</a>] Voltaire. S.E</p>

    <p class="normal">[<a href="../Text/russo_split_013.html#footnote-600-44-backlink" id="footnote-600-44">44</a>] Carle ve Pierre Vanloo: On sekizinci asır Fransız ressamlarından. S.E.</p>

    <p class="normal">[<a href="../Text/russo_split_013.html#footnote-600-45-backlink" id="footnote-600-45">45</a>] Montaigne. S.E.</p>

    <p class="normal">[<a href="../Text/russo_split_013.html#footnote-600-46-backlink" id="footnote-600-46">46</a>] Montaigne. S.E.</p>

    <p class="normal">[<a href="../Text/russo_split_013.html#footnote-600-47-backlink" id="footnote-600-47">47</a>] En büyük krallarının anlattığına göre, Ispartalılar böyle bir terbiye görürlerdi. Montaigne diyor ki: “Lykurgos’un kurduğu eşsiz ve korkunç derecede mükemmel düzende çocukların yetiştirilmesine büyük bir itina gösterildiği halde, hem de Yunanistan gibi bir yerde ilimlere pek az yer verilmesi, üstünde çok düşünmeye değer bir noktadır. Isparta’nın mert gençliği sanki faziletten başka hiçbir boyunduruk altına girmek istemiyormuş gibi, ona bizim ilim öğretmenleri değil, yalnız cesaret, temkin ve adalet öğretmenleri aranıyordu.” Aynı muharrir, bakın, eski İranlılardan nasıl bahsediyor: “Eflâtun’un anlattığına göre İran şahlarının büyük oğulları şöyle terbiye edilirmiş: Çocuk doğunca kadınlara değil, değerleriyle şahın yanında en yüksek mevkilere çıkmış hadım ağalarına verilirmiş. Bunlar çocuğun güzel ve gürbüz bir vücudu olmasına çalışır, daha yedi yaşında ona ata binmeyi ve ava gitmeyi öğretirlermiş. Çocuk on dört yaşına girince onu dört kişinin eline verirlermiş: Bunlardan birincisi milletinin en akıllı, ikincisi en doğru, üçüncüsü en sabırlı, dördüncüsü en cesur adamı olurmuş. Birincisi ona dini, ikincisi doğru olmayı, üçüncüsü hırslarını yenmeyi, dördüncüsü hiçbir şeyden korkmamayı öğretirmiş.” Yani hepsi onun iyi bir insan olmasına çalışır, hiçbiri âlim olmasına çalışmazmış. “Ksenophon’da Astyages Keyhusrev’e, son dersinde neler öğrettiğini sorar; o da şunları söyler: ‘Okulumuzda uzun boylu bir çocuğun küçük bir başlığı, kısa boylu bir çocuğun da büyük bir başlığı vardı. Uzun boylusu ötekinin başlığını çekip aldı ve ona kendi başlığını verdi. Öğretmen bu meselede beni hakem yaptı: Ben de bu değişmeyi yerinde buldum; çünkü başlıklar ikisine de böyle daha iyi yakışıyor. Bunun üzerine öğretmen bana hata ettiğimi anlattı: Ben yalnız yakışıklığa bakmıştım; oysaki, önce adaleti düşünmek lâzımdı: Adaletse kimsenin malının zorla alınmamasını emrediyordu.’ Uzun boylu çocuk kırbaçlanarak cezasını çekmiş; tıpkı bizim köyde, Yunanca filân fiilin filân zamanının filân şahsını bilmiyen çocuğun kırbaçlandığı gibi! Bizim hoca ağzıyla kuş tutsa beni kendi okulunun bu okuldan daha iyi olduğuna inandıramaz.” (Montaigne: Denemeler, cilt I, böl. XXX.)</p>

    <p class="normal">[<a href="../Text/russo_split_013.html#footnote-600-48-backlink" id="footnote-600-48">48</a>] XIII. Louis. S.E.</p>

    <p class="normal">[<a href="../Text/russo_split_013.html#footnote-600-49-backlink" id="footnote-600-49">49</a>] XIV. Louis. S.E.</p>

    <p class="normal">[<a href="../Text/russo_split_013.html#footnote-600-50-backlink" id="footnote-600-50">50</a>] Burada Berkeley, Gassendi, Spinoza, Hobbes gibi filozoflar düşünülmüştür. S.E.</p>

    <p class="normal">[<a href="../Text/russo_split_013.html#footnote-600-51-backlink" id="footnote-600-51">51</a>] Matbaanın Avrupa’da doğurduğu müthiş karışıklığa bakılacak olursa ve her gün artan kötülüklerin gelecekte nereye varacağı düşünülürse kolayca tahmin edilebilir ki, hükümdarlar bu korkunç sanatı memleketlerine sokmakta gösterdikleri gayreti onu dışarı atmakta da göstereceklerdir. Sultan Ahmet, sözde izan sahibi birkaç kişinin ısrarlarına dayanamıyarak İstanbul’da bir matbaa kurulmasına razı olmuştu: fakat yazılar basılmıya başlar başlamaz bu matbaayı yıkmaya ve âletlerini bir kuyuya atmaya mecbur oldular. Bir rivayete göre Halife Ömer İskenderiye Kütüphanesi’nin ne yapılacağını soranlara şöyle cevap vermiş: “Bu kütüphanedeki kitaplarda Kuran’a aykırı şeyler varsa kötü kitaplardır; yakılmaları icap eder. Onlar da Kuran’ın söylediklerini söylüyorlarsa yine yakılsınlar; çünkü Kuran varken onlara lüzum yoktur.” Bilginlerimiz bu düşünceyi mantıksızlığın son haddi diye gösterirler. Halbuki Ömer’in yerine büyük Gregorius’u, Kuran’ın yerine de İncil’i koyun: Kütüphane yine yakılabilirdi ve bu belki de ünlü papanın hayatında yaptığı en iyi iş olurdu.</p>

    <p class="normal">[<a href="../Text/russo_split_013.html#footnote-600-52-backlink" id="footnote-600-52">52</a>] Bacon. S.E.</p>
  </div>
</body>
</html>
