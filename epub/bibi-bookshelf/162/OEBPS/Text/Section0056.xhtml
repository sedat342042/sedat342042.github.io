<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2>Bölüm VII</h2>

  <p>Mr. Bennet'ın dönüşünden iki gün sonra, Jane'le Elizabeth evin arkasındaki fundalıkta yürürlerken kahyanın onlara doğru geldiğini gördüler; kadının onları annelerinin yanına çağırmak için geldiğini düşünüp onu karşılamak için o yana doğru gittiler; ama, yanına yaklaştıkları zaman, beklenen çağrının yerine, Miss. Bennet'a şöyle dedi, "Affınızı rica ederim, madam, rahatsız ettiğim için, ama şehirden iyi haberler almış olabilirsiniz diye umut ettiğim için gelip sorma cüretini gösterdim."</p>

  <p>"Ne demek istiyorsun, Hill? Şehirden haber almadık."</p>

  <p>"Sayın madam," diye haykırdı Mrs. Hill, büyük şaşkınlık içinde, "beyefendiye Mr. Gardiner'dan kurye geldiğini bilmiyor musunuz? Adam yarım saattir burada, beyefendi de mektup aldı."</p>

  <p>Kızlar koştular, konuşma zamanı bulabilmek için acele ederek. Holden geçip kahvaltı odasına, oradan kütüphaneye koştular; –babaları ikisinde de yoktu; onu üst katta annelerinin yanında aramak üzereydiler ki uşağa rastladılar.</p>

  <p>"Beyefendiyi arıyorsanız, madam, küçük ağaçlığa doğru yürüyor," dedi uşak.</p>

  <p>Bu bilgi üzerine bir kez daha holden geçip çimenlikten babalarına doğru koştular; babaları çayırın bir yanındaki ufak ormana doğru kararlı bir biçimde yürüyordu.</p>

  <p>Elizabeth kadar hafif ve koşmaya alışkın olmayan Jane az sonra arkada kaldı, kızkardeşi ise soluk soluğa, babasının yanına yaklaşıp merakla seslendi,</p>

  <p>"Baba, haber mi var? haber mi var? dayımdan haber mi aldınız?"</p>

  <p>"Evet, kuryeyle mektup aldım."</p>

  <p>"Peki ne haber var? iyi mi kötü mü?"</p>

  <p>"Beklenecek iyi bir şey mi var?" dedi babası, mektubu cebinden çıkarıp; "ama belki okumak istersin."</p>

  <p>Elizabeth mektubu sabırsızsa elinden aldı. O sırada Jane de yetişti.</p>

  <p>"Yüksek sesle oku," dedi babası, "ne olduğunu ben de tam anlamadım."</p>

  <blockquote style="margin: 20px 0 20px 40px; border: none; padding: 0px;">
    <p>"Gracechurch Street, Pazartesi,<br />
    2 Ağustos.</p>

    <p>Sevgili Kardeşim,</p>

    <p>Sonunda sana yeğenimle ilgili memnun edici olduğunu umut ettiğim bazı haberler verebiliyorum. Cumartesi günü sen gittikten hemen sonra şans yüzüme güldü ve Londra'nın neresinde olduklarını öğrendim. Ayrıntıları buluşmamıza saklıyorum. Bulunduklarını bilmek yeter; ikisini de gördüm–"</p>
  </blockquote>

  <p>"O halde hep umut ettiğim gibi," diye haykırdı Jane; "evlenmişler!"</p>

  <p>Elizabeth okumaya devam etti;</p>

  <blockquote style="margin: 20px 0 20px 40px; border: none; padding: 0px;">
    <p>"İkisini de gördüm. Evlenmemişler, evlenme niyetinde olduklarını da görmüş değilim; ama senin adına vermeyi göze aldığım taahhütleri yerine getirmeyi kabul edersen evlenmelerinin uzun sürmeyeceğini umuyorum. Senden tüm beklenen evlilik anlaşması yoluyla kızına senin ve kızkardeşimin vefatından sonra çocuklarınıza kalacak beş bin pounddan alacağı payı garanti etmen ve ayrıca yaşadığın sürece kızına yılda yüz pound vermeyi taahhüt etmen. Her şey düşünüldüğünde, bu şartları senin adına kabul etmekte tereddüt etmedim, kendimi o kadarına yetkili gördüğüm için. Bu mektubu kuryeyle gönderiyorum, cevabın bana ulaşana kadar zaman kaybetmeyelim diye. Bu ayrıntılardan kolaylıkla çıkarabilirsin ki, Mr. Wickham'ın durumu herkesin sandığı kadar umutsuz değil. Millet bu bakımdan yanılmış; şunu söylemekten de mutluluk duyuyorum, bütün borçları ödendiği zaman bile yeğenime, kendi parasına ek olarak, az da olsa bir para kalacak. Düşündüğüm gibi bana bu işin sonuna kadar senin adına hareket etmek üzere tam yetki verirsen hemen Haggerston'a uygun bir anlaşma hazırlaması için talimat vereceğim. Bir daha şehre gelmen için hiçbir sebep olmayacak; o yüzden, Longbourn'da sakince otur ve benim titizliğime ve dikkatime güven. Cevabını olabildiğince çabuk gönder ve anlaşılır şekilde yazmaya dikkat et. Yeğenimin bu evden gelin gitmesinin en iyi çözüm olacağına karar verdik, umarım kabul edersin. Bugün bize geliyor. Kesinleşen başka bir şey olursa yine yazarım.</p>

    <p>Edw. Gardiner"</p>
  </blockquote>

  <p>"Mümkün mü!" diye haykırdı Elizabeth, mektubu bitirdiği zaman. "Lydia'yla evlenmesi mümkün olabilir mi?"</p>

  <p>"O halde Wickham sandığımız kadar berbat biri değil," dedi ablası. "Babacığım, seni tebrik ederim."</p>

  <p>"Mektuba cevap verdin mi?" dedi Elizabeth.</p>

  <p>"Hayır, ama hemen verilmeli."</p>

  <p>Zaman kaybetmeden yazması için babasına vargücüyle dil döktü.</p>

  <p>"Ah sevgili babacığım," diye haykırdı, "geri dön ve hemen yaz. Her anın ne kadar önemli olduğunu unutma."</p>

  <p>"Senin yerine ben yazayım," dedi Jane, "sıkıntıya girmek istemiyorsan."</p>

  <p>"Sıkıntıya girmek istemiyorum," diye cevapladı babası; "ama yazılmalı."</p>

  <p>Böyle diyerek onlarla birlikte geri döndü, eve doğru yürüdü.</p>

  <p>"Sorabilir miyim?" dedi Elizabeth, "şartlara uyulması gerek, değil mi?"</p>

  <p>"Şartlarmış! Sadece bu kadar az şey istediği için utanıyorum."</p>

  <p>"Evlenmeleri lazım! O da böyle bir adam!"</p>

  <p>"Evet, evet, evlenmeleri lazım. Yapacak başka bir şey yok. Ama bilmeyi çok istediğim iki şey var: –biri, bunları ortaya çıkarmak için dayın ne kadar para döktü, diğeri de ona bu parayı nasıl geri ödeyeceğim."</p>

  <p>"Para mı! dayıma mı!" diye haykırdı Jane, "ne demek istiyorsunuz, efendim?"</p>

  <p>"Demek istiyorum ki aklı başında hiç kimse ben yaşadığım sürece yılda yüz pound, benden sonra da yılda elli pound gibi uyduruk bir sebep için Lydia'yla evlenmez."</p>

  <p>"Bu çok doğru," dedi Elizabeth; "daha önce aklıma gelmedi. Borçları ödenecek, geriye de bir şey kalacak! Ah! Dayımın işi olmalı! Ne cömert, ne iyi kalpli bir adam; korkarım kendini sıkıntıya soktu. Bunlar az parayla yapılmış olamaz."</p>

  <p>"Hayır," dedi babası, "Wickham aptalın tekidir derim, kızı on bin pounddan bir kuruş azına kabul ederse. İlişkimizin daha başında onun hakkında bu kadar kötü düşünmek beni üzer."</p>

  <p>"On bin pound! Tanrı saklasın! Böyle bir paranın yarısı bile nasıl ödenir?"</p>

  <p>Mr. Bennet cevap vermedi; her biri derin düşünceler içinde sessizce yürüdüler eve kadar. Babaları kütüphaneye, yazmaya gitti, kızlar da kahvaltı odasına gittiler.</p>

  <p>"Demek gerçekten evlenecekler!" diye haykırdı Elizabeth, yalnız kaldıkları zaman. "Ne kadar garip! Üstelik, bunun için minnettar olmamız lazım. Evlenecek olmalarına, mutluluk şansları düşük, adamın karakteri adi de olsa, sevinmek zorunda kalıyoruz! Ah, Lydia!"</p>

  <p>"Ben de kendimi şöyle rahatlatıyorum," diye cevapladı Lydia, "gerçekten yakınlık duyuyor olmasa Lydia'yla asla evlenmezdi. İyi kalpli dayımız borçlarını temizlemek için bir şey yapmışsa da, onbin poundun ya da ona benzer bir şeyin ödenmiş olduğuna inanamıyorum. Kendi çocukları var, ve daha da olabilir. On bin poundun yarısını bile nasıl ayıracak ki?"</p>

  <p>"Wickham'ın ne kadar borcu olduğunu," dedi Elizabeth, "ve kardeşimiz adına onunla ne kadara anlaşıldığını öğrenebilirsek Mr. Gardiner'ın onlar için ne yaptığını da tam olarak öğreniriz, çünkü Wickham'ın kendine ait beş kuruşu bile yok. Dayımla yengemin bu iyiliği asla ödenemez. Onu eve almaları, ona kişisel koruma ve desteklerini vermeleri onun için yapılmış öyle büyük fedakarlıklar ki teşekkür etmeye yıllar yetmez. Şu an gerçekten onların yanında! Böyle bir iyilik ona kendini şimdi feci hissettirmiyorsa mutlu olmayı asla haketmeyecek demektir! Yengemi ilk gördüğünde ne kadar şaşırmış olmalı!"</p>

  <p>"Her iki tarafta da olanları unutmaya çalışmalıyız," dedi Jane: "Yine de mutlu olacaklarına inanıyor, güveniyorum. Evlenmeye razı olması, bence, doğru düşünmeye başladığının kanıtı. Karşılıklı sevgileri onları bir düzene sokacak; inancım o ki sakince yerlerine yerleşip akıllı uslu bir hayat sürecekler, zaman da geçmişteki yanlışlarını unutturacak."</p>

  <p>"Hareketlerini," diye cevapladı Elizabeth, "ne sen unutabilirsin, ne ben, ne de başka biri. Bundan bahsetmek faydasız."</p>

  <p>Derken kızların aklına annelerinin olanlardan habersiz olduğu geldi. Bunun üzerine kütüphaneye gidip babalarına gelişmeyi annelerine anlatmalarını isteyip istemediğini sordular. Babaları yazıyordu, başını kaldırmadan soğukça cevap verdi,</p>

  <p>"Keyfiniz bilir."</p>

  <p>"Dayımın mektubunu alıp ona okuyabilir miyiz?"</p>

  <p>"Ne isterseniz alın ve gidin."</p>

  <p>Elizabeth mektubu yazı masasından aldı ve birlikte üst kata çıktılar. Mary ve Kitty Mrs. Bennet'ın yanındaydılar: bir kez anlatmak, demek ki, hepsi için yeterli olacaktı. İyi haberler için hafif bir hazırlık yaptıktan sonra mektup sesli okundu. Mrs. Bennet kendini zor tutuyordu. Jane Mr. Gardiner'ın Lydia'nın yakında evleneceği yolundaki umudunu okur okumaz neşesi boşaldı ve ardından gelen her cümle neşesine neşe kattı. Korku ve sıkıntıdan ne kadar rahatsız olduysa şimdi zevkten o kadar şiddetli heyecan duyuyordu. Kızının yakında evleneceğini bilmek yeterliydi. Kızının mutluluğu için korkmuyordu artık, kızının yanlışlarını hatırlamak da keyfini kaçırmıyordu.</p>

  <p>"Ah biricik Lydiam benim!" diye haykırdı: "Ne kadar hoş haber! –Evlenecek! –Onu tekrar göreceğim! –On altı yaşında evlenecek! –Ah benim iyi yürekli kardeşim! –Böyle olacağını biliyordum –Her şeyi halledeceğini biliyordum. Kızımı nasıl da göresim geldi! sevgili Wickham'ı da öyle! Ama kıyafetler, düğün kıyafetleri! Yengem Gardiner'a bunu acilen yazmam lazım. Lizzy, hayatım, hemen babana koş, Lydia'ya ne kadar vereceğini sor. Dur, dur, kendim giderim. Zili çal, Kitty, Hill gelsin. Hemen üstümü giyineyim. Ah biricik Lydiam benim! –Bir araya geldiğimiz zaman hepimiz ne kadar mutlu olacağız!"</p>

  <p>En büyük kızı dikkatini Mr. Gardiner'ın davranışının hepsine getirdiği yükümlülüklere çekerek bu taşkınlıkların şiddetini biraz olsun azaltmaya çalıştı.</p>

  <p>"Bu mutlu sonucu," diye ekledi, "büyük ölçüde onun iyiliğine borçluyuz. Mr. Wickham'a para yardımı yaparak kendini ortaya koyduğuna inanıyoruz."</p>

  <p>"Ee," diye haykırdı annesi, "n'olmuş; dayısı değil mi, yapacak tabii! Kendi ailesi olmasaydı bütün parası benim çocuklarıma kalacaktı; üstelik ilk kez ondan bir şey görüyoruz, bir iki hediyeyi saymazsak. Valla, pek keyifliyim. Pek yakında evli bir kızım olacak. Mrs. Wickham! Kulağa ne hoş geliyor. Hem de on altısını daha yeni bitirdi geçen Haziran'da. Jane yavrum, öyle telaş içindeyim ki yazamayacağım; ben söyleyeyim, sen yaz. Babanla para işini sonra hallederiz; şimdi acilen sipariş edilecek şeyler var."</p>

  <p>Sonra keten, müslin, patiska ayrıntılarını saymaya girişti ve tam bir dolu sipariş yazdırmak üzereydi ki Jane güçlükle de olsa babasına danışmak için müsait bir zamanını beklemeye ikna etti onu. Bir günlük gecikmeden bir şey olmaz, dedi; annesi de her zamanki gibi inat edemeyecek kadar mutluydu. Aklına başka planlar da geldi.</p>

  <p>"Meryton'a gideceğim," dedi, "giyinir giyinmez; kızkardeşim Philips'e iyi haberleri vereceğim. Dönüşte de Lady Lucas'la Mrs. Long'a uğrayacağım. Kitty aşağı in de arabayı emret. Biraz hava almak bana gayet iyi gelecek, eminim. Kızlar, sizin için Meryton'da bir şey yapabilir miyim? Ah, işte Hill geliyor. Sevgili Hill, iyi haberleri duydun mu? Miss. Lydia evleniyor, siz de bir kase punch yapıp eğleneceksiniz düğününde."</p>

  <p>Mrs. Hill hemen sevincini ifade etmeye başladı. Elizabeth diğerleri arasından onun tebriklerini kabul etti, sonra bu aptallıktan bunalıp kendi odasına sığındı rahat rahat düşünebilmek için.</p>

  <p>Zavallı Lydia'nın durumu en iyi ihtimalle bile gayet kötü olmalıydı; ama daha kötü olmadığı için şükretmeliydi. Böyle hissetti; ileriye bakınca, kızkardeşi için akıllı uslu bir mutluluk da dünyevi refah da umut edilemezdi; ama geriye bakınca, daha iki saat öncesine kadar korkmuş oldukları şeylere, elde ettikleri şeylerin tüm iyiliğini hissetti.</p>
</body>
</html>
