<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_51">Elli ikinci bölüm</h1>

  <p class="block2">- Oturun, Setnaht, oturun ve hemen konuya girin, dedi Hori. Bu sabah çok meşgulüm.</p>

  <p class="block2">Görevine başladığından bu yana, oldukça zayıflamıştı vezir, cildi de parşömene benzemeye başlamıştı. Başbakan Bay'ın izinde yürüyerek, gece gündüz çalışıyor, her dosyayı derinlemesine inceliyor, kraliçeye sarsılmaz bir bağlılıkla hizmet ederek, Tausert'in rakiplerini çileden çıkarıyordu.</p>

  <p class="block2">- Kraliçeyle görüşmek istiyorum.</p>

  <p class="block2">Vezir dik arkalıklı iskemlesinde doğruldu.</p>

  <p class="block2">- Kraliçeyle görüşmek isteyen, sadece siz değilsiniz.</p>

  <p class="block2">- Kim olduğumu, buraya neden geldiğimi bilmiyormuş gibi davranmayın.</p>

  <p class="block2">- İyi biliyorum.</p>

  <p class="block2">- Yine de görüşmemi engelleyecek misiniz?</p>

  <p class="block2">- Görevim kraliçeyi korumak değil mi?</p>

  <p class="block2">- Naibe sizin arkanıza saklanarak kurtulamaz, Vezir Hori. Artık hesap vermesinin zamanı geldi.</p>

  <p class="block2">- İddianız fazla aşın değil mi?</p>

  <p class="block2">- Sabrım taştı, açık cevaplar istiyorum. Beni engellemek, durumu daha da güçleştirmekten başka bir şeye yaramaz.</p>

  <p class="block2">Vezir ayağa kalktı.</p>

  <p class="block2">- Öyleyse sizinle haşmetmeaplarına kadar geliyorum.</p>

  <p class="block2">- Davranışınızı çok beğeniyorum, Vezir Hori. Firavun olduğumda, hükümetimi yönetmesi için sizin gibi birine ihtiyacım olacak.</p>

  <p class="block2">- Ben Kraliçe Tausert'in emrindeyim. O iktidardan ayrılmak zorunda kalırsa, hiç pişmanlık duymadan Anion Tapı-nağı'na dönerim.</p>

  <p class="block2">Vezir, Setnaht'a kraliyet bahçesinin ortasındaki fıskiyeye kadar eşlik etti. Kızgın güneşin ışınlarından korunmak için büyük bir firavunincirinin gölgesine sığınmış olan kraliçe, görünmez bir rakibe karşı oynadığı senette<sup class="calibre2"><sup class="noteref" id="back_note_5"><a class="calibre3" href="../Text/index_split_075.html#note_5" title="5">5</a></sup></sup> ona galibiyeti sağlayacak bir hamleyi düşünüyordu.</p>

  <p class="block2">- Haşmetmeapları, dedi vezir, Setnaht sizinle görüşmek istiyor.</p>

  <p class="block2">- Karşıma oturup, oynasın.</p>

  <p class="block2">Yaşlı yönetici söyleneni yaptı, vezir çekildi. Uzun dakikalar geçti.</p>

  <p class="block2">- Üç hamle görüyorum, dedi Setnaht. Ama hiçbiri beni yenilgiden kurtaramaz.</p>

  <p class="block2">- Ben de öyle düşünüyorum, dedi kraliçe. Kraliçenin güzelliği ve zarafeti ne kadar parlak olursa olsun, rakibi etkilenmemekte kararlıydı.</p>

  <p class="block2">- Firavun Sipta öleli yüz altmış beş gün oldu, Haşmetmeapları, mumyalanması da, geleneğe uygun olarak, yetmiş günde tamamlandı. Hakikat Meydanı'nın şaheserler için gerekli altını yapacağına inanıp, firavunun anısına görkemli cenaze eşyalan sunabilmek için, süre istediniz. Bugün durum nedir?</p>

  <p class="block2">- Oynamayacak mısınız?</p>

  <p class="block2">- Bu konuşma oyun değil, Haşmetmeapları. Açık cevaplar istiyorum.</p>

  <p class="block2">- Ben de biraz önce mezar kâtibinden açık bir cevap aldım. Sipta'nın adına yapılan altın sunak tamamlanmış.</p>

  <p class="block2">Kraliçe bir taş sürdü.</p>

  <p class="block2">- Bu... cenaze töreninin tarihini açıklayacağınız anlamına mı geliyor?</p>

  <p class="block2">- Her şey hazır olduğuna göre, töreni neden geciktirelim?</p>

  <p class="block2">- Daha açık konuşmak lütfunda bulunur musunuz, Haşmetmeapları?</p>

  <p class="block2">- On gün içinde.</p>

  <p class="block2">Setnaht tahtanın üzerine eğildi, Tausert'in saldırısını durdurdu.</p>

  <p class="block2">- Mezarın kapısı kapandığında, naibelik süresi dolmuş olacak. O zaman, halka yeni firavunun adını açıklamak zorunda kalacaksınız.</p>

  <p class="block2">- Haklısınız, dedi kraliçe, yaşlı kurdun son savunmasını da yıkarken.</p>

  <p class="block2">- iktidardan vazgeçecek misiniz, Haşmetmeapları?</p>

  <p class="block2">- Böylesi mantıklı olur mu? Merhum kocam kutsal yapıların onarılması, yenilerinin yapılması için iddialı bir program başlatmıştı. Anısını onurlandırmak için, bu programı sonuna kadar götürmek karanndayım. Setnaht'ın yüzü kasıldı, ayağa kalktı.</p>

  <p class="block2">- Demek, iç savaş başlatmakta kararlısınız!</p>

  <p class="block2">- Böyle bir felaketten kim söz ediyor? Oyunu bitirelim.</p>

  <p class="block2">- Oyunu baştan kaybetmiştim, taşlan siz yerleştirdiğiniz için. Oysa taht savaşı bundan çok daha acımasız, kurallarını da tek başına belirleyemezsiniz.</p>

  <p class="block2">- Bu doğru, vezirimin korkunç bir yanlışlık yapmamı önleyen öğütleri sayesinde farkındayım bu dediğinizin.</p>

  <p class="block2">Setnaht oturmaya razı oldu.</p>

  <p class="block2">- Öyleyse... öyleyse vazgeçiyorsunuz?</p>

  <p class="block2">- Bizi harekete geçiren inançlar, ne sizin ne de benim vazgeçmemize izin vermez.</p>

  <p class="block2">- Demek çarpışmayı seçiyorsunuz!</p>

  <p class="block2">- İçiniz çarpışma arzusuyla dolu değil mi zaten? Bağdaşamaz tutumların yıkıcı bir çatışmayla sonuçlanmasını önleyecek başka yollar da vardır.</p>

  <p class="block2">- Sizi anlayamıyorum...</p>

  <p class="block2">- Sipta'nın cenaze törenine başkanlık etmek için, yarın Teb'e hareket ediyorum. İktidarım o törenin sonunda başlayacak... Sizinki de.</p>

  <p class="block2">Setnaht'ın ağzı açık kaldı.</p>

  <p class="block2">- İki... iki hükümdar mı olacak?</p>

  <p class="block2">-Firavun varkğı bir kraliyet çiftinden oluşmaz mı? Bir kadın olmama rağmen, Hatşepsut gibi ülkeyi tek başıma yönetebilirim, ama bunun için gerekli gücüm yok. Bu amaçla size ortak bir iktidar öneriyorum. Eğer tek amacınız Mısır'ın mutluluğuysa, önerimi reddedemezsiniz.</p>

  <p class="block2">- Her şeye... birlikte mi karar vereceğiz?</p>

  <p class="block2">- Ben Teb'de kalacağım, siz de Per Ramessu'da. Ben inşa etmekle ilgileneceğim, siz de ülkenin güvenliğiyle. Eğer savaşa gireceksek, bunun için onayımı almanız gerekecek.</p>

  <p class="block2">- O onayı asla vermezsiniz!</p>

  <p class="block2">- Eğer söyledikleriniz inandırıcı olursa, veririm, Setnaht. Gerçeği çarpıtmayacak kadar dürüst olduğunuza inanıyorum.</p>

  <p class="block2">- Ne değişik bir çözüm...</p>

  <p class="block2">- İki Ülke'nin çıkarını düşünelim, sadece onu.</p>

  <p class="block2">- Güçsüzlüğünüzü itiraf etmeniz, beni önerinizi reddetmeye itmiyor mu?</p>

  <p class="block2">- Siz de benim gibi tek başınıza iktidar olamazsınız. Ben ayaklar altına alamayacağınız bir yasallığı temsil ediyorum.</p>

  <p class="block2">Setnaht ayağa kalktı, içinde mavi nilüferlerin yayıldığı havuza baktı.</p>

  <p class="block2">- Sizin gibi ben de barışa inanmak isterdim, Haşmetmeapları, ama olaylar buna izin vermiyor.</p>

  <p class="block2">- Belki de yanılıyorsunuz... Kötümserler hep haklı olamaz. Cevabınızı ne zaman vereceksiniz?</p>

  <p class="block2">- Teb'e hareketinizden önce.</p>

  <p class="block2">Yaşlı yönetici uzaklaştıktan sonra, Tausert oyunu bitiren son ve kesin hamleyi yaptı.</p>

  <p class="block2">Geniş boyunlu, kısa ve parlak tüylü, kahverengi gözlerinden zekâ fışkıran Kapkara, küçük Selenayla top oynuyordu. İçgüdüsüyle küçük kızın topu atacağı yönü kestiriyor, çocuk daha hareketini tamamlamadan patilerini uzatıyordu. Paneb'in dev kedisi Büyücü ise terasa yerleşmiş, yerinde birkaç saniyeden fazla duramayan küçük yeşil maymunla birlikte, oyunu izliyordu. Çirkin Hayvan, sundurmanın gölgesinde uyukluyor, birazdan Lekesiz Uabet'in vereceği arpa ve sert buğday karışımını bekliyordu.</p>

  <p class="block2">Selena köpeği inceleyerek içgüdü dünyasını anlamaya başladı. Kapkara ona doğru zamanda, doğru hareketi ve hareketin duruluğunu öğretiyordu; hayvanla bir aradayken, duyarlılığı besleniyor ve bilge kadının öğretisini daha kolay özümsüyordu.</p>

  <p class="block2">Birden, köpeğin kulakları dikildi.</p>

  <p class="block2">Topu unuttu, hızla köyün ana kapışma koştu.</p>

  <p class="block2">Onun geçtiğini gören Aslan Userhat'm kansı hemen önemli bir olay olduğunu anladı. Kapkara gücünü boşuna harcayacak hayvanlardan değildi. Olanlardan haberdar olan başyontucu evinden fırladı, arkadaşlarını uyarmaya gitti. Birkaç dakika sonra, tüm Hakikat Meydanı ayaktaydı. Mezar kâtibi bile "Düşler Anahtarını" yazmaya ara verip çalışma odasından çıktı.</p>

  <p class="block2">- Bu gürültünün sebebi ne? diye şaşırdı.</p>

  <p class="block2">- Kapkara kapıya koştu, diye açıkladı Neşeli Renupe.</p>

  <p class="block2">- Beni bir köpek yüzünden mi rahatsız ettiniz?</p>

  <p class="block2">- Merkezî hükümet yakında mektubunuza cevap verecek! diye hatırlattı Araştırmacı İpuy. Kapkara'nın postacının ayak seslerini duyduğundan eminiz.</p>

  <p class="block2">- Hepiniz evlerinize dönüp...</p>

  <p class="block2">- Postacı! diye haykırdı Güçlü Naht. Herkes ana kapıya!</p>

  <p class="block2">- Eğer yasaları köpekler yapacaksa... diye homurdandı Kenhir, kapıya doğru yürürken.</p>

  <p class="block2">Uputi mezar kâtibine mühürlü bir papirüs uzattı.</p>

  <p class="block2">- Per Ramessu'daki kraliyet sarayından bir mektup, diye açıkladı. Zanaatkarlar Paneb'e yol açmak için açıldı.</p>

  <p class="block2">- Okuyun, dedi ustabaşı Kenhir'e.</p>

  <p class="block2">Yaşlı kâtip hâlâ titremeyen eliyle mührü kırdı.</p>

  <p class="block2">- Kraliçe Tausert Firavun Sipta'nın cenaze törenini yönetmek için yakında aramızda olacak. Tören için bütün hazırlıklar tamamlansın.</p>
</body>
</html>
