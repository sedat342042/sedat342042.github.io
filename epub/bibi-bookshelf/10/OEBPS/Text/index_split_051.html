<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_53">Elli dördüncü bölüm</h1>

  <p class="block2">Bir ay süren şenliklerden sonra, Per Ramessu kenti Setnaht'ın taç giyme törenlerinin etkisini yavaş yavaş üzerinden atmaya, gündelik hayata dönmeye başlamıştı. Bu yüzden yeni firavun, Vezir Hori'nin güneşin doğumundan hemen sonra özel dairesinin kapısına dayandığını görünce, fazla şaşırmadı.</p>

  <p class="block2">- Sizi böylesine erken rahatsız ettiğim için özür dilerim, Haşmetmeapları, ama kesin kararlar alabilmemiz için bazı dosyalan birlikte incelememiz gerekiyor. Setnaht çalışmaktan korkanlardan olmamıştı hiç. Bu yüzden, ağız sulandırıcı kahvaltısını bir kenara itti, başbakanının karşısına oturdu.</p>

  <p class="block2">- Harika haberlerim var, diye söze başladı Hori. Teb, Firavun Tausert'in taç giymesini büyük bir heyecanla kutladı, kraliçe de Firavun Sipta'nın cenaze töreninden sonra saraya yerleşti. Burada başlanılacak büyük şantiyelerin listesi var, özellikle de büyük bir dikkatle izleyeceğinizden emin olduğum Delta şantiyelerinin.</p>

  <p class="block2">- Devletin başına geçtiğimi duyunca, istifa edeceğinizi sanmıştım.</p>

  <p class="block2">- Size de söylediğim gibi, Haşmetmeapları, Kraliçe Tausert'e sadık kalıyorum. O da İki Ülke'nin yönetimiyle görevlendirildi, onun için hizmetime devam ediyorum... Taahhütlerinizi hatırlatmayı unutmadan.</p>

  <p class="block2">Firavun, Set'in ünlü öfkesine kapılmış olsaydı, bir dikilitaş kadar sağlam, ama cüretkâr vezirini ayaklarının altına alıp ezerdi kuşkusuz! Ne var ki büyük oğlunun dışında, hiç kimseye güvenemiyordu Setnaht... Bir tek bu dürüst ve katı Hori hariç. Onun yerine getirmek için birçok kişiyi düşünmüş, ama hiçbirinin başbakanlık görevini bu denli beceriyle yürüteceğine inanamamıştı. Tausert onu vezirliğe getirerek, Setnaht'ın da görevden almayacağını tahmin ederek, bir kez daha doğru düşünmüştü.</p>

  <p class="block2">- Bana gerçekten birlikte çalışmamız gerekiyormuş gibi geliyor...</p>

  <p class="block2">- Bunu duymak, beni mutlu etti Haşmetmeapları. Şimdi size birkaç sorundan bahsedecek, çözümlerinizi dinleyip uzlaşma yolu bulacağından emin olduğum Firavun Kraliçe Tausert'in görüşlerini alacağım. Birazcık iyi niyet ve çokça sabırla, büyük sonuçlar alacağımızdan eminim.</p>

  <p class="block2">- Sağlığınız nasıl, Baba?</p>

  <p class="block2">- Bitkin ve mutluyum, dedi Setnaht büyük oğluna. Vezir Hori bana bir anlık bir dinlenme fırsatı vermediği için, bitkin. Beni dikkatle dinlediği, kararlanma sırf karşı çıkma adına itiraz etmediği için de, mutlu. Yine de...</p>

  <p class="block2">- Yine de Tausert'in başkentteki gözü ve kulağı olarak çalışıyor ve istediğiniz gibi hareket etmenizi engelliyor.</p>

  <p class="block2">- Düşündüğümü daha iyi açıklayamazdın, oğul.</p>

  <p class="block2">- Bu durumdan rahatsız olduğunuz için, bana işi kökünden halledecek bir çözüm önermek istiyorsunuz.</p>

  <p class="block2">- Yoksa düşüncelerimi mi okumaya başladın?</p>

  <p class="block2">- Sizi yakından tanıdığımdan, iktidan paylaşmaktan mutlu olmadığınızı biliyorum.</p>

  <p class="block2">- Kim mutlu olur ki?</p>

  <p class="block2">- Ne öneriyorsunuz?</p>

  <p class="block2">- Tahmin edemiyor musun?</p>

  <p class="block2">- Korkarım evet, Baba. Ama Hori'yi görevden alıp, yerine bir kukla getirmek, büyük hata olur. Bu vezir, yönetimiyle kimseden eleştiri almayan, saygın ve saygıdeğer birisi.</p>

  <p class="block2">- Yine de Tausert'in Per Ramessu elçisi!</p>

  <p class="block2">- Onunla bir anlaşma yaptığınıza ve sözünüzü tuttuğunuza göre, bunun ne önemi var? O anlaşma, iyi bir anlaşma, Baba. Bozmaya kalkışmayın.</p>

  <p class="block2">Setnaht daha kolay nefes almaya başladı.</p>

  <p class="block2">Oğlunun görüşleri, tam da Setnaht'ın beklediği gibiydi. Bu yüzden onu, daha önceden karar verdiği gibi, orduların basma getirecekti.</p>

  <p class="block2">Mehi'nin, Karnak yakınındaki saraya yerleşen Tausert onuruna verdiği şölen, en ukalaları bile hayran bırakacak kadar görkemliydi. Firavun kraliçe gösterileri sadece birkaç dakika, Teb ileri gelenlerinin saygılarını kabul edecek kadar bir süre izlemişti oysa. Ne var ki bu kısacık süre bile Teblilerin ona hayran olması, gözlerinin kamaşması için yetip de artmıştı.</p>

  <p class="block2">- Ne harika bir kadm, dedi kaymakam generale, ne siyaset dehası! Tausert giderek Setnaht'ın etki alanını daraltıp ülkenin bütününe hakim olursa, hiç şaşmam.</p>

  <p class="block2">- Sakın hükümdarımızın çekiciliğine kapılmış olmayasınız?</p>

  <p class="block2">- Kim kapılmadı ki? Evini Teb'de kuran bir firavun, kentimiz için ne bulunmaz bir şeref! Böylece Per Ramessu parıltısından çok şey kaybedecek. Ama siz... Sanki bir tarafınız ağrıyormuş gibi Mehi...</p>

  <p class="block2">- Sadece geçici bir yorgunluk.</p>

  <p class="block2">- Biraz dinlenmelisiniz! BirlMerimizin komutanlığı, baü yakasının yönetimi, bölgemizin refahı için durup dinlenmeden çalışmanız... İnanılmaz bir yük! Toplumun iyiliği için yaptığınız bunca fedakârlık herkesin hayranlığını kazanıyor, ama biraz da kendi sağlığınızı düşünmek zorundasınız.</p>

  <p class="block2">- Endişelenmeyin, sağlığım mükemmel.</p>

  <p class="block2">- Hiç kuşkunuz olmasın, kentin ileri gelenleri sizi öve öve bitiremiyor, eminim kraliçe de görev sürenizi uzatacaktır. Bizzat ben de devlet adamı özelliklerinizden övgüyle söz ettim.</p>

  <p class="block2">- Size teşekkür borçluyum.</p>

  <p class="block2">- Bu yapabileceklerimin en azı, Mehi! Öğüdümü dinleyin, kendinizi biraz sakının. General kaskatı gülümsedi. Kaymakam ballı sözlerini başka kulaklara boşaltmak için uzaklaşır uzaklaşmaz, Mehi çoğu sarhoş konukların doldurduğu salondan ayrıldı. Endişe dolu günlerden sonra, nihayet gevşeyebilirdi Teb'in zenginleri. Tausert'in de söylediği gibi, yeni yönetim yerleşik düzene dokunmayacaktı.</p>

  <p class="block2">Sinirleri kopacak kadar gergin, hurma şarabını dikti, boğazı yandı. Yorgunluk... En ufak bir acıma göstermediği av hayvanları gibi, kendini de kapana sıkışmış gördüğünde, yorgunluğun hiç önemi kalmıyordu. O güne kadar bölgenin tek efendisiyken, haklarından en ufak bir taviz vermeyeceği kesin olan bir firavun kraliçenin iradesi önünde eğilmek zorunda kalacaktı. Tausert, Sipta'nın cenaze töreninden sonra Hakikat Meydanı'ndan ayrılıp batı yakasına dönmüş, başta Mehi olmak üzere Teb'in en etkili on kişisini, bir zamanlar Büyük Ramses'in kullandığı sarayın kabul salonunda toplamıştı.</p>

  <p class="block2">Konuşması kısa ve kesindi. Firavun kraliçe ordu da dahil, tüm alanları denetimi altına almak niyetindeydi. Mehi konuşmanın hemen arkasından kraliçeyi merkez kışlaya götürmek, yüksek rütbeli subaylarla tanıştırmak zorunda kal-mışü. Firavun kraliçe de piyade ve savaş arabalarının manevralarım izlemişti. Uğradığı hakaretin büyüklüğüne rağmen Mehi, Tausert'in sadık bir hizmetkârı gibi davranmak ve onun verdiği emirleri tartışmasız yerine getirmek zorunda olduğunu biliyordu.</p>

  <p class="block2">- O kahrolası kraliçeyi düşünüyorsun tatlı sevgilim, diye fısıldadı Serketa yanağını okşayarak.</p>

  <p class="block2">- Çok geçmez burnunu Hazine arşivlerine sokup, faaliyetlerimi denetlemeye başlar. En ufak bir sorunda, kaymakam gibi salyangozlar bütün kinlerini üzerime kusmak için, bir an bile tereddüt etmez.</p>

  <p class="block2">- Eğer ben onlara fırsat tanırsam, yumuşak aslanım.</p>

  <p class="block2">- Onayımı almadan hiçbir şeye kalkışma! diye buyurdu Mehi.</p>

  <p class="block2">- O dişi kaplanı ortadan kaldırmayı düşünmenin zamanı gelmedi mi? General karısının beline sarılıp kendine çekti.</p>

  <p class="block2">- Belki de, küçük kuzum, belki de... Ama sadece ben karar verince. İyice anladın mı?</p>

  <p class="block2">- Ne kadar erken olursa, o kadar iyi değil mi?</p>

  <p class="block2">- Tausert'in her şeye burnunu sokması insanların gözünü boyamaya yönelik geçici bir tutum sanıyorum; ona sunacağım rahat ve eğlenceli bir hayatla yetinecektir. Neden bana ötekiler gibi güvenmiyor?</p>

  <p class="block2">- Çünkü o firavun, üstelik, iktidara alışık bir kadın! Ona dikkat et, Mehi, tehlikeli bir düşman o kadın.</p>

  <p class="block2">Mehi Serketa'nın uyarısını ciddiye aldı.</p>

  <p class="block2">- Eğer gerekirse, Teb'i nasıl oynattığımı anlayacak fırsat bulamadan müdahale ederiz.</p>

  <p class="block2">Serketa zevk içinde, bir firavun öldüreceği o mutlu dakikayı düşünmeye başladı.</p>

  <p class="block2">- Dakter geldi mi?</p>

  <p class="block2">- Çalışma odanda seni bekliyor.</p>

  <p class="block2">Kısa boylu, sakallı adam yerinde duramıyordu. Mehi görününce, öfkesini tutamadı.</p>

  <p class="block2">- Sonunda gelebildiniz! Bu şölene neden davet edilmedim ve buraya neden başımda kukuletayla girmek zorunda bırakıldım?</p>

  <p class="block2">- Görüşmemizin gizli kalması için.</p>

  <p class="block2">Dakter'in öfkesi yatıştı. Mehi'nin davranışı, generalin sonunda harekete geçmeye karar verdiğini müjdeliyordu.</p>

  <p class="block2">- Hizmetlerime ihtiyacınız mı var? diye sordu bilgin yapış yapış bir sesle.</p>

  <p class="block2">- Batı çölünde bir Libya kampı gördüm. Dakter'in yüzü soldu.</p>

  <p class="block2">- Libyalılar! Yoksa... Teb'e saldırmaya mı hazırlanıyorlar?</p>

  <p class="block2">- Bunlar sadece izci, ama uzun zamandır bu kadar yakına sokulmuyorlardı.</p>

  <p class="block2">- Onları yakalamak için, bir birlik gönderdiniz herhalde.</p>

  <p class="block2">- Tausert bana o kadar güçlük çıkarıyor ki, belki de yeni müttefiklere ihtiyacım olabilir.</p>

  <p class="block2">- Libyalı müttefikler! Ama onlar Mısır'ın amansız düşmanı!</p>

  <p class="block2">- Her şey koşullara bağlı, sevgili Dakter. Çölü avuçlarının içi gibi bilen devriyelerle birlikte gidip, Libyalı izcileri bulacaksınız.</p>

  <p class="block2">- Polisler Libyalıları öldürür!</p>

  <p class="block2">- Emirlerim açık. Eımrlerimin yerine getirilmesini sağlamaktan da sen sorumlusun. Önce onları sorguya çekecek, sonra da benden bir mesaj ileteceksiniz. Bilgin ne diyeceğini şaşırdı.</p>

  <p class="block2">- Yani... Libyalıları serbest bırakacağız! Polisler asla kabul etmez.</p>

  <p class="block2">- Emir emirdir... Senin için de emirlerim var. General, Dakter'e tam olarak ne istediğini açıkladı.</p>

  <p class="block2">- Tehlikeler...</p>

  <p class="block2">- Seçme hakkın yok, dostum.</p>

  <p class="block2">Mehi'nin buz gibi bakışı, bilginin itiraz etmesini önledi.</p>

  <p class="block2">- Başar, Dakter. Yoksa, bağışlamam seni.</p>
</body>
</html>
