<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_44">Kırk beşinci bölüm</h1>

  <p class="block2">Hızlı gemisinin gövdesindeki deliklerin onarılması için günlerce sabırsızlıkla bekledikten sonra, nihayet Teb'e hareket etmeye hazırdı Paneb. Seçkin muhafız birliğinin bir subayı yanına geldi.</p>

  <p class="block2">- Vezir Hori sizi görmek istiyor.</p>

  <p class="block2">- Vezir mi ? Ama gemim bekliyor ve...</p>

  <p class="block2">- Beni izleyin.</p>

  <p class="block2">Emir gibi. Anlaşılan Kraliçe Tausert başbakanından ustabaşıyla birkaç ayrıntıyı görüşmesini istemişti.</p>

  <p class="block2">Şafakla birlikte işe koyulan Hori, nezaket cümleleriyle zaman kaybetmeyen, ciddi ve soğuk biriydi. Hiç de hoşnut kalmadığı atanmasından bu yana, kraliçenin ilettiği bütün dosyaları incelemiş, başta Setnaht olmak üzere bütün bakanlarla baş başa görüşmüş, her alandaki özel sorunları öğrenmeye çalışmıştı.</p>

  <p class="block2">- Hakikat Meydanı Ustabaşısı Cesur Paneb, siz misiniz?</p>

  <p class="block2">- Benim.</p>

  <p class="block2">- Kendinizi emrinizdeki zanaatkarlardan sorumlu görüyor musunuz? Soru Paneb'e bir yumruk gibi çarptı.</p>

  <p class="block2">- Bundan nasıl şüphe edersiniz?</p>

  <p class="block2">- Bir haydudu önemli bir göreve getiren yöneticiden kuşkulanılmaz da, ne yapılır?</p>

  <p class="block2">Dev adam şaşkınlıktan yıkılacak gibiydi.</p>

  <p class="block2">- Bir haydut... İyi ama, kimden söz ediyorsunuz?</p>

  <p class="block2">- Teb'deki adlî yetkililer bana loncanızdan bir zanaatkarın, gemiciler bayramı sırasında işlediği ağır suçlarla ilgili bir dosya ulaştırdılar. O namussuz iki kadını hapsetmiş, dövmüş ve tecavüze yeltenmiş. Evli olduğunu, karısını meslektaşlarının kanlarıyla aldattığını itiraf etmiş. Hakikat Meydanı üyesi olduğundan ve naibenin loncanıza vermeye niyetlendiği görevin önemini göz önünde bulundurarak, sessiz ve derin bir soruşturma yapılmasını istiyorum. Özellikle de suçlunun sağ kollarınızdan biri olduğunu duyduktan sonra.</p>

  <p class="block2">- Adı ne? dedi Paneb, yıkılmışçasına.</p>

  <p class="block2">- Ekip şefi yardımcısıymış, adı da Aperti.</p>

  <p class="block2">Dev adam, kraliyet sarayının tepesine yıkıldığını sandı.</p>

  <p class="block2">- Aperti benim oğlum, dedi sonunda. Ekip şefi yardımcısı falan değil, basit bir alçıcı.</p>

  <p class="block2">Vezir Hori'nin yüzünde en ufak bir değişiklik olmadı.</p>

  <p class="block2">- Suçun ciddiyetine dayanarak ve oğlunuzun bu suçları Hakikat Meydanı dışında işlediğini göz önünde bulundurarak, dosyanın kapatılmamasını istiyorum. Yine de loncanın bütün bunlardan sorumlu tutulamayacağı açık.</p>

  <p class="block2">- Bizim mahkememizde yargılanması gerekmez mi?</p>

  <p class="block2">- Bunu isteme hakkına sahipsiniz; yine de böyle bir istekte bulunmamanız için sizi uyarıyorum. Hafifletici nedenler arayarak yasal süreci geciktirirsiniz, ama eninde sonunda dosya benim mahkememe gelecektir. Hoşgörüme sakın güvenmeyin.</p>

  <p class="block2">- Oğlum olsun, olmasın, Aperti bir alçı zanaatkarıdır, bu yüzden kendisini yetiştirenlerce yargılanması gerekir.</p>

  <p class="block2">Hori ayağa kalkü.</p>

  <p class="block2">- Beni karşınıza almakla yanlış yapıyorsunuz, Ustabaşı.</p>

  <p class="block2">- Ben sadece yasamıza uyuyorum.</p>

  <p class="block2">General Mehi, Per Ramessu'daki ajanlarından birinin tuttuğu paralı askerlerin tuzağından kurtulan Paneb'i getiren geminin Teb'e yaklaştığını duyar duymaz, merkez kışlasından ayrılıp, limana gitti. Yeni yetkilerle donatılmış ustabaşını görmek için acele ediyordu. Belki de kraliçe Paneb'in yanına yardımcılarından birini katmıştı.</p>

  <p class="block2">Oysa rıhtıma yalnız inen Paneb'in yüzü, hiç de onurlandırılmış bir yetkilininkine hiç benzemiyordu.</p>

  <p class="block2">- Yolculuğunuz rahat geçti mi?</p>

  <p class="block2">- Benimle hapishaneye kadar gelebilir misiniz, Mehi? Yardımıza ihtiyacım olabilir de.</p>

  <p class="block2">- Hapishaneye mi?.. İyi ama, neden?</p>

  <p class="block2">- Çünkü oğlumu çıkarmak ve yargılanması için köye götürmek istiyorum.</p>

  <p class="block2">- Herhalde hemen düzelteceğimiz bir yanlış anlamadır.</p>

  <p class="block2">- Gemiciler bayramı sırasında ortalığı karıştırmış.</p>

  <p class="block2">- Ah... Şimdi iş ciddileşti işte, çünkü yaptıkları çok gürültü çıkardı. Size yardım etmek isterdim, ama...</p>

  <p class="block2">- Vezir Hori'nin haberi var. Mehi üzgün görünmeye çalıştı.</p>

  <p class="block2">- Oğlunuzun bir hata işlediğini kabul edip, tazminat ödeyeceğini umarım. Hapishaneye yaklaşırlarken, Mehi dudaklarım yakan soruyu daha fazla tutamadı.</p>

  <p class="block2">- Kraliçeyi gördünüz mü?</p>

  <p class="block2">- O onura eriştim.</p>

  <p class="block2">- Haşmetmeapları nasıl?</p>

  <p class="block2">- Ülkeyi yönetiyor.</p>

  <p class="block2">- Beni rahatlattınız, Paneb.</p>

  <p class="block2">Ustabaşının devlet işleriyle hiç ilgilenmediğini gören Mehi, yolculuğunun başarısız olduğu sonucuna vardı. Anlaşılan kraliçeden Hakikat Meydanı'yla ilgili bir istekte bulunmuş, ret cevabı almıştı.</p>

  <p class="block2">Rahatladı, hapishane müdürünün yanma ihtişamla girdi ve tutuklu Aperti'nin Hakikat Meydanı'na nakledilmesini istedi. Ustabaşının varlığı yöneticinin endişelerini dağıttı.</p>

  <p class="block2">Paneb'in oğlu hücreden çıkarıldı. Tutuklanmaktan hiç etkilenmemişe benziyordu.</p>

  <p class="block2">- Sonunda gelebildin, Baba! Sabrım tükenmek üzereydi...</p>

  <p class="block2">- Polis seni köye götürecek. Evde kal, ne sebeple olursa olsun, sakın çıkma.</p>

  <p class="block2">- Bak, önemli bir şey yapmadım ve...</p>

  <p class="block2">- Sözümü dinle.</p>

  <p class="block2">Babasının sesinden, tartışmayı sonraya bırakmanın daha iyi olacağını anladı Aperti.</p>

  <p class="block2">- Suçlama dosyasının tümüne ihtiyacım var, dedi Paneb generale.</p>

  <p class="block2">Ustabaşı Kraliçe Tausertle yaptığı görüşmenin bütün ayrıntılarını bilge kadına, mezar kâtibine ve sol ekip şefine anlattı.</p>

  <p class="block2">- Size danışmadan bir karar verdim, diye itiraf etti. Kraliçeye cevap vermek zorundaydım.</p>

  <p class="block2">- Doğrusunu yapmışsın, dedi Kenhir. Ülkeyi o yönetiyor, hükümdarımız olarak onu tanıyoruz.</p>

  <p class="block2">Hay endişeliydi.</p>

  <p class="block2">- Gerekli altını üretebilecek miyiz?</p>

  <p class="block2">- Çok kolay olmayacak, demek zorunda kaldı bilge kadın. Üretim yöntemi oldukça karmaşık, gereksiz acele bizi başarısızlığa sürükler.</p>

  <p class="block2">- Öyleyse, hiç zaman kaybetmeyelim!</p>

  <p class="block2">- Önce mahkemeyi toplamalıyız, dedi Paneb.</p>

  <p class="block2">- Oğlunla ilgili dosyayı okudum, diye açıkladı Kenhir. Oldukça ağır. Aperti'nin kurtulma imkânı yok.</p>

  <p class="block2">- Yine de loncanın bir üyesi, diye hatırlattı sol ekip şefi, üstelik iyi bir alçı ustası oldu. Gençliğinde kim delilik yapmadı ki?</p>

  <p class="block2">- Burada delilikten söz edilmiyor, diye düzeltti mezar kâtibi. Suçlandığı konular zina, saldırı ve tecavüz girişimi! Aperti hayvansal bir şiddetle davranıyor, hayat kurallarımıza aldırmıyor bile. Zanaatkar karılarından çoğu ondan şikâyetçi. Bazıları onu tahrik etmiş olabilir, ama çoğu o serserinin kendilerini rahatsız ettiğini, hatta kabalık yaptığını belirtiyor.</p>

  <p class="block2">Paneb itiraz etmedi.</p>

  <p class="block2">- Mahkemeyi yarın sabah toplayacağız. Lekesiz Uabet gözyaşlarına boğulmuştu.</p>

  <p class="block2">- Neden... neden yaptı bunları? Kansı onu seviyor, onu mutlu etmek için her şeyi yapmaya hazır, oysa o, evli kadınları rahatsız ediyor! Oh, Paneb... Oğlumuz bize işkence ediyor!</p>

  <p class="block2">Narin Uabet dev adamın kollarına sığındı.</p>

  <p class="block2">- Tanrılar seni yaralıyor, dedi karısına. Ama bunun karşılığında da, belki bundan sonraki bilge kadınımız olacak Selena'yı verdiler.</p>

  <p class="block2">- Haklısın... O yumurcak, neredeyse Işık kadar ışıltılı.</p>

  <p class="block2">- Vakit geldi, Uabet.</p>

  <p class="block2">- Burada beklemeyi tercih ederim.</p>

  <p class="block2">Paneb önünde tüm köy halkının toplandığı Maat Tapınağı'na yöneldi. Aperti, Güçlü Naht ile Somurtkan Karo'nun arasında duruyordu.</p>

  <p class="block2">- Hakikat Meydanı'nın ustabaşısı olarak, mahkemeye başkanlık etmek görevi bana düşüyor. Ne var ki zanlı benim oğlum, bu yüzden taraf tutmakla suçlanabilirim. Tanrıça Maat'ın tüyü üzerine yemin ederim ki, böyle olmayacak. Yine de soruyorum, içinizde başkanlığıma itiraz eden var mı?</p>

  <p class="block2">Kimse çıkmadı.</p>

  <p class="block2">- Mezar kâtibi suçlamayı okusun.</p>

  <p class="block2">Kenhir ağır ağır okuyarak Aperti'nin suçlarını saydı, yapılan şikâyetleri sıraladı. Genç adam gülümsüyor, köy mahkemesinin Doğu Teb Mahkemesi'nden çok daha hafif bir ceza vereceğine, biraz önce başlayan uzun yasal çekişmeden galip çıkacağına inanıyordu. Lonca üyesi kimliği, dış dünyaya karşı bir çeşit kalkan görevi yapıyordu ne de olsa.</p>

  <p class="block2">- Zanlı kendini savunsun, diye buyurdu Paneb.</p>

  <p class="block2">- Bütün bunlar kızgın dişi yalanları, diye itiraz etti Aperti alayla. İstediklerini aldılar, öyle değil mi? Öyleyse, bu kadar dert niye?</p>

  <p class="block2">- Zanlı yaptıklarını kabul ediyor mu?</p>

  <p class="block2">- Bakın, buna itirazım yok! Kadınlardan hepsi zevkini aldı. Kancıklar gerçek erkeklerden hoşlanır, ben de böyle bir erkek olduğum için, kendimi talihli görüyorum.</p>

  <p class="block2">Aperti'nin saldırganlığıyla sarsılan dinleyiciler, ağır bir sessizliğe gömüldüler.</p>

  <p class="block2">- İşte önerdiğim ceza, dedi ustabaşı. Lekesiz Uabet ile Cesur Paneb'in oğlu, Alçıcı Aperti insan varlığına karşı şiddet kullandığını ve Maat yasasına karşı geldiğini kabul ettiğinden, loncamızda kalmaya layık değildir. Bu nedenle, Hakikat Meydanı'ndan kovulması gerekir. Kansının boşanma talebi kabul edilmiştir, bu boşanma kararı kocanın kusurlarına dayanarak alınmıştır. Aperti bundan sonra köyün kapısından geçemeyecek, hiç yaşamamış gibi, adı mezar günlüğünden silinecektir. Hiçbir zanaatkar onu ekibinin bir üyesi olarak göremez. Annesi ve babası da onu reddettiğinden, evlat haklarını da kaybedecektir.</p>
</body>
</html>
