<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_32">Otuz üçüncü bölüm</h1>

  <p class="block2">Kenhir XVIII. Sülale dönemine ait fayans ustalarının arşivlerini inceliyordu. Bu ustalar sayısız şaheserin yaratıcılarıydı. Okuduklarından, işe yarar bir şey çıkmayacağını anlayıp, umutsuzluğa kapıldı.</p>

  <p class="block2">Yeni atölyeden çıkan ilk vazolar, parlak mavi renkleriyle kusursuz görünüyorlardı, ama Paneb'in kilitli depodan çıkardığı eski örnekle karşılaştınldıklannda, ne kadar basit kalıyorlardı!</p>

  <p class="block2">- Kuvarslı kum yeterince öğütüldü mü? diye sordu.</p>

  <p class="block2">- Hem de iki kez, diye cevap verdi Hay. Eritici olarak, bana öğretilenlere sadık kaldım, kükürt ve bitki külü kattım. Malzeme hem sağlam hem de gözenekli bir kütle oluşturdu, ısıüp sır sürdüm. Ama örnek vazonun yanında, çok soluk kaldı.</p>

  <p class="block2">- Kaç dereceye kadar çıktın?</p>

  <p class="block2">- Hemen hemen dokuz yüz dereceye. Isıyı değiştirdik, ama en iyi sonucu dokuz yüzde aldık.</p>

  <p class="block2">- Bir madde eksik, demek... Bilge kadını getirmeye gidiyorum. Işık vazonun yapım çalışmalarını izledi. Karan tartışılmazdı.</p>

  <p class="block2">- Gerçekten de temel maddelerden biri eksik. Beni usta-başıyla yalnız bıraksınlar.</p>

  <p class="block2">Atölyenin kapısı kilitlendi, Paneb kum dolu kocaman çuvalı açtı... yarısına kadar dolu çuvalı. Kumun altında Işık Taşı saklıydı.</p>

  <p class="block2">- Kimse gizlendiği yerden çıkarırken görmedi mi seni?</p>

  <p class="block2">- Yanımda Kapkara ve Çirkin Hayvan'la, geceyansı gidip aldım taşı. Onların dikkatinden kimse kurtulamaz.</p>

  <p class="block2">- Yaptığınız maviyi herhangi bir seramikçi de üretebilirdi; atalarımızın kullandığı mavi, bambaşka bir şey. Kısacası, Işık Taşı'ndan başka bir kaynaktan geliyor olamaz. Üretimin her aşamasında, Işık Taşı malzemeyi aydınlatacak. Paneb kendi öğüttüğü yüksek kuvars içerikli kumdan bir topak yaptı, kül ve kükürt ekledi, basit bir biçime sokup üzerine Hay'ın kullandığından daha soluk bir kat boya sürüp ısıttı.</p>

  <p class="block2">Isı yükseldikçe, taştan çıkan parıltı güçleniyordu. Işık ve Paneb olağanüstü durulukta bir mavinin çiçek açmasını, değerli bir elbise gibi vazoyu kaplamasını hayranlıkla izlediler.</p>

  <p class="block2">İş bittiğinde, ışıltı dindi, taş neredeyse hareketsizliğe büründü. Vazonun yanındaki geniş kenarlı kupanın içinde pigmentler toplanmıştı.</p>

  <p class="block2">- Kobalt mavisi, dedi bilge kadm. Papirüsler ondan söz ediyor ama, bulunabilir olduğunu sanmıyordum hiç. O taklit edilemez rengi veren, bu mavi.<sup class="calibre2"><sup class="noteref" id="back_note_4"><a class="calibre3" href="../Text/index_split_074.html#note_4" title="4">4</a></sup></sup></p>

  <p class="block2">Hain emindi artık; bilge kadın ile ustabaşı atölyeye kapandılarsa, bunun anlamı sadece gözlerden ve kulaklardan ırak, Işık Taşı'nı kullanacak olmalarıydı. Üstelik Işık Taşı atölyeye girdiğine göre, çıkarılması gerekecekti; büyük bir ihtimalle de, Paneb tarafından. Dev adamı taşın gizlendiği yere kadar izlemek de haine kalmıştı artık. Öteki sağ ekip zanaatkârlanyla birlikte, hain de bilge kadını atölyenin eşiğinde gördü. Zanaatkarlara geniş boyunlu büyük bir vazo gösteriyordu.</p>

  <p class="block2">Birkaç saniye boyunca, herkesin soluğu kesildi. Mavi hem yoğun hem de yumuşaktı, doğaüstü bir ışıkla aydınlanıyormuş gibi.</p>

  <p class="block2">- Başardınız! diye haykırdı Tuti hayranlıkla.</p>

  <p class="block2">- Elimizde bir sürü vazo ile birkaç muska yapmaya yetecek renklendirici var, dedi Paneb. Bu koleksiyon atalarımıza layık olacak.</p>

  <p class="block2">- Böylesi bir başarı, bir şölen gerektirir, dedi Pişkin Somun Pay. Size köfte ve alabalık filetosu yapacağım.</p>

  <p class="block2">- Her şeyi hazırlayın, diye onayladı Paneb. Ben çevreyi düzenleyip finnlann altını söndüreyim.</p>

  <p class="block2">Hain arkadaşlarına yardım etmek zorundaydı, ne var ki zanaatkarlar masalar ile iskemleleri atölyenin yakınına yerleştirince, Paneb'i gözden kaybetmeme imkânını bulmuş oldu.</p>

  <p class="block2">Yemek biter bitmez yine atölyeye kapandı Paneb.</p>

  <p class="block2">Hain arkadaşları gibi evine gitmedi, sahipsiz bir evin terasına saklanarak Işık Taşı'nın bulunduğu atölyeyi gözetlemeye koyuldu.</p>

  <p class="block2">Bekleyiş bitmeyecek gibiydi, ama iyiye alametti. Paneb eğer bu kadar geç olmasını bekliyorsa, Işık Taşı'm yerine gizlemeden önce bütün köyün uyuduğundan emin olmak istiyor demekti.</p>

  <p class="block2">Bir bulut yeniayın ikinci gününün ince hilalini örterken, atölyenin kapısı açıldı.</p>

  <p class="block2">Omzunda bir çuval, Paneb dışarı çıkıp çevresine bakındı.</p>

  <p class="block2">İçi kum dolu bir çuval... Demek Işık Taşı'nı atölyeye sokmak için ustabaşının kullandığı yol, buydu! Işık Taşı olmadan, ataların mavisini bulması imkânsızdı. Her malzemeyi kusursuzluğa taşıyarak aydınlatan da Işık Taşı değil miydi? Suskun Nefer'i öldürerek, kendi içindeki bütün amaçlan da yok etmişti. Damarlarında dolaşan, dürtülerine hâkim olmasını sağlayan buz gibi bir kandı artık. Bu yüzden, dikkatlice iz sürmek için basamakları sakince indi, önce evin köşesine, sonra bir su küpünün ardına saklandı.</p>

  <p class="block2">Sırtındaki ağırlık nedeniyle ağır ağır yürüyordu Paneb, tapmağa doğru.</p>

  <p class="block2">Tabiî ya! Tapınak... En güzel saklama yeri! Gün boyunca orada ayinler düzenlenir, tütsü yakılır, ayin eşyaları temizlenirdi... Gece olunca da, sunağın arkasındaki kilitli kapının ötesinde, ilahî güçler dinlenirdi. Köylülerden hiçbiri, hainin aklından geçirdiğini yapmaya cesaret edemez, kilidi kırıp kutsal tapınağa saygısızlık etmeyi düşünemezdi.</p>

  <p class="block2">Paneb sütunlu kapıdan girdi, üstü açık avluyu geçti ve ana binaya girdi. Hain bir sütunun ardına saklanarak ustabaşının çıkmasını bekledi. Kuşkusuz, loncanın hazinesini kolayca saklamak için hareketli, dönen taşlar yapmıştı ustabaşı. Her zamankinden farklı bir şey hissedip, dikkatle doğruldu; çevrede ne Kapkara ne de Çirkin Hayvan vardı. Bunun anlamı da dev adamın köpek ile kazını evde tuttuğu, haine bir tuzak hazırladığıydı.</p>

  <p class="block2">Bu yüzden, Paneb elleri bomboş, tapmaktan çıktığında, hain de duvarların yanından hızla yürüyerek evinin yolunu tuttu. Daha kapısını henüz kapamıştı ki, Çirkin Hayvan'nın gaklamasını, Kapkara'nın havlamasını duydu.</p>

  <p class="block2">Paneb umutsuzluğa düşecekti; çünkü avını yine elinden kaçınyordu. Oysa hainin keyfi yerindeydi. Işık Taşı gerçekten de Maat ve Hathor Tapınağı'nda gizleniyordu.</p>

  <p class="block2">Hâlâ devam eden dirsek ağrısı yüzünden Kenhir, başını Güçlü Mut'a ovduruyor, ama bir yandan da genç karısına böylesine bağımlı olmaktan sıkılıyordu. Işık'ın masajları sayesinde, hiç olmazsa bu son birkaç günde mezar günlüğünü kendi tutabilmiş, sanki bir ödül bekliyormuş gibi iltifat üzerine iltifat yağdıran İmuni'ye muhtaç olmamıştı.</p>

  <p class="block2">İmuni loncanın ruhundan en ufak bir şey anlamamıştı; mesleğinde ilerlemekten başka bir şey düşünmeyen herhangi bir önemsiz kâtip gibi davranıyor, parçası olduğu maceradan zevk almak için bir gayret göstermiyordu.</p>

  <p class="block2">Kenhir farkındaydı İmuni'nin tek isteğinin; mezar kâtibi olmak ve üstünlüğünü her iki ekip şefine kabul ettirmek. Böylesi kurnaz tilkiler oldukça becerikli olurlar, bu nedenle hafife alınmamaları gerekir.</p>

  <p class="block2">- Tapmağa kadar gidiyorum, dedi Kenhir Mut'a.</p>

  <p class="block2">- Bu hiç de akıllıca olmaz. Dinlenmeniz gerekirdi.</p>

  <p class="block2">- Bu sabah, kendimi daha iyi hissediyorum.</p>

  <p class="block2">- Öğle yemeğini hazırlamaya başladım bile... Sakın geç kalmayın.</p>

  <p class="block2">Genç kadının hazırlamakta olduğu baharatlı güvercin ızgarasını düşününce, geç kalma tehlikesi olmadığına karar verdi Kenhir. Haklı olarak köyün en usta aşçısı sayılan Güçlü Mut, Kenhir'in ağzının suyunu akıtan tariflerini geliştirmekten bıkmıyordu bir türlü.</p>

  <p class="block2">Yaşlı kâtip ana yola girdi. Köylülerin selamına homurdanarak karşılık verdi. Ustabaşı yeni bir eşik taşı yerleştiriyordu.</p>

  <p class="block2">- Hain tuzağa düştü mü? diye sordu Kenhir.</p>

  <p class="block2">- Maalesef hayır.</p>

  <p class="block2">- İnanılmaz bir şey! Birinin onu niyetlerimizden haberdar ettiğine inanasım geliyor.</p>

  <p class="block2">- Sadece sezgilerinin güçlü olduğuna inanalım biz. Köpek ile kazm yokluğu dikkatini çekmiş olabilir.</p>

  <p class="block2">- O iblisi bir gün yakalayabilecek miyiz?</p>

  <p class="block2">- Stratejimiz hiç de kötü değil.</p>

  <p class="block2">- Yine de yaptıkları hâlâ yanma kâr kalıyor!</p>

  <p class="block2">- İnsan kendi hırsının tutsağıyken, özgür olduğunu söyleyebilir mi? Işık Taşı düşlerine giriyor, tek düşüncesi ona sahip olmak. Planımızı uygulamaya devam edelim.</p>

  <p class="block2">- O canavarın bu geceden tezi yok, kafese konulmasını tercih ederdim.</p>

  <p class="block2">- Bana sabırlı olmayı öğreten, bizzat siz değil miydiniz, Kenhir?</p>
</body>
</html>
