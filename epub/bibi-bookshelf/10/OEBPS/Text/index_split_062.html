<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_64">Altmış beşinci bölüm</h1>

  <p class="block2">Paneb yirmi saat boyunca, sonradan inceltici olarak potasyum tuzu kattığı bakirli ve kalsiyumlu silikatın pişmesini izlemişti. Kalıptaki ısı bin dereceye ulaşabilirdi, bu nedenle toz halinde dövülüp nemlendirildikten ve sıkıştırıldıktan sonra benzersiz bir maviye dönüşecek renklendiriciye ulaşmak için, sürekli olarak ateşin sıcaklığını ayarlıyordu.</p>

  <p class="block2">Daire şeklinde küçük topaklar halinde kurutacağı ve ihtiyacına göre parçalar koparacağı bu tozu yapma işini kimseye vermemişti. Boyayı kalıcı kılmak için de fıstık ağacı tohumlarından birinci sınıf bir vernik üretmişti.</p>

  <p class="block2">Tausert ile Setnaht'ın yatacağı ebedî istirahatgâha girdiğinde, tüm zanaatkarlar temel aşamalardan birinin tamamlanmak üzere olduğunu anladılar. Kurtarıcı Şed'in bile gırtlağı kurumuştu.</p>

  <p class="block2">- Işık uygun mu? diye sordu ressam ustabaşına. Ustalıkla yerleştirilmiş, üçer fitilli otuz kandil aşağı inen</p>

  <p class="block2">koridora yoğun bir ışık yayıyordu.</p>

  <p class="block2">- Mükemmel. Yedek kandiller?</p>

  <p class="block2">- Kenhir dolu bir sandık verdi.</p>

  <p class="block2">Ustabaşı malzemeleri son bir kez gözden geçirdi. Kireçtaşı, fırça için kusursuz bir yüzey oluşturan ince bir tabakayla örtülmüştü.</p>

  <p class="block2">- Bu harika bir çalışma, dedi.</p>

  <p class="block2">- Ayrıntılı planlar hazır, artık kafes çizimine geçebiliriz.</p>

  <p class="block2">- Gerekmeyecek. Kurtarıcı Şed şaşırdı.</p>

  <p class="block2">- Gerekmeyecek mi?.. Orantıları verecek kafes yönteminden vaz mı geçeceksin?</p>

  <p class="block2">- Orantı ya elimde yaşıyordur ya da başarısız olurum.</p>

  <p class="block2">- Büyük bir tehlikeye atılıyorsun!</p>

  <p class="block2">- Biliyorum, Şed. Bu ebedî istirahatgâhın görüntüsü gecelerden beri düşüme giriyor, bütün şekillerini görüyor, güçlerini hissediyorum. Işığı karanlıklara yayan güç belirtilerini de. Mezarın kapısını kapadığımızda, bir ayin başlayacak, ilahlar konuşacak. Onları boyarken, onları saran kelamı çizerken, Hakikat Meydanı'na layık olmak istiyorum.</p>

  <p class="block2">Dev adamın güçlü sesi henüz hareketsiz bir boşluktan başka bir şey olmayan mezarı doldurdu. Sağ ekibin tüm zanaatkarları, onu iyi tanıdıklarını sanan bütün ustalar, birden Paneb'de yeni bir boyut gördüler.</p>

  <p class="block2">- Suskun Nefer manevî oğlunun vücudunda dirildi, diye fısıldadı Cömert Didya.</p>

  <p class="block2">- Loncayı yöneten, hep aynı ustabaşı, diye ekledi Âlim Tuh.</p>

  <p class="block2">Paneb pürüzsüz duvarın karşısında, birkaç dakika hareketsiz durdu.</p>

  <p class="block2">- Geçide tırmanıp, dinlenmenizin zamanı geldi. Ben, geceyi burada geçireceğim.</p>

  <p class="block2">Zanaatkarlar Krallar Vadisi'nden ayrılır ayrılmaz, işe koyuldu Paneb. On iki saatlik ayin boyunca dirilmek üzere karanlıklara dalan güneş gibi, zanaatkar da mezarın sessizliğine meydan okuyacak, sadece doğan esere bakacaktı. Ertesi sabah şantiyeye dönen ekip, ustabaşını ebedî istirahatgâhın yanında, gözleri yarı kapalı oturur buldu. Güneş gökyüzünde zaferini haykırmaya başlamıştı bile.</p>

  <p class="block2">- Girebilir miyim? diye sordu Kurtarıcı Şed. Paneb usulca başını salladı.</p>

  <p class="block2">Şed, peşinde öteki zanaatkarlarla, güçlerini yitirmeye başlayan kandillerin hâlâ aydınlattığı koridora girdi.</p>

  <p class="block2">Ve ellerinde hançerler, öte tarafın kapısını bekleyen düşsel figürler gördüler. Yok olmadan, gecenin her saatini aşabilmek için adları bilinmesi gereken bu varlıklar, Paneb'in elinde canlı renklere boyanmış, insanın ruhuna darbe vuran ve görülmez gerçekleri canlandıran şaheserlere dönmüştü.</p>

  <p class="block2">- Kafes yapmadan, biçimlerde ve ayrıntılarda ne inanılmaz bir keskinlik! diye şaşırdı Kararlı Gau.</p>

  <p class="block2">- Bu varlıkları yatıştıran metinleri bilmesem, korkardım, diye itiraf etti Pişkin Somun Pay.</p>

  <p class="block2">- Zirvenin ateşi Paneb'in ellerine ilham oluyor, dedi Çakal Unes. Ustabaşının kardeşleri şaşkınlık içinde duruyor, gözlerini doğruluğun teminatı olan bu acımasız nöbetçilerden ayıramıyordu.</p>

  <p class="block2">- İşbaşına, dedi Paneb arkadaşlarının yanına gelip.</p>

  <p class="block2">- Biraz uyusan, daha iyi olmaz mı? dedi Neşeli Renupe.</p>

  <p class="block2">- Kenhir beni tembellikle suçlayabilir! Kazmaya ve yeni renkler hazırlamaya devam edelim.</p>

  <p class="block2">Mehi ve Serketa'nın düzenlediği şölen, her zamanki gibi çok görkemli geçmiş, aralarında sarayın başhetöıninin de bulunduğu, Tebli soylular tarafından çok beğenilmişti. Generalin eşi, elbisesinin derin dekoltesini cömertçe gözler önüne seriyor, bu arada da başhekime gereken ilgiyi göstermekte geri kalmıyordu. -Tüm bölge, ustalığınızdan bahsediyor, Doktor, diye kutladı hekimi Mehi. Hemen hepsi teşhisinizde hiç yanılmadığı-nıza yemin ediyor. Hekim şarap dolu kupasını sıktı.</p>

  <p class="block2">- İltifat ediyorsunuz, General.</p>

  <p class="block2">- Hiç de değil, sevgili dostum! Meslektaşlarınızın kıskançlığı, başarınızın en sağlam kanıtı değil mi?</p>

  <p class="block2">- Yoksa bazı eleştiriler mi duydunuz? dedi başhekim endişeyle.</p>

  <p class="block2">- Kıskançlardan nefret ettiğim için, hiç cesaretlendirmem böylelerini.</p>

  <p class="block2">- Size nasıl teşekkür edeceğim, General?</p>

  <p class="block2">- Talihim varmış ki, sağlığım kusursuz! En ufak bir dertte, size başvuracağım.</p>

  <p class="block2">- Bundan onur duyarım. Bu eleştiriler... görevimi tehdit edecek gibi mi?</p>

  <p class="block2">- Yerinizi almak ve görevinizle ilgili ayrıcalıklardan yararlanmak isteyen birçok hekim var... Endişelenmeyin, benden daha iyi bir savunucu bulamazsınız. Teb kenti görüşlerimi hafife almaz.</p>

  <p class="block2">- Bunun tamamen farkındayım, General. Size şükran borçlu olduğumu bilin.</p>

  <p class="block2">Mehi konuğunu bahçeye, onlarca konuğun nefis yemeklerin tadına baktığı salonun gürültüsünün uzağına götürdü.</p>

  <p class="block2">- Varlığıyla Teb kentini aydınlatan hükümdarımıza beslediğim sevgiyi bilirsiniz, dedi general kısık sesle. Duyduğum çelişkili haberlerden sonra oldukça endişelendiğimi de saklamayacağım. Söylentilerden bazılarına göre, kraliçe geçici bir hastalığa yakalanmış, bazıları da tedavi edilemeyecek, korkunç bir derdi olduğunu iddia ediyor... Üç haftadan beri haşmetmeaplarıyla görüşemediğim ve bazı önemli kararlan aldıramadığım için de, ne düşüneceğimi bilemiyorum. Hekim rahatsız görünüyordu.</p>

  <p class="block2">- Sizi anlıyorum, ama meslek sırrı...</p>

  <p class="block2">- Meslekî dürüstlüğünüz ve sır saklamadaki katılığınızdan dolayı kutlarım sizi, Doktor, ama bunun devlet işi olduğunu anlarsınız. Hükümdarımız beni kentin ve bölgenin güvenliğini sağlamakla görevlendirdi, ayrıntılı talimatları olmadan, görevim çok güçleşir. Bu nedenle de, sizden başka güvenebileceğim başka kimse yok.</p>

  <p class="block2">İçindeki derin çelişkinin pençesinde kıvranan hekim, dudaklarını ısırdı.</p>

  <p class="block2">- Sizden söyleyeceklerimin kesinlikle aramızda kalmasını isteyebilir miyim, General?</p>

  <p class="block2">- Bunun bir devlet sorunu olduğunu ve desteğimden kuşkulanmamanız gerektiğini yinelemem gerekir mi?</p>

  <p class="block2">- Desteğinize ihtiyacım olacak...</p>

  <p class="block2">- Karşılaştığınız güçlükler, tahmin ettiğimden de mi ciddi?</p>

  <p class="block2">- Kraliçe tedavi edilemeyecek bir kan hastalığına yakalandı, General. Meslektaşlanm başansızlığımı görünce, beni bilgisizlikle suçlayacaklar, ben de, hiçbir yanlış yapmamış olmama rağmen, işimi kaybedeceğim.</p>

  <p class="block2">- Sevgili kraliçemizin ölüm döşeğinde bulunduğunu mu söylemek istiyorsunuz?</p>

  <p class="block2">- Durumu gerçekten de umutsuz.</p>

  <p class="block2">- Ne korkunç bir haber! Yine de bana güvenin, sizi koruyacağım.</p>

  <p class="block2">- General, ne diyeceğimi...</p>

  <p class="block2">- Gidip biraz eğlenin, dostum.</p>

  <p class="block2">Tausert'in ölümünden hemen sonra, bu beceriksizi görevden alacak ve bir Nübye köyünde pineklemeye gönderecekti.</p>

  <p class="block2">Geriye esas iş kalmıştı; yakında, yaşlı Setnaht'tan başka bir rakibi olmayacaktı.</p>

  <p class="block2">- Acil bir mesaj, General.</p>

  <p class="block2">Kâhya Mehi'ye Per Ramessu'nun mührünü taşıyan bir papirüs uzattı. Serketa, Mehi'nin sadık bir subay tarafından yazılan ve gizli bilgiler içeren mesajı okumak üzere kalabalıktan uzaklaştığını gördü. Mehi'nin yüzünün kızardığını görünce, yanına gitti.</p>

  <p class="block2">- İnanılmaz bir şey, Serketa, inanılmaz bir şey! Hakikat Meydanı ustabaşısı Per Ramessu'ya gidiyor, Setnaht'la görüşüyor ve ben bunu bu akşam öğreniyorum! Bir tuzak kurabilir, o Paneb denen herifi yakalayabilir ve...</p>

  <p class="block2">General sanki soluk alamıyormuş gibi, ağzını kocaman açtı, papirüsü düşürüp ellerini göğsüne götürdü.</p>

  <p class="block2">- Neyin var, tatlı sevgilim?</p>

  <p class="block2">- Korkunç bir sancı... Ağnyor, ben...</p>

  <p class="block2">Kâhya davrandı, bakışlan sabitleşmiş efendisini düşmek üzereyken tuttu.</p>

  <p class="block2">- Bir hekim, çabuk! diye haykırdı Serketa. General kalp krizi geçiriyor!</p>
</body>
</html>
