<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_45">Kırk altıncı bölüm</h1>

  <p class="block2">Büyük konsey naibenin açıklamalarını büyük bir şaşkınlık içinde dinledi. İlk tepki Setnaht'tan geldi.</p>

  <p class="block2">- İstediğiniz altın çok fazla, Haşmetmeapları!</p>

  <p class="block2">- Firavun Sipta'nın anısını onurlandırmayı ret mi edeceksiniz?</p>

  <p class="block2">-Tabiî ki hayır, ama kaynaklarımızı, başta ben olmak üzere çoğumuzun vazgeçilmez gördüğü bir savaş faaliyetine ayırmamız gerekecek.</p>

  <p class="block2">- Merhum firavunumuzun mezarındaki son çalışmalar da yakında tamamlanacak, diye açıkladı Kraliçe Tausert. Cenaze mobilyalarının da bir firavuna layık olması gerek. Yine de altın asalar ile taçlar yapılmasını, üzerine diriliş metimerinin yazılacağı yine altından geniş bir sunak konmasını istiyorum. Önerimi düşünün, gelecek konsey toplantısında bir karara varalım.</p>

  <p class="block2">Kraliçe ayağa kalktı.</p>

  <p class="block2">- Sizinle özel görüşmek istiyorum, Setnaht.</p>

  <p class="block2">Yaşlı yönetici kraliçenin peşine takıldı, meraklı kulaklardan uzak, küçük bir salona girdiler.</p>

  <p class="block2">- Haşmetmeapları, Hazine'den tek bir altının bile çıkmasına izin veremem.</p>

  <p class="block2">- Hazine kapısını güç kullanarak korumaya hazır mısınız?</p>

  <p class="block2">- Haşmetmeapları...</p>

  <p class="block2">- Böyle bir itaatsizlik, sizi hapse götürür.</p>

  <p class="block2">- Taraftarlarım ayağa kalkar! Siz de ne pahasına olursa olsun, iç savaşa karşısınız, öyle değil mi?</p>

  <p class="block2">- Doğru.</p>

  <p class="block2">- Öyleyse, vazgeçin! Mısır şimdi altın stokunu tümüyle korumak zorunda.</p>

  <p class="block2">- Bu da doğru. Yine de Sipta'nın sonsuzluk malzemesinin istediğim şekilde tamamlanması gerektiğini kabul ediyor musunuz?</p>

  <p class="block2">- Prensip olarak evet, ama...</p>

  <p class="block2">- Hazine ye dokunmayacağım, diye söz verdi kraliçe, yine de altın eşya konusunda ısrarlıyım. Bu konuda onayınızı veriyor musunuz?</p>

  <p class="block2">- Nasıl bir büyü yapmayı düşünüyorsunuz?</p>

  <p class="block2">- Hakikat Meydanı'ndan gerekeni yapmalarını isteyeceğim. Setnaht'ın bakışları karardı.</p>

  <p class="block2">- Yoksa onlara gizlice altın mı vereceksiniz?</p>

  <p class="block2">- Bunun imkânsız olduğunu biliyorsunuz.</p>

  <p class="block2">- Demek hurafeye inanıyorsunuz! Lonca gerçekten de altın yaratabiliyor mu?</p>

  <p class="block2">- Öyle ummak istiyorum.</p>

  <p class="block2">- Aslında, Haşmetmeapları, zaman kazanmaktan başka bir amacınız yok.</p>

  <p class="block2">- Geleneklerimiz ve sembollerimiz uyarınca, Sipta'nın ebedî istirahatgâhının olabildiğince etkili ve güçlü olmasına çalışıyorum. Atalarımızın son derecede önem verdikleri bu konuda benimle aynı düşüncede depseniz, bunu büyük konseyin önünde açıklayın.</p>

  <p class="block2">- Ustabaşı ne kadar süre istiyor?</p>

  <p class="block2">- Onu kendisi söylesin.</p>

  <p class="block2">- Bana söyleyecektir, Haşmetmeapları, emin olabilirsiniz.</p>

  <p class="block2">Bilge kadm Lekesiz Uabet'i ciddi depresyon nedeniyle tedavi ediyordu ama en iyi ilaç, Işık'ın talimatına harfiyen uyan, annesine deneyimli bir hastabakıcı gibi bakan küçük Selena'nın varlığıydı.</p>

  <p class="block2">- Baban nerede? diye sordu Uabet, sonunda konuşmaya karar verdiğinde.</p>

  <p class="block2">- Babam çalışıyor, dedi küçük kız. Bilge kadın birkaç kelime söylediğin zaman, iyileşmeye başlayacağını söyledi.</p>

  <p class="block2">- İyileşmek... Nasıl iyileşebilirim? Abin gitti!</p>

  <p class="block2">- Hayır, gitmedi. Suç işlediği için köyden atıldı.</p>

  <p class="block2">Uabet, Selena'ya böyle bir kararın idam cezasından farksız olduğunu anlatma cesaretini bulamadı. Artık loncanın üyesi olmayan Aperti, herhangi bir cani gibi tecavüzden yargılanacak, idamla cezalandırılacaktı.</p>

  <p class="block2">Uabet kocasının bu kadar acımasız olabileceğini hiç düşünmemişti. Ne var ki o ustabaşıydı, babalığın değil, görevinin gereğini yerine getirmişti. Aperti'nin anası buna katlanabilir miydi? Doğru, olanların tek sorumlusu Paneb değildi kuşkusuz, mahkeme istese cezayı yumuşatabilirdi; ama üyelerden hiçbiri hafifletici bir neden bulamamıştı. Üstelik Aperti köyden ayrılırken zanaatkarlara ve ağına düşürdüğü kadınlara hakaret üzerine hakaret savurduğundan, kimse cezanın ağırlığından pişmanlık duymamıştı. Bir canavar... Evet, Aperti'nin bir canavar olduğu doğruydu ama, ne de olsa oğluydu onun; oğlunu ölüme gönderdiği için Paneb'i asla bağışlamayacaktı. Dev adam oğlunu savunmuş olsa, üyelerin onu dinleyecekleri kesindi.</p>

  <p class="block2">- Biraz fava yemen gerekiyor, Anne. Ben pişirdim. Uabet gülümsedi.</p>

  <p class="block2">- Aç değilim, güzelim.</p>

  <p class="block2">- Bir gayret et... İstiyorsun, değil mi? Uabet direnemedi.</p>

  <p class="block2">- Sen şimdiden büyücü olmuşsun!</p>

  <p class="block2">Yeniayın ve bulutların sayesinde, nihayet karanlık bir gece ! Elinde bir makas, ana giriş kapısının yanında uyuklayan Çirkin Hayvanla karşılaşmamak için gömütlükten geçmek zorunda kaldı hain.</p>

  <p class="block2">Paneb'in yarın sabah açıklayacağı görev dağıtımından önce, Kraliçeler Vadisi'ne gitmek için en uygun andı bu. Aperti'nin kovulması köylüleri hem sevindirmiş hem de üzmüştü. Sevindirmişti, çünkü Güçlü Mut'un deyimiyle "temeli çürük" olan çocuğun, sonunda loncaya zarar vereceği kesindi; üzmüştü, çünkü Paneb ile karısı derinden yaralanmışlardı. Yine de herkes, Hakikat Meydanı'nın çıkarı için Aperti'nin babası olduğunu unutan ustabaşının ciddiyetini beğeniyordu. "Paneb'in etki altında kalacak, güçsüz bir ustabaşı olacağını sananlar, fena yanıldı" diye düşündü hain. "Kimse ya da hiçbir şey onu yolundan alıkoyamayacak, benim için acımasız bir düşman olarak kalacak."</p>

  <p class="block2">Hain, inşaatçıların tanrısı Ptah'ın, sessizlik tanrıçasının sunaklarının yanından geçti, sonra da Kraliçeler Vadisi'nin bulunduğu Teb gömütlüğünün güney ucuna yöneldi. Kraliçeler Vadisi kraliçelerin, kral ya da prens kızlarının ebedî istirahatgâhlannın tümünden sorumlu nöbetçilerce korunuyordu. Ne var ki nöbetçilerin nerelerde beklediğini iyi bilen hain, onların çevresinden dolanmakta güçlük çekmedi.</p>

  <p class="block2">Dikkatle ilerleyerek, zanaatkarların şantiyede uzun süre çalışmak zorunda kaldıkları zaman yerleştikleri küçük köye ulaştı. Yedi yüz metrekarelik bir alana kurulu köy taş barakalardan, resim ve heykel atölyelerinden oluşuyordu. Hain sol ekipten bir iki zanaatkarın köyde gecelemeye karar vermiş olabileceklerini düşündü, her yerin ıssız olduğunu görünce, rahatladı.</p>

  <p class="block2">Karısının topladığı bilgiler sayesinde, Işık Taşı'nı saklamak için kullanılan altın kazın yerleştirildiği prenses mezarının yerini öğrenmişti. Yolu açıktı, ama yine de ava çıkmış yırtıcı bir hayvan gibi, dikkatli adımlarla, usulca ilerledi.</p>

  <p class="block2">Bir kez daha, dikkati sayesinde büyük bir tehlikeden kurtuldu.</p>

  <p class="block2">Hiç beklenmedik bir yerde, bir mezarın hemen yakınında, uyuyakalmış bir nöbetçi. Ne yapmalı? Polisi öldürmek, çarelerden biriydi kuşkusuz... Ama polis direnir, arkadaşlarını imdada çağırma fırsatı bulursa, kurtulamazdı ellerinden. Çaresizlik içinde, başka bir yol ararken, talih yüzüne güldü. Nöbetçi gerindi, tükürdü, biraz ileriye gitti.</p>

  <p class="block2">Bu kez yol gerçekten de açık görrinüyordu. Ya yeni bir tuzaksa? Belki de polis onu tuzağa düşürmek için, yer değiştiriyor gibi yapmıştı. Hedefinin çevresinde birkaç kez döndükten sonra, rahatladı. Dikkat çekecek bir şey görmeyince, kurumuş çamurdan mührü kırdı; işler tamamlanınca yekpare akasyadan bir kapıyla değiştirilecek olan hafif kapıyı kolayca itti.</p>

  <p class="block2">Altın kaz, tam da beklediği gibi, girişin hemen yakınındaydı.</p>

  <p class="block2">Harika bir parça, neredeyse canlı olduğuna inandıracak kadar ustalıkla yapılmış bir şaheser!</p>

  <p class="block2">Bir an için de olsa, böylesi bir eseri kırmaktan çekindi hain; ne var ki mecburdu buna. Elindeki makası kullanarak, kazın başını gövdesinden ayırdı. Kazın içinde, paket gibi bir şey vardı.</p>

  <p class="block2">Heykelin karnını delerek içindeki hazineyi çıkarmaya çalıştı. Güçlük çekmeden keten ipliği kesti; kazın korumakla ve göğe kadar rehberlik etmekle görevli olduğu dirilen ruhun ışıklı hayatını kolaylaştırmak amacıyla hayvanın içine yerleştirilmiş altın, gümüş ve bakır plakaları çıkardı.</p>

  <p class="block2">Küçümsenemeyecek bir hazineydi elindeki; ne var ki Işık Taşı'ndan eser yoktu! Yıkılan yeni bir umut... Bu yolu izlemekle hata yapmıştı. Işık Taşı'nın saklanacağı tek yer, Maat ve Hathor Tapınağıydı.</p>

  <p class="block2">Düş kırıcı ganimete aldırmaksızm, mezardan çıkıp kapıyı kapadı. Görülmeden Kraliçeler Vadisi'nden ayrılabilmek için, umutsuzluğunu yenmesi, soğukkanlılığını koruması gerekecekti.</p>
</body>
</html>
