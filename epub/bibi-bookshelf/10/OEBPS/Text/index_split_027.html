<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_28">Yirmi dokuzuncu bölüm</h1>

  <p class="block2">- Demek, diye özetledi Kenhir, üzüntüden yıkılacak gibi, demek oydu... Hain ve katil oydu!</p>

  <p class="block2">- Acele etmeyelim, diye öğütledi Paneb.</p>

  <p class="block2">- Bu levhanın üzerindeki, bizzat onun kişisel mührü!</p>

  <p class="block2">- Şimdilik onu sadece yetki aşımıyla suçlayabiliriz.</p>

  <p class="block2">- Yerini almak, cinayetlerinin meyvesini toplayabilmek için seni gülünç duruma düşürmek istediğini görmüyor musun? Hemen mahkemeyi toplamak gerekiyor.</p>

  <p class="block2">- Önce zanlıyı sorgulayalım, dedi bilge kadın.</p>

  <p class="block2">- Bu kanıt yeterli değil mi?</p>

  <p class="block2">- Gidip onu getireyim, dedi Paneb. Işık sakin, Kenhir sabırsızdı. Ustabaşı en korkunç suçları işlediğinden kuşkulanılan zanaatkarla birlikte dönünce, mezar kâtibi ayağa kalktı, gözlerini zanaatkânnkilere dikti.</p>

  <p class="block2">- Anlat bakalım Aslan Userhat, kendini savunmak için neler söyleyeceksin? Başheykeltıraş şaşkın gibiydi.</p>

  <p class="block2">- Kendimi savunmak için mi? Neyle suçlanıyorum?</p>

  <p class="block2">- Aslan başı ve göğsü... Bunlar senin işaretin değil mi? Kenhir buz gibi bir öfkeyle tahta levhayı Userhat'a uzattı.</p>

  <p class="block2">- Evet, benim imzam.</p>

  <p class="block2">Zanlı elindeki metni hızla okudu.</p>

  <p class="block2">- Bunu ben yazmadım! Nereden geldi bu levha?</p>

  <p class="block2">- Sanki bilmiyormuş sun gibi!</p>

  <p class="block2">- Tabiî ki bilmiyorum! diye dikildi geniş göğüslü heykeltıraş. Üstelik kimseye sözümden kuşkulanma izni vermem!</p>

  <p class="block2">- Bu levhayı bana General Mehi verdi, diye açıkladı Paneb.</p>

  <p class="block2">- Yönetim binalarına hiç gitmem ki. Bu, mezar kâtibi ile ekip şeflerinin görevi değil mi?</p>

  <p class="block2">Userhat'ın şaşkınlığı kısa sürdü.</p>

  <p class="block2">- Biri imzamı taklit etmiş olmalı.</p>

  <p class="block2">- Bunu kanıtlayabilir misin? diye sordu Kenhir, hâlâ öfkeli.</p>

  <p class="block2">- Her şeyden önce, Hakikat Meydanı hizmetkârı olarak benim sözüm var. Eğer gerekirse, mahkemenin ve Maat'ın huzurunda bu levhayı yazmadığıma yemin ederim. İkincisi, kişisel mührümü kullandığımda, sadece taşın üzerine atarım imzamı, tahtanın üzerine değil. Öteki heykeltıraşlar da doğrulayacaktır bu dediğimi. Daha fazla kanıt gerekiyor mu?</p>

  <p class="block2">Kenhir dudaklarını büzdü.</p>

  <p class="block2">- Bu kadarı yeterli, dedi Paneb.</p>

  <p class="block2">- Biri seni ve beni gözden düşürmeye kalktı, dedi Aslan Userhat.</p>

  <p class="block2">Başheykeltıraş başı yukarıda çıktıktan sonra, mezar kâtibi öfkeyle patladı.</p>

  <p class="block2">- Aslan Userhat'ın hareketlerini izleyebilmesi için, Şef Sobek'e bu olanlardan söz etmemiz gerekecek.</p>

  <p class="block2">Ustabaşı düşünceli düşünceli başını salladı.</p>

  <p class="block2">O sabah Kenhir, çalışma odası dahil bütün evi tepeden tırnağa dumanlayıp tütsüleyecek olan Güçlü Niut'tan önce uyanmıştı. Basma geleceklerden haberli olduğu için, saçlarını bile yıkamadan evden fırladı, doğan güneşin aydınlattığı mezarına bakmaya gitti.</p>

  <p class="block2">Basamak basamak inen mezarlığın ucunda, oldukça zayıf kayaya oyulan mezarda, sonsuza dek genç kalacak olan mezar kâtibini Osiris, Hathor ve İsis'in karşısında gösteren oyuğa bir sunak yapılmıştı. Bu inanılmaz ayrıcalık, "Düşler Anâhtarını tamamlamadığını unutturuyordu.</p>

  <p class="block2">Ebedî istirahatgâhının tepesini, loncanın önemli üyelerine özgü rnimarîye uygun olarak süsleyen piramide bakarken, en kusursuz eserinin, Hakikat Meydanı'nın varlığını belirleyen küçük büyük bütün olayları kaydettiği mezar günlüğü olduğunu düşündü yaşlı kâtip.</p>

  <p class="block2">Işık birbiri ardından tepelikleri aydınlattı, küçük pencerelerin içine yerleştirilmiş sütuncuklan ışıldattı; sütuncukların üzerinde güneş kayığının karşısında diz çökmüş tapınan atalar, çevrelerinde de günün doğuşunu kutlayan köpek aslı maymunlar çizilmişti.</p>

  <p class="block2">- Demek uyandınız, Kenhir?</p>

  <p class="block2">Ustabaşının güçlü sesi yaşlı adamı yerinden sıçrattı.</p>

  <p class="block2">- İnsan yaşlandıkça, daha az uyuyor... Hem üstelik bunca mutluluk yaşadığım bu köydeki son sabahlarımın keyfini de çıkarmak istiyorum.</p>

  <p class="block2">- Ebedî istirahatgâhınızı güzelleştirmemi ister miydiniz?</p>

  <p class="block2">- Bana kalırsa, her şey uzun zamandan beri hazır. Bence kendi ebedî istirahatgâhırıla ilgilenmelisin. Bir ustabaşının mezarı, makamına layık olmalı.</p>

  <p class="block2">- Haklısınız... Yine de mezarların çevrelerini temizlemeleri için Krallar Vadisi'ne bir grup göndereceğim.</p>

  <p class="block2">- İyi fikir, Paneb. Ben kendimi oraya gidemeyecek kadar orgun hissediyorum... Benim yerime İmuni'yi gönder.</p>

  <p class="block2">Ustabaşı gülümsedi.</p>

  <p class="block2">- Biraz yürüyüş, küçük kâtibe iyi gelecek. Papirüslerinin icinde otura otura, zamanından önce mumyalaşacak yoksa.</p>

  <p class="block2">Kararlı bir bekâr olup, kadınlardan aslan Tanrıça Sehet'in gönderdiği hastalıklardan bile daha çok korkan Kâtip yardımcısı İmuni, doğu mahallesinde, sol ekip şefininkine komşu olan küçük evinin temizliğini kendi yapıyordu. Yaptığı göreve bakılınca, birkaç saatliğine düşük ücret karşılıda bir hizmetkâr tutması mümkündü, ama fare suratlı, bıyıklı küçük adam maaşının tamamını kendine ayırmaya niyetliydi.</p>

  <p class="block2">Birkaç aydan beri, nedenini iyice bildiği bir mide ekşimesinden yakınıyordu; Kenhir ölümsüz gibiydi, üstelik Paneb de ustabaşı olmuştu. Durum bundan daha kötü olamazdı sacası, fırçalarını günde on beş kez temizleyerek, levhaları kazıyarak mezar kâtibi olamayacağı, Paneb'e de haddini bildiremeyeceği açıktı. İhtiyar Kenhir yardımcısını halefi olarak seçip, neden emekliye ayrılmıyordu ki? İmuni kâtip yardımcılığı görevini kusursuz bir şekilde yürütüyor, muhasebeyi en ufak bir dalavereye imkân tanınmayacak şekilde tutuyordu. Onun sayesinde, lonca yönetimine yöneltilecek en küçük bir suçlama olamazdı. Üstelik, belli etmeden ötekilerin hareketlerini izleyebildiğinden, zanaatkarların yöntemleri hakkında epeyce bilgi sahibi de olmuştu; bir gün sadece mezar kâtibi değil, her iki ekibin şefi de olabilirdi. Bunun için ilk adım, yasal arzularının önüne çıkmaktan bıkmayan Paneb'den kurallara uygun bir şekilde kurtulmaktı.</p>

  <p class="block2">Kapısı hızla çaldı. İmuni fırçasını bıraktı.</p>

  <p class="block2">- Yola çıkıyoruz! diye buyurdu Güçlü Naht. Küçük kâtip kapıyı açtı.</p>

  <p class="block2">- Nereye ?</p>

  <p class="block2">- Krallar Vadisi'ne, temizlik için.</p>

  <p class="block2">- İyi ama oraya mezar kâtibinin...</p>

  <p class="block2">- Kenhir çok yorgun, onun yerini alacaksın. Biz hazırız ve bekletilmekten hoşlanmayız.</p>

  <p class="block2">İmuni aceleyle gerekli malzemeyi topladı ve vadiye doğru yola çıkan küçük topluluğa yetişebilmek için koşmaya başladı.</p>

  <p class="block2">- Emin misin? Kalp olmadığından emin misin? diye sordu Pişkin Somun Pay endişeyle.</p>

  <p class="block2">- Kesinlikle, dedi bilge kadın. Sesi açık, yaydığı enerji hiçbir engelle karşılaşmadan vücudunun kanallarında dolaşıyor.</p>

  <p class="block2">- Yine de epey korkuttu!</p>

  <p class="block2">- Haklısın, insanı endişelendiren bir belirti, ama yine de ciddi değil. Biraz aşırı sinirden başka bir şey değil.</p>

  <p class="block2">- Tek... tekrarlanır mı?</p>

  <p class="block2">- Her şey sana bağlı, Pay. Bana kalırsa pençesine düştüğün şiddetli öfkenin etkileri hâlâ dağılmamış.</p>

  <p class="block2">Ressam ayak parmaklarına baktı.</p>

  <p class="block2">- Bu dediklerinde doğruluk payı var...</p>

  <p class="block2">- Neden kendine hâkim olamıyorsun?</p>

  <p class="block2">- Karımın yüzünden... Köydeki hayatın zorluklarından, özellikle de Sobek ile poHslerinin bizi sürekli olarak izlemelerinden yakınıyor.</p>

  <p class="block2">- Ve gitmek mi istiyor?</p>

  <p class="block2">- Hemen hemen... Ben söylemem gerekenleri söyledim, sesimiz yükseldi, sonunda da yumruğumu çamaşır sandığımıza vurdum.</p>

  <p class="block2">- Eğer karın gerçekten de Hakikat Meydanı'ndan ayrılmak istiyorsa, gitmekte özgürdür, diye hatırlattı Işık. Öfkelenerek onu burada tutamazsın.</p>

  <p class="block2">- Biliyorum, dedi Pay, ama tartışmamızın nedeni hiç de öyle ciddi değildi... Aslında karım beni öteki ressamlarla biraz fazla içtiğim ve evin yapılması gereken işleriyle yeterince uğraşmadığım için suçluyordu... Bir yıldan beri her gün yeni bir mutfak yapacağımı söylüyorum ama düzenlenecek o kadar şölen, kutlanacak o kadar bayram var ki!</p>

  <p class="block2">Bilge kadın gülümsedi.</p>

  <p class="block2">- Bir zanaatkar aile kurunca, ailenin ahengini sağlamak zorunda değil midir?</p>

  <p class="block2">- Gerekeni yapsam, kalbim iyileşir mi?</p>

  <p class="block2">- Hiç kuşkun olmasın.</p>

  <p class="block2">Çok çaba gerektirmesine rağmen, İmuni mezar kâtibinin yerini almaktan, tek başına zanaatkarların çalışmasını denetlemekten mutluydu. Kral mezarlarının çevresini düzlemek, toplanan taş parçalarını Krallar Vadisi'nin dışına çıkarmak pek hafife alınacak bir iş değildi ama Halat Kasa, Burun Fened, Somurtkan Karo, Güçlü Naht ve Cömert Didya'nın güç bakımından eksiği yoktu doğrusu. Sağ ekibin diğer zanaatkarları Paneb'in mezarında çalıştıklarından, Krallar Vadisi'ndeki beş kişi işlerini bir an önce bitirip arkadaşlarının yanına varmak için acele ediyorlardı.</p>

  <p class="block2">- Bu cüce sinirime dokunuyor, dedi Kasa Fened'e. Ayağının üzerine koca bir taş düşürsek, belki bizi rahat bırakır.</p>

  <p class="block2">- Hiç aldırma, yeter.</p>

  <p class="block2">- İşemeye gittiğimde, levhasına yazıyor! Kenhir de pek öyle eğlenceli bir değildi, ama hiç olmazsa nerede duracağını biliyordu.</p>

  <p class="block2">- İmuni zararsız, dedi Somurtkan Karo. Tabiî çalışma yöntemimize kanşmamak kaydıyla.</p>

  <p class="block2">- Ustabaşından nefret ediyor, dedi Didya.</p>

  <p class="block2">- Ona zarar verebileceğine inanıyor musun? Marangoz başını salladı.</p>

  <p class="block2">- Saçmalamayalım, dedi Fened. Bu bıyıklı cüce, dev ustabaşımıza saldırmayı aklından bile geçiremez. Imuni'nin tek istediği, mezar kâtipliği görevi. Bahse girerim ki ihtiyar Kenhir Imuni'nin yoluna taş koymak için güzel bir oyun oynayacaktır.</p>

  <p class="block2">- Kenhir'den beklenmeyecek kadar kötü niyetli bir şey bu, dedi Halat Kasa elini simsiyah saçlarından geçirerek.</p>

  <p class="block2">İmuni zanaatkarlara yaklaştı.</p>

  <p class="block2">- Ne zaman bitirmeyi düşünüyorsunuz? diye sordu yapış yapış bir sesle.</p>

  <p class="block2">- Eğer sen de bir el atarsan, beklediğimizden de önce, diye cevap verdi Didya.</p>

  <p class="block2">- Bu benim işim değil! diye itiraz etti kâtip.</p>

  <p class="block2">- Bittiği zaman bitireceğiz, diye homurdandı Karo güç duyulacak bir sesle.</p>

  <p class="block2">- Hava oldukça ılık, bana kalırsa biraz daha hızlanabilirsiniz. Güçlü Naht dev gibi vücuduyla kâtip yardımcısının karşısına dikildi.</p>

  <p class="block2">- Sen izle ama öğüt verme... İyice anlaştık mı?</p>

  <p class="block2">İmuni bir adım geriledi, zanaatkarlar kâtip yardımcısına arkalarını dönüp, çamurların kral mezarlarının girişlerine yığılmasını önlemek için yapakları koruma duvarlarını pekiştirmek amacıyla kullandıkları kireçtaşı parçacıklarını sandıklara doldurmaya giriştiler.</p>

  <p class="block2">İşin sonuna doğru Firavun Merneptah'ın mezarının yanına vardıklarında, Burun Fened yeniden kullanılabilecek kadar güzel iki kireçtaşı bloku buldu.</p>

  <p class="block2">- Ustabaşımıza bir sürpriz yapsak? dedi arkadaşlarına. Hepsi bu düşünceyi onayladı.</p>

  <p class="block2">- Taşıması pek kolay olmayacak, dedi Halat Kasa.</p>

  <p class="block2">- Bizler de cüce değiliz, diye kestirip attı Naht. Sırtlarında ağır yükleri, Krallar Vadisi'nden çıkarken, hiçbiri İmuni'nin yüzündeki alaycı tebessümü fark etmedi.</p>
</body>
</html>
