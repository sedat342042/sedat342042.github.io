<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_4">Dördüncü bölüm</h1>

  <p class="block2">Taş yontucuları, dibinde Suskun Nefer'in mezarının bulunduğu kuyuyu yeniden doldurmaya girişmişti.</p>

  <p class="block2">- Paneb mutlaka ölmüştür, dedi Somurtkan Karo, kısa ama güçlü kolları olan, kalın kaşlı tıknaz taş yontucu.</p>

  <p class="block2">- Yanılıyorsun, diye itiraz etti meslektaşı Halat Kasa. Tapınağın içinde yaüyor, bilge kadının onu hayata döndüreceğinden eminim.</p>

  <p class="block2">- Bir şey bitmişse, bitmiş demektir, dedi Burun Fened. Boşandığından bu yana hiç şişmanlamamıştı.</p>

  <p class="block2">- Onu kuyudan ben çıkardım, dedi neredeyse Paneb kadar iri olan Güçlü Naht. Çıkardığımda hâlâ nefes alıyordu.</p>

  <p class="block2">Saçları ve bıyıklan özenle taranmış, hiçbir angaryaya katılmamakla tanınan zarif Ressam Kurtarıcı Şed, meslektaşlarına küçümseyerek bakıyordu.</p>

  <p class="block2">Geniş göğsüyle insanın hayranlığını uyandıran Başheykeltıraş Aslan Userhat, doldurma çalışmalarının gerektiği gibi yapılıp yapılmadığını denetliyordu. Şiş göbekli, muzip bakışlı Neşeli Renupe, Araştırmacı Ipuy'un da yardımıyla kapak taşlarını yerleştirmeye hazırlanıyordu.</p>

  <p class="block2">- Kuyumcu tapmaktan çıkıyor! diye haykırdı Renupe. Kırılacak kadar narin görünüşlü Âlim Tuti sağ ekipteki</p>

  <p class="block2">meslektaşlarına doğru koşuyordu.</p>

  <p class="block2">- Paneb yaşıyor!</p>

  <p class="block2">- Yaşıyor mu... Nasıl? diye sordu Fened. Bir taş gibi mi, bir sebze gibi mi, yoksa bir insan gibi mi?</p>

  <p class="block2">- Tam bilinmiyor.</p>

  <p class="block2">- Gidip görelim!</p>

  <p class="block2">Taş yontucuları ile heykeltıraşlar kapısında üç zanaatkarın, her zamanki neşesinden eser kalmamış Pişkin Somun Pay'ın, uzun burnunun, beceriksiz hareketlerinin çirkinleştirdiği Kararlı Gau'nun ve adına yakışır görüntüsüyle Çakal Unes'in nöbet tuttuğu tapınağa yürüdüler.</p>

  <p class="block2">Sağ ekibin yavaş hareketleriyle ünlü iri marangozu Cömert Didya ise sol ekibin konuşmaktan hoşlanmayan şefi Hay'm da yardımıyla Paneb'i oturtmaya, Işık'ın onu muayene edebilmesi için uygun bir konuma getirmeye çalışıyordu. Aslan Userhat, Unes ile Pay'ı sarstı.</p>

  <p class="block2">- Konuşabiliyor mu?</p>

  <p class="block2">- Biraz sussan, dedi Gau. Bilge kadın Paneb'in kalbini dinliyor.</p>

  <p class="block2">Gözleri açık olmasına rağmen, hareketsiz oturan Paneb bir heykeli andırıyordu. Sanki üzerine kaynar su dökülmüş gibi, kıpkırmızıydı derisi.</p>

  <p class="block2">Talihi yaver gitmiş, ne gözünü ne de yüreğini yitirmişti. Işık da iki muskasını parmaklarının arasına almış, etkisini artırmak için ovuşturuyordu. Bilge kadın daha tek bir söz bile etmemişti; bakışlarında da bir iyimserlik ışığı yoktu henüz. Daha önce dev adamın ensesi belini ovmuş, ama içindeki enerjiyi harekete geçirememişti.</p>

  <p class="block2">Birden, beyaz tüyleri siyah ve pas rengi lekelerle kaplı dev gibi bir kedi Paneb'in bacaklarına sıçradı; evcil bir hayvandan çok, bir vaşağı andırıyordu, genç devin dizlerinin üzerine kıvrılıp mırıldanmaya başladı.</p>

  <p class="block2">Paneb'in gözleri o anda canlandı, Işık derin bir nefes aldı. Güneşin karanlıklar karşısındaki zaferini simgeleyen dev kedi, hayaletin ressamın vücuduna boşalttığı kötü sıvıların son izlerini de yok etmişti. Genç dev sonunda uyandı.</p>

  <p class="block2">- Gölge... Duvarlar... Beni boğuyorlar... Neredeler?</p>

  <p class="block2">- Sadece bir düştü, dedi Işık tatlı bir sesle. İşte yine aramıza döndün.</p>

  <p class="block2">- Biliyordum işte, onun yıkılmaz olduğunu biliyordum!</p>

  <p class="block2">diye haykırdı Neşeli Renupe. Büyük Ramses'in ica'sından bir bölümünün Paneb'e geçtiğini söylemiyorlar mı? O enerji sayesinde, loncayı kurtardı! Zafer Paneb'in olsun!</p>

  <p class="block2">Heykeltıraşın heyecanı yayıldı, Paneb arkadaşlarının alkışları arasında ayağa kalktı.</p>

  <p class="block2">- Bırakın da, geçeyim! diye homurdandı kısık ve kararlı sesiyle Kenhir, yetmiş yedi yaşındaki mezar kâtibi.</p>

  <p class="block2">Merkezî yönetimin Hakikat Meydanı'ndaki temsilcisi, kendini, sayısız kusurlarını ortaya dökmekten geri kalmadığı, ama dünyada her şeyden fazla sevdiği bu zanaatkarların köyüne adamak için Karnak'taki parlak mesleğini tepmiş, fedakârlığıyla merkezî yönetiminin onu emekliye ayırmasını bile engellemişti. İriyarı, beceriksiz görünüşlü biriydi Kenhir, gideceği yere bir an önce varmak için acele ettiği, vücudu ağrıdan kıvranan bir ihtiyar olduğunu unuttuğu zamanların dışında, bas-tonsuz adım atamıyordu. Köy hayatının büyük küçük tüm olaylarını kaydettiği mezar günlüğünü tutmakla görevliydi ve bu haliyle de zanaatkarların gözüne, en ufak bir kaytarmayı bile hoş görmeyecek bir bekçi gibi görünüyordu. İşe gelmeme nedenlerini büyük bir dikkatle araştırıyor, hastalık durumunda da bilge kadından şikâyetçinin işe gitmeyecek kadar rahatsız olduğunu doğrulamasını istiyordu.</p>

  <p class="block2">Firavun malı olarak tanınan aletlerin bakımı, dağıtımı, iş bittiğinde toplanması da onun göreviydi. Öte yandan zanaatkarlar kendi özel işlerinde kullanmak üzere alet yapma hakkına sahiplerdi; aletlerin birbirine karışmaması için, Kenhir'e danışmaktan daha güvenli bir yol da yoktu.</p>

  <p class="block2">- Gölgenin Paneb'i yıktığını söylüyorlar, dedi endişeli bir sesle. Fare suratlı Kâtip Yardımcısı İmuni söylenenleri kaydetmeye hazırdı.</p>

  <p class="block2">- Tam tersi oldu, dedi dev adam.</p>

  <p class="block2">- Doğrusu, gözüme oldukça sağlıklı görünüyorsun.</p>

  <p class="block2">- Paneb köyü kurtardı! diye haykırdı Güçlü Naht. O gölge bizi korkutmayı sürdürseydi, bir sürü aile köyden ayrılırdı.</p>

  <p class="block2">- Hayatını bizim için tehlikeye attı, dedi Burun Fened. Böylesi bir hareket onu sadece tüm suçlamalardan arındırmakla kalmaz, Paneb'i tek önderimiz yapar. Mezar kâtibi gözleriyle bilge kadını ve Sol Ekip Şefi Hay'ı sorguladı. Her ikisi de bir baş hareketiyle onayladıklarını belirttiler.</p>

  <p class="block2">Hain yıkılmıştı.</p>

  <p class="block2">Daha Büyücü'yü görür görmez, Işık Taşı'nı araştırırken karşılaştığı, pençelerinden kurtulamadığı dev kediyi tanıyıp gerilememek için güç tutmuştu kendini. Şimdi de Paneb kızıl gölgeyi yenmiş, onu ustabaşüığa seçmeye hazır loncanın kahramanı oluvermişti.</p>

  <p class="block2">Yine de önemli olan, herkesin saygı duyduğu, kararlarını tartışmaya bile gerek görmediği Suskun Nefer'in ölmesiy-di. Mumyanın başı altındaki gök çemberini ters yerleştirmekle, Nefer'i ikinci kez öldürmek istemişti hain; manevî oğlu hayaleti yok etmiş olsa da, Suskun bir daha geri dönemeyecekti.</p>

  <p class="block2">Belki de köy mahkemesi Paneb lehine oluşan heyecanı onaylamaz, mantıklı düşünüp adaylığını geri çevirirdi. Yoksa Paneb'i seçmek, korkunç bir hata olurdu; Paneb'in sert bir ustabaşı olacağı, zanaatkarlar arasında ayrılık yaratıp köyü birbirine düşüreceği kesindi. Kargaşadan yararlanmak da, hainin görevi olacaktı. Hakikat Meydanı'nı yönetmek ona düşerdi oysa, hem de uzun zamandan beri. Ona hakkını vermemişlerdi, bu yüzden intikamını almak, bir suç olarak görülmemeliydi!</p>

  <p class="block2">General Mehi ile karısı, verdiği bilgilerin karşılığında köy dışında hazineler biriktirmesini sağlamışlardı. Daha şimdiden varlıklı biriydi. Şimdi sıra, Işık Taşı'nı bulmak, pazarlığı sıkı yürütmekteydi.</p>

  <p class="block2">- Paneb sayesinde, dedi Işık ciddi bir sesle, Nefer sonunda huzura kavuştu. Işık başının altında parlıyor, diriliş vücudu güneşin gizli ışınlarını topluyor, Neferhotep adı görevini tamamladı. O artık loncamızın iyiliksever atalarından, her evde, her sabah saygılarımızı sunacağımız ışıltılı ve etkili ruhlardan biri oldu. Onun sıkıntıları sona erdi. Hakikat Meydam'nın yaşamını sürdürmesi için, onun onuru ve öğretisi uğruna, mücadele edeceğiz.</p>

  <p class="block2">Hepsi de Işık'ın gözlerindeki umutsuz üzüntünün bir daha kaybolmayacağını anladı; ne var ki bilge kadın yeniden işinin başındaydı, küçük toplumuyla ilgilenebilmek için, yas duygusunu yenmişti. Büyüsünün de yardımıyla, aşamayacağı hiçbir engel yoktu.</p>

  <p class="block2">- Kötü bir soğuk algınlığına yakalandım, diye yakındı Burun Fened. Beni iyileştirecek misin?</p>

  <p class="block2">- Muayenehanem açıldı, diye cevap verdi Işık geniş bir tebessümle.</p>

  <p class="block2">- Benim, dedi Halat Kasa, sol ayağımda geçmek bilmeyen bir yara var, Fened'in soğuk algınlığından çok daha önemli!</p>

  <p class="block2">Işık hastayı muayene etti.</p>

  <p class="block2">- Bu, bildiğim ve tedavi edebileceğim bir rahatsızlık. Alim Tuti Paneb'e döndü.</p>

  <p class="block2">- Niyetin ne?</p>

  <p class="block2">- Manevî babam Suskun Nefer'in Aa'sının hizmetkârı ot-mak ve mezarına yaklaşılmasını önlemek. Ebedî istirahatgâhının bakımını yapmak, armağanlarını taşımak bundan böyle sadece benim görevim olacak.</p>

  <p class="block2">- Nasıl istersen, dedi Çakal Unes. Ama Nefer'in tüm görevlerini üstlenmeyi de düşünüyor musun?</p>

  <p class="block2">- Sağ ekibin şefi olmak, yeter de artar bile. Şimdi, artık gidin. Sevdiğimiz, yeri doldurulmayacak varlığın anısına saygılarımızı sunmak için, bilge kadınla baş başa kalmak istiyorum.</p>

  <p class="block2">Kimse itiraz etmedi, uzaklaşmaya hazırlandılar.</p>

  <p class="block2">- Paneb kusursuz bir ustabaşı olur, dedi hain mezar kâtibine.</p>

  <p class="block2">- Buna köy mahkemesi karar verir, dedi Kenhir.</p>

  <p class="block2">Daha evinin eşiğinden içeri adım atmamıştı ki, anlaşarak evlendiği genç eşi Güçlü Niut üzerine atladı.</p>

  <p class="block2">- General Mehi köyün ana girişinde, sizinle hemen görüşmek istiyor.</p>
</body>
</html>
