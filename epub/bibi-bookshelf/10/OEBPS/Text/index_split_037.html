<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_39">Kırkıncı bölüm</h1>

  <p class="block2">Teb kentinin büyük kışlasında, söylentiler tüm hızıyla sürüyordu; iç savaş, darbe, Tausert'in öldürüldüğü, Libya saldırısı... Birliklerin alarma geçirilmesi, ciddi bir şeyler olduğunun, İki Ülke'nin tehlikeye düştüğünün işaretiydi.</p>

  <p class="block2">Askerler, öğlene doğru iki atın çektiği savaş arabasıyla büyük avluya giren General Mehi'yi sabırsızlıkla bekliyordu. Subaylar birlikleri düzene soktuktan sonra, Mehi seçme birliklere seslendi.</p>

  <p class="block2">- Askerler, Firavun Sipta güneşe kavuştu, Kraliçe Tausert cenaze töreni bitene dek naibeliğe devam edecek. Altmış günlük yas süresi boyunca çıkabilecek her türlü istila niyetini engellemek için, Kuzey garnizonlan ile sınırlardaki birlikler alarma geçirildi. Maaşlarınız hakkında hiç endişeniz olmasın. Biraz önce görüştüğüm Karnak büyük rahibi, Per Ramessu'nun bize karşı taahhütlerini yerine getirememesi durumunda, tapınağın gereken ödemeyi karşılayacağını belirtti. En yeni ve en güçlü silahlara sahip olduğunuzu unutmayın. Silahlarınız, beceriniz ve cesaretiniz sayesinde Teb güvenlik içinde, gelecekten korkmasına da gerek yok. Ne olursa olsun, bu bölge refah içinde yaşayacak. Bu arada, kişisel servetimden, sizlere yoğun eğitim primi ödemeye karar verdiğimi söylemekten mutluluk duyuyorum.</p>

  <p class="block2">Müjde alkışlarla karşılandı. Bu yalan, kendi kişisel hazinesine dokunmak zorunda kalmaksızın, kentin varlıklarından bir bölümünü bir muhasebe oyunuyla kışlaya aktaran Mehi'ye hiç de sanıldığı kadar pahalıya patlamayacaktı.</p>

  <p class="block2">General konuşmasını bitirdikten sonra kurmaylarını topladı. Satın alıp zengin ettiği meslek adamlarıydı hepsi de; her biri Mehi'nin güvenini kazanmak için, birbirlerini gözlemekten, arkadaşını ihbar etmekten çekinmeyen, generalin tüm emirlerine itaat etmeye hazır askerlerdi. Hepsi en ufak bir hatayı hayatlarıyla ödeyeceklerinin de farkındaydı.</p>

  <p class="block2">- Bu toplantı hiçbir rapora yazılmayacak, dedi general toplantıyı açarken. Kesin olarak bildiğimiz tek bir şey var; iç savaş kaçınılmaz, taraflar er ya da geç Teb birlMerinin savaşa katılmasını isteyecektir.</p>

  <p class="block2">- Güvenilir bilgilere sahip iniyiz? diye sordu üst rütbeli bir subay.</p>

  <p class="block2">- Başkentten gelen bir ajanımızın anlatacaklarını dinleyelim.</p>

  <p class="block2">Yolcu yorgunluktan bitkin görünüyordu. Mehi adama dinlenme fırsatı vermemişti.</p>

  <p class="block2">- Per Ramessu'ya kim hâkim? diye sordu haberciye.</p>

  <p class="block2">- Durum oldukça karışık, General. Naibe hâlâ iktidarda, Setnaht da henüz bir girişimde bulunmadı. Ne var ki oğlu, babasının yönettiği güçlü kabileyle işbirliği yapabilmek için, dışişleri bakanlığından istifa etti. Setnaht Tausert'in firavun olmasını kabul etmeyeceğini hiç gizlemedi zaten.</p>

  <p class="block2">- Kısacası, kraliçe yalnız kaldı, en kısa sürede de geri çekilecek.</p>

  <p class="block2">- O kadar emin değilim... Tausert kusursuz bir yönetici olarak biliniyor, Setnaht'a üstün görünüyor, üstelik naibenin iktidarı sürdürmesinden yana olan bir sürü meşruiyetçi var. Setnaht'ın iddiaları onları ikna etmedi, yeni darbeler olacağı inancıyla, kraliçeyi yalnız bırakmaya yanaşmayacaklardır. Üstelik giderek de güçleniyorlar.</p>

  <p class="block2">- Ordu?</p>

  <p class="block2">- Çok bölünmüş, General. Bazı subaylar Setnaht gibi düşmanlarımızın niyetlerini boşa çıkarmak için Suriye ve Asya'ya saldınlması gerektiğini düşünüyor; bazıları da savunma önlemlerimizin pekiştirilmesini isteyen Tausert'ten yana.</p>

  <p class="block2">- Kısacası, Tausert ile Setnaht arasında çıkacak savaşın sonucu belli değil.</p>

  <p class="block2">- Eğer bir savaş çıkarsa...</p>

  <p class="block2">- Ne demek istiyorsun?</p>

  <p class="block2">- Setnaht bir iç savaş çıkarmaktan çekiniyor, Tausert de kendini bir zafer kazanacak güçte görmüyor. Her ikisi de yaşam alanlarını korumaya çalışan vahşi hayvanlar gibi birbirlerini kolluyor, kimin daha önce saldıracağını merak ediyor.</p>

  <p class="block2">- Paranı kime yatırırdın?</p>

  <p class="block2">- Bugün için, General, hiçbirine.</p>

  <p class="block2">- Per Ramessu'da benim hakkımda ne söyleniyor?</p>

  <p class="block2">- Güçlü, dürüst ve yasallığa inanan bir yönetici olarak biliniyorsunuz. Herkes Teb birliklerinin değerinin farkında, bölgeyi yönetim tarzınızdan övgüyle söz ediyor. Bundan sonraki firavun kim olursa olsun, sizin desteğiniz olmadan iktidarda oturamaz.</p>

  <p class="block2">Generalin içini bir memnunluk duygusu kapladı, ama sadece değerinin bilinmesini yeterli görmüyordu. Böylesi karışık bir ortamda, bir kurtarıcı olarak görülmek gerekiyordu.</p>

  <p class="block2">- Hemen Per Ramessu'ya dön, dedi ajanına, başkente dön ve beni her günkü gelişmelerden derhal haberdar edecek bir mesaj sistemi kur.</p>

  <p class="block2">Serketa gün geçtikçe daha da şişmanlayan kocasının altında, bir kez daha zevk alıyormuş görünmeye çalıştı.</p>

  <p class="block2">Mehi'nin acınacak bir âşık olmasına rağmen, zirveye çıkmasını engelleyen her şeyi süpürebilecek yetenekte biri olduğunun farkındaydı. Tatmini gerçek tekelerde arıyor, erkekliğine toz kondurmayan Mehi'nin hiçbir şeyden kuşkulanmaması için gerekli bütün önlemleri alıyordu. Mehi boşaldıktan sonra, sırtüstü devrildi.</p>

  <p class="block2">- Endişeliyim, tatlı sevgilim.</p>

  <p class="block2">Serketa kocasının gurur duyduğu tombul ayaklarını okşadı.</p>

  <p class="block2">- Bu karışık dönemden yararlanamaz mısın?</p>

  <p class="block2">- Habercim gelmeden önce, ben de öyle umuyordum... Ama şimdi kimi desteklemem gerektiği konusunda kararsızım.</p>

  <p class="block2">- Setnaht'ı, tabiî.</p>

  <p class="block2">- Bu o kadar kesin değil...</p>

  <p class="block2">- Neden?</p>

  <p class="block2">- Çünkü hem Tausert hem de Setnaht aynı ölçüde tehlikeli iki vahşi hayvan. Sipta'nın ölümünden sonra, kraliçenin mücadele edecek gücü olmayacağını sanmıştım, ama yanılmışım. Merhum firavunun mezarının genişletilmesini emretti. Kısacası asker ya da sivil yöneticilerle ittifaklarını geliştirmek, böylelikle Setnaht'ı etkisizleştirmek için, yetmiş günlük resmî yas dönemini uzatmaya çalışıyor. Eğer biz onun yanında yer almaz, o da galip gelirse, Tausert hatamızı pahalı ödetir. En iyi olasılıkla beni emekliye ayırır, daha da kötüsü, vatana ihanetten mahkemeye çıkarır. Oysa Setnaht'ı yeneceği kesin değil... Setnaht yıllardan beri iktidara gelmeye hazırlanıyor, son anda vazgeçmeyeceğinden eırıinim. Kraliçe gibi o da, Teb'i ve desteğimi almadan harekete geçemez. Kimi seçmeli?</p>

  <p class="block2">- Şimdilik hiçbirini, diye öğütledi Serketa. Setnaht ile Tausert'in arasında hiçbir ilişki olmadığı neredeyse kesin olduğuna göre, her ikisini de eksiksiz sadakatine inandır. Son çatışma burada değil, Per Ramessu'da yapılacak. Bilebildiğimiz kadarıyla, bu çatışmanın galibi de zayıflamış olacak. İşte o zaman, kesin darbeyi vururuz.</p>

  <p class="block2">- Demek istiyorsun ki...</p>

  <p class="block2">- Evet, o zaman birliklerinin büyük bölümüyle Kuzey'e gider, kendini firavun ilan ettirirsin. Kimsenin karşı çıkamayacağı bütünleştirici kahraman olarak görünürsün.</p>

  <p class="block2">Mehi'nin başı döner gibi oldu.</p>

  <p class="block2">- Gerçekten de sen...</p>

  <p class="block2">- Vakit geliyor, tatlı sevgilim. Tausert zayıf bir kadın, Setnaht da güçsüz bir ihtiyar... Bizim için koşullar hiç bu kadar olumlu olmamıştı.</p>

  <p class="block2">General yataktan fırladı, yastığına bir yumruk indirdi.</p>

  <p class="block2">- Hâlâ yolumun üzerinden çekilmeyen kim var? Hakikat Meydanı! Tausert onların yardımıyla cenaze törenini uzattı... Yoksa, Setnaht kolayca devirecekti o kadını. Müttefikimizden bir haber alabildin mi bari?</p>

  <p class="block2">- Son mektubuna göre, IşıkTaşı'nın loncanın ana tapınağında saklandığından emin görünüyor.</p>

  <p class="block2">- Almak için ne bekliyormuş?</p>

  <p class="block2">- Kilitli odanın dışında, köyün en iyi korunan yeri, tapınakmış! Tapınağın duvarlarında, büyük ihtimalle hareketli taşlar var.</p>

  <p class="block2">- Bir çeşit gizli bölme...</p>

  <p class="block2">- Ya yerin altında ya da duvarda. Mehi kendine bir kadeh şarap doldurdu.</p>

  <p class="block2">- Bu kez hedefe yaklaşıyoruz, hissediyorum bunu! Müttefikimizin bir planı var mı?</p>

  <p class="block2">- Tedbirli olmak zorunda. Paneb onu yine tuzağa düşürmeye çalışmış, dikkatiyle son anda kurtulmuş pusudan.</p>

  <p class="block2">- Işık Taşı elimizde olsa, Tausert ile Setnaht'ın kukladan farkı kalmazdı! Serketa kocasına sarıldı.</p>

  <p class="block2">- Biraz daha sabır yumuşak aslanım... Şu ana kadar, hiç yanlış yapmadık, ünün iyice yayıldı.</p>

  <p class="block2">Mehi karısını saçlarından kavradı</p>

  <p class="block2">- Sen de mi iktidarı istiyorsun?</p>

  <p class="block2">- Sadece senin sayende, yumuşak sevgilim.</p>

  <p class="block2">Bir akrepten de tehlikeli olmasına rağmen, ülkenin müstakbel efendisinin ihtiyaç duyacağı cinsten bir dişiydi Serketa.</p>
</body>
</html>
