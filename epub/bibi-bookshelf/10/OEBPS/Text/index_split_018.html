<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_19">Yirminci bölüm</h1>

  <p class="block2">- Yıkıldım doğrusu, dedi General Meni. Sevgili Kenhir, yeni kadastro müdürünün daha göreve başlar başlamaz çıldıracağını nereden tahmin edebilirdim? Hakkındaki tavsiyeler kusursuz, meslek geçmişi lekesizdi. Önceki müdür emekliye ayrılınca, karar verebilmek için incelediğim kusursuz dosyayı size de gösterebilirim.</p>

  <p class="block2">- Gerek yok, dedi mezar kâtibi. Önemli olan, böylesi bir yanlışlığın gelecekte tekrarlanmaması.</p>

  <p class="block2">- İşte firavunun mührünü taşıyan kadastro planının bir kopyası. Bu planı köyde saklarsanız, bundan böyle hiçbir sıkıntıyla karşılaşmazsınız. Topraklarınızda çalışan köylülerden memnun musunuz?</p>

  <p class="block2">- Hiç şikâyetimiz yok.</p>

  <p class="block2">- Bunu duyduğuma sevindim. Size zarar vermeye çalışan o sahtekâr yaptığı yanlışlıktan dolayı pişman olarak uzun yıllar geçireceği Filistin'e sürüldü, bundan sonra önemli bir göreve gelmesi de imkânsız. Mısır yeteneksiz memurlarına karşı pek yumuşak davranmaz, bana sorarsanız, bu da iyi bir şey. Eğer sizi rahatlatacaksa, Firavun Sipta'nın Hakikat Meydanı'na çok önem verdiğini, size karşı girişilecek hiçbir saldırıyı bağışlamayacağını söyleyeyim.</p>

  <p class="block2">- Firavunun sağlığı hakkındaki söylentiler giderek artıyor.</p>

  <p class="block2">- Korkarım, söylentiler gerçek. Neyse ki Kraliçe Tausert devlet gernisinin dümenini sağlam tutan, kusursuz bir yönetici.</p>

  <p class="block2">Onun da sizin çalışmalarınıza büyük değer verdiğini şahsen duydum. Sizden bir iyilik isteyebilir miyim, Kenhir? Mezar kâtibi dikkatle doğruldu.</p>

  <p class="block2">- Söyleyin hele.</p>

  <p class="block2">- Batı yakasındaki villamdaki eşyalar artık hiç hoşuma gitmiyor. Loncaya çok kaliteli iskemleler, yataklar ve mücevher kutuları ısmarlamak istiyorum. Fiyat önemli değil.</p>

  <p class="block2">- Bunu tam zamanında söylediniz, General. Şu sıralar işlerimiz hiç de yoğun değil, bu yüzden zanaatkarlar böyle işlere ayırabilecek zaman bulur.</p>

  <p class="block2">- Çok sevindim, Kenhir!</p>

  <p class="block2">Mezar kâtibini idarî binanın kapısına kadar götürürken, rahat ve mutlu bir adam gibi görünmek için elinden geleni yapü Mehi. Oysa daha bu sabah gelen mektuplar kanını beynine sıçratmıştı. Fravun, Setnaht'ı tüm Mısır ordularının başkomutanlığına atamış, Mehi de en kısa sürede yeni komutana Teb ordularının durumu ile silahlan hakkında ayrıntılı bir rapor yazmak durumunda bırakılmıştı. Böylesi bir acele ülkenin bir istila tehlikesiyle karşı karşıya olduğu anlamına gelebilirdi ancak; demek ki Libya'dan, Suriye'den, ya da diğer Kuzey kavimlerinden gelecek bir istila söz konusuydu. Böylesi bir istila, Aşağı Mısır'daki kargaşadan yararlanacak Mehi'nin de işine gelirdi; ne var ki Setnaht hakkında duydukları ürkütüyordu onu. Varlıklı, dürüst, inatçı ve çalışkan biriydi, üstelik büyük oğlunun dışişleri bakanı olarak atanmasını sağlayacak kadar da etkili.</p>

  <p class="block2">Per Ramessu'da Setnaht'la tanıştıktan sonra onu çekip çevirmenin çok güç, hatta imkânsız olacağından emindi Mehi. Geriye sadece Kraliçe Tausert'in Başbakan Bay'm da desteğiyle Setnaht'a karşı amansız bir savaş yürütmesini, devletin zirvesindeki bu kargaşanın da Mehi'nin kullanabileceği fırsatlar yaratmasını dilemekten başka bir şey kalmıyordu.</p>

  <p class="block2">Şimdi artık her zamankinden fazla ihtiyacı vardı Işık Taşı'na. Bütün araştırmalarına rağmen, o taşın yerini bulamayan o kahrolası haini düşündükçe iyice sinirleniyordu.</p>

  <p class="block2">Mehi ve Serketa hem bilge kadına hem de Paneb'e saldırmışlar, ama yenilmişlerdi. Ne var ki ekibin tüm üyelerinin böylesi güçlü bir kişiliğe sahip olmaları imkânsızdı . O zincirde zayıf bir halka vardı mutlaka, loncayı gözden düşürmek için kolayca kırılabilecek bir halka.</p>

  <p class="block2">İşte bu yüzden Mehi neredeyse ıslık çalacak kadar neşeli döndü evine. Orada yılın belirli dönemlerinde tapmakta yöneticilik yapan Karnak rahibiyle karşılaştı. Hakkında yapılan araştırmalara göre, rahip eşinden boşanmış, ödediği yüksek nafaka yüzünden de bir hayli borçlanmıştı. Zavallı adamın yapacağı küçük bir yardım karşılığında, onun iyilik meleği olacaktı general.</p>

  <p class="block2">Halat Kasa bir kraliyet kâtibinin karısı için kaymaktaşın-dan bir vazo yapıyor; Burun Fened, Çakal Unes, Pişkin Somun Pay ve Cömert Didya da General Mehi için lüks mobilyalar hazırlıyor; Somurtkan Karo ile Güçlü Naht köyün içindeki duvarları sağlamlaştırıyor; Aslan Userhat Kenhir'in mezarında kullanılacak bir ka heykeli yontuyor; Araştırmacı İpuy, Neşeli Renupe, Kararlı Gau ve Kurtarıcı Şed de köyün ilk yıllarından kalma zanaatkar mezarlarını onanyordu. Âlim Tuti'ye gelince, o da Sipta'nm ebedî istirahatgâhında kullanılacak sandıkların üzerine altın varak tutturuyordu.</p>

  <p class="block2">Hayat güzeldi; iş keyifli, Hakikat Meydanı da mutlu. Firavunun bitmek tükenmek bilmez ıstırabını ve ölümünden sonra başlayacak istikrarsızlığı, kimse düşünmek bile istemiyordu. Dikkatlerini bir an bile azaltmayan sadece Paneb ve Şef Sobek'ti. Onlara kalırsa, bu sükûnet geçiciydi; Suskun Nefer'in katili hâlâ aralarında gizleniyor, yeni bir kötülük yapmak için fırsat kolluyordu. Paneb kuyumcunun atölyesine girdiğinde, Tuti bir süre önce ortadan kaybolan, gelmediği için de kendisini endişelendirmeye başlayan oğlunu düşünüyordu.</p>

  <p class="block2">- Sana dışarıdan bir iş.</p>

  <p class="block2">- Hiç hevesim yok.</p>

  <p class="block2">- Karnak'ta olsa bile mi?</p>

  <p class="block2">Hakikat Meydanı'na gelmeden önce Tanrı Amon'un kutsal kenti için çalışmıştı Tuti; burada kapıları, heykelleri ve kayıkları altınla kaplamıştı.</p>

  <p class="block2">- Karnak'sa, başka. Neymiş bu iş?</p>

  <p class="block2">- Kesin ve duyarlı bir görev. Maat Tapınağı'ndaki bir kapının iç kanadının kaplanması.</p>

  <p class="block2">- Karnak'ta son derecede yetenekli kuyumcular var.</p>

  <p class="block2">- Hepsi bir yerlerde görevliymiş, tapınak yöneticisi acele ediyor. Kısa süre sonra mahkeme o tapmakta toplanacağından, adalet tanrıçasının gereken saygıyı görmesini istiyor. Bunu Hakikat Meydanı'nın kuyumcusundan daha iyi başaracak kim var?</p>

  <p class="block2">- Kenhir'in onayını almam gerek,</p>

  <p class="block2">- Ben aldım bile.</p>

  <p class="block2">Tuti rahatı ve yiyeceğiyle ilgilenen yöneticiden daha fazla konukseverlik bekleyemezdi doğrusu. Kuyumcu sunulan aletleri geri çevirdi, o sadece kendi yaptığı kişisel aletlerini kullanırdı. Onun için Maat'ınki kadar küçük bir tapınağın kapılarından birini altın bir levhayla kaplamak çocuk oyuncağıydı, yine de işini olabildiğince ciddiye aldı.</p>

  <p class="block2">İşi bir haftaya kalmadan bitti, Tuti de köyü özlemeye başladı. Doğru, Karnak tanrısal gücün her taşı aydınlattığı görkemli bir yerdi ama, eksikliğini hissettiği bir şey vardı Tu-ti'nin: lonca ruhu. Buna Kenhir'in asık suratı da dahildi.</p>

  <p class="block2">Tuti aletlerini torbasına doldururken, yönetici hayranlığını belirtti.</p>

  <p class="block2">- Olağanüstü... Üstelik bu işi beklediğimden de çabuk bitirdin! Hakikat Meydanı'nın seni neden seçtiği anlaşılıyor... Karnak kuyumcuları yöneticiliğinin yakında boşalacağını biliyor muydun? Eğer bu göreve aday olursan, kimse karşı gelemez.</p>

  <p class="block2">- Söylediğiniz görev beni ilgilendirmiyor.</p>

  <p class="block2">- Oysa meslek hayatını bitirmek için ne güzel bir iş olurdu!</p>

  <p class="block2">- Ben zanaatkarım, meslek sahibi değil.</p>

  <p class="block2">- Merakımı bağışla ama, Hakikat Meydanı senin kadar yetenekli bir kuyumcuyu tutabilmek için ne yapıyor?</p>

  <p class="block2">- Çok basit, sadece yaşamakla yetiniyor. Beni içine kabul ettiği için, ona her sabah teşekkür eden, benim.</p>

  <p class="block2">- Gitmeden önce, bana bir iyilik yap; en eski altın plakaların gerektiği gibi tutturulup tutturulmadığına bir bak. Eğer tutturulmamışlarsa, durumu atölyeye bildir. Gitmeliyim, bir sevkiyatla ilgilenmem gerek. İlahlar seni korusun, Tuti. Paneb şafak töreninin ardından Firuze'nin evine girdiğinde, sevgilisinin boynuna bal, sodyum karbonat, eşek sütü, çemen tanesi ve kaymaktaşı tozundan elde edilmiş bir merhem sürer buldu.</p>

  <p class="block2">Dev adam ellerini usulca kadının çıplak göğüslerinin üzerine yerleştirip Firuze'nin ensesini öptü. Genç kadın arzusunu gemlemeye çalıştı.</p>

  <p class="block2">- Seni beklemiyordum...</p>

  <p class="block2">- Ama beni böyle seviyorsun, değil mi?</p>

  <p class="block2">- Ya yapmam gereken acil bir işim olsaydı?</p>

  <p class="block2">- Bu merhem ne i ş e yar ı yor?</p>

  <p class="block2">- Kırışıkları önlemeye.</p>

  <p class="block2">- Buna ihtiyacın yok, Firuze, hiç yaşlanmıyorsun ki. Hat-hor yıllara seni unutmalarını buyurmuş.</p>

  <p class="block2">- Beni tavlamaya çalıştığına yemin edebilirim.</p>

  <p class="block2">- Sezgilerine hayranım... Bırak da bu duyarlı işe ben devam edeyim.</p>

  <p class="block2">Dev adam kaymaktaşı kabı aldı, küçük parmağıyla aldığı kremi sevgilisinin göbek deliğine sürdü.</p>

  <p class="block2">Firuze'nin savunması kısa zamanda yıkıldı.</p>

  <p class="block2">Çırılçıplak, sırtüstü uzandı; Paneb de genç kadının cildini esnekleştiren kremi sürerek Firuzeyi zevkin doruklarında dolaştırdı.</p>

  <p class="block2">- Kap boşaldı, dedi dev adam üzüntüyle.</p>

  <p class="block2">- Öyleyse, bana başka bir krem bul.</p>

  <p class="block2">Böylesine kahredici bir tebessümle yapılan bu kadar açık bir çağrıya ne cevap verilir? Paneb Firuze'nin üzerine uzandı, vücutları her defasında biraz daha artan bir şiddetle birleşti.</p>

  <p class="block2">Firuze giyinmeyi tamamlamış, ucunda mangoya benzer bir süs bulunan gerdanlığını boynuna takıyordu ki, biri hızla kapıya vurmaya başladı.</p>

  <p class="block2">-Kim o?</p>

  <p class="block2">- Neşeli Renupe... Beni mezar kâtibi gönderdi, çabuk kapıyı aç!</p>

  <p class="block2">Hathor rahibesi kapıyı araladı.</p>

  <p class="block2">- Paneb burada mı ?</p>

  <p class="block2">- Gitmek üzereydi.</p>

  <p class="block2">- Doğruca Kenhir'e gitsin... Çok ciddi bir şeyler oluyor.</p>
</body>
</html>
