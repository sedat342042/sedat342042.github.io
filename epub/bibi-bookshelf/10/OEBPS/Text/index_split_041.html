<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_43">Kırk dördüncü bölüm</h1>

  <p class="block2">Saray çevresindeki ilk kapının nöbetçisi dev adamın yak-laşüğını görür görmez, başının derde girmek üzere olduğunu anladı. Bu nedenle bir yandan mızrağının ucunu ürkütücü konuğun karnına dayarken, bir yandan da arkadaşlarına seslendi.</p>

  <p class="block2">- Adım Cesur Paneb, Hakikat Meydanı'nın ustabaşısıyım ve hemen Kraliçe Tausert'le görüşmek istiyorum.</p>

  <p class="block2">Zanaatkar en cahil askerin bile adını duyduğu gizemli loncadan bahsetmemiş olsaydı, nöbetçileri inandırmakta güçlük çekecekti kuşkusuz.</p>

  <p class="block2">Yüksek rütbeli bir asker geldi. Paneb yine adını ve unvanını söyledi.</p>

  <p class="block2">- Gerçekten de söylediğiniz kişi misiniz?</p>

  <p class="block2">- Firavun adına yemin ederim.</p>

  <p class="block2">- Haşmetmeaplarının sekreterine haber veriyorum.</p>

  <p class="block2">- Haber vermeniz gereken, bizzat haşmetmeapları. Acele edin!</p>

  <p class="block2">- İmkânsız! Resmî bir görüşme saati beklemek ve...</p>

  <p class="block2">- İnanın bana, bekleyecek zamanım yok.</p>

  <p class="block2">Subay dev adamın gözlerinde pek de insanca olmayan değişik bir parıltı gördü.</p>

  <p class="block2">- Burada bekleyin... Gayret edeceğim.</p>

  <p class="block2">Askerler rahatladı. Dev adamın ısrar edeceğini ve yumruklannın çok acı vereceğini onlar da anlamıştı.</p>

  <p class="block2">Paneb sakince bağdaş kurdu. Mızraklar birbiri ardından kalktı.</p>

  <p class="block2">Genç devin en ufak bir sabırsızlık belirtisi göstermediği bir saat geçti. Sonra kısa kılıçlı dört seçme nöbetçi ile bir kâtip göründü. Ustabaşı ayağa kalktı.</p>

  <p class="block2">- Lütfen peşimden gelin. Haşmetmeapları sizi kabul edecek.</p>

  <p class="block2">Askerler istemeye istemeye de olsa, gerçeği kabullenmek zorunda kaldı; Hakikat Meydanı'nın sihirli gücü, masal değildi.</p>

  <p class="block2">Görkemli merdivenden tırmanıp, uzun bir koridora girerken, Suskun Nefer'in bir hükümdar karşısında konuya nasıl gireceğini düşündü Paneb; ağzmda gevelemeden, dosdoğru konuya girerdi Nefer. Ne var ki Paneb, Suskun Nefer'inkine benzer bir soğukkanlılığa sahip değildi.</p>

  <p class="block2">Kabul salonunun tavam, kızıl somakiden iki sütun üzerinde yükseliyordu; tatlı mavi yapraklar ve çemberlerden oluşan zarif süslemeleri vardı.</p>

  <p class="block2">Aslan ayaklı abanoz bir tahta kurulmuş kraliçe, kahverengi ve sade bir gömlek giymişti. Altın iğnelerle tutturulmuş topuzu, yüzünün kusursuz ovalliğini ortaya çıkarmıştı. Hafif makyajı da, Tausert'i Mısır'ın güzel kadım yapan çizgileriyle uyumluydu.</p>

  <p class="block2">Paneb hayranlıkla eğildi.</p>

  <p class="block2">- Resmî görüşme talebi yapmadan, böylesine uzun bir yolculuğun amacı ne, Ustabaşı?</p>

  <p class="block2">- Çünkü bana verdiğiniz emir, bölgenin koşullarına uymuyor.</p>

  <p class="block2">- Daha açık konuş!</p>

  <p class="block2">- Firavun Sipta'nın ebedî istirahatgâhı, onun ışıktan vücudunu kabule hazır. Kurala uygun olarak, tamamlanmamış görünüyor ama mezarı genişletmek ya da uzatmak imkânsız, çünkü kayadan emin değiliz. Bir felaket yaratacağımız neredeyse kesin.</p>

  <p class="block2">- "Neredeyse kesin", diyorsun... Neden?</p>

  <p class="block2">- Basit bir dil tedbiri. Ne Burun Fened'in ne de benim kuşkumuz yok; daha fazla delmemek gerek. Bu bilginin gizli kalması için, gelip sözle açıklamak istedim.</p>

  <p class="block2">Kraliçe kalktı, zarif bir hareketle sütuna dayandı.</p>

  <p class="block2">- Bunun için seni kutluyorum, Paneb. Yine de devletin tepesinden gelen bir emrin önemini doğru değerlendiriyor musun?</p>

  <p class="block2">- Firavunun loncanın ulu efendisi olduğunu, ona itaat etmem gerektiğini unutmadım.</p>

  <p class="block2">- Belki de bir naibenin kararlarının değersiz olduğunu düşünüyorsun!</p>

  <p class="block2">- Kesinlikle hayır, Haşmetmeapları. İşte bu yüzden Per Ramessu'ya gelip görüşümü açıklamak istedim, gelir gelmez de ölüm tehlikesi atlattım. Tausert sarsıldı.</p>

  <p class="block2">- Buna kim cüret etti?</p>

  <p class="block2">- Bir paralı asker çetesini kaçmak zorunda bıraktım, ama patronlarının adını bilmiyorum.</p>

  <p class="block2">-Tabiî ki Setnaht... Başkentte kaldığın sürece, saraydan ayrılmayacaksın, odanın önünde de iki asker nöbet bekleyecek. Zamana ihtiyacım var. Tek çarenin de yas süresini uzatmak olduğunu anlamalısın, Paneb. Yas süresini uzatmak için, yapılacak tek şey Sipta'nın mezanndaki çalışmalara yeniden başlamak. Eğer direnirsen, beni ölüme mahkûm etmiş olursun.</p>

  <p class="block2">- Haşmetmeapları...</p>

  <p class="block2">- Yetmiş günlük mumyalama süresi yeterli değil. Bana daha fazlası lazım.</p>

  <p class="block2">- Tamamlanmış eseri yıkmak bağışlanamaz bir suç olur.</p>

  <p class="block2">- Senden ne yıkmanı ne de yeni bir mezar yapmanı istiyorum. Böylesi bir iş çok zaman alır; oysa ben rakiplerimce de kabul edilebilir sınırlar içinde kalmak zorundayım.</p>

  <p class="block2">- Bu kabul edilebilir sınırlar ne, Haşmetmeapları?</p>

  <p class="block2">- Fazladan yüz gün. Eğer gerekli önlemleri alırsan, başarırsın.</p>

  <p class="block2">- Bir mezar kuyusuna düşüp, mezara onarılmaz zarar vereceğimizden eminiz. Böyle bir çalışmanın ahengi bozacağından da söz etmiyorum. Firavun Sipta'nın ışıktan vücudu onun için özel olarak tasarlanan simya potasında dinlenmeyecek, bu da dirilişini tehlikeye sokacak.</p>

  <p class="block2">Kraliçe bir an gözlerini yumdu.</p>

  <p class="block2">- Bundan daha etkileyici bir şey söyleyemezdin, Ustabaşı. Merhum firavuna karşı derin bir sevgi duyuyordum, ona zarar verecek hiçbir şey yapamam. Emrimi geri alıyorum, bu kararı onaylatmak için, Vezir Hori'yi gör. Tausert dev adamı süzdü. Hakikat Meydanı girdiği bütün savaşlardan muzaffer çıkıyor, değil mi? Gücünden birazını bana verebilse...</p>

  <p class="block2">- Ben de size bunu önerecektim, Haşmetmeapları. Kraliçe meraklandı.</p>

  <p class="block2">- Sipta'nın mezarının mimarîsi ve süslemesiyle oynayamayacağımıza göre, neden cenaze eşyasını değiştirmiyoruz? Bizden mumyalanmanın sonuna kadar kalan kırk günde tamamlayamayacağımız yataklar, tahtlar, vazolar ya da birinci sınıf eşyalar isteyin. Size yalan söylemek ve loncanın ruhuna ihanet etmek zorunda kalmadan, ek süre isterim ben de. En azından üç aylık bir ek süre.</p>

  <p class="block2">- Söylediklerin oldukça çekici, Paneb. Ne var ki Setnaht Sipta'nın cenaze eşyasının çoktan tamamlandığını biliyor, loncanın yeteneklerinin de farkında. Fazladan birkaç eşya yapmak, o kadar zamanınızı almaz.</p>

  <p class="block2">Kraliçenin itirazı yerindeydi. Yüzü ciddileşti, yeniden tahtına oturdu.</p>

  <p class="block2">- Işık Taşı sayesinde, altın yapıyorsunuz, değil mi? Ustabaşı cevap vermekte gecikti.</p>

  <p class="block2">- Bazı durumlarda. . .</p>

  <p class="block2">- İşte saray halkına söyleyeceğim şey; Sipta'nın mezarının son işleri yapılacak, özellikle de asalar, taçlar ve altın bir sunak. Gerekli altın Hazine'den verilecek ve özel bir tekneyle köye gönderilecek.</p>

  <p class="block2">- O halde, simyaya gerek yok.</p>

  <p class="block2">- Tam tersine, Ustabaşı! Setnaht'ın itiraz etmesini sağlamak için, bir yığın altın isteyeceğim. Hazine'nin yakında çıkabilecek bir savaşı destekleyeceğini ve altına ihtiyaç duyacağım söyleyerek direnecek. Uzun tartışmalardan sonra, düşüncesini kabul etmiş görüneceğim; Sipta'nın mezarıyla ilgili isteklerimden ödün vermeksizin, tabiî. İşte o zaman kendimizi bir çıkmazda bulacağız.</p>

  <p class="block2">- Siz de loncanın bu görevi yerine getirebileceğini, ama bunun için ek süreye ihtiyaç duyacağım söyleyeceksiniz.</p>

  <p class="block2">- Başka bir deyişle, Setnaht Hakikat Meydanı'nın altın yarattığını anlayacak. Ustabaşı, naibenin bu sırrı açıklamasını kabul ediyor mu?</p>

  <p class="block2">- Naibe firavun olur ve köyü korumaya devam ederse, neden olmasın?</p>

  <p class="block2">- Bu planla bile, başarılı olacağımdan emin değilim.</p>

  <p class="block2">- Açık sözlülüğünüze teşekkür ederim, Haşmetmeapları.</p>

  <p class="block2">- Kararın ne, Ustabaşı?</p>

  <p class="block2">- Merhum firavunun cenaze eşyalarını güzelleştirme isteğinizi reddetmem imkânsız.</p>

  <p class="block2">Tausert heyecanını gizledi.</p>

  <p class="block2">Paneb'i bir kez daha çok yetenekli bir devlet adamı olarak gördü; hoş yaptığı görev de bu değil miydi?</p>

  <p class="block2">- Haşmetmeapları... Yenilgi halinde, geleceğiniz ne olacak?</p>

  <p class="block2">- Bilmiyorum ve düşünmüyorum. Tek istediğim, ülkeyi bir savunma savaşından kurtarmak. İktidar için verdiğim mücadelenin başka hiçbir nedeni yok. Paneb Kraliçe Tausert'in samimi olduğundan emindi. Şu anda öylesine güçsüz, öylesine teselli bekler görünüyordu ki.</p>

  <p class="block2">Onu kollarına alsa, direnmeyeceğini biliyordu. Ama o Mısır kraliçesi ve İki Ülke'nin naibesiydi, Paneb ise Hakikat Meydanı'nın ustabaşısı.</p>

  <p class="block2">Birlikte inşa etmeyi kararlaştırdıklan şey, yarını olmayan bir tutkudan çok daha önemliydi; ne köyden ne de loncadan aynlamazdı çünkü.</p>
</body>
</html>
