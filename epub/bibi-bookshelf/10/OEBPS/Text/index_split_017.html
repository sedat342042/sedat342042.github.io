<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_18">On dokuzuncu bölüm</h1>

  <p class="block2">Bilge kadının zaferi sanki iyi ruhların tümünü harekete geçirmiş gibi, suların huzurla yükselmesini izledi Hakikat Meydanı. Büyük eserler tamamlanmak üzere olduğundan, Kenhir de cömertliğini göstermiş, ekibe ek izin günleri tanımıştı. Zanaatkarlardan bazıları evlerinde kalmış, kimileri izinden yararlanıp uzak akrabalarını ziyaret etmiş, bazıları da dışarıda satılacak yataklar, lahitler, heykeller yapmıştı.</p>

  <p class="block2">Alçak taş duvarın üzerine tünemiş Kenhir, güneşin yıkadığı mezarına bakıyordu.</p>

  <p class="block2">- Bahçe iyice gelişti, dedi Paneb.</p>

  <p class="block2">- Suskun Nefer'inki kadar değil ama... Oradaki ağaç, diğerlerine benzemiyor.</p>

  <p class="block2">- Ustabaşını düşünmediğim tek bir gün yok.</p>

  <p class="block2">- Bizim aramızdan hiç ayrılmadı, dedi yaşlı kâtip. Bizi korumayı sürdürüyor. Ataların onuruna tören düzenlediğimizde, ruhu üzerimize ışık saçıyor.</p>

  <p class="block2">- Oysa katili hâlâ gölgelerin içinde bir yerde saklanıyor, diye hatırlattı Paneb. Onu da her gün düşünüyorum. O katil cezalandırılmadan, huzur bulmayacağım.</p>

  <p class="block2">- Çektiklerini anlıyorum, bizi onun izi üzerine götürecek bir düş görmeyi dileyerek yatıyorum geceleri... Hiç göremedim o düşü! Bazen katilin o ölen yardımcı olup olmadığını düşünüyorum. O adamın ölümünden sonra, her şey düzene girdi.</p>

  <p class="block2">- Sobek her zamankinden daha kuşkulu.</p>

  <p class="block2">- Bir polis, doğal olarak kuşkuludur. Ama gerçekleri görmezden gelemeyiz; hain ya öldü ya da zarar vermekten vazgeçti.</p>

  <p class="block2">Paneb Kenhir'in haklı olmasını tercih ederdi doğrusu.</p>

  <p class="block2">- Postacı sizinle görüşmek istiyor, dedi evinin iç duvarlarını boyamakla meşgul Pişkin Somun Pay'ın eşi.</p>

  <p class="block2">Sağ ekip şefi mezar kâtibinin ayağa kalkmasına yardım etti; güneş ışınlarının, yeniden okşar gibi yumuşadığı bu güzel ekim sabahında, Kenhir'in yaşı belli oluyordu.</p>

  <p class="block2">- Umalım da kötü bir haber getirmiş olmasın. Söylentiler Firavun Sipta'nın yavaş yavaş söndüğünü, ondan sonra da Kraliçe Tausert ile Setnaht taraftarları arasında amansız bir taht mücadelesi çıkacağını gösteriyor. Kötü, bütün bunlar çok kötü... Ah! Büyük Ramses'in o kutlu yıllan ne kadar geride kaldı! O varken, yarınlar kimseyi korkutmazdı. Yaz sonunun sıcaklığından yararlanalım, Paneb... Gelecek çok daha sert olabilir.</p>

  <p class="block2">Elinde Tot'un asası, her zamanki gibi ayakta dikilmiş bekliyordu Postacı Uputi. Mesleğinin gereklerine hiçbir zaman karşı gelmemiş, elindeki mektupları asla açıp okumamıştı. Bu yüzden gizli konularda akla ilk gelen ulak oydu. Upuü torbasından koca bir papirüs çıkardı.</p>

  <p class="block2">- Bu da öyle ağır ki!</p>

  <p class="block2">- Nereden geliyor?</p>

  <p class="block2">- Teb kadastrosundan.</p>

  <p class="block2">- Bize gönderildiğinden emin misin?</p>

  <p class="block2">- Hiç kuşkum yok. Aldığınızı belirtmek için şu levhayı imzalayın.</p>

  <p class="block2">Kenhir mührünü bastı, Paneb papirüsü mezar kâtibinin yazıhanesine taşıdı. Güçlü Niut odanın temizliğini tamamlamak üzereydi.</p>

  <p class="block2">- Sanki burada yeterince belge yokmuş gibi! diye söylendi. Kenhir yakında ikinci bir odayı işgal edecek.</p>

  <p class="block2">Dev adam cevap vermedi. Mührü söküp, belgeyi açtı. Hızla okudukları, her ikisini de çok şaşırttı.</p>

  <p class="block2">- Kadastro topraklarımızın sınırlarına itiraz etme cüretini gösteriyor, dedi Kenhir öfkeyle.</p>

  <p class="block2">Sular çekilmişti, Hakikat Meydanı'na ait olan ya da Kenhir ve Paneb gibi miras yoluyla sahip olunan topraklar dışındaki bütün tarlalarda hurmalar dallarından koparılmaya, tohum ekilmeye başlanmıştı.</p>

  <p class="block2">Kuzey Rüzgârı kadastro kâtiplerinin yanlışlarını düzeltmek için Paneb'in ihtiyaç duyacağı malzemeyi taşıyordu. Kenhir sancılarını unutmuş, kolları papirüslerle, fırça ve levhalarla yüklü yardımcısı İmuni'nin zorlukla yetişebildiği bir hızla yürümeye koyulmuştu.</p>

  <p class="block2">Her yıl olduğu gibi yükselen sular bu sefer de tarlaların arasındaki sınırları silmiş, sınır taşlarını yerlerinden oynatmıştı. Gökteki nehrin yeryüzündeki aksi olan Nil, ilk sabahki gibi canlanan tarlaları tohumlamıştı. Ne var ki bazı sapıklar yaratılışın bu görkemli yinelenişiyle alay ediyor, bundan yararlanıp komşularından birkaç karış toprak çalmaya uğraşıyorlardı. Bu yüzden kadastro görevlileri duruma müdahale etmek, yasayı uygulayarak sahtekârları cezalandırmak zorunda kalıyorlardı.</p>

  <p class="block2">Kenhir Batı Teb bölgesinin sorumlusunu, küt çeneli ve otuzlarında gösteren sıska yöneticiyi tanımıyordu. Kadastro sorumlusu General Mehi'den açık talimatlar almış, bu görevine yeni atanmıştı.</p>

  <p class="block2">- Mezar kâtibi, siz misiniz?</p>

  <p class="block2">Kenhir karşısındakini tepeden tırnağa süzdü, gördükleri içini hiç de rahat ettirmedi.</p>

  <p class="block2">- Evet, benim.</p>

  <p class="block2">- Ben yeni kadastro yöneticisiyim. Şunu iyi bilin ki, Hakikat Meydanı olsun olmasın, kimseye ayrıcalık tanımak niyetinde değilim.</p>

  <p class="block2">- Bunun için sizi kutlamaktan başka bir şey düşünemem.</p>

  <p class="block2">- Bunun dışında, kimsenin kendini uzmanlarımın üzerinde görmesine izin veremem.</p>

  <p class="block2">- İşte şimdi yanıldınız! Herkes yanılabilir, siz de dahil, herkes.</p>

  <p class="block2">- Dikkatli olun, Kenhir! Sizi görevliye hakaret suçundan mahkemeye verebilirim.</p>

  <p class="block2">- Ben de sizi yeteneksizlikten! Hangi cüretle topraklarımızın dörtte birini elimizden almaya ve bizi kaynaklarımızın önemli bir kısmından mahrum bırakarak köyün hayatını güçleştirmeye cesaret edebiliyorsunuz?</p>

  <p class="block2">- Yaptığımız incelemeler böyle gösteriyor da, ondan. Çevresindeki uzmanlar başlarını sallayarak şeflerini onayladı.</p>

  <p class="block2">- Öyleyse karşı bir inceleme yaptıracağız, dedi Kenhir.</p>

  <p class="block2">- Ama... buna yetkiniz yok!</p>

  <p class="block2">- Bir yanlış daha, sevgili meslektaşım. Kadastro inşaat biliminin farklı bir uygulamasından başka bir şey değil, üstelik mezar kâtibi de Hakikat Meydanı topraklarında istediği ölçüyü almakta özgürdür.</p>

  <p class="block2">Paneb yere bir plan çizdi, Kenhir'in yaydığı papirüs üzerindeki işaretleri belirledi. Kadastro yöneticisinin karşı gelemeyeceği basit bir yüzölçümü hesabı yaptı. Sonra, Kuzey Rüzgârı'nın sırtındaki çantalardan birinden çıkardığı ölçü aleti parçalarını bir araya getirdi. Bu alet, bir haç oluşturacak şekilde üst üste konan iki tahta parçasından oluşuyordu. Adı seba ya da "yıldız" olan alet bir kazığın üzerine yerleştirildi. Haçın uçlarına ağırlıklı kurşun teller astı. Bir hizanın görülebilmesi için, iki telin üst üste görülmesi yeterliydi. Dev adam daha sonra eşeğinin ses çıkarmadan taşıdığı, yüz dirsek<sup class="calibre2"><sup class="noteref" id="back_note_2"><a class="calibre3" href="../Text/index_split_072.html#note_2" title="2">2</a></sup></sup> uzunluğunda düğümlü bir ip çıkardı. Bir ucunda bir koç başı taşıyan bu ip Elefantin Tapınağı'nda korunan ve Hnum'un insanlara bağışladığı arşın ipinin bire bir benzeriydi. Elefantin Tapınağı'ndaki ip "yaratılışın başını" ya da Yukarı Mısır'ın ilk eyaletini arşınlamakta kullanılmıştı.</p>

  <p class="block2">Daha önceki yıllardan kalan ve resmî papirüslere kaydedilmiş ölçümlere dayanarak, kadastro kâtiplerinin şaşkın gözleri önünde köyün tüm topraklarını arşınlamaya girişti Paneb. Hepsi Paneb'in bir an sonra yorgunluğa yenik düşeceğini sanıyordu ama, dev ressam işini kısa sürede tamamladı.</p>

  <p class="block2">- İşte gerçek ölçüm, dedi Kenhir.</p>

  <p class="block2">- Bu ölçüye resmen itiraz ediyorum! dedi kadastro yöneticisi.</p>

  <p class="block2">- Paneb'in kullandığı aletlerden yararlanın, siz de aynı sonuca varacaksınız.</p>

  <p class="block2">- Benim ölçümlerim bana yeter. Kenhir yöneticiye dik dik baktı.</p>

  <p class="block2">- Başlangıçta, bunun, yönetimin artık o çok alıştığımız kaba yanlışlarından biri olduğunu sanmıştım. Şimdiyse, kötü niyetli birinin eseri olduğunu biliyorum.</p>

  <p class="block2">- Siz sayıklıyorsunuz!</p>

  <p class="block2">- Sizi şaşırtacak yöntemlere sahip olduğumuzu bilmediğinizden, kolay bir zafer kazanacağınızı umuyordunuz.</p>

  <p class="block2">- İddialarımın kanıtı var!</p>

  <p class="block2">- Gösterin öyleyse.</p>

  <p class="block2">Yardımcılardan biri, yöneticinin bir baş işaretiyle üzeri hiyerogliflerle kaplı bir sınır taşı getirdi.</p>

  <p class="block2">- Bu taşı şu aşağıda gördüğünüz akasya korusunun dibinde bulduk, bu taş toprağınızın sınırlarını belirtiliyor. Toprağa oldukça gömüldüğü, taşların altında kaldığı için, su taşkını onu yerinden oynatamamış. Kâtiplerim buna tanıklık edebilir.</p>

  <p class="block2">- Öncelikle, bu taşı yerinden çıkarmamanız gerekirdi; ikincisi, bu taş sahte.</p>

  <p class="block2">- Bu taş, Hakikat Meydanı'nın adını taşıyor.</p>

  <p class="block2">- Doğru, ama üzerinde bu taşı yontan zanaatkarın özel işareti yok.</p>

  <p class="block2">- Unutmuş olmalı, bu kadar basit! Mahkemeye çıktığımızda, bu kanıt söylediklerinizi çürütecek.</p>

  <p class="block2">- Ya kendimizi göksel arşınlayıcının değerlendirmesine bıraksak? Bilge kadının tatlı sesi tartışmaları kesti, herkes Işık'a döndü.</p>

  <p class="block2">Daha önce onu hiç görmemiş olmasına rağmen, kadastro yöneticisi karşısındakinin kim olduğunu hemen anladı, onun hoşuna gitmeyecek bir şey yapmak için yüreğinde en ufak bir arzu duymadı.</p>

  <p class="block2">- Siz... Tanrı Tot'dan mı söz ediyorsunuz?</p>

  <p class="block2">- Leyleğinden. Adımı bir dirsek boyu olup, kesinliğiyle inanların arasındaki anlaşmazlıkları ortadan kaldıran leyleğinden. Bizim gibi siz de onun kararına uyacak mısınız?</p>

  <p class="block2">- Tabiî, tabiî, yine de o kuşun göklerden gelmesini bekleyemeyiz ve...</p>

  <p class="block2">- Tot'un habercisi Hakikat Meydanı'nın topraklarını arşınlasın.</p>

  <p class="block2">Görkemli kanatlarıyla beyaz bir leylek yaklaştı, kadastro yöneticisinin o kadar yakınına kondu ki, yönetici korkuyla geriledi, yardımcılarından birine takıldı ve boylu boyunca bir çamur birikintisine kapaklandı.</p>

  <p class="block2">Tot'un kuşu Paneb'in arşınlamasını tekrarladı, genç devin çizdiği sınırları adım adım doğruladı.</p>
</body>
</html>
