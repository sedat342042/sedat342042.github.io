<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_20">Yirmi birinci bölüm</h1>

  <p class="block2">- Buna bir an bile inanmam! diye parladı Paneb. Hele Tuti... Üstelik Tuti! Onunla birlikte yolculuğa çıktım, çölde, yüreğinin en ince kıvrımına kadar tanıdım onu. Ciddi ve dürüst bir adamdır. Oğlunun ölümünden sonra, mesleğinden başka bir tutkusu kalmadı. Bu köy onun vatanı, ailesi.</p>

  <p class="block2">- Ben de öyle düşünüyorum, dedi Sol Ekip Şefi Hay.</p>

  <p class="block2">- Ben de, diye katıldı bilge kadın.</p>

  <p class="block2">Kenhir önündeki ikinci sınıf papirüsü öfkeyle dürerek hışırdattı.</p>

  <p class="block2">- Sizinle aynı fikirdeyim, ama elimizde resmî bir suçlama var; suçlamaya göre Tuti Karnak'taki Maat Tapınağı'ndan iki altın levha çalmış. Orada resmî olarak, Hakikat Meydanı adına çalıştığından, söz konusu olan tüm loncanın namusu şimdi.</p>

  <p class="block2">- Onu kim suçluyor? diye sordu Paneb.</p>

  <p class="block2">- Tapınağın onarım çalışmalarından sorumlu bir yönetici.</p>

  <p class="block2">- O adamla ilgili her şeyi bilmek istiyorum.</p>

  <p class="block2">- Şef Sobek bu işle ilgilenmeye başladı bile, ama Karnak içinde soruşturma yapmaya yetkisi yok. Araştırmalarının kısa zamanda kesileceğinden endişeliyim.</p>

  <p class="block2">- Ya Tuti aramızdaki hainse? Ya Suskun Nefer'i o öldür-düyse? diye sordu Hay. Böylesi korkunç bir soruyu sormaktan kendisi de rahatsızdı.</p>

  <p class="block2">- Bunu da nereden çıkardın? dedi Kenhir şaşkınlıkla.</p>

  <p class="block2">- Kendini böylesine suçlatarak, tüm Hakikat Meydam'nı lekeliyor da ondan. Sonra da hoşgörülü, hatta anlaşmalı bir mahkeme sonunda hafif bir cezayla kurtulurken, Hakikat Meydanı'nı sonsuza dek çamura gömmeyi düşünmüş olabilir.</p>

  <p class="block2">- Bunun için, Karnak yönetiminde işbirlikçileri olması gerekir. .. Böyle bir komplonun nerelere varacağını düşünebiliyor musun?</p>

  <p class="block2">- Umanm yanılıyorumdur, Kenhir, ama içimizdeki hain gölgede hareket ederek ne kadar zararlı olabileceğini kanıtlamadı mı?</p>

  <p class="block2">- Her şeyden önce, diye kesti sözlerini Paneb, Tuti'nin suçsuz olup olmadığını bir anlayalım.</p>

  <p class="block2">- Soruşturmayı kim yapacak?</p>

  <p class="block2">- Sağ ekip şefi olarak ben. Eğer suçluysa, size söz veriyorum, konuşacaktır. Paneb, duygusallığı her halinden belli olan mücevhercinin patlamak üzere olduğunu gördü.</p>

  <p class="block2">- Ben, hırsız ha! Bana böylesi bir çamur atmak için, insanlar ne kötü olmalı?</p>

  <p class="block2">- O yöneticiyi tanıyor musun?</p>

  <p class="block2">- Hayır, ilk kez gördüm.</p>

  <p class="block2">- Sana biraz tuhaf görünmedi mi?</p>

  <p class="block2">- Tuhaf, hayır; anlayışlı, belki. Bana Karnak'ın başku-yumculuğuna aday olmamı bile söyledi ama, hayır cevabını alınca, üzüldü.</p>

  <p class="block2">- Seni eski altın levhalardan ikisini çalmakla suçluyor.</p>

  <p class="block2">- Onun isteği üzerine bütün levhaları gözden geçirdim, ben tapmaktan ayrılırken, bütün levhalar yerindeydi.</p>

  <p class="block2">- Tanığın var mı ?</p>

  <p class="block2">Tuti dayak yemiş bir köpek yavrusu gibi baktı.</p>

  <p class="block2">- Hayır, maalesef hayır.</p>

  <p class="block2">- Evini aramak zorundayım.</p>

  <p class="block2">Mücevherci boğuluyormuşçasına gırtlağına götürdü elini.</p>

  <p class="block2">- Suçlu olduğumu düşünüyorsun, değil mi?</p>

  <p class="block2">- Tam tersine, ama seni yargılayacak mahkemeye sunulacak karşı konulmaz kanıtlara ihtiyacım var. Resmî bir aramada hiçbir şey bulunamadığını belirteceğim. Tuti duvarın dibinde dertop oldu.</p>

  <p class="block2">- Ara, Paneb. Her yeri ara!</p>

  <p class="block2">Sağ ekip şefinin hazırladığı raporun altına mührünü bakarken, Kenhir derin bir soluk aldı.</p>

  <p class="block2">- İyi ki bir şey bulamadın.</p>

  <p class="block2">-Tuti yıkılmış gibi, bilge kadın onu iyileştirmeye çalışıyor.</p>

  <p class="block2">- Ne öğrendin ?</p>

  <p class="block2">- Tuzağa düşürüldüğünü.</p>

  <p class="block2">- Onunla birlikte, biz de! Lonca uçurumun kenarında, Paneb.</p>

  <p class="block2">- Adalet suçsuz olduğumuzu gösterecektir.</p>

  <p class="block2">- O kadar iyimser olmayalım... Amon büyük rahibiyle bir araya gelmedikçe, kendimi en kötüsüne hazırlayacağım.</p>

  <p class="block2">Kendi soruşturmamızı yürüttüğümüzü bildiren bir mektup önderdim, cevabını bekliyorum. Eğer benimle görüşmeyi reddederse, sonumuz geldi demektir.</p>

  <p class="block2">- Aklınızdan bile geçirmeyin bunu! diye itiraz etti dev adam. Ben bizzat gidip o yöneticiyi bulur, her şeyi itiraf ettiririm!</p>

  <p class="block2">- Sakın böyle bir şey yapmaya kalkma! diye buyurdu Kenhir. Maat bizi korusun. Kenhir, büyük rahibin cevabını çok beklemedi, gelen cevap şaşırttı onu; güçlü yönetici mezar kâtibiyle Ramesseum'daki denetim noktasında buluşmayı kabul ediyordu.</p>

  <p class="block2">Her iki adam da sadeliği tercih etmiş, eski usul peştamal ve basit keten gömlek giymişlerdi. Büyük rahip ile Kenhir nokta komutanının odasında, meraklı kulakların uzağına yerleştiler.</p>

  <p class="block2">- Batı yakasına geçmeyeli o kadar uzun zaman oldu ki, dedi Karnak yöneticisi, o yüzden bu kısa ziyaretimin çok daha iyi koşullar altında gerçekleşmesini isterdim. Sağlığın ne durumda, Kenhir?</p>

  <p class="block2">- Her geçen gün biraz daha bozuluyor, ama çalışırken unutuyorum durumumu.</p>

  <p class="block2">- Genç bir kadının seninle yakından ilgilendiğini duydum. ..</p>

  <p class="block2">- Temizlik hastası olmasına rağmen, çok iyi bir ev kadını... Onu kızım gibi görüyorum, tüm mirasını ona bırakacağım. Ya sen? Yılların törpüsüne benden iyi dayanıyorsun, anlaşılan.</p>

  <p class="block2">- Sadece görünürde dostum, sadece görünürde. Firavun izin verirse, yakında görevimi benden çok daha genç bir rahibe devredip, kutsal gölün çevresindeki küçük evlerden birine çekileceğim.</p>

  <p class="block2">- Karnak'a hangi firavun emir veriyor, Sipta mı, Tausert mı?</p>

  <p class="block2">- Tausert karar veriyor, Sipta da şimdilik kararnameleri imzalıyor. Kraliçeden korkmuyorum; buradaki konukluğundan beri, Hakikat Meydanı hizmetkârlarının da yardımıyla, Teb kentini muhtemel bir düşman olarak görmüyor artık. Hem ben hem de yanımdakiler size minnettarız.</p>

  <p class="block2">- Oysa bugün, Hakikat Meydanı hizmetkârlarından biri hırsızlıkla suçlanıyor, üstelik de Maat'ın, kraliçemiz ve rehberimizin tapınağından. Böyle bir şey kanıtlanırsa, tüm lonca suçlu görülecek!</p>

  <p class="block2">- Gerçekten de öyle, diye doğruladı büyük rahip.</p>

  <p class="block2">- Kuyumcu Tuti'yi suçlayan yönetici, nasıl biri?</p>

  <p class="block2">- Kaymakama yakın bir yönetici. Yılda iki ya da üç ay Karnak'ta çalışır, binaların bakımıyla ilgilenir. Şimdiye kadar, çalışmalarından memnunuz. Tuti gittikten sonra, tapınağı denetledi ve XVIII. Sülale'den kalma iki altın levhanın yerlerinde bulunmadığını belirledi. Zaman yitirmeksizin, güvenlik bölümünden bir yetkili çağırıp, rapor tutturdu. Tapınakta o sırada çalışan sadece bir kişi varmış, levhaları sadece bir kişi yerinden sökebilirmiş, yani Hakikat Meydanı'nın kuyumcusu.</p>

  <p class="block2">- Evini aradık ama, hiçbir şey bulamadık.</p>

  <p class="block2">- Bu yeterli bir kanıt olamaz, dedi büyük rahip.</p>

  <p class="block2">- Tuti'yi Hakikat Meydanı Mahkemesi yargılayacak.</p>

  <p class="block2">- Hırsızlık Karnak'ta gerçekleşti, Kenhir, onun için zanlıyı Maat Tapınağı'nda, korkunç suçunu işlediği yerde yargılamak, Karnak Mahkemesi'ne düşer.</p>

  <p class="block2">- Özellikle de ölüm cezası istenirse, hakkımızda çıkacak bir sürü dedikoduyla, tabiî.</p>

  <p class="block2">- Böylesi önemli bir suç için, ölüm cezası istenecektir. Ama belki bir çözüm bulabiliriz.</p>

  <p class="block2">- Seni dinliyorum.</p>

  <p class="block2">- Karnak soruşturmacılarının Hakikat Meydanı'na girip, bütün evleri aramalarına izin ver. Eğer altın levhaların izini bulamazlarsa, Tuti belki de beraat eder. Kenhir'in yüzü asıldı.</p>

  <p class="block2">- İmkânsız! Bu, en temel kurallarımızdan birini çiğnemek olur. Ondan sonra, önüne gelen yönetici, akla ilk gelecek bahaneyle köye özgürce girme hakkı ister. Üstelik benim görevim andan çok, kovanı korumak.</p>

  <p class="block2">- Haklısın, dostum. Senin yerinde olsaydım, ben de böyle davranırdım. Ama şimdi Tuti'yi mahkûm ediyor, loncanın adını da batırıyorsun.</p>

  <p class="block2">- Şef Sobek'in bu yöneticiyi sorguya çekmesine, hakkında araştırma yapmasına izin ver.</p>

  <p class="block2">- Tapmakta kaldığı sürece, o yöneticinin, bizim topraklarımızda çalışma yetkisine bile sahip olmayan bir polis memuru tarafından sorguya çekilmesi, imkânsız. Kaldı ki böyle bir davranış, Tuti'yi yargılayacak jürinin de dikkatini çeker. Üyelerinden birini korumak için, Hakikat Meydanı'nın konuyu saptırmaya çalıştığı düşünülür.</p>

  <p class="block2">- Kusursuz bir tuzak, diye homurdandı Kenhir.</p>

  <p class="block2">- Tuti'yi mahkûm edip, köyden kovmaktan başka yapabileceğin bir şey göremiyorum, dedi büyük rahip.</p>

  <p class="block2">- İyi ama, o suçsuz! İçimizden birini, hele bu koşullarda yalnız bırakmak, bağışlanamaz bir günah olur.</p>

  <p class="block2">- Böyle konuştuğunu görmek, beni sevindiriyor, Kenhir.</p>

  <p class="block2">- O yönetici, bizim sonumuzu isteyen bir iblise satılmış, dedi mezar kâtibi inançla.</p>

  <p class="block2">- Kim, Hakikat Meydanı'na saldıracak kadar çılgın olabilir? dedi büyük rahip şaşkınlıkla.</p>

  <p class="block2">- Bilmiyorum, ama o adamı bulacağız.</p>

  <p class="block2">- Bulduğunuzda, Tuti için artık çok geç olacak, Kenhir.</p>

  <p class="block2">- İnsanlar adil bir şekilde konuşmadıklarına göre, neden tanrılara başvurmuyoruz ?</p>

  <p class="block2">- I. Amenofis'in kâhinini düşünüyorsun... Hırsızlık Karnak'ta yapıldığına göre, Tuti'yi kurtaramaz ki.</p>

  <p class="block2">- Bunu biliyorum. Benim bir düş uzmanı olduğumu unuttun mu yoksa?</p>

  <p class="block2">- Galiba anlamaya başladım... Suçlunun adım öğrenmek için, düşte görünme sınavından söz ediyorsun!</p>

  <p class="block2">-Evet.</p>

  <p class="block2">- Çok tehlikeli, Kenhir, üstelik sonuç alacağın da kesin değil.</p>

  <p class="block2">- Benim yaşımda, insanın fazla korkacak bir şeyi olmuyor.</p>

  <p class="block2">- Mahkeme senin bu alandaki uzmanlığım göz önünde bulundurarak, kendini bir denek gibi feda etmeni kabul etmeyecektir. Sezgi yetenekleriyle ünlü bilge kadının düşü de olmaz. Eğer düşüncende hâlâ ısrar ediyorsan, o zaman hayatım tehlikeye atacak kadar aldırmaz birini bul.</p>
</body>
</html>
