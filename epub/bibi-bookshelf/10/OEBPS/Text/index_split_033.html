<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_35">Otuz altıncı bölüm</h1>

  <p class="block2">- Bu özel bir görüşme mi, yoksa resmî bir sorgulama mı? diye sordu ustabaşı.</p>

  <p class="block2">- Soruşturmayı istediğim gibi yürütürüm, dedi yaşlı vezir, size sıralanacak suçlamalara cevap vermenizi öğütlerim.</p>

  <p class="block2">- Suçlayan kim?</p>

  <p class="block2">- Bunu bilmeniz gerekmez.</p>

  <p class="block2">- Yasa suçlayıcının adını suçlanana bildirmenizi buyurur. Eğer bildirmezseniz, nasıl bir yöntem izlerseniz izleyin, bu sorgulama geçersiz olacaktır.</p>

  <p class="block2">Vezir şaşırmıştı.</p>

  <p class="block2">- Aslında... imzasız bir belgeden söz ediyoruz.</p>

  <p class="block2">- Öyleyse yasal bir değeri yok demektir.</p>

  <p class="block2">- Size atfedilen suçlar öylesine ağır ki, bu ayrıntının üzerinde duramıyorum.</p>

  <p class="block2">- Bu dediğiniz, kabul edilemez. Ya bana suçlayanın adını söylersiniz ya da bu odadan çıkarım.</p>

  <p class="block2">- Elimdeki belge gerçekten de imzasız, üstelik kimin hazırladığını belirleyecek durumda değilim. Yine de size yakıştırılan suçları öğrenmek istiyor musunuz?</p>

  <p class="block2">- Vicdanım rahat olduğuna göre, neden istemeyeyim? Vezir öksürdü, gırtlağını temizledi.</p>

  <p class="block2">- En hafifinden başlayalım, aslında tek başına bile bağışlanamaz bir suç olan, en hafifinden; öküzünüzü loncanın bir zanaatkarına tedavi ettirdiniz, iki Hakikat Meydanı hizmetkârını özel tarlanızda çalıştırdınız ki, bu kesinlikle yasaktır.</p>

  <p class="block2">- Dayanaksız bir suçlama. Gerçekten de iki zanaatkardan yardım gördüm, ama gönüllü olarak, karşılığında hiçbir şey ödemeden. Gerçeği öğrenmek için, ikisine de sormanız yeterli olacaktır, yasal olarak benim için çalışan beş köylü de bu dediklerimi doğrulayacaktır.</p>

  <p class="block2">- Ah... daha hassas konular var. Birçok evli kadını baştan çıkarmak ve köydeki aileleri karıştırmakla suçlanıyorsunuz.</p>

  <p class="block2">Dev adam bir kahkaha attı.</p>

  <p class="block2">- Şikâyet eden kadınlar kim?</p>

  <p class="block2">- Elimdeki belge böylesi ayrıntılara girmiyor... Bunları inkâr mı ediyorsunuz?</p>

  <p class="block2">- Eşim benim adıma tanıklık edecek ve davranışımın köyün ahengine zarar vermediğini kanıtlayacaktır.</p>

  <p class="block2">-Tamam, tamam... Devam edelim; sadece kendi kullandığınız bir kazmaya sahipsiniz, bu da kurallara aykırı.</p>

  <p class="block2">- Mezar kâtibi bu kazmanın kendi kişisel eşyam olduğunu, bunun herkesçe bilindiğini, başka bir kazmayla kanştı-nlamayacak özel bir işaret taşıdığmı doğrulayacaktır. Bu yüzden, bu kazmayı kullandıktan sonra loncanın deposuna iade etmem gerekmez.</p>

  <p class="block2">- Bu istisnanın yönetime bildirilmiş olması gerekirdi.</p>

  <p class="block2">- Kenhir'in tuttuğu mezar günlüğüne kaydedildi.</p>

  <p class="block2">- Harika, harika... Yine de köydeki bir mezardan bir yatak çaldınız!</p>

  <p class="block2">- Bu dediğiniz doğru olsaydı, lonca mahkemesi tarafından yargılanıp cezalandırılmam gerekirdi. Bizi gözeten, her gün saygılarımızı sunduğumuz atalarımızın ebedî istirahatgâhlarmda tek bir hırsızlık bile olmadı. Mezar kâtibinin onayıyla, resmen bana hediye edilen bir yatak var, bu armağan da mezar günlüğünde kayıtlı.</p>

  <p class="block2">- Daha ciddi, idamla cezalandırılacak suçlamalara gelelim. Paneb'in gözleri açıldı.</p>

  <p class="block2">- Ciddi misiniz?</p>

  <p class="block2">- Sıralanan suçlamalar şöyle: Krallar Vadisi'ndeki mezarlara saygısızlık! Dev adam bu kez öfkesini dizginleyemedi.</p>

  <p class="block2">- Yoksa çıldırdınız mı?</p>

  <p class="block2">- Makamıma saygı gösterin, dedi gırtlağı sıkışmaya başlayan vezir. Benim görevim, gerçeği ortaya çıkarmak ve...</p>

  <p class="block2">- Öyleyse, açıklayın!</p>

  <p class="block2">Paneb'in gözlerine bakmaya cesaret edemeyen yaşlı vezir burnunu papirüsün içine gömdü.</p>

  <p class="block2">- Firavun II. Seti'nin mezarından değerli bir kumaş çalmış, bu suçunuzu kutlamak için de, lahtin üzerine ayağınızla basıp, sarhoş olmuşsunuz.</p>

  <p class="block2">-Doğru.</p>

  <p class="block2">Vezir kafasını azıcık da olsa, kaldırdı.</p>

  <p class="block2">- Yoksa... yoksa suçlamayı kabul mü ediyorsunuz?</p>

  <p class="block2">- Sarhoş olduğumu kabul ediyorum. Gerisine gelince, ihbarcınız kaba yalanlardan bir hikâye dokumuş! Sözünü ettiğiniz kumaş II. Seti'nin mezarında değildi, arkadaşlarımla birlikte çevresinde leziz bir şarabın tadına baktığımız lahit de onun değildi. Bu noktalarda, iftira oldukları besbelli kaba suçlamaları çürütecek tanıklarım var.</p>

  <p class="block2">- Tanıklar mı? Gerçekten mi?</p>

  <p class="block2">- Eğer gerek görürseniz, mezar kâtibinin başkanlığında toplanacak köy mahkemesi huzurunda yemin edip tanıklık edeceklerdir. Hem kumaş parçasını, hem de lahti kanıt olarak göstererek, tabiî.</p>

  <p class="block2">- Tamam, tamam... Geriye son derecede ciddi bir suçlama kalıyor.</p>

  <p class="block2">- Sizi dinliyorum.</p>

  <p class="block2">Dev adamın sakinleştiğini gören vezir, az da olsa rahatlamıştı.</p>

  <p class="block2">- Firavun Merneptah'ın mezarına ait bloklar Krallar Vadisi'nden çıkarılıp köye götürülmüş, sonra da sizin ebedî istirahatgâhınızda dört sütunun yapımında kullanılmış.</p>

  <p class="block2">- Doğru, dedi Paneb.</p>

  <p class="block2">- Demek ki siz, Hakikat Meydanı Ustabaşısı, kendi elinizle kazıp süslediğiniz bir kral mezarına saldırdınız!</p>

  <p class="block2">-Yanlış.</p>

  <p class="block2">-Ama... biraz önce suçunuzu kabul ettiniz!</p>

  <p class="block2">- Ortada bir suç yok, çünkü söz konusu bloklar, atılacak malzemeydi. Küçük bir ekip oluşturup Krallar Vadisi'ni temizlemelerini, şantiyelerimizi dolduran molozları atmalarını söyledim. O ekip de köye benim mezarımda kullanılabilecek molozları getirdi, arkadaşlarım bana böylesine inanılmaz bir armağan vermeye karar vermişler çünkü.</p>

  <p class="block2">- O arkadaşlarınız da tanıklık eder mi?</p>

  <p class="block2">- Hiç kuşkusuz.</p>

  <p class="block2">Vezir elindeki papirüsü dürdü.</p>

  <p class="block2">- Suçlamaları çürüttünüz, Ustabaşı.</p>

  <p class="block2">- Başka bir şey yok mu?</p>

  <p class="block2">- Bütün bunlar yeterince fazla gelmedi mi?</p>

  <p class="block2">- Yanlış anlamadıysam, beni suçlamaktan vazgeçiyorsunuz.</p>

  <p class="block2">- Açıklamalarınız beni tatmin etti... Ama benden farklı düşünecek ulu bir yargıç vardır belki.</p>

  <p class="block2">Kraliçe Tausert göründü.</p>

  <p class="block2">Vezir ve ustabaşı ayağa fırlayarak kraliçeyi selamladı.</p>

  <p class="block2">- Her şeyi duydum, dedi kraliçe, her şeyi duydum ve vezirle aynı sonuca vardım. Ustabaşı gölgeleri aydınlatmayı, iğrenç bir iftiracının eseri olan bu dosyayı çürütecek açıklamalar yapmayı başardı.</p>

  <p class="block2">Yaşlı adam iki büklüm eğilerek, çekildi,</p>

  <p class="block2">Paneb gözlerini güzelliğiyle neredeyse Firuze'den baskın görünen kraliçeden ayıramıyordu. Aynı vahşi soyluluk, çizgilerde aynı incelik, aynı duru bakışlar; ne var ki kraliçede daha fazla bir yalnızlık belirtisi, daha çok bastırılmış acı.</p>

  <p class="block2">Tausert de Paneb'in gücü ve tüm varlığından yayılan enerji karşısında şaşkındı. Bir an Paneb'in en ulularından bir firavun olabileceğini, böylesi bir erkeğin ülkeyi yönetmekte zorlanmayacağını düşündü.</p>

  <p class="block2">- Suçluluğun öylesine korkunç bir kargaşa yaratabilirdi ki, tüm iktidar sarsılırdı, dedi Paneb'e.</p>

  <p class="block2">- Suçsuzum, Haşmetmeapları. Hem Hakikat Meydanı'nın hem de sizin adınızı lekelemedim.</p>

  <p class="block2">- Bunu kendi gözlerimle görmek istedim, çünkü senin hakkında inanılmaz söylentiler çıkmaya başlamıştı. Yarından tezi yok, görevinden alacağım vezirin tarafsızlığından da emin değildim. O yaşlı beceriksiz gerçeği yalandan ayırt edemeyecek durumda, bir daha böylesi bir yanlışın yaşanmasını istemiyorum.</p>

  <p class="block2">- Merakımı bağışlayın, Haşmetmeapları, ama tanıklarımı dinleyip tüm kuşkulan dağıtmak daha doğru olmaz mı?</p>

  <p class="block2">Kraliçenin gülümsemesi göz kamaştırıcıydı.</p>

  <p class="block2">- Sana güveniyorum, Paneb. Güven, yabancısı olduğun bir duygu mu?</p>

  <p class="block2">- Bir loncanın ya da bir ülkenin yönetiminde, güven yakalanılmaması gereken bir zayıflık değil mi?</p>

  <p class="block2">- Gerçekten de ulu firavunlardan birçoğu, böylesini öğütler... Ne var ki ben bısit bir naibeyim ve güvenmek gibi bir zaafım var. İktidanı u yürütürken, insanların beynini okumayı öğrendim, orun için de yalan söyleyemeyeceğinden eminim.</p>

  <p class="block2">Hayran Paneb, verecek cevap bulamadı.</p>

  <p class="block2">- Biri seni yok etmeye çalışıyor, Ustabaşı. Kim olduğunu bulmalısın.</p>

  <p class="block2">- Buldum bile, Haşmetmeapları. Sizden onu lonca yasalarına göre yargılama izni istiyorum.</p>

  <p class="block2">- En büyük cezanın sadece vezir mahkemesince verileceğini hatırlatırım.</p>

  <p class="block2">- Endişelenmeyin, o iftiracı bizim köyümüzden canlı çıkacak. Tabiî eğer onu bekleyene "hayat" denebilirse.</p>

  <p class="block2">- Maat yasasına göre hareket et, Ustabaşı.</p>

  <p class="block2">- Bizi ziyaretinizle onurlandırmayacak mısınız, Haşmetmeapları?</p>

  <p class="block2">- Zaman geçirmeden Per Ramessu'ya dönmek zorundayım. Firavun Sipta'nın sağlığının düzelmeyecek kadar kötüleştiğini bil... Cenazesi için her şey hazır olsun.</p>

  <p class="block2">- Söz veriyorum, Haşmetmeapları.</p>
</body>
</html>
