<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_27">Yirmi sekizinci bölüm</h1>

  <p class="block2">Şef Sobek hayatında ilk kez bilge kadına muayene oluyordu. Hastalık nedir bilmeyen güçlü Nübyeli, birbiri ardına uykusuz geceler geçirdiğinden, bilge kadına görünmeye karar vermişti.</p>

  <p class="block2">- Sağlığına söylenecek bir şey yok, dedi Işık muayenenin sonunda.</p>

  <p class="block2">- Artık hiç uyuyamıyorum, diye yakındı polis görevlisi.</p>

  <p class="block2">- Kanının durumuna bakılırsa, gözlerin açık da olsa, dinlenebildiğin anlaşılıyor. Uykunu kaçıran düşünceleri ilaçla kovamayız.</p>

  <p class="block2">- Köyün güvenliğinden sorumluyum, ama köyün içinde cezasız kalmış bir katil dolaşıyor! Suskun Nefer ile memurlarımdan birini öldüren aynı insandı, bundan eminim; üstelik bu kahrolası gölge sağ ekip üyelerinden biri.</p>

  <p class="block2">- Nasıl bu kadar emin olabilirsin?</p>

  <p class="block2">- Sezgi, sadece sezgi... Elimde ciddi bir ipucu bulunmaması da beni kudurtuyor!</p>

  <p class="block2">- Umudunu yitirme, Sobek.</p>

  <p class="block2">- Siz... sizin kuşkulandığınız biri var mı? Bilge kadın gözlerini kaldırdı.</p>

  <p class="block2">- Ben sadece senin haklı olduğunu, o hainin de hiçbir düşüncenin delemeyeceği kadar kalın gölgelere büründüğünü biliyorum. Bildiğim başka bir şey varsa, o da bu durumun sonsuza dek böyle sürmeyeceği...</p>

  <p class="block2">- Bunca yıldır, en ufak bir yanlış bile yapmadı! Şimdi neden birden dikkatsizlik etsin?</p>

  <p class="block2">- Kötülüğün verdiği bir kendini beğenmişlik vardır, Sobek. Aradığımız adam da er ya da geç bu tuzağa düşecek.</p>

  <p class="block2">- Köylü kadının kimliğini bile belirleyemedik! Boşuna yapılmış onca soruşturma, birbirinden tümüyle farklı tarifler; sonunda da tek bir iz yok... Köylerde, bize bir başlangıç noktası olacak bir söylenti bile yok. Neredeyse o incir satıcısının hayal ürünü olduğuna inanacağım.</p>

  <p class="block2">- Belki de doğrusu bu. Sobek kasıldı.</p>

  <p class="block2">- O kadın... o kadın öte taraftan gelme kötü bir ruh mu yoksa?</p>

  <p class="block2">- Hayır, sadece köylü değil.</p>

  <p class="block2">- Kılık değişikliği... Söylemek istediğiniz bu mu?</p>

  <p class="block2">- Kimliğini belli etmemenin daha iyi bir yolu olabilir mi? Eğer gerçekten de yakınlardaki bir köyde yaşayan bir incir satıcısı olsaydı, çoktan bulmuş olman gerekirdi.</p>

  <p class="block2">- Kılık değişikliği... İyi ama, kuşkuluyu bulmak için, her kadının peşine bir polis memuru koyamam ki! Hem, böylesine saklanan, kim? Bir kentli mi? Yoksa bir yabancı mı?</p>

  <p class="block2">Şaşkın da olsa, sonunda elinde bir ipucu bulunmasından muyluydu güvenlik şefi. Şiddetli bir tartışmanın gürültüsü düşüncelerini yarıda kesti.</p>

  <p class="block2">- Taze erzak dağıtımında güçlükler var, anlaşılan... Gidebilir miyim?</p>

  <p class="block2">- Muayene bitti, dedi Işık. Sakinleştirici bitkilerden bir şurup istersen, hazırlarım. Ama içer misin?</p>

  <p class="block2">- Her şey için teşekkürler... Şimdi daha iyiyim, gidip ortalığı yatıştırmak da benim görevim!</p>

  <p class="block2">Sobek köyün kadınları ile başlarında saçı sakalı birbirine karışmış Nia'nın bulunduğu balıkçılar arasında çıkmak üzere olan bir kavganın ortasında buldu kendini. Tüm gürbüzlüğüne rağmen, elindeki süpürge sapım yardımcının sırtında paralamak istermiş gibi kaldıran Güçlü Mut'un saldırıları karşısında gerilemekten başka bir çaresi yoktu başbalık-çının. İri Nübyeli aralarına girdi.</p>

  <p class="block2">- Durun bakalım! Ne oldu?</p>

  <p class="block2">- Bu Nia haydudun teki! diye haykırdı mezar kâtibinin eşi.</p>

  <p class="block2">- Balıklan teslim ettim, her zamanki gibi!</p>

  <p class="block2">- Balıkmış, şuna bak! Ne bir kefal ne bir sazan ne de alabalık! Levrek dediğin şu balığın bir haline bak!</p>

  <p class="block2">Güçlü Niut sepetten gözü donuklaşmış, solungaçları ayrılmış, tuhaf kokulu bir balık çıkardı.</p>

  <p class="block2">- Bu pisliğe taze balık mı diyorsun? Bizi zehirlemeye çalıştığım itiraf et!</p>

  <p class="block2">- Teslim edilmesi söyleneni getirdim ben... Üstelik istediğiniz kadar kurutulmuş balık da var.</p>

  <p class="block2">Niut sepetlerden birini açtı, içindekilerin yere dökülmesi için ayağıyla devirdi.</p>

  <p class="block2">- Kötü hazırlanmış, yenmeyecek balıklar! Kiminle alay ettiğini sanıyorsun?</p>

  <p class="block2">- Ben sadece bir yardımcıyım, aldığım emirlere uyarım!</p>

  <p class="block2">- Kimin emirleri? dediği duyuldu, gürültüye yaklaşan Pa-neb'in. Balıkçı Nia adamlarının arkasına saklandı.</p>

  <p class="block2">- Bana dokunma! diye yalvardı, Paneb'in yumruğunun tadına daha önce baktığını hatırlayarak.</p>

  <p class="block2">- Sen soruma cevap ver, gerisini merak etme.</p>

  <p class="block2">- Yönetimin emri.</p>

  <p class="block2">- Bozuk mallarını al götür Nia, sonra da bize birinci sınıf taze ve kurutulmuş balık getir. Bu emirleri ben veriyorum. Sakın yolda oyalanma, yoksa gelir, seni bulurum!</p>

  <p class="block2">Ellerinde sepetler, yardımcıların bölgesinden çıktı balıkçılar. Ne var ki Paneb köyün ana kapısından girmek fırsatı bulamadan, Pişkin Somun Pay'ın öfkesi burnunda eşiyle karşılaştı.</p>

  <p class="block2">- Hububat çuvallarında her zamanki miktar yok!</p>

  <p class="block2">- Emin inisin?</p>

  <p class="block2">- Gözüme güvenirim, inan bana. İstersen bir bak. Ustabaşınm görevlendirdiği Kararlı Gau köyün resmî tartısını kullandı.</p>

  <p class="block2">- Her zamankinden onda bir eksik, dedi tarttıktan sonra. Bu çuvalları dolduranlar, başka bir ölçü kullanmış olmalı.</p>

  <p class="block2">- Zaman kaybetmeden merkezî yönetime gidiyorum, dedi Paneb. Güçlü Naht benimle gelsin.</p>

  <p class="block2">Son derecede idmanlı olmasına rağmen, Güçlü Naht genç deve yetişmekte zorlanıyordu. Paneb ise henüz ustabaşı olmadığı günlerdeki gibi gergin, öfkeli görünüyordu.</p>

  <p class="block2">- Senin için üzülüyorum Paneb... Bütün bu dertler, yeni makamının tadını kaçırmış olmalı.</p>

  <p class="block2">- Dertler mesleğin bir parçası.</p>

  <p class="block2">- Öyledir ama, bu kadan da fazla... Eğer seni umutsuzluğa yöneltmek istiyorlarsa, bundan daha iyi bir yol bulamazlar.</p>

  <p class="block2">- Kimden söz ediyorsun?</p>

  <p class="block2">- Belirli birilerinden değil... Ekip şefi olduğundan beri, aramızdaki rekabet bitti. Mahkemenin seni ustabaşı olarak seçmekle en doğru karan aldığına da inanıyorum.</p>

  <p class="block2">- Bu görev sana düşmez miydi?</p>

  <p class="block2">- Bana mı? Kesinlikle hayır! Ben bu loncayı, burada yaptığım işi seviyorum, köyde yaşamaktan mutluyum, ama sınırlarımı da biliyorum. Yönetmek, bana göre bir iş değil! Sana gıpta etmek bir yana, şu anda acıyorum! Bundan sonra küçük büyük bütün sorunlarla sen uğraşacaksın.</p>

  <p class="block2">Merkezî yönetimin büyük yapıları her zamanki gibi tehditkâr görünüyordu.</p>

  <p class="block2">- Hakikat Meydanı'nın ustabaşısı, General Mehi'yle görüşmek isüyor, dedi Paneb büyük bir sükûnetle. Çok acil.</p>

  <p class="block2">Nöbetçilerden biri, Mehi'nin, savaş arabasına koşmak üzere yeni aldığı bir çift aü incelediği ahırlara koştu.</p>

  <p class="block2">- İşe yaramaz, dedi sonunda. Seyis, bunları acemi bir arabacıya ver, bana da sağlam atlar bul.</p>

  <p class="block2">Yeni elbiseleri içinde gösterişli, acele etmeksizin zanaatkarların yanına yaklaştı.</p>

  <p class="block2">- Geleceğinizden haberim yoktu, onun için...</p>

  <p class="block2">- Benim de köye kokuşmuş balık ile her zamanki miktarın altında hububat sevk edileceğinden haberim yoktu, diye cevap verdi Paneb.</p>

  <p class="block2">Mehi şaşırmış göründü.</p>

  <p class="block2">- Emin misiniz, Ustabaşı? Çünkü artık size böyle hitap etmem gerekiyor, değil mi?</p>

  <p class="block2">- Kesinlikle eminim. Bütün bunlar yönetiminizin ciddi bir hatası nedeniyle olduğundan, hemen tazmin edilmesini talep ediyorum.</p>

  <p class="block2">- Benimle birlikte çalışma odama kadar gelir misiniz? Mehi tahta levhaları inceledi.</p>

  <p class="block2">- Bir bakalım... İaşe idaresinden gelen bu rapora göre, balıklar Ma tarafından getirilmiş, hububat çuvalları da Ramesseum fırınında doldurulmuş.</p>

  <p class="block2">- Kokuşmuş balık ile yetmeyecek ölçüde hububat, diye hatırlattı Paneb. Anlaşıldığı kadarıyla, birileri ölçeği değiştirmiş.</p>

  <p class="block2">General alayla gülümsedi.</p>

  <p class="block2">- Söyler misiniz, Paneb... Gerçekten de Hakikat Meydanı'nı siz mi yönetiyorsunuz?</p>

  <p class="block2">- Bu sorunun anlamı ne?</p>

  <p class="block2">- Yönetimimin sizin dertleriniz konusunda en ufak bir sorumluluğu yok; üstelik, kendi köyünüzde olanlardan habersiz görünüyorsunuz.</p>

  <p class="block2">Dev adam damarlarındaki öfkenin kabardığını hissetti.</p>

  <p class="block2">- Ne demek istediğinizi açıklayın, Mehi!</p>

  <p class="block2">- Yardımcılarım, Hakikat Meydanı'nın mührünü taşıyan yazılı bir dilekçe aldılar. Bu dilekçede balıkçıdan elindekileri teslim etmesi, Ramesseum siloları yetkilisinden de çuval doldururken ölçüyü değiştirmesi isteniyor. Her iki istek de yerine getirildi tabiî.</p>

  <p class="block2">- Dediğiniz belgeyi gösterin bana.</p>

  <p class="block2">- Memnuniyetle. Tahta levha gerçekti.</p>

  <p class="block2">Hakikat Meydanı'nın mührü yanında, bir ikinci mühür daha vardı. Ustabaşının yerine emirleri veren zanaatkarın mührü.</p>
</body>
</html>
