<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_62">Altmış üçüncü bölüm</h1>

  <p class="block2">Genellikle erken kalkmaya alışkın Setnaht, hekimlerin sadece afyon şurubuyla azaltmayı başarabildiği bir bel ağrısıyla yatağa çivilenip, kalmıştı. Öğleden az önce, bir dizi muayeneden geçirdiler firavunu.</p>

  <p class="block2">- Evet, Doktor?</p>

  <p class="block2">- Aslında basit bir lumbago olduğunu söyleyebilirdim, ama size yalan söylemek istemiyorum. Gerçeği duymak istiyor musunuz?</p>

  <p class="block2">- Hiçbir şey saklamayın.</p>

  <p class="block2">-Nasıl isterseniz, Haşmetmeapları... Aslında gerçek oldukça basit; yaşlı bir insansınız ve hayatî organlarınız yorulmuş. Başkalarına kıyasla, üstün bir enerjiye sahip olduğunuzdan, bu gerçeği unutmayı başanyorsunuz, ama dayanıklılığın da bir sonu var. Tabiî, güçlendirici ilaçlar alacaksınız ama, bu ilaçların etkisi geçici olacak, olsa olsa o günü biraz daha erteleyecek.</p>

  <p class="block2">- Siz... ölümden mi bahsediyorsunuz?</p>

  <p class="block2">- Hazırlıklı olmak gerek, Haşmetmeapları.</p>

  <p class="block2">- Ne zaman?</p>

  <p class="block2">- Bir yıldan çok yaşamanız mucize olur, Haşmetmeapları. Size verebileceğim en içten öğüt, faaliyetlerinizi ciddi biçimde kısıtlamanız, olabildiğince dinlenmeniz olur. Yoksa teşhisimi çok daha kötümserleştirmek zorunda kalırım.</p>

  <p class="block2">- Açık sözlülüğünüz için teşekkür ederim, Doktor.</p>

  <p class="block2">- Ötekilerden daha iç açıcı bir ayrıntı var; ilaç yapımındaki bilgilerimiz sayesinde, fazla acı çekmeyeceksiniz. Tabiî gece gündüz emrinizde olduğumu unutmayın.</p>

  <p class="block2">Setnaht tüm iştahsızlığına rağmen, kuzu pirzolalarını ve salatayı bitirmek için kendini zorladı. İlaçlar sayesinde, belindeki sızı azaldığından, yarım saat boyunca Vezir Hori'yle görüşmüş, sonra da sekreterinin getirdiği gizli mesajları okumaya koyulmuştu.</p>

  <p class="block2">- Kraliçe Tausert'ten bir mektup, Haşmetmeapları. Getiren de Hakikat Meydanı ustabaşısı.</p>

  <p class="block2">- Cesur Paneb mi, emin misin?</p>

  <p class="block2">- Yüzbaşının tepesinden bakan bir dev, Haşmetmeapları.</p>

  <p class="block2">- Ta kendisi! İyi ama, sadece mektup getirmeye mi gelmiş?</p>

  <p class="block2">Merakla, mektubu okumaya girişti. Elindeki bir mektup değildi aslında; sadece ustabaşını bir an önce kabul etmesi için, bir rica mesajı.</p>

  <p class="block2">- Öğleden sonra kaç randevum var?</p>

  <p class="block2">- Dört, Haşmetmeapları; önce cephanelik sorumlusu, sonra da...</p>

  <p class="block2">- Yarına ertele ve Paneb'i getirmelerini söyle.</p>

  <p class="block2">Setnaht ağzını sodyum karbonatlı suyla çalkaladı, iktidara geldiği bir sırada onu terk eden koruyucusu Set'i hatırlamak için "güç" sembolü asalarla süslü yaldızlı iskemlesine oturdu.</p>

  <p class="block2">II. Seti gibi Setnaht da, sadece Büyük Ramses'in babası I. Seti'nin ehlileştirerek Mısır tarihinin en görkemli sayfalarını yazmak için kullandığı adını almakla ne denli kendini beğendiğini göstermişti. Aslında kimse I. Seti'yi taklit etmemeliydi.</p>

  <p class="block2">Cesur Paneb'le karşılaşmak, hükümdan rahatlattı.</p>

  <p class="block2">- Tausert'in mektubuna göre, benimle görüşmekte acele ediyormuşsun...</p>

  <p class="block2">- Mezarınız için seçtiğiniz yer uygun değil, Haşmetmeapları.</p>

  <p class="block2">- Ya... Öyleyse bana başka bir yer mi önereceksin?</p>

  <p class="block2">- Evet.</p>

  <p class="block2">- Bu yolculuğu da bunun için yaptın...</p>

  <p class="block2">- Evet, Haşmetmeapları, önereceğim yerin sıradışı özellikleri nedeniyle.</p>

  <p class="block2">- Yoksa Krallar Vadisinde değil mi? diye endişesini belirtti Setnaht.</p>

  <p class="block2">- Yapılmakta olan geniş mezarın, şu anda Mısır'ı ortaklaşa yöneten iki firavuna da yeteceğini düşünüyorum.</p>

  <p class="block2">Paneb'in kalın sesi titrememişti.</p>

  <p class="block2">- Tausert ve benim için tek bir mezar...</p>

  <p class="block2">- Kraliçe kabul etti. Setnaht şaşkınlık nı gizlemedi.</p>

  <p class="block2">- Bundan... emin misin?</p>

  <p class="block2">- Hiç kuşkum yok, Haşmetmeapları.</p>

  <p class="block2">- Tausert ve Setnaht sonsuza dek birlikte... Benim onayımı istiyorsun?</p>

  <p class="block2">- Tüm yüreğimle diliyorum.</p>

  <p class="block2">Yaşlı adam ayağa kalkmak, hava almak, danışmanlarını toplamak isterdi ama, bunlan yapacak gücü kalmamıştı. Birkaç gün önce, böyle bir öneri getirmek cüretini gösteren Paneb'i hakaretlerle kovardı. Ama bugün her şey değişikti, çok değişik...</p>

  <p class="block2">- Çalışmalar ilerledi mi?</p>

  <p class="block2">- Hızla ilerliyoruz, dedi Paneb, kısa süre sonra resimlerimle ilahlara vücut vereceğim. Projemi açıklamamı ister misiniz?</p>

  <p class="block2">- Bu gerekli değil, yeteneklerini herkes biliyor. Önerini kabul ediyorum, ama benim de bir koşulum var; acele etmelisin, Ustabaşı.</p>

  <p class="block2">Dakter'le birlikte Libyalı izcileri yakalayan polislerin eşliğinde, belirlenen randevu yerine yaklaşmış, yürüyordu Mehi.</p>

  <p class="block2">Yanlarında generalin bulunmasının verdiği cesarete rağmen, polisler gece karanlığında çölde dolaşmaktan pek de memnun değillerdi. Çok sayıda zehirli yılanın yanı sıra, en cesur savaşçıların bile baş edemediği kötü ruhlarla dolu olurdu çöl.</p>

  <p class="block2">Tek teselli, Libyalılar ile öteki çöl farelerinin de en az onlar kadar korkuyor olmalarıydı.</p>

  <p class="block2">- Sayımız çok az, diye yakındı manganın komutanı.</p>

  <p class="block2">- Bu girişim gizli kalmalı, dedi Mehi.</p>

  <p class="block2">- Gereksiz tehlikeye atılıyorsunuz, General.</p>

  <p class="block2">- Libyalı bir kabile reisi yakalamak çok güç, bunu sen de biliyorsun. Tehlikesi ne olursa olsun, kaçırılmayacak bir fırsat! Üstelik, hayatımı bir büroda geçirmediğimi kanıtlayabildiğim için, mutluyum. Bu asiyi götürdüğümüzde, güzel kraliçemizin ne kadar sevineceğini düşünebiliyor musun?</p>

  <p class="block2">- Güzel bir av olur, demek zorunda kaldı komutan.</p>

  <p class="block2">Ceylan vahasına varır varmaz, beşi de, dikkatlerini artırarak tek sıra yürümeye başladı. Baştaki polis ucu çatal sopasıyla kumlan yokluyor, en arkadaki de Mehi'nin verdiği ağır torbayı taşıyordu.</p>

  <p class="block2">Terk edilmiş kuyu göründüğünde, polislerin gerginliği elle tutulacak gibiydi.</p>

  <p class="block2">- Daha ileri gitmeyelim, General. Adamlarımdan birini, çevreyi kolaçan etmeye göndereceğim.</p>

  <p class="block2">- Gereksiz, Libyalılar randevuya gelecek.</p>

  <p class="block2">- Hiç önlem almazsak, kolay av oluruz!</p>

  <p class="block2">- Tasalanma, Komutan. Önce, onlara ne önereceğimizi duymak isteyecekler. Mehi'nin umursamazlığı, bir tuzağa düşmekten korkan polisleri yatıştıramadı. Kuyuya varmalarına birkaç metre kala, Libyalılar karanlıktan çıktı.</p>

  <p class="block2">Yarım daire şeklinde dizilmiş, mızraklarını kaldırmış sekiz savaşçı.</p>

  <p class="block2">- Tek bir hareket bile yok, dedi general polislere. Mehi ilerledi.</p>

  <p class="block2">- Kabile reisiyle görüşmek istemiştim. Gelmeye cesaret etti mi? Altı Parmak birkaç adım ilerledi.</p>

  <p class="block2">- Ben basit bir izci komutanı değil, hiçbir Mısırlıdan korkmayan bir kabile reisiyim. Ya sen, gerçekten de Teb Ordusu Komutanı General Mehi misin?</p>

  <p class="block2">- Evet.</p>

  <p class="block2">- Benimle neden buluşmak istedin?</p>

  <p class="block2">- Bu son günlerde, topraklarımıza çok yaklaştın.</p>

  <p class="block2">- Bir gün gelecek, bütün Mısır bizim olacak!</p>

  <p class="block2">- O günü beklerken, sana bir iş önereceğim.</p>

  <p class="block2">Altı Parmak en az Mısırlı polisler kadar şaşkındı.</p>

  <p class="block2">- Ticaretle ilgilenmiyorum!</p>

  <p class="block2">- Kervanlara saldırmaya devam edersen, birliklerimi üzerine salanm, kurtulamazsın. Sana çok daha iyisini önermeye geldim.</p>

  <p class="block2">Mehi torbayı taşıyan polise yaklaşmasını söyledi.</p>

  <p class="block2">- Torbayı aç, içindekileri yere dök.</p>

  <p class="block2">Altı Parmak gözlerine inanamadı. Gecenin loş karanlığı, gözlerini yanıltıyor olmalıydı.</p>

  <p class="block2">- Düşündüğün gibi, dedi Mehi. İstersen dokun. Libyalı diz çöktü. Altın... Küçük bir servet denecek kadar çok, altın külçeleri. Altı Parmak soran gözlerini General Mehi'ye çevirdi.</p>

  <p class="block2">- Bunun karşılığında ne istiyorsun?</p>

  <p class="block2">- Teb bölgesini yağmalamamanızı, emrime her söylediğimi tartışmadan yerine getirecek bir komando birliği vermenizi.</p>

  <p class="block2">- Benimle alay ediyorsun! Firavunun generaline nasıl güveneyim?</p>

  <p class="block2">Mehi Altı Parmak'ı şaşkınlıktan donduracak bir hızla hançerini çekti, Mısırlı polis komutanının ve torbayı taşıyan askerin gırtlağını kesti.</p>

  <p class="block2">- Ötekileri öldürün! dedi Libyalılara.</p>

  <p class="block2">Nişanlanıp şiddetle fırlatılan iki mızrak üçüncü polisin göğsüne saplandı.</p>

  <p class="block2">Omzundan yaralanan dördüncüsü kaçmaya çalıştı.</p>

  <p class="block2">Mehi kuma saplanmış mızrağı aldı, hedefi ıskalamadı.</p>

  <p class="block2">Sırtından vurulan Mısırlı kumların üzerine devrildi.</p>

  <p class="block2">- Bana güvenmek, sana çok daha fazla altın kazandırır, dedi şaşkınlıktan ağzı kurumuş Altı Parmak'a.</p>
</body>
</html>
