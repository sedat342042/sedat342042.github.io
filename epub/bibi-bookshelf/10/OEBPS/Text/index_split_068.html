<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_70">Yetmiş birinci bölüm</h1>

  <p class="block2">- Hakikat Meydanı, doğrudan firavunun otoritesi altında, diye hatırlattı piyade birliğinin komutanı. Haşmetmeapları-nın açık ve yazılı emri olmadıkça Tebli hiçbir asker köye saldırıp lonca üyelerinin kanını dökmeye razı olmaz.</p>

  <p class="block2">Bu tavır Mehi'yi hiç şaşırtmadı. Üstelik böyle bir emri Setnaht'tan alamayacağını da biliyordu.</p>

  <p class="block2">- Adamlarımızın yasaseverliğiyle gurur duyalım, diye haykırdı Mehi. Mısır bu yasa kavramı sayesinde büyük bir güç olarak kalacak. Yakında, yeni üretilen silahlarla manevraya çıkacağız. Yeni silahlan ilk depoya aldırın.</p>

  <p class="block2">Komutan eğildi ve odadan çıktı.</p>

  <p class="block2">Mehi Serketa'nın ölümünü öğrenir öğrenmez, Nü Nehri'ni geçip en azından bir süre için kimsenin erişemeyeceği doğu Teb kışlasına sığınmıştı. Ne var ki Setnaht'm imzaladığı kraliyet kararnamesi Karnak'a ulaştığında, polisin Mehi'yi tutuklamasını önleyecek hiçbir şey kalmayacaktı.</p>

  <p class="block2">Hakikat Meydanı henüz zaferi kazanmamıştı. Zaferi, şiddet kazanacaktı. Dakter tüm programa göre sadece bir gün gecikmişti. Uzun yürüyüşün bitkin bıraktığı emir subayı ve beş hizmetkâr kadar perişan görünüyordu.</p>

  <p class="block2">- Gerekenleri alabildin mi?</p>

  <p class="block2">- Evet, General, istediğiniz kadar taşyağı!</p>

  <p class="block2">- Özelliklerini denetledin mi?</p>

  <p class="block2">- Düş kırıklığına uğramayacaksınız.</p>

  <p class="block2">- Demek silahları birinci depodan çıkarıp, yıkık tabyada saklanan Libyalılarla buluşmaya gitmekten başka yapacağımız bir şey kalmadı.</p>

  <p class="block2">Mehi'nin, emir subayının ve sivillerin bir sürü kılıcı, mızrağı, yay ve okları eşeklere yükleyip, aceleyle kışladan ayrıldığını görünce, depo nöbetçisi çok şaşırdı. Ne var ki basit bir erin söyleyebileceği bir şey yoktu böylesi durumlarda.</p>

  <p class="block2">Altı Parmak kılıçların keskinliğini bir uzman gibi inceledi, mızrakların hafifliğine, okların sertliğine hayran kaldı.</p>

  <p class="block2">- En iyi silahlarımız, dedi Mehi. Üstelik sadece bu değil! Köyü korumak için boşuna çabalayacak Nübyeli polisleri öldürdükten sonra, Hakikat Meydanı'nı yerle bir etmek için kullanacağımız, hiç görülmemiş bir silahımız daha var.</p>

  <p class="block2">- Nerede?</p>

  <p class="block2">- Şu kaplarda.</p>

  <p class="block2">Libyalı kaplardan birini açtı.</p>

  <p class="block2">- İyi ama, bu yapışkan ve kötü kokulu bir yağ!</p>

  <p class="block2">- Dostumuz Dakter'in göstereceği gibi, çok önemli bir özelliği var o kokulu yağın.</p>

  <p class="block2">Kimyager, silahları getirdikleri sandıklardan birinin üzerime biraz yağ döktü, çakmaktaşını sürterek ateşe verdi.</p>

  <p class="block2">Alevlerin yoğunluğu ve yayılma hızı Altı Parmak ile adamlarını şaşırttı.</p>

  <p class="block2">- Elinizde bu yağ varken, dedi Mehi, istediğinizi yakabilirsiniz. Taşı bile! Kaplardan birini aldı, Dakter'in üzerine boşalttı.</p>

  <p class="block2">- General... Ne yapıyorsunuz?</p>

  <p class="block2">- Bir bilgin, deneylerden hoşlanmak, öyle değil mi? Bakalım bu deney başarılı olacak mı?</p>

  <p class="block2">Mehi yanık sandığın bir parçasını Daktair'in üzerine fırlattı, zavallı adam hemen alev aldı. Koşarak, çığlıklar atarak çöle daldı, acı dolu feryatları Libyalıların kanını dondurdu, sonra da kapkara, kömür gibi bir ceset halinde, kumların üzerine yığıldı.</p>

  <p class="block2">- İşte Hakikat Meydanı hizmetkârlarının sonu da böyle olacak, dedi Mehi. Şimdi, Altı Parmak beni emir subayımdan ve şu salak hizmetkârlardan da kurtar. Geçmişin tüm izlerini silmek istiyorum. İçlerinde sadece emir subayı direnmeye çalıştı; ne var ki keskin bir hançer zavallının gırtlağını yardı.</p>

  <p class="block2">- Elimize geçireceğimiz inanılmaz hazinenin yanında, bu yanan yağın hiçbir değeri yok, diye açıkladı general. O hazine sayesinde, Libya'yı son ve nihaî zafere taşıyacağım.</p>

  <p class="block2">Her şey sakin göıinürken, dev kedi Büyücü'nün siyah, beyaz ve pas renkli tüyleri dikildi, Kapkara homurdanmaya koyuldu, Çirkin Hayvan kanat çırparak köyün ana yolunda koşuşturmaya başladı.</p>

  <p class="block2">- Gözcülerimden biri, otuz kadar silahlı adamın yaklaştığını bildirdi, dedi Sobek. Genelkurmaya haber verdim, ama Mehi'nin yokluğunda hiçbir subay sorumluluk almak istemeyecektir.</p>

  <p class="block2">- Biz asker değiliz, dövüşmeyi de bilmeyiz, diye sızlandı Pişkin Somun Pay.</p>

  <p class="block2">- Kutsal yerler tehlikeye düşerse, sessizler şiddetli olsun, çünkü tanrı tapmağa karşı ayaklananın istediğini yapmasını engeller, dedi Işık bir bilgeden alıntı yaparak. Eğer gerekirse ve gerektiği zaman, dağdaki müttefiklerimin yardımını isteyeceğim.</p>

  <p class="block2">Kenhir kilitli odadan Demirci Obed'in ürettiği kılıçları, mızrakları ve hançerleri çıkardı.</p>

  <p class="block2">- Durumun ciddiyetini göz önünde bulundurarak, dedi zanaatkarlara, bu silahlan kullanmanıza izin veriyorum.</p>

  <p class="block2">- Sol ekip benimle gelecek, dedi Paneb. Sağ ekip de köyde kalıp kadınlar ile çocukların güvenliğini sağlayacak.</p>

  <p class="block2">Sobek bu kararın nedenini anladı; ustabaşı eski Kâtip Yardımcısı İmuni'nin aradıkları hain olduğuna inanmamıştı. Gerçek haine bir silah vermiş olsa, kavganın en tehlikeli anında, sırtından bıçaklanacaktı. Paneb sol ekip şefini bir kenara çekti.</p>

  <p class="block2">- Sana güveniyorum, Hay. Bilge kadının yanından ayrılmayacak, onu koruyup, ne isterse istesin, emirlerine uyacaksın.</p>

  <p class="block2">- Söz veriyorum, Paneb.</p>

  <p class="block2">Hain köyün içinde bir zarar vermeye kalkarsa, Işık zama¬nında farkına varabilecek, Hay da sağ ekip zanaatkârlarının yardımıyla onun hakkından gelebilecek miydi?</p>

  <p class="block2">- Peşimden gelin, dedi Sobek. Size ne yapmanız gerektiğini anlatacağım. Paneb'in elinde tek bir silah vardı: tanrısal ateşin kazındığı büyük kazma. Ona fırtınanın efendisi Set'ten daha fazla güç katacak kim vardı?</p>

  <p class="block2">Mehi her zamanki yoldan ayrılmış, Sobek'in hiç gözcü bulundurmadığı dolambaçlı bir patika seçmişti. Libyalılar Nübyeli polislerin defterini dürecek, general de kılıcını önderlerinin karnına saplayarak ağır ağır can çekişmesini izleyecekti. Sonra da katliam başlayacaktı. Köy halkından hiçbiri kurtulamayacaktı. Libyalılar simya altınını, Mehi de Işık Taşı'nı alacak, sonra da her yeri taşyağma bulayarak Hakikat Meydanı'ndan geriye hiçbir iz kalmamasını sağlayacaktı.</p>

  <p class="block2">Libyalılar tarlaların sınırı boyunca ilerlerken, içlerinden biri, gırtlağında bir okla yere yıkıldı.</p>

  <p class="block2">Mehi daha okun nereden geldiğini anlayamadan, çöl farelerinden dördü daha yere serildi.</p>

  <p class="block2">- Orada, tepeciğin ardında! diye haykırdı Altı Parmak. Sonra da tepeciğe doğru koştu. Mehi yıkıldığını sandı.</p>

  <p class="block2">Köyden bunca uzakta, polislerin hiç de gözetlemedikleri bir yerde, bu saldırı, neden?</p>

  <p class="block2">Öteki Libyalılardan çoğunun devrildiğini görünce, saldırının felakete dönüşmek üzere olduğunu anladı. Bu yüzden hemen kaçmaya karar verdi.</p>

  <p class="block2">Ne var ki sol ekipten üç zanaatkar kaçış yolunu kesmişti. Mehi peşindekilerden daha hızlı tırmanabilmeyi umarak, tepelere doğru çekildi.</p>

  <p class="block2">Şiddetle vuruşan, durumu lehlerine çevirmeye çalışan Altı Parmak ve adamlarının yanına vardı. Nübyelüerden ikisi ölmüş, birçoğu da yaralanmıştı.</p>

  <p class="block2">Zanaatkarlardan ikisi düşmanın darbeleriyle devrilmek üzereyken, sanki topraktan fışkırıyormuşçasına çıkan kobralar Libyalıların bacaklarını soktu.</p>

  <p class="block2">- Bilge kadının müttefikleri! diye haykırdı Paneb. Yanımızda onlar varken, hiçbir şeyden korkmayın!</p>

  <p class="block2">Altı Parmak inatla saldıran Sobek'e direnmeye çalıştı. Zenciyi böğründen vurmaya çalıştı, ne var ki Sobek çevik bir hareketle kılıcını Libyalının göğsüne sapladı.</p>

  <p class="block2">Zanaatkarlar dövüşü kesti, son Libyalıların hakkından gelme işini kobralara bıraktılar.</p>

  <p class="block2">- Yaralıları köye götürün, dedi Paneb sol ekip zanaatkarlarına. Işık onları iyileştirir.</p>

  <p class="block2">Çarpışma kısa, kısa olduğu kadar şiddetli de olmuştu, güneşin yıkadığı tepeler yeniden sessizliğe büründü. Libyalılardan hiçbiri ölümden kurtulamamıştı.</p>

  <p class="block2">- Şef, Mehi'nin cesedini bulamadık, diye yakındı polislerden biri.</p>

  <p class="block2">- O alçak dağa kaçmış olmalı... Elimizden kurtulamayacak!</p>

  <p class="block2">Libyalı katilleri püskürterek birçok zanaatkarın hayatını kurtaran ustabaşı bir kayaya dayanmış, soluklanmaya çalışıyordu.</p>

  <p class="block2">- Paneb, dikkat! diye haykırdı Sobek.</p>

  <p class="block2">Mehi saklandığı yerden fırlamış, dev adamın sırtına keskin hançerini saplamıştı. Paneb, sanki bir sinek sokmuş gibi, ses bile çıkarmadan döndü.</p>

  <p class="block2">Mehi'nin yüzü bembeyazdı.</p>

  <p class="block2">- İmkânsız... Ölmüş olman gerekirdi!</p>

  <p class="block2">- Tüm lanetli hayatın boyunca, arkadan vurmaktan başka bir şey bilmedin... Oysa ben aydınlıkta vururum, karşım -dakinin gözlerinin içine bakarak.</p>

  <p class="block2">Işık'a verdiği sözü hatırladı, tüm gücünü büyük kazmada toplayarak aletin ucunu General Mehi'nin kafatasına sapladı.</p>
</body>
</html>
