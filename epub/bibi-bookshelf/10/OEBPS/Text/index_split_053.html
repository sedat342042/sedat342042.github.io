<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_55">Elli altıncı bölüm</h1>

  <p class="block2">Yönetici öylesine korkmuştu ki, ertesi sabah erkenden, batı yakası başyöneticisiyle görüşmek üzere gelen ilk ziyaretçilerin arasındaydı. Arşiv yöneticisiyle görüşmek için sabırsızlandığını belli edip çevresindekilerin dikkatini çekmemek için, adamcağızı bekletip, üçüncü sırada kabul etmeye karar verdi Meni.</p>

  <p class="block2">Sabah serinliğine rağmen, arşiv yöneticisinin yüzünde ter damlaları vardı.</p>

  <p class="block2">- Otur, dedi Mehi, bir yandan da kapıyı sıkıca kapayarak.</p>

  <p class="block2">- Gerekmez... istediklerinizi getirdim.</p>

  <p class="block2">- Göster.</p>

  <p class="block2">Yönetici kare biçimli bir sepet açıp içinden beş tane papirüs çıkardı, Mehi'ye uzattı. General belgeleri teker teker inceledi. Bu papirüsler Tausert'in eline geçmiş olsaydı, generalin yıllar boyu kamu parasını nasıl kendi çıkarlarına kullandığını anlaması işten bile olmayacaktı. Bunun için sıkı bir muhasebe bilgisi ve av köpeği sezgisi gerekirdi gerekmesine ama, hiç tehlikeye atılmamak en iyisiydi kuşkusuz.</p>

  <p class="block2">- Bu papirüslerin numarasını genel listeden sildim dedi, elleri titreyen arşiv yöneticisi. Sanki hiç yazılmamış gibi.</p>

  <p class="block2">- Harika, dostum.</p>

  <p class="block2">- Ya... yeni görevim?</p>

  <p class="block2">- Gelecek aydan tezi yok, adaylığını destekleyeceğim, ki¬sa süre sonra da tayinin çıkacak. İzin ver de sana, hoşuna gideceğimi sandığım çok güzel renkli birkaç Girit vazosu hediye edeyim.</p>

  <p class="block2">- Bu kadarı gerçekten fazla!</p>

  <p class="block2">- İnsan arkadaşları için ne yaparsa yapsın, azdır. En iyi seçimi yaptığını bil. Eski arşiv yöneticisi yeni maaşı sayesinde önce taşınacak, sonra da çekiciliğine dayanamayacak bir kadın tavlayacaktı. Bütün ömrünü muhasebe belgeleri incelemekle geçirdiğinden, artık duyguların varlığına inanmıyordu; tek güvendiği, sayıların dayanılmaz çekiciliğiydi.</p>

  <p class="block2">Teb'in kuzey banliyösündeki iki katlı sefil evine iğrenerek bakü. Onun gibi yüksek makamlara layık biri, nasıl olmuş da bu kadar azıyla yetinebilmişti? Ya yaşlı palmiyelerle dolu bu küçücük bahçe, onun durumunda birine uygun muydu? Kısa süre sonra, özel havuzunun kıyısına dikilmiş görkemli ağaçların gölgesinde dinlenecekti.</p>

  <p class="block2">Başını saygıyla eğmiş bir kadın ulak göründü.</p>

  <p class="block2">- Değerli vazolar... Sizin içindi, değil mi?</p>

  <p class="block2">- Tabiî! Sepetini şuradaki alçak masanın üzerine bırak. Mehi'nin gönderdiği armağanı görmek için sabırsızlanarak ipi kesti, sepetin kapağını kaldırdı. Uzun süre sepetin içinde hapis kalmaktan çılgına dönmüş siyah engerek kapak açılır açılmaz fırladı, kurbanının boynunu soktu.</p>

  <p class="block2">Adam panik içinde, elini yarasına götürdü.</p>

  <p class="block2">- Bir hekim, çabuk!</p>

  <p class="block2">- Yaran olmaz, dedi Serketa. Makyajı o denli başarılıydı ki, adam generalin karısını tanıyamamıştı. Üç dakika içinde, ölmüş olacaksın.</p>

  <p class="block2">- Bana yardım edin, yalvarırım!</p>

  <p class="block2">- General dilini tutamayacağını biliyordu... Seni yılanla baş başa bırakıyorum. Vazolarımı alıp gideyim.</p>

  <p class="block2">Serketa, düzensiz hareketleriyle zehrin kana karışmasını hızlandıran adamın elinden kurtuldu.</p>

  <p class="block2">Arşiv yöneticisinin can çekişmesini izlerken, suç kanıtı belgelerin ortadan kaybolmasıyla, kocasının güvende olduğunu düşündü. Ne var ki Tausert araştırmayı sürdürecek, sonunda da Mehi'nin rüşvet ve tehditle Teb'e hâkim olduğunu öğrenecekti. O kadını Mehi'ye saldırmadan yok etmek gerekiyordu.</p>

  <p class="block2">Yeni baştan boyanmış lonca odasında toplanan sağ ekip zanaatkarları Cesur Paneb'in kısa konuşmasını dikkatle dinlemişlerdi. Somurtkan Karo öfkelenmiş, yüksek sesle itiraza başlamıştı.</p>

  <p class="block2">- Her zamanki çalışma saatlerini uygulayacağına, tatil günlerinde çalışmamızı istemeyeceğine söz vermemiş miydin? Şimdi de gelmiş, Tausert'in istirahatgâhını bitirebilmek için, çılgınlar gibi çalışmamızı istiyorsun!</p>

  <p class="block2">- Verdiğim sözü inkâr etmiyorum, dedi ustabaşı. İsteklerinize karşı gelmek niyetinde de değilim.</p>

  <p class="block2">- Eğer kabul etmezsek, diye araya girdi Pişkin Somun Pay, o mezarı tek başına kazıp süsleyemezsin!</p>

  <p class="block2">- Eğer içinizden kimse fazladan gayret göstermek istemezse, yapacak başka bir şeyim kalmıyor ki.</p>

  <p class="block2">- Bu kararının gerçek sebepleri ne? diye sordu Kurtarıcı Şed, dudaklarında alaycı bir tebessümle.</p>

  <p class="block2">- Gizlilik yemini altında konuştuğumuza göre, Kraliçe Tausert'in iktidarının kısa süreceğini, hem milyon yıllık tapınağına hem de ebedî istirahatgâhma bir an önce kavuşmak için loncamızın hızına ve kusursuz çalışmasına güvendiğini bilin.</p>

  <p class="block2">- Öyleyse mezarı bu kadar büyük tasarlamak, neden? diye şaştı Kararlı Gau. Tahtta sadece iki yıl kalan I. Ramses'in mezarı küçük, ama görkemli.</p>

  <p class="block2">- Kral mezarlarının boyutları, iktidar sürelerine bağlı değildir, diye cevap verdi Paneb. Bunca yıllık tecrübeden sonra, hepiniz bu büyüklükte bir eserin üstesinden gelecek ustalarsınız.</p>

  <p class="block2">- Bu bilgileri neye dayanarak söylüyorsun? diye sordu Çakal Unes.</p>

  <p class="block2">- Sadece Tausert'in sezgisine.</p>

  <p class="block2">- Ya bilge kadın ne diyor? diye sordu Burun Fened.</p>

  <p class="block2">- Sessizliğini koruyor.</p>

  <p class="block2">- Kötü işaret, dedi Araştırmacı İpuy.</p>

  <p class="block2">- Ustabaşının projesini hayranlık verici buluyorum! dedi Güçlü Naht. Son aylarda dışarısı için çok çalıştık, artık gerçek işe dönmenin zamanı geldi.</p>

  <p class="block2">- En heyecanlı olanı, imkânsızı denemek değil midir? diye sordu Kurtarıcı Şed. Sipta'nınki gibi bir mezar yapmak için bol bol zamanımızın olması, içimizdeki gizli yetenekleri kullanmamıza, ellerimizden daha önce hiç vermemiş olduklarını istememize imkân tanımadı. Ben Paneb'in gücüne ve sağlığına sahip değilim, yine de bu maceraya enerjimin izin verdiği ölçüde katılmaya kararlıyım.</p>

  <p class="block2">- Öyleyse, en azından iki kişi olacağız, dedi Cömert Didya ciddiyetle.</p>

  <p class="block2">- Bu kadar gevezelik yeter, diye kestirip attı Alim Tuti. Kim ustabaşına itiraz ediyor?</p>

  <p class="block2">- Of! diye haykırdı Somurtkan Karo. Burada tartışmaya imkân yok... Değerli saatlerimizi boşa harcamaktansa, Krallar Vadisi'ne gitmek üzere hazırlanmaya başlasak, daha iyi olur.</p>

  <p class="block2">Serketa kısa süre önce işlediği cinayetten sonra gevşemiş ve mutlu, öğlene kadar uyumuştu. Ne var ki mutluluğu uyandıktan biraz sonra, aynaya bakıp da dudaklarının birleştiği yerde bir kırışıklık gördüğünde, uçup gitti. Tiz çığlıklar atarak, oda hizmetçisini ve berberini çağırdı, kremlerini ve makyaj malzemesini alıp gelmelerini buyurdu.</p>

  <p class="block2">- Acele edin, acele edin, bu felaketin yüzümü bozmasına izin vermemeliyiz! Hemen hekime haber verin.</p>

  <p class="block2">Kusursuz bir makyajdan sonra, biraz rahatladı Serketa. Kâhyası saygıyla söze girdi.</p>

  <p class="block2">- Bir ziyaretçi sabahın erken saatlerinden beri sizinle görüşmek için bekliyor, Hanımefendi.</p>

  <p class="block2">-Adine?</p>

  <p class="block2">- Admı vermiyor. Göndermeye çalıştım ama size önemli bir mesaj vermek zorunda olduğunu söyledi. Bu durumda, sadece sizin kararınız...</p>

  <p class="block2">- Şu adamı bana bir tarif etsene.</p>

  <p class="block2">- Kısa boylu, tıknaz, yuvarlak kafalı, siyah saçlı...</p>

  <p class="block2">- Onu kameriyenin altına götür, hemen geleceğimi söyle. Kâhya kaba görünüşlü ziyaretçinin General Mehi'ye benzediğini söylemeye cesaret edemedi. Serketa'ya gelince, adamın bir zamanlar istediği gibi oynattığı küçük mobilya karaborsacısı Tran-Bel olduğundan emindi. Generalin eşi, davetsiz olduğu kadar istenmeyen konuğun yanma gitmeden önce, makyajını gözden geçirdi.</p>

  <p class="block2">Yazık! Sahte gülücüklü, yalancı görünüşlü adam, gerçekten de mobilya tüccarının ta kendisiydi.</p>

  <p class="block2">- Seni hangi çöl sineği soktu, Tran-Bel? Sana gelip beni evimde rahatsız etme izni verdiğimi hatırlamıyorum!</p>

  <p class="block2">- Küstahlığımı bağışlayın, Bayan Serketa, ama çok acil bir durum. Burada bizi kimse duyamaz, değil mi?</p>

  <p class="block2">- Kimse duyamaz.</p>

  <p class="block2">- Teb'de binlerce söylenti dolaşıyor... Doğruyu yalandan ayırt etmek imkânsız ama kesin olan bir şey varsa, o da Kraliçe Tausert'in gerçek bir firavun gibi davrandığı, kocanızın durumunun da, en azından... nazik olduğu. Oysa bizler, siz, ben ve o, birbirimize çok bağlıyız.</p>

  <p class="block2">- Bütün bunları nereden çıkardın?</p>

  <p class="block2">- Hatırlayın, Bayan Serketa... En yakın dostlarınız arasında, Hakikat Meydanı zanaatkarlarından biri var; üstelik ben o adamı tanıyorum. Tausert için böylesi bir bilgi, ağırlığınca altın etmez mi?</p>

  <p class="block2">Serketa'nın bakışları alevlendi.</p>

  <p class="block2">- Oh! dedi Tran-Bel. Ne düşündüğünüzü biliyorum! Dostumuz Tran-Bel başımıza dert olmaya başladı, eğer ortadan kaybolursa, ne ben ne de kocam, fazla üzülmeyeceğiz. Sakın bunu düşünmeyin, önlemlerimi aldım çünkü. Üstelik ben size güveniyorum, General Mehi'nin geleceğinin parlak olduğunu da biliyorum.</p>

  <p class="block2">-Ne istiyorsun?</p>

  <p class="block2">- Önce, sessizliğimin karşılığını; sonra, işlerinizden birinde ortaklık. Tabiî, en iyilerinden birinde.</p>

  <p class="block2">Serketa tüccarı uzun uzun süzdü.</p>

  <p class="block2">- Anlaştık, dedi sonunda.</p>
</body>
</html>
