<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_38">Otuz dokuzuncu bölüm</h1>

  <p class="block2">Dışarıdan alınan tüm siparişler, Karnak Tapınağı'nı, hatta başka bir yere atanıp iki lahtine büyük bir bedel ödemek zorunda kalan eski veziri memnun bırakacak biçimde tamamlanmıştı.</p>

  <p class="block2">Başarıyla sonuçlandırılan bu yoğun çalışmalardan sonra, oldukça rahat bir döneme girmişti köy. Mayıs sonu insanı ezecek kadar sıcaktı, herkes usulca yaşıyordu sanki.</p>

  <p class="block2">Işık, Suskun Nefer'in mezarı üzerindeki perseanın dibinde uzun saatler geçiriyordu. Ağaç gözle görülür bir biçimde büyüyor, bilge kadın da ağaca bakarak hâlâ aynı tutkuyla sevmeye devam ettiği erkeğin sakinleştirici varlığını hissediyordu.</p>

  <p class="block2">Zanaatkarlar her birine değişik biçimler verdikleri beş taşla zar yuvarlamaya bayılıyordu. Bunlardan birincisi, ateşi temsil eden, üçgen tabanlı, dört yüzlü bir piramit; suyu betimleyen ikincisi, eşkenar yirmi üçgenden oluşan yirmi yüzlü bir taş; havanın karşılığı olan üçüncüsü sekiz yüzlü bir zar; toprağı temsil eden de altı yüzlü bir küptü. Beşincisine gelince on iki yüzlü olan bu taş, öteki dördünün geldiği evreni ya da beşinci gerçeği betimliyordu. Güçlü Naht taşlan yuvarlamaya hazırlanırken, Paneb'in dev kedisi, tırnaklarını çıkarmış, sırtının tüyleri dimdik, karşısına geçip, durdu.</p>

  <p class="block2">- Neler oluyor, Büyücü?</p>

  <p class="block2">Cevap yerine, uzun uzun kükredi kedi.</p>

  <p class="block2">- Bize bir tehlikeyi haber vermeye çalışıyor, diye tahmin etti Burun Fened. Zanaatkarlar zarları bıraktı, kuyruğunu kabartmış, bıyıklarını titreterek, bir yengeç gibi yan yan giden kedinin peşine düştü.</p>

  <p class="block2">Büyücü onları büyük kapıya götürdü, sonra öfkeyle kapıya saldırdı.</p>

  <p class="block2">- Bu hayvan çıldırmış, dedi Pişkin Somun Pay. Gidip Paneb'e haber vereyim. Sakın yaklaşmayın ona, sizi kötü tırmalar.</p>

  <p class="block2">Birden, kapı hızla vuruldu.</p>

  <p class="block2">- Nöbetçi olacak, dedi çizimci.</p>

  <p class="block2">- Pek de deli değil bu kedi, dedi Halat Kasa. Ustabaşına haber ver.</p>

  <p class="block2">Birkaç dakika sonra, tüm köy halkı kapının önünde toplanmıştı.</p>

  <p class="block2">- Bırakın da, geçeyim, diye bağırdı Paneb. Nöbetçinin yanında, Postacı Uputi duruyordu.</p>

  <p class="block2">- Size verilmek üzere iki mesajım var, dedi ustabaşına. Birincisi sözlü, ikincisi yazılı. Firavun Sipta'nın ruhunun doğduğu ışığa yeniden kavuşmak üzere</p>

  <p class="block2">gökteki cennete uçtuğunu bildirmekle görevliyim. Bu da yazılı mesaj, dedi Paneb'e naibenin mührünü taşıyan durulmuş bir papirüs uzatarak.</p>

  <p class="block2">Paneb okuduklarından öylesine rahatsız oldu ki, zaman yitirmeden mezar kâtibi, bilge kadın ve sol ekip şefini küçük konsey toplantısına çağırdı.</p>

  <p class="block2">- Sipta'nın anısını onurlandırmak için, diye açıkladı ustabaşı, kraliçe mezarı genişletmemizi emrediyor.</p>

  <p class="block2">- Tek yapabileceğimiz, mezarı uzatmak, dedi Hay.</p>

  <p class="block2">- İşimizin tamamlandığını düşünüyorum. Mezarın hem boyu hem de süslemesi ahenk kurallarına uyuyor.</p>

  <p class="block2">- Burada söz konusu olan, naibe kraliçenin buyruğu. Buyruğu görmezlikten gelemezsin.</p>

  <p class="block2">- Sipta öldü, mumyalanması yetmiş gün sürecek, sonra da ebedî istirahatgâhına gömülecek. Bu kadar kısa bir sürede nasıl gerektiği gibi kazar, yontar, süsleriz?</p>

  <p class="block2">- Başta sen olmak üzere, Hakikat Meydanı zanaatkarları hızlı ve güzel çalışmayı becerir, diye itiraz etti sol ekip şefi.</p>

  <p class="block2">- Seni endişelendiren, loncanın yetenekleri değil, diye araya girdi bilge kadın. Papirüsteki karara neden karşı çıkıyorsun?</p>

  <p class="block2">- Çünkü felakete koşuyoruz. Bu mezara dokunmak, hata olur.</p>

  <p class="block2">- Gerekli önlemleri alırsın, dedi Kenhir.</p>

  <p class="block2">- İtirazımızı anlatmak için, kraliçeye bir mektup yazmanız gerekmez mi?</p>

  <p class="block2">- Bu pek de parlak bir fikir gibi gelmiyor bana... Per Ramessu'da taht kavgası çoktan başlamış olmalı, Tausert'in Hakikat Meydanı'nın itaatsizliğinden fazla hoşlanmayacağını düşünüyorum. Kişiliği hakkında bildiklerimiz, kararını değiştirmeyeceğini gösteriyor.</p>

  <p class="block2">- Siz yine de Sipta'nın mezarını genişletme konusunda ciddi kaygılarım olduğunu bildirin.</p>

  <p class="block2">Kenhir endişelenmeye başlamıştı.</p>

  <p class="block2">- Yine de şantiyeyi açacak mısın?</p>

  <p class="block2">- Başka seçeneğim var mı?</p>

  <p class="block2">Firavunun ölümünün resmen açıklanmasından hemen sonra, kraliçe büyük konseyi toplamış, mumyalama çalışmalarının başlayacağını, Hakikat Meydanı'ndan da mezarı güzeUeştirmelerini istediğini bildirmişti.</p>

  <p class="block2">Setnaht cenaze törenini geciktirecek bu karara şaşırmıştı. Ne var ki kraliçe geri adım atmadı, kısa yaşamı boyunca Maat yasasını gözeten hükümdarın bu son saygıya layık olduğunu ileri sürmüştü. Setnaht'ın öfkesi evine döndükten sonra da dinmedi.</p>

  <p class="block2">- Büyük oğlunuz az önce geldi, dedi kâhyası. Dışişleri bakanının yüzü endişeliydi.</p>

  <p class="block2">- Yüzlerce söylenti var, Baba! Firavun Sipta gerçekten de gökteki cennete gitti mi?</p>

  <p class="block2">- Evet, bizi terk etti. Bana ne haberler getirdin?</p>

  <p class="block2">- İyi bir şey yok, ama durum henüz umutsuz değil. Yine de, diplomatlarımızın çabalarına rağmen, başarılı olacakla—</p>

  <p class="block2">rmdan kuşkuluyum. Mısır her geçen gün, biraz daha ağız sulandırmaya devam ediyor.</p>

  <p class="block2">- Tausert bunu kabul etmiyor bir türlü.</p>

  <p class="block2">- Sipta'nın yerine kim geçecek?</p>

  <p class="block2">- Naibe kraliçe olabilir... Ama bu, ülke için felaket demektir!</p>

  <p class="block2">- Bundan, mücadeleye hazır olduğunuz sonucunu çıkarabilir iniyim? Setnaht'ın cevabı biraz gecikti.</p>

  <p class="block2">- Bu öylesine ciddi bir karar ki, hâlâ tereddüt ediyorum... İç savaş, sefalet ve düş kırıklığından başka bir şey getirmez, bu yüzden de savaşa sebep olmak istemiyorum. İyi ama, kraliçe gözlerini açmamakta ısrar ederse, iç savaş nasıl önlenir? Beni ilgilendiren, kendi geleceğim değil, Mısır'ın refahı. Ordularımızın zayıflamasını önleyebilecek, Tausert muhaliflerini toparlayabilecek tek kişi, benim.</p>

  <p class="block2">- Naibe yasallığı temsil ediyor, Baba.</p>

  <p class="block2">- Sipta'nın gömüleceği güne kadar, evet. Ama firavunun mezar kapısı kapandığında, yeni bir firavun seçmek gerekecek.</p>

  <p class="block2">İki adam uzunca bir süre birbirini süzdü.</p>

  <p class="block2">- Benim yanımda mısın, oğlum, yoksa karşımda mı?</p>

  <p class="block2">- Yanınızdayım, Baba.</p>

  <p class="block2">Genç hükümdarın erken ölümünün etkisinde kalan Kraliçe Tausert, Amon Tapınağı uzmanlarının kaüldığı mumyalama ayinini izledi. Anubis maskesi taşıyan rahibin karşısında, firavunun dürüst bir insan gibi davrandığına, ciddi bir yanlış yapmadığına, Osiris mahkemesinin bu gerçekleri göz önünde bulundurması gerektiğine tanıklık etti.</p>

  <p class="block2">Bakanlar Kurulu toplantısı boyunca, sanki hükümdarın ölümünden sorumlu tutuluyormuşçasına, suçlu bakışların üzerinde toplandığını hissetti kraliçe. Bu nedenle raporların okunmasını erteledi, kısa bir açıklamayla yetinmek zorunda kaldı.</p>

  <p class="block2">Kraliçenin isteği üzerine, odada sadece vezir kaldı.</p>

  <p class="block2">- Sipta'nın mezarını güzelleştirme kararım hakkında ne düşünüyorsun ?</p>

  <p class="block2">- Herkesin düşündüğünü, Haşmetmeapları. Büyük bir</p>

  <p class="block2">hayranlıkla andığınız bir hükümdara karşı son bir saygı gösterisi olduğunu.</p>

  <p class="block2">- Şimdi biraz daha dürüst olmaya çalış.</p>

  <p class="block2">- Öyleyse... Bazılarının geçmiş bir iktidara gösterilen böylesi bir saygıyı aşırı bulduğunu, cenaze süresini uzatmak istediğinizi düşündüğünü söylemem gerekir.</p>

  <p class="block2">- Onlar haklı, diye kabul etti Tausert.</p>

  <p class="block2">- Dışişleri bakanınız Per Ramessu'ya döndü, Haşmetmeapları. Gelir gelmez ie, sürekli konuk kabul eden babasının yanına koştu.</p>

  <p class="block2">- Setnaht faaliyetlerini gizlemek gereği bile görmüyor... Seni de çağırdı mı? Vezir sarsıldı, ama yalan söyleyemedi.</p>

  <p class="block2">- Beni sadece akşam yemeğine davet etti, Haşmetmeapları.</p>

  <p class="block2">- Reddet!</p>

  <p class="block2">- Haşmetmeapları... Yeni gerilimler yaratmak bir işe yaramaz. Bu özel sohbet, belki de işinize yarayacak diplomatik bir konuşmaya döner. Setnaht'ın düşüncesizce hareket etmesini önlemeye çalışırım.</p>

  <p class="block2">- Bana ne öneriyorsun, Vezir?</p>

  <p class="block2">- Mısır ve Mısır'ın mutluluğundan başka bir şey düşünmemenizi, Haşmetmeapları. Tausert sırtını döndü, sarayın kuş cıvıltılarıyla dolu bahçesine indi. Kuzey'de bile korkunç sıcak olacağı kesin böyle bir günde, ne kadar da yalnız hissediyordu kendini! Başbakan Bay yanında olsaydı, Setnaht'ın kraliçeye zarar vermesini önleyecek bir plan geliştirirdi. Cesur Paneb de içi boş sözler ve işe yaramaz öğütlerle yetinmezdi kuşkusuz.</p>

  <p class="block2">Ne var ki Bay ölmüştü, Hakikat Meydanı ustabaşısı da Per Ramessu'dan uzakta, kutsal göreviyle meşguldü.</p>

  <p class="block2">Tausert'in, ölüm kalım savaşını etkileyecek bir karar alması için, kendinden başka güvenebileceği tek kimse yoktu. Ya tahttan feragat edip meydanı Setnaht'a bırakacak ya da acımasız bir savaşa girdiğini bile bile, rakibinin karşısına çıkacaktı.</p>
</body>
</html>
