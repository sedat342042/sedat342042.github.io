<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_34">Otuz beşinci bölüm</h1>

  <p class="block2">Yaşlı adam, tek başına dokuz düşmanı yerle bir ettiği söylenen, güçlü ve öfkeli biriyle karşılaşacağını düşünerek güçlükle yutkundu.</p>

  <p class="block2">- Her şey hazır mı?</p>

  <p class="block2">- Endişelenmeyin, diye yatıştırmaya çalıştı sekreter veziri, güvende olacaksınız.</p>

  <p class="block2">- İyi, iyi... getirin.</p>

  <p class="block2">Dev adam kapıdan girince, vezir kendini birden çok güçsüz, çok yaşlı hissetti. Cesur Paneb'in alev gibi yakıcı gözlerine bakmamaya özen göstererek koltuğunda büzüldü.</p>

  <p class="block2">- Ismarladığınız lahitler tam olarak bitmedi, diye söze girişti Paneb, yine de şimdiden olağanüstü birer şaheser olacaklarını söyleyebilirim. Öteki siparişleriniz tamamlanmak üzere, bu da çalışmamızın bir örneği.</p>

  <p class="block2">Elindeki vazoyu ilahlara bir armağan sunuyormuş gibi tutarak, yüksek görevliye doğru bir adım attı ustabaşı.</p>

  <p class="block2">- Yaklaşmayın!</p>

  <p class="block2">Paneb şaşkınlıkla dondu.</p>

  <p class="block2">- Tutuklusunuz, dedi vezir titrek sesiyle. O sırada odaya doluşan on kadar nöbetçi mızraklarının ucunu tutukluya çevirdi.</p>

  <p class="block2">- Salakça bir yanlışlık bu!</p>

  <p class="block2">- Siz tehlikeli bir suçlusunuz, elimde sağlam kanıtlar var. Tek bir hareket yaparsanız, öldürülürsünüz.</p>

  <p class="block2">Paneb'i çevreleyen askerler oldukça iriyanydı; üstelik Paneb'in içine düştüğü şaşkınlık da onlardan yanaydı. Her yanından mızraklarla kuşatılmış dev adam, hareket edemedi.</p>

  <p class="block2">- Hiç olmazsa, neyle suçlandığımı öğrenebilir miyim?</p>

  <p class="block2">- Yakında öğrenirsiniz! Bu caniyi hapishaneye götürün.</p>

  <p class="block2">Askerlerden biri tahta kelepçeyi taktı, bir başkası ayaklarını birbirine bağladı, bu sırada mızraklar boynuna, göğsüne ve beline batıyordu. Meni yayını aldı, kırarcasına gerdi ve villasının üzerinde dönerek uçma çılgınlığını gösteren şahine çevirdi. Hiçbir avcı, Horus'un ruhunu taşıyan bu yırtıcıya saldırmazdı, ama general böylesi inançlara aldırmıyordu işte. Kısık bir çığlık Mehi'yi şaşırttı, okunu bir saniye erken fırlatmasına neden oldu. Şahinin keskin gözleri tehlikeyi fark etti, son anda kanatlarını çırparak güneşe doğru yükselip, oktan kurtuldu.</p>

  <p class="block2">Mehi arkasına dönünce, daha önce Serketa'nm tokatladığı Nübyeli hizmetçiyle karşılaştı. Dizüstü çökmüş, ağlıyordu.</p>

  <p class="block2">- Bağışlayın beni efendim, ama kuş için korktum! General kıza bir tokat patlattı. Kız tokadın da etkisiyle</p>

  <p class="block2">kumla kaplı yola yığıldı.</p>

  <p class="block2">- Küçük salak, okumun boşa gitmesine neden oldun! Gözümün önünden kaybol, bir daha da beni öfkelendirme, yoksa...</p>

  <p class="block2">Güzel Nübyeli yanağının sızısını unutup, koşarak uzaklaştı. Mehi çoktan ırzına geçerdi, ama Serketa'dan korkuyordu. Karısına ihanet etse, Serketa'nm bundan şu ya da bu şekilde haberdar olacağından, onu bağışlamayacağından emindi. Büyük bir zaferin arifesinde, böylesine salakça bir yanlışın sırası değildi kuşkusuz. Karısı gerçekten çok şişmanlayıp ona yardım edemeyecek duruma geldiğinde, işte o zaman düşünecekti.</p>

  <p class="block2">- Hâlâ bir haber yok mu? diye sordu kâhyasına.</p>

  <p class="block2">- Her zamanki haberler, ama vezirin bürosundan bir şey yok. Dörtnala gelen bir at.</p>

  <p class="block2">Mehi villanın girişine koştu. Gerçekten de, vezirin acil mesajını getiren bir ulak.</p>

  <p class="block2">Mesajın başlangıcı, Mehi'yi sevindirdi; Paneb tutuklanmış, hapse atılmıştı. Oysa devamı generali sarstı. Teb'e önemli bir konuk gelmişti. Bu beklenmedik rastlantıyı nasıl yorumlayacağını bilemiyordu Mehi. Akşam oluyordu. Paneb hâlâ dönmemişti.</p>

  <p class="block2">- Aç değil inisiniz yoksa? diye sordu Güçlü Niut önündeki mercimekli nefis kefal kızartmasına dokunmamış Kenhir'e.</p>

  <p class="block2">- Bir şeyler oluyor.</p>

  <p class="block2">- Vezir belki de ustabaşını yemeğe alıkoymuştur.</p>

  <p class="block2">- Paneb haber gönderirdi...</p>

  <p class="block2">Niut en azından mezar kâtibi kadar endişeliydi, bu yüzden Kenhir doğrulup bastonunu istediğinde, karşı koymaya kalkmadı. Dışarı çıkmadan önce, kocasının omuzlarına bir pelerin örttü.</p>

  <p class="block2">- Dışarıda serin bir rüzgâr esiyor, üşüyeceksiniz. Kenhir 5. Tabya'ya kadar gitti.</p>

  <p class="block2">- Sobek burada mı? diye sordu nöbetçi memura.</p>

  <p class="block2">- Hayır makam arabasına binerek iskeleye gitti. Anlaşılan Nübyeli de haber almaya gidecek kadar endişelenmişti.</p>

  <p class="block2">- Bana bir tabure ver, Sobeki bekleyeceğim.</p>

  <p class="block2">- Burada pek rahat bir iskemle bulunmaz ki...</p>

  <p class="block2">- Aldırma.</p>

  <p class="block2">Demek Paneb tuzağa düşmüştü. Kimin tuzağına? Beceriksiz vezir, Hakikat Meydanı ustabaşısına saldırmaya cesaret edemezdi kuşkusuz! Demek emir Teb'in gerçek efendisinden, General Mehi'den geliyordu. İyi de, batı yakası baş-yöneticisi olarak, loncanın güvenliğinden o sorumlu değil miydi? Üstelik loncaya saldırmak için hiçbir nedeni yoktu!</p>

  <p class="block2">Mehi'nin üzerinde, loncanın ulu efendisi, Mısır firavunu vardı. Bu tuzak zavallı Sipta'nın işi olamazdı; böylesi bir saldırının sorumluluğu Kraliçe Tausert'e kalıyordu demek. Kenhir ürperdi.</p>

  <p class="block2">Eğer düşüncesinde haklıysa, kraliçe nedendir bilinmez, loncanın ölüm fermanını imzalamış oluyordu. Önce vezir aracılığıyla ustabaşını tutuklatarak kafasını kopanyordu, sonra da...</p>

  <p class="block2">- Sobek geliyor! dedi nöbetçi Nübyeli arabasını kabaca durdurdu, atını okşamayı unutmadı, sonra da mezar kâtibinin yanına geldi.</p>

  <p class="block2">- Paneb sarayda hapis, diye açıkladı.</p>

  <p class="block2">- Hangi nedenle?</p>

  <p class="block2">- Bir sürü suçlama varmış ama, ayrıntılarını öğrenemedim.</p>

  <p class="block2">- Suçlama mı? Kimin suçlaması?</p>

  <p class="block2">- Onu da bilmiyorum. Dediklerine bakılırsa, vezir Paneb'in suçluluğu hakkında en ufak bir kuşkuya yer bırakmayan, ayrıntılı bir rapor almış.</p>

  <p class="block2">- Hainin işi yine... Vezirin huzuruna çıkacağım.</p>

  <p class="block2">Yaşlı kâtibinin kemikleri yolun çukurlarına, tümseklerine pek dayanamıyordu, ama Kenhir sızılarını unutup Paneb'den başka şey düşünmemeye kararlıydı. Önemli olan veziri Paneb'in bir komploya kurban gittiğine inandırmak ve ustabaşını derhal kurtarmakt ı .</p>

  <p class="block2">Sobek salcılardan birini uyandırıp istemeye istemeye de olsa gece karanlığında Nil'i geçmeye ikna etti. Nübyelinin buyurgan sesi ve etkileyici vücudu salcıya itiraz hakkı tanımamıştı.</p>

  <p class="block2">Vezirin dairesi Karnak Sarayı'nın hemen yanındaydı, görevli nöbetçinin yaşlı yöneticiyi uyandırması için, mezar kâtibinin uzunca bir süre dil dökmesi gerekti.</p>

  <p class="block2">Hazırlıksız yakalanan vezir, Kenhir'i genellikle konuklarını beklettiği salonda kabul etmek zorunda kaldı. Boyun eğmez yaşlı kâtibin yaratabileceği skandaldan ürkmüş, tatsız geçeceği kesin olan bu görüşmeyi kabul etmek zorunda kalmıştı.</p>

  <p class="block2">- Ustabaşımız burada mı tutuluyor?</p>

  <p class="block2">- Evet.</p>

  <p class="block2">- Neyle suçlanıyor?</p>

  <p class="block2">- Size açıklamak zorunda değilim!</p>

  <p class="block2">- Tabiî ki açıklamak zorundasınız! Mezar kâtibi olarak, loncamızla ilgili bütün belgelere ulaşma hakkına sahibim.</p>

  <p class="block2">- Olağandışı bir dosyadan söz ediyoruz...</p>

  <p class="block2">- Ben de öyle diyecektim!</p>

  <p class="block2">Kenhir'in öfkesi veziri ürkütüyordu, ama bundan sonra geri adım atacak durumda da değildi.</p>

  <p class="block2">- Olağanüstü durumlar için, olağanüstü yöntemler uygulanır, dedi titrek sesiyle.</p>

  <p class="block2">- Ne kadar vezir olsanız da, aslında sadece vezir olduğunuz için, Maat yasasını uygulamanız gerekir.</p>

  <p class="block2">- Bakın, Kenhir...</p>

  <p class="block2">- Bana suçlama dosyasını verin ve Hakikat Meydanı ustabaşısını derhal serbest bırakın.</p>

  <p class="block2">- İ mkâns ı z.</p>

  <p class="block2">- Tutumunuzu bildirmek ve görevden alınmanızı sağlamak için, hemen haşmetmeaplarına bir rapor göndereceğim.</p>

  <p class="block2">- Bunu yapmak hakkınız, Kenhir.</p>

  <p class="block2">- İsteklerimi yerine getirmeniz daha hayırlı olurdu!..</p>

  <p class="block2">- Tekrar ediyorum, imkânsız.</p>

  <p class="block2">- Savaş istediğinize göre, savaş olacak!</p>

  <p class="block2">Paneb küçük odanın kapısını kırabilir, nöbetçilerle kapışıp, saraydan çıkmaya çalışabilirdi. Ne var ki böylesi bir hareket onu yasanın dışına iterdi ki, bu da göreviyle bağdaşmazdı. Daha da ötesi, yapılan suçlamaları öğrenmek, bu suçlamalar sayesinde kimin loncayı yıkmak istediğini anlamak istiyordu. Bu nedenle Kenhir onu kurtarmak için amansız bir mücadele verirken mahkemeye hazırlanmak ve dinlenmek üzere hücredeki eften püften döşeğe uzandı. Mısır hâlâ Maat yasasının uygulandığı bir ülkeydi, en başta da yasanın güvencesi olan vezir uyacaktı bu yasaya.</p>

  <p class="block2">Ne var ki kabaca uyandırıldı; iki mızrak dev adamın böğrünü dürttü.</p>

  <p class="block2">- Peşimizden gel, diye buyurdu nöbetçilerden biri. Paneb mahkemeye benzemeyen, iki sütunlu küçük bir odaya götürüldü.</p>

  <p class="block2">Alçak bir iskemleye çökmüş, dizlerinin üzerine bir papirüs açmış vezir tutuklunun gözlerine bakamıyordu.</p>

  <p class="block2">- Cesur Paneb, suçlarınızın hesabını vermenin zamanı geldi.</p>
</body>
</html>
