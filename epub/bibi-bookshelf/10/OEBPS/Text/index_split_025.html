<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_26">Yirmi yedinci bölüm</h1>

  <p class="block2">Nübyeli hizmetkâr Serketa'nın kalçalarına gereğinden fazla zayıflatıcı krem sürdü.</p>

  <p class="block2">- Küçük salak! diye haykırdı Serketa kıza tokadı patlatırken. Cildimi yakacaksın!</p>

  <p class="block2">Güzelliğiyle hanımının arkadaşlarım kıskançlıktan çatlatan genç zenci gözyaşlarına hâkim oldu. Düşük ücret alıyor, dayanılamayacak bir kabalıkla karşılaşıyordu, ama doğduğu köyden bunca uzak olsa da, bu lüks villadaki ilk işine dört elle sarılmaya kararlıydı. Bir köylü olarak kalmamayı, Teb'in zevMerinin tadına bakmayı isteyen oydu, o kahrolası hanımı önleyemezdi bunu.</p>

  <p class="block2">- Size özürlerimi sunuyorum. Serketa omuzlarını silkti.</p>

  <p class="block2">- Makyaj çubuklarımı getir.</p>

  <p class="block2">Saçındaki ilk aktan, cildinin ilk kırışığı kadar çok korkan Serketa, giderek artan miktarda güzellik ürünü kullanmaya başlamıştı: gözler için yeşil ve siyah rastık, dudaklar için kırmızı aşıboyası, yüz için pudralar ile kremler, saçlar için canlandırıcı boyalar ve yağlar. Bu yüzden banyosu birbirinden pahalı şişe ve kaplarla doluydu; en pahalısı da tümüyle şeffaf camdan yapılmış bir parfüm şişesiydi.</p>

  <p class="block2">- Kahvaltım, dedi emir sesiyle. Nübyeli taze krema ile çemen ve kimyon kanştınlmış tereyağına meraklı hanımını şımartıyordu; sıcak ekmeğin üzerine sürülen bu karışım, insanın yuvarlaklıklarını artırıyordu ama, yine de dayanamıyordu bu tada Serketa.</p>

  <p class="block2">Görkemli bir pilili elbise giyiniş Mehi, karısının özel bölümüne gürültüyle girdi.</p>

  <p class="block2">- Dışarı! dedi koşarak çıkan genç Nübyeliye.</p>

  <p class="block2">- Hazırlandın mı sevgilim?</p>

  <p class="block2">- Setnaht'ın istediği rapora son şeklini vermek için, üst rütbeli subaylarımla toplantı yapacağım.</p>

  <p class="block2">- Umarım, sıkıcı bir şey yoktur.</p>

  <p class="block2">- Basit bir idarî görev. Asıl önemli olan, Kraliçe Tausert ile bu ihtiyar arasında çıkacak önlenemez çatışma.</p>

  <p class="block2">- Sen kimin üzerine oynayacaksın?</p>

  <p class="block2">- İkisinin de birbirini yok etmesini dileyelim. Serketa kocasının boynuna sarıldı.</p>

  <p class="block2">- Pazarda ne kadar heyecanlandığımı bir bilsen! O salak polislerin bana öylesine yaklaşmaları... Anlayabiliyor musun?</p>

  <p class="block2">- Gereğinden fazla tehlikeye atılıyorsun, tatlım.</p>

  <p class="block2">- Tabiî ki, hayır, yumuşak aslanım! Beni asla yakalayamazlar. Tehlikenin yaklaştığını vahşi hayvanlardan da iyi anlıyorum.</p>

  <p class="block2">- Ne var ki polis artık işin içinde bir kadın bulunduğunu biliyor.</p>

  <p class="block2">- İyi çalışan bir örgütün, gölgede kalarak iş çevirdiğinden başka bir şey bilmiyor.</p>

  <p class="block2">- Hainden bir haber alabildin mi?</p>

  <p class="block2">- Paneb Hakikat Meydanı ustabaşılığına seçildi. Demek er ya da geç taşı kullanacak; bu yüzden müttefikimiz onu dikkatle izliyor. Paneb yeni görevine başlarken loncanın huzurunu bozacak iyi bir planı var.</p>

  <p class="block2">- Ben de aynı yönde başka bir şey düşündüm... O devi rahat bırakmamak lazım! Suskun Nefer gibi ölçülü olmadığı için, balyozlarla kırılan bir taş gibi patlayacaktır sonunda.</p>

  <p class="block2">Paneb çalışma koşullarındaki son gelişmeleri gözden geçiren, bazı zanaatkarların endişelerine cevap vermeye çalışan köy mahkemesine ilk kez başkanlık ediyordu. Somurtkan Karo en önemli konuya girmekte gecikmedi.</p>

  <p class="block2">- Çalışma hızını artıracağın söyleniyor.</p>

  <p class="block2">- Yanlış, dedi Paneb. Şantiyede geçirilecek sekiz gün, se¬kizden on ikiye, on dörtten on sekize; onun peşinden de iki gün tatil; bayramlar ve özel tatillerin dışında tabiî. Köyün geleneği böyle, bu geleneği değiştirmeyi aklımdan bile geçirmedim. Gerekirse Hay'la ve fazla çalışmalarını bol bol ödüllendireceğim kısıtlı sayıda gönüllüyle tamamlarım fazla işleri.</p>

  <p class="block2">- Öyleyse maaşlardan söz edelim! dedi Çakal Unes. Maaşları düşüreceğin gibi bir şeyler duyduk da.</p>

  <p class="block2">- Bu da yanlış. Dağıtım her ayın yirmi sekizinde yapılacak: mezar kâtibi, sol ekip şefi ve benim için beş çuval sert buğday ile iki çuval arpa, her zanaatkar için de en az dört çuval sert buğday ile bir çuval arpa.</p>

  <p class="block2">- Bir yarımın yerine, bir bütün çuval... Zam mı yaptın?</p>

  <p class="block2">- Kenhir yönetimin onayını aldı.</p>

  <p class="block2">- Bu öteki tayınların azalması anlamına gelmiyor, değil mi? diye endişelendi Neşeli Renupe.</p>

  <p class="block2">- Kesinlikle hayır. Her sabah, adam başına ekmek, taze meyve, süt, bira ve en az üç yüz gram balık.</p>

  <p class="block2">- Her on günde bir tuz, sabun, yağ ve merhem?</p>

  <p class="block2">- Tabiî.</p>

  <p class="block2">- Öyleyse, diye haykırdı Aslan Userhat, değişen bir şey yok!</p>

  <p class="block2">- Hepimizin işine geleni neden değiştirelim?</p>

  <p class="block2">- Açık konuşmak gerekirse, dedi Güçlü Naht biraz da sıkıntıyla, neredeyse gelenekleri değiştireceğine bahse girecektik...</p>

  <p class="block2">- Biteviyelik, hem el hem de zihin için tehlikeli görünüyor bana; ama atalardan miras kalan bir sürü yapıcı geleneğimiz var, bunlar da, sizin desteğinizle korumak istediğim hazinemizin bir parçası.</p>

  <p class="block2">Söylemdeki sakinlik zanaatkarları şaşırttı.</p>

  <p class="block2">- Ben bahsi kazandım, dedi Kurtarıcı Şed alayla. İçinizde kimse Paneb'in Suskun Nefer'in gerçek halefi olabileceğine inanmıyordu. Bir ustabaşının söyleyecek tek sözü olduğuna göre, artık rahat uyuyabilirsiniz.</p>

  <p class="block2">Setnaht büyük oğlunun en ufak bir tehlikede başkenti uyaracak, ciddi bir haberalma ağı kurmak için gittiği Suriye ve Filistin'den gönderdiği son raporu okuyordu.</p>

  <p class="block2">- Kraliçe Tausert sizinle görüşmek istiyor, dedi kâhyası.</p>

  <p class="block2">- Kraliçe burada, benim evimde mi? Kâhya başıyla onayladı.</p>

  <p class="block2">Setnaht büyük bir şaşkınlıkla çalışma odasından fırladı, hamalların taşıdığı tahtırevana rahatça kurulmuş Tausert'i karşılamaya seğirtti.</p>

  <p class="block2">- Haşmetmeapları, sizi burada göreceğimi hiç...</p>

  <p class="block2">- Bana sadakat sözü vermiştiniz, değil mi?</p>

  <p class="block2">- Evet, şimdiki koşullarda ve...</p>

  <p class="block2">- Sözünüzü sıkça unutur musunuz? Setnaht hakarete uğramış gibi oldu.</p>

  <p class="block2">- Asla, Haşmetmeapları! Bunu doğrulayacak onlarca tanık bulabilirim.</p>

  <p class="block2">- Öyleyse, Suriye ve Filistin'den gelen son raporu neden bana göstermediniz?</p>

  <p class="block2">- O raporu büyük oğlum yazdı ve...</p>

  <p class="block2">- Büyük oğlunuz her şeyden önce dışişleri bakanı. Çalışmalarının sonucunu almak, gerekirse sizden bile saklamak firavuna ve bana ait bir hak.</p>

  <p class="block2">Yasallık taraftarı Setnaht kraliçenin haklılığını kabul etmek zorunda kaldı.</p>

  <p class="block2">- Ama Firavun Sipta böyle bir evrakın önemini kavramaktan âciz!</p>

  <p class="block2">- Sakın yanılmayın. Her sabah yatağının başına gidiyor, dünyadan hiçbir şey beklemeyen bir adam olarak bilge görüşünü öğrenmek için, en önemli haberleri iletiyorum. Ben, Setnaht, sözümün arkasındayım.</p>

  <p class="block2">Yaşlı soylu eğildi.</p>

  <p class="block2">- Size hemen dışişleri bakanınızın raporunu ileteceğim, Haşmetmeapları.</p>

  <p class="block2">- Okuduğunuza göre, dedi kraliçe hafif bir tebessümle, bana bir özetleyin. Böylesi bir güven karşısında duygulanan Setnaht, Tausert'ten hiçbir şey saklamadı.</p>

  <p class="block2">- Suriye ve Filistin şimdilik sakin ama orada burada, bölgenin refahını sağlayan Mısır mandasına karşı çeşitli gruplar kuruluyor. Şimdilik yerel polisin baş edebileceği ölçüde, basit olaylar bunlar. Oysa öte tarafta, Asya'daki durum endişe verici; krallıklar yıkılıyor, savaşçı hanedanlar tahta geliyor, kaynayan bu kazandan neyin çıkacağını kimse kestiremiyor. En azından, fethedilecek en güzel ülke olarak göze batan Mısır'ın yararına bir şey çıkmayacağı kesin.</p>

  <p class="block2">- Ne öneriyorsunuz?</p>

  <p class="block2">- Kuzeydoğu istila koridorundaki denetimi artırmak, iyi silahlandınlmış, iyi maaş alan garnizonlar oluşturmak, ilk savunma hattımız olan kuleleri güçlendirmek, yeni savaş gemileri yaptırmak ve Per Ramessu silahhanelerinden üretimlerini artırmalarını istemek.</p>

  <p class="block2">-Ya Libya tehdidi?</p>

  <p class="block2">- Çok ciddiye alınması gereken bir tehdit. Kabileler hâlâ bölünmüş durumda, ama Delta'yı fethetmeye girişmeleri için, ötekilerden biraz daha heyecanlı bir savaş önderi yeterli olacaktır, özellikle de asıl tehlike doğudan geliyorsa.</p>

  <p class="block2">- Orada yeterli sayıda ajanımız var mı?</p>

  <p class="block2">- Maalesef, hayır! Çünkü, çok tehlikeli. Gönüllülerden çoğu bu uğurda hayatlarından oldu. Elimize geçen bölük pörçük haberlere göre, Libya kabileleri yakında silahlanmalarını tamarnlayacaklarmış.</p>

  <p class="block2">- Bizim kuvvetierirnizin gerçek durumunu belirleyebildinizmi?</p>

  <p class="block2">- Generaller hızlı ve ayrıntılı cevap verdiler, kendimizi savunabileceğimizden eminim. Yine de düşüncemi biliyorsunuz; savunmak için en iyi çare, hücumdur.</p>

  <p class="block2">- Benim görüşüm böyle değil, Setnaht. Teb ordusu?</p>

  <p class="block2">- General Mehi'nin elinde sayıca yeterli, iyi eğitilmiş birlikler var. Onun sayesinde Yukarı Mısır ile Güney güven altında.</p>

  <p class="block2">- Dışişleri bakanı Per Ramessu'ya ne zaman dönecek?</p>

  <p class="block2">- Birkaç ay sonra, Haşmetmeapları, her şeyi kendi gözleriyle doğrulamak istiyor çünkü.</p>

  <p class="block2">- Bundan böyle, raporlarını doğrudan firavuna göndersin. Setnaht ikinci kez eğildi.</p>
</body>
</html>
