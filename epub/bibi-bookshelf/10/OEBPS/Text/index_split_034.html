<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_36">Otuz yedinci bölüm</h1>

  <p class="block2">Paneb Hakikat Meydanı ustabaşısı olarak, Maat ve Hat-hor Tapınağı'nın sütunlu girişinin önünde toplanan köy mahkemesine başkanlık ediyordu.</p>

  <p class="block2">Bilge kadın, mezar kâtibi, sol ekip şefi, Kurtarıcı Şed ve iki Hathor rahibesi de jüriyi oluşturuyordu. Olağanüstü kararlar alacak olan mahkemenin kurayla seçilmiş üç üyesi daha vardı.</p>

  <p class="block2">Paneb dönüşünden beri hiçbir resmî açıklama yapmamıştı, bu yüzden tutuklanmasıyla ilgili birçok söylenti dolaşıyordu köyde. Ustabaşı söze başladığında derin bir sessizlik oldu.</p>

  <p class="block2">- Bu köyde yaşayan, vezire gönderdiği belgenin altına imzasını bile koyamayacak kadar alçak biri, hakkımda iğrenç iftiralarda bulundu. Bir cani gibi tutuklanıp hapse atıldım, ne var ki kendimi savunma fırsatını buldum. Kraliçe Tausert'in müdahalesi sayesinde, suçsuzluğumu kanıtladım. Geriye iftiracıyı, insanları çamura batırmak pahasına da olsa köyün yönetimine gelmek isteyen hırslı adamı, benden başından beri nefret edip hırsından başka bir şey dinlemeyen o kişiyi belirlemek kaldı.</p>

  <p class="block2">Kalabalıktan öfkeli homurtular yükseldi.</p>

  <p class="block2">- O yılan derhal öne çıksın, dedi Güçlü Naht. Kalabalık hareketlendi, ama kimse ortaya çıkmadı. Burun Fened ustabaşına seslendi.</p>

  <p class="block2">- Suçluyu gerçekten biliyor musun?</p>

  <p class="block2">- Onu kendi iftiraları ele verdi. Gerçeği bunca yalan ve nefretle ancak o böylesine çarpıtabilirdi.</p>

  <p class="block2">Zanaatkarlar birbirlerine baktılar, hiçbiri arkadaşının böylesine alçakça davranabileceğini düşünmüyordu.</p>

  <p class="block2">Cesur Paneb Cömert Didya'nın arkasına saklanmaya çalışan İmuni'ye döndü.</p>

  <p class="block2">- Hiç olmazsa itiraf etme cesaretini göster, dedi. Sahtekâr bakışlı, kemirgen suratlı küçük kâtip gerilemeye çalıştıysa da Somurtkan Karo ile Halat Kasa yolunu kesti.</p>

  <p class="block2">- Hiçbir şey anlamıyorum, diye kekeledi İmuni, Kenhir'i öfkeden çılgına çeviren o bal gibi tatlı sesiyle. İşimi gerektiği gibi yaptım ve...</p>

  <p class="block2">- Yaklaş, diye buyurdu ustabaşı.</p>

  <p class="block2">Kâtip yardımcısı yaklaşü. Paneb, bilge kadın ve mezar kâtibi karşısında, önce alçakgönüllülüğü denedi.</p>

  <p class="block2">- Bazı yanlışlar yapmış olabilirim ama, maksadım köye zarar vermek değildi... Paneb'in, işlemediği suçlardan sorumlu tutulması, kötü bir rastlantı bana kalırsa.</p>

  <p class="block2">- Bu dosyayı vezire sen mi gönderdin? diye sordu ustabaşı.</p>

  <p class="block2">- Ben sadece onu bazı gerçeklerden haberdar etmek istedim...</p>

  <p class="block2">- Bana haber vermeden, öyle mi? diye araya girdi Kenhir.</p>

  <p class="block2">- Ben... sizi rahatsız etmek istememiştim.</p>

  <p class="block2">- Kiminle alay ettiğini sanıyorsun, İmuni? Güvenimi kötüye kullandın, ustabaşının admı lekelemeye çalıştın, tüm köyün düşmanlığını kazandın! Bıyıklı küçük adam tutum değiştirdi, nefretini kusmaya koyuldu.</p>

  <p class="block2">- YeteneMerirnin ve haklarımın farkına bile varmadınız! diye haykırdı. Mezar kâtipliği görevi uzun zaman önce bana verilmeliydi, aranızda en yetenekli olan benim! Bunu neden kabul etmiyorsunuz?</p>

  <p class="block2">Paneb İmunl'nin gözlerinin içine baktı.</p>

  <p class="block2">- Suskun Nefer'i sen mi öldürdün?</p>

  <p class="block2">-Hayır, hayır... tabiî ki hayır... Yemin ederim ki masumum! Paneb küçük kâtibin yalan söyleyemeyecek kadar korktuğunu gördü.</p>

  <p class="block2">- Bu yılanı ezelim! dedi Somurtkan Karo.</p>

  <p class="block2">- Sakin olun, sakin olun, dedi ustabaşı. Yersiz bir hareketle mahkemenin ciddiyetini bozmayın.</p>

  <p class="block2">Kenhir yıkılmıştı. Yardımcısından hiç hoşlanmamışü, ama ruhunun böylesine kin ve nefretle dolu olduğunu tahmin edebilmek...</p>

  <p class="block2">- İmuni'nin ihaneti kanıtlandı, dedi Hay. Lonca üyeleri sol ekip şefinin sözlerini onayladı.</p>

  <p class="block2">- Öyleyse verilecek ceza açık; bir daha dönmemek üzere köyden kovulmak. Jüri üyeleri başlarını salladı. İmuni bembeyaz olmuştu.</p>

  <p class="block2">- Buna... buna hakkınız yok!</p>

  <p class="block2">- Bundan böyle Hakikat Meydanı'nın kapısından geçemeyeceksin, dedi Paneb. Yardımcıların bölümüne bile giremeyeceksin. Vezire senin hakkında görevliye hakaret ve iftira nedeniyle şikâyette bulunacağız. Elveda, İmuni.</p>

  <p class="block2">Halat Kasa ile Somurtkan Karo bıyıklı küçük kâtibi gömleğinin yakasından kavradı, peşlerinde bütün zanaatkarlar, ana yol boyunca sürükledi. İmuni linç edilmekten korkuyordu, ne var ki taş yontucuları onu Neşeli Renupe'nin açtığı ana kapının eşiğine kadar sürüklemekle yetindi. Sağ ve sol ekip iki sıra halinde dizildi.</p>

  <p class="block2">- Defol, yılan! dedi Aslan Userhat. İmuni tereddüt etti.</p>

  <p class="block2">- Neler kaybettiğinizi bilmiyorsunuz! Oysa ben... Burun Fened yerden bir taş kapıp küçük kâtibin bacaklarını nişanladı, İmuni'den bir fare çığlığı yükseldi.</p>

  <p class="block2">- Kaybol, yoksa seni taşa tutarız!</p>

  <p class="block2">İmuni tabanları yağladı, iki ekibin alaylı haykırışları altında Hakikat Meydanı'ndan ayrıldı.</p>

  <p class="block2">Mehi ve Serketa'nın batı yakasındaki villalarında düzenledikleri şölen, o yılın en başarılı daveti olarak görülüyordu. Başyönetici bu şölenle Kraliçe Tausert'in vezirliğe atadığı, adı pek duyulmamış Karnak rahibinin tayinini kutlamak istemişti.</p>

  <p class="block2">Oysa yeni vezir gerdanlıklarının altına tutturulmuş pembe tülle dans eden, yan çıplak dansözlerin hareketlerinden hiç de hoşlanmamıştı. Sunulan nefis şaraplara rağmen, sarhoş bile olmamış, şölenden de zamanından önce ayrılmıştı.</p>

  <p class="block2">Serketa bir yandan konuklarına gülümseyip dertleriyle ilgilenirken, diğer yandan da yeni vezire iletmek istediği mesajın altını çizmişti durmadan; o ve Mehi mutlu ve cömert bir çift oluşturuyorlardı, kader bütün arzularını yerine getirmiş, bu nedenle ülkelerine hizmet etmekten başka bir amaçlan kalmamıştı. Teb ekonomisinin gücü, sapına kadar dürüst bir adam olan kocasının yöneticilik yeteneklerini de kanıtlamıyor muydu zaten?</p>

  <p class="block2">Tausert Per Ramessu'ya gitmek üzere gemiye binmeden önce kraliçeyle yapüğı kısa konuşma sırasında Mehi yeni vezir adayını şiddetle desteklemiş, kendisinin de Karnak rahibini aday göstermeyi düşündüğünü açıklayarak, kimi zaman kabalık göstermesine rağmen olağanüstü bir ustabaşı olarak tanınan Cesur Paneb'in kısa zamanda aklanması karşısında duyduğu sevinci dışa vurmuştu. Bir de tabiî, kraliçeye duyduğu eksiksiz bağlılığı yinelemişti general.</p>

  <p class="block2">Bölgenin kalburüstü yöneticileriyle yaptığı baş başa sohbetlerde de ününün ve etkisinin eskisinden parlak olduğunu anlamıştı Mehi.</p>

  <p class="block2">Konuklar gittikten sonra, Serketa ayaklarım Nübyeli hizmetçisine ovdurdu.</p>

  <p class="block2">- Daha görüşmemiz gereken bir konuk var, dedi Mehi karısına.</p>

  <p class="block2">- Bu gecelik bu kadar aptal yeter, sevgilim.</p>

  <p class="block2">- Oysa bu konuk, sana diğerlerinden çok daha ilginç gelecek.</p>

  <p class="block2">- Beni heyecanlandınyorsun... Kim bu?</p>

  <p class="block2">General odaya sahtekâr bakışlı, fare suratlı küçük bir kâtip yardımcısı soktu.</p>

  <p class="block2">- Sana mezar kâtibinin sabık yardımcısı, İmuni'yi tanıtayım. Serketa çok üzülmüş görünmeye çalıştı.</p>

  <p class="block2">- Korkunç bir adaletsizliğe kurban gittiğinizi öğrendim, doğru mu?</p>

  <p class="block2">- Maalesef doğru. Kendimi nasıl savunacağımı bilemiyorum.</p>

  <p class="block2">- Bize o korkunç olayın ayrıntılarım anlatsanız? diye araya girdi Mehi. Hakikat Meydanı'nın resmî koruyucusu olarak, ileride yanlış yapmamak için, o köy hakkında olabildiğince geniş bilgi toplamak zorundayım. Imuni daha fazla ısrara gerek duymadı. General ve eşi kâtip yardımcısını büyük bir dikkatle dinlediler.</p>

  <p class="block2">- Bu yüzden de hakkinizin yendiğini düşünüyorsunuz, diye özetledi Mehi. Oysa bana kalırsa siz, loncayı yönetecek yeteneklere sahipsiniz.</p>

  <p class="block2">- Beni çok iyi anlamışsınız, General!</p>

  <p class="block2">- Durumunuz nazik, hem de çok nazik... Paneb aklandı, suçlamalarınız dayanaksız görüldü, yeni vezirin dosyayı yeniden açmak isteyeceğine inanmıyorum. Yine de... Küçük kâtibin gözleri panldadı.</p>

  <p class="block2">- ... yine de, diye devam etti Mehi, ben adalete âşık bir insanım, dürüstlüğünüzle beni etkilediniz. Şimdilik, meslek hayatınız sona ermiş görünüyor, lonca mahkemesinin kararına itiraz edemem. Ama eğer Hakikat Meydanı hakkında tüm bildiklerinizi anlatırsanız, çektiğiniz güçlükleri daha iyi anlar, belki de size yardım etmenin yolunu bulurum.</p>

  <p class="block2">İmuni işaret parmağıyla bıyığını sıvazladı.</p>

  <p class="block2">- Böylesi bilgiler o kadar gizlidir ki, çok pahalıya satılır...</p>

  <p class="block2">- Haklısınız, her şeyin bir fiyatı olmalı; oysa siz bu bilgileri sadece bana satacaksınız. Fazla gevezelik ederseniz, yeni vezir sizi ülkeye ihanetten tutuklatabilir. Kısacası, bu görüşmenin gizli kalması gerektiğini söylüyorum. Dostluğunuzun karşılığında, sizi yönetimiyle görevlendireceğim Orta Mısır'da bir villaya yerleştirir, daha önemli görevleri beklerken rahat etmenizi sağlarım. Ona hayalini hep kurduğunu geleceği vaat eden, böylesine güçlü bir müttefik bulmaktan mutlu, uzun uzun anlattı İmuni. Müttefiki sayesinde Paneb'i uzaklaştıracak, loncanın başına geçebilecekti. Bunun için sadece sabır gerekliydi; küçük kâtipte sabırdan bol bir şey yoktu şimdilik.</p>

  <p class="block2">Serketa köy ve köyün düzeni hakkında yeni hiçbir şey öğrenmedi, ama kocasının ellerinde eğlenceli bir oyuncağa dönüşecek küçük kâtibin kininden etkilendi. En çok da imuni'yi kovmakla onu içinden kemiren hainden kurtulduğuna inanan loncanın saflığını görüp sevindi. Oysa hain, bir başkasıydı.</p>
</body>
</html>
