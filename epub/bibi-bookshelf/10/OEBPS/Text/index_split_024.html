<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_25">Yirmi altıncı bölüm</h1>

  <p class="block2">Paneb'in Suskun Nefer'in halefi ve Hakikat Meydanı usta başılığına seçilmesi ile ekim mevsiminin üçüncü ayının yirmi dokuzuncu gününde, köyün kurucusu ve efendisi Amenofis'in adına yapılan büyük kutlama aynı günlere rastladı. Köylüler sıralar oluşturup koruyucularının heykelini taşıdılar, sonra da görkemli bir şölen düzenleyip kızarmış bıldırcınlar, güvercin yahnileri, böbrekler, sığır pirzolaları, çeşit çeşit balıklar, peynirler, hünnap ve incir hoşafları, allı ya da hurma likörlü çörekler yediler.</p>

  <p class="block2">Zanaatkarlar etlerle, kadınlar da öteki yemeklerle ilgilenmişlerdi; atalardan kalma tencereler ile firavunların armaganı kaymaktaşı tabaklar, Kenhir'in mahzenden getirttiği, olağanüstü şarapların içileceği altın kupalar ortaya çıkarıldı. Aslan Userhat insanların şikâyetlerini ilettiği Tanrı on'u temsil eden koç başlı asayı kaldırdığında, kimse konuşmadı.</p>

  <p class="block2">-Maat'ın sesine kulağını tıkayanın kardeşi, pintinin de bayramı olamaz, dedi mezar kâtibi. Bir ahenk döneminde yaşadığımız, başımıza eseri yürütecek, bizi düşmanlarımızdan koruyacak Cesur Paneb'i seçtiğimiz için talihliyiz. Hep birlikte, mutlu bir gün yaşayalım.</p>

  <p class="block2">Birlikte, birlikte demekti. Bu yüzden köpek Kapkara, bekçi kaz Çirkin Hayvan'dan, yeşil maymundan ve Paneb'in dev kedisi Büyücü'den oluşan çetesiyle birlikte, insanlarla aynı ziyafete ortak oldu. Dev adamın eşeği Kuzey Rüzgârı ise, köyün içine girip kutlamalara katılmak için tamamen olağandışı bir izin kopardı.</p>

  <p class="block2">Uzun kulaklarının pası üç Hathor rahibesinin konseriyle temizlendi. Rahibelerden biri sazdan yapılma ince ve uzun iki borudan oluşan ikili bir obua, öteki klarnet, üçüncüsü de akasya gövdesinden yapılma bir arp çalıyordu. Arpın başında, doğanın cimri davrandığı ev kadınlarının kıskançlığına neden olan güzelliği ve mücevherleriyle Firuze oturuyordu; oysa o sadece enstrümanıyla ilgileniyor, gözlerini yummuş, yedi teli çekip çekip bırakıyordu.</p>

  <p class="block2">- Pek neşeli görünmüyorsun dedi göbeği neredeyse patlayacak gibi şişmiş Neşeli Renupe Paneb'e.</p>

  <p class="block2">- Sorumluluklar sadece bilinçsizleri sevindirir, dedi Çakal Unes.</p>

  <p class="block2">- îşte buna içilir, dedi burnu kızarmaya başlayan Kararlı Gau.</p>

  <p class="block2">- Bunları yarın konuşuruz, dedi Cömert Didya. Şimdilik bu şölen yemeklerini ve eski şarap testilerini onurlandıralım.</p>

  <p class="block2">Halat Kasa marangozla aynı düşüncede olduğunu söylemek isterdi kuşkusuz; ne var ki bir süreden beri çevresinde neler olup bittiğini seçemiyor, ağzını açıp bir kelime edemiyordu.</p>

  <p class="block2">Güçlü Niut'un kül yutmaz gözleri nedeniyle her zamankinden daha ayık olmak zorunda kalan Kenhir, Hathor rahibelerinin sadece su içmediklerinin farkına vardı. Kuşkusuz bilge kadın mideleri rahatlatmak, karaciğerleri hafifletmek için akla karayı seçecekti!</p>

  <p class="block2">Paneb gece boyunca, pek orada değilmiş gibiydi, sanki o şölen onu ilgilendirmiyordu.</p>

  <p class="block2">- Nefer'i düşünüyorsun, değil mi? dedi Işık.</p>

  <p class="block2">- Bu şölene o başkanlık etmeliydi, ben değil. Şaheserini gördüm, Karnak'ta. Hiçbir yerine dokunamadım, ekleyecek tek bir şey bulamadım.</p>

  <p class="block2">- Aynı durumdayken, aynı sözleri söylemişti. Atölyesine çekilip aletleri ve maddeleriyle baş başa kalmaktan başka bir şey istemiyordu.</p>

  <p class="block2">- Yani, Hakikat Meydanı'nın bir insana verdiği bir görevi reddetmek mümkün değil...</p>

  <p class="block2">- Manevî babanın sonunda anladığı da buydu. Ama herkes kendi kaderini belirlemekte özgür değil midir?</p>

  <p class="block2">- Benim içimde başından beri tek bir arzu var; bu loncaya ait olmak, hayat ateşini çizmek, sonsuz ışığa erişmek... Ama bu loncayı yönetmeyi düşünmemiştim!</p>

  <p class="block2">- Nefer de düşünmemişti... Bizim yolumuzdaki bir insan, güçten uzaklaştığı an kendine güç verildiğini görür. İşte insan kendi ağırlığını o anda ölçer. Ender şölen o gü ıkü kadar neşeli olmuştur. Köyün yeni bir ustabaşına sahip olması, endişe ve tasaları dağıtmaya yetmişti.</p>

  <p class="block2">Son testi de boşaltıldığında, meşaleler konuklara dağıtıldı. Dağıtılan meşaleler yıldızlı gecede parlayan Hakikat Meydanı'nı uzun süre aydınlattılar. Lekesiz Uabet hafif bir makyaj yapmak için Nü istiridyesinin kusursuz bir taklidi olan allık istiridyesini kullanmıştı. Uçuk yeşil renkli en güzel elbisesini giydiğinde, hazırdı artık. Selena sabırsızlanıyordu oysa.</p>

  <p class="block2">- Anne, geliyor musun?</p>

  <p class="block2">Uabet geriye hiçbir şeyin kalmadığından emin olmak için, evi son bir kez dolaşü. Zanaatkarlar neredeyse mezar kâtibininki kadar büyük olan ustabaşı evine eşyayı taşımaya başlamışlardı çoktan. Uabet her eşyanın yerini göstermek, hizmetkârlara da talimat vermek zorundaydı. Köyün genç kızları ile delikanlıları Paneb'in karısının hizmetine girebilmek için birbirleriyle ya-nşmışlar, Uabet de başta sıkı temizlik olmak üzere, günlük işleri için aralarından beşini seçmişti.</p>

  <p class="block2">- Paneb nerede? diye sordu, içi çamaşır dolu ahşap sandığı omuzlamış giden Güçlü Naht'a.</p>

  <p class="block2">- Tapınakta, aletlerini alıyor.</p>

  <p class="block2">- Aman dikkat et! En güzel sandığım bu.</p>

  <p class="block2">Uabet hem gergin hem de sevinçliydi. Daha ilk karşılaştıkları an, Paneb'in bir önder olmak için yaratıldığını hissetmiş, kocasının cesareti ve yeteneğiyle kazandığı başarıdan mutlu olmuştu. Dev adama karşı beslediği aşk hayranlıkla karışıktı, tek tasası ona layık bir eş olmaktı Uabet'in.</p>

  <p class="block2">- Dikiş sepetlerini nereye bırakıyorum? diye sordu Somurtkan Karo.</p>

  <p class="block2">- Peşimden gel.</p>

  <p class="block2">Selena odasını teslim almış, bebeğiyle oynamaya başlamıştı. Aperti'ye gelince, arkadaşlarıyla güreş tutmayı tercih etmişti. Kaba çocuğun değerli eşyaları kırmasından korkan anası, bu tembellik belirtisine fazla itiraz etmeyi düşünmemişti.</p>

  <p class="block2">Uabet Firuze'nin davranışından da memnundu. Şölen sırasında rahibe kardeşi bir kez bile Paneb'e söz söylememiş, böylece sahneyi tümüyle ustabaşının yasal eşine bırakmıştı. Uabet kocasının ustabaşılığa seçilmesinin görkemli kızılda olmayacak isteklere yol açmasından korkmuştu, ama Firuze'nin şimdiye kadarki tutumu kusursuzdu doğrusu.</p>

  <p class="block2">- Ne güzel ev! dedi Pişkin Somun Pay heyecanla. Kim bilir ne mutlusundur, Uabet... Doğru tahmin etmişsin, Paneb gerçekten de ötekilere hiç benzemiyor.</p>

  <p class="block2">- İşte ustabaşının dirsek ölçüsü, dedi bilge kadın Paneb'e üzerine avuç ve parmakların da kazındığı alün aleti uzatırken. Kraliyet dirseği bu, dört tanrı tarafından, doğuda Ho-rus, baüda Osiris, kuzeyde Ptah, güneyde Amon tarafından kutsanmış bir alet. Yapacağın bütün eserlerde, bu yaratılış açılarım anacak ve bu sütunları canlandıracaksın. Evrenin efendisi Tot'un bize miras bıraktığı dirsek sayesinde, başlangıcın nefesini soluyacaksın. Dirseği kullanarak yararlı, etkili, güçlü, doğru sözlü, hayat taşıyıcısı bir varlık gibi hareket edeceksin. Bilge kadın daha sonra Paneb'e işbaşında kullanacağı, abanoz ağacından yapılmış ve üzerine Osiris ve Anubis'in adları kazınmış dirseği verdi.</p>

  <p class="block2">- Bu dirsek doğru oranlar tutturmana yarayacak, ama yaptıklarına vereceğin ölçü, kendi kolundan gelecek. Böylece ebedî dirsek ile sendeki aksi bütünleşmiş olacak.</p>

  <p class="block2">Bilge kadın ustabaşına en sonunda mesleğini yapmak için gerekli aletlerden en önemli üçünü verdi: bir adı da "yıldız" olan ve 3/4/5 üçgenini temsil eden gönye, tesviye aleti ve kurşun tel. Bu iki aletin ucunda, yürek hiyeroglifini temsil eden mühürlü küp şeklinde bir ağırlık vardı.</p>

  <p class="block2">- İnşaatçıların tanrısı Ptah bu aletleri etkili kılsın. Bu aletlerle, dağılmış parçalarını bir araya getirip gözü yeniden yapacak, görülende ve görülmeyende, belirginde ve gizlide görülmesi gerekeni göreceksin. Buna erişmek için ilk görevin, zamanın dışında yaşayacağın ebedî istirahatgâhını yapmaya başlamaktır. Bilge kadın dev adama yaklaştı, beline daha önce Suskun Nefer'in taşıdığı altın önlüğü bağladı.</p>

  <p class="block2">- Doğru ve haklı olanı yap, Paneb, tutarlı ve sakin ol, mutluluğu olduğu kadar felaketi de kaldırabilecek sağlam bir yapın, dikkatli bir yüreğin ve son sözü söyleyebilecek bir dilin olsun. Büyük gizemleri yaşadığına göre, artık yaratıcı gücün uyanması törenini yönetecek, her sabah temel görevin yerine getirildiği tapınakta, var olan her şeyi canlı kılan ışığın dirilmesine tanıklık edebilecek durumdasın.</p>

  <p class="block2">Paneb sanki onlarca ağır taş omuzlarına baskı yapıyormuş gibi hissetti kendini, yine de sadece tutkusunu tatmin etmek için ressam olmak istemiş o köylü çocuğu, yükün altında eğilmedi.</p>

  <p class="block2">Bilge kadının rehberliğinde, Hakikat Meydanı'nın ana tapınağının sunağına girdi, kendinden önce manevî babasının yaptığı gibi, iki yolu, evrenin ebedî kuralı Maat'ın ve yaratıcı aşk Hathor'un yollarını izledi.</p>
</body>
</html>
