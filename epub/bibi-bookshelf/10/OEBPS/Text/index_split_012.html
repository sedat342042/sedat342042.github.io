<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_13">On dördüncü bölüm</h1>

  <p class="block2">O nisan sonunda sıcaklık, dayanılmaz gibiydi. Mezar kâtibi su sevkiyatının iki katına çıkartılmasını emretmiş, zanaatkarlar da birazcık olsun serinlik hissedebilmek için, sokakların üzerini büyük palmiye yapraklanyla kaplamışlardı. Somurtkan Karo Paneb'in kapısını çaldı. Kapıyı küçük Selena açtı.</p>

  <p class="block2">- Babamı mı görmek istiyorsun?</p>

  <p class="block2">Taş yontucunun doğal saldırganlığı uçup gidiverdi.</p>

  <p class="block2">- Burada mı?</p>

  <p class="block2">- Sabah temizliğini yapıyor, annemle birlikte. Girmeyecek misin?</p>

  <p class="block2">- Eh... Gireyim bari.</p>

  <p class="block2">- Öyleyse bana iyi ruhlar ile kötü ruhların masallarını anlat.</p>

  <p class="block2">Küçük kız Somurtkan'ın elinden tutup hasırdan yapılmış sağlam bir iskemleye oturttu. -Bak... Ben... Masal...</p>

  <p class="block2">- Mutlaka bildiğin masallar vardır. Babam gibi yasak yerlerde çalıştığına göre... Cinler de oralarda saklanıyorlar, öyle değil mi?</p>

  <p class="block2">Karo düşünme fırsatı bulmak için, kırık burnunu kaşıdı.</p>

  <p class="block2">- Evet, orada cinler var, ama...</p>

  <p class="block2">Tıraş olmuş, kokular sürmüş Paneb'in odaya girmesi Karo yu içinde bulunduğu güç durumdan kurtardı.</p>

  <p class="block2">- Önemli bir şey mi var, Karo? Taş yontucusu doğruldu.</p>

  <p class="block2">- Bu sabah dışarı çıktın mı?</p>

  <p class="block2">- Daha çıkmadım.</p>

  <p class="block2">- Bu akşam, sıcaklık hiç azalmadı. Bugün hava kavurucu olacak.</p>

  <p class="block2">- Bence de. İyi ama neden doğaya başkaldınyorsun?</p>

  <p class="block2">- Köylüler artık tarlalarda çalışmıyor, kimse işine yayan gitmiyor, herkes kendini sıcaktan koruma derdinde... Oysa biz, biz Krallar Vadisi fırınına girip sağlığımızı tehlikeye atıyoruz ! Arkadaşlarım, isteklerine sözcü olmamı istediler. Bu sıcaklar geçene kadar, ekibin köyde kalmasına izin ver. Somurtkan Karo Paneb'in şiddetli bir tepki göstereceğinden emin, ekip şefleri ile zanaatkarlar arasındaki görüş ayrılığının çözümlenmesi için köy mahkemesine başvurmaya hazırdı.</p>

  <p class="block2">-Tamam, Karo.</p>

  <p class="block2">- Ne demek, tamam. Yani?..</p>

  <p class="block2">- İstediğini kabul ettim, demek. Başka?</p>

  <p class="block2">- Başka... başka bir şey yok, gerçekten yok.</p>

  <p class="block2">- Öyleyse cenaze eşyasını Şed ve Userhat'ın gözetiminde, atölyelerde hazırlarsınız.</p>

  <p class="block2">- Olur, tabiî... Ama sen...</p>

  <p class="block2">- Ben, görevimi yerine getireceğim.</p>

  <p class="block2">Paneb sırtında boya topakları ile fırçalarını doldurduğu ağır bir çuvalla, iki kazık araşma gerilmiş bezin gölgesinde oturan kapı nöbetçisinin şaşkın bakışları altında köyden çıktı.</p>

  <p class="block2">- Krallar Vadisi'ne gidecek değilsin ya?</p>

  <p class="block2">- Tabiî ki gideceğim, dedi Paneb. İşim beni bekliyor.</p>

  <p class="block2">- Eşekçiler sıcaktan yakındıklarında, güneş neredeyse doğmamıştı bile, üstelik hava karardıktan sonra dönecekler. Dağda sıcaktan ölebilirsin!</p>

  <p class="block2">- Sakin ol, ne yaptığımı biliyorum ben.</p>

  <p class="block2">Dev adam, ondan başka kimsenin sözünü dinlemeyen eşeği Kuzey Rüzgân'nın yonca yediği ahıra gitti. Paneb bir gün önce hayvanın inanılmaz derecede sert toynaklarını tör-pülemiş, eşek de her zamanki gibi sırtüstü uzanarak canı çok açıyormuş gibi yapmıştı. Sahibinin kocaman bir sepet söğüt kabuğu vereceğini anlayıp, toynaklarının törpülenmesine ses çıkarmamıştı Kuzey Rüzgârı.</p>

  <p class="block2">Beyaz burunlu, beyaz karınlı hayvan göz alıcı kaslı, gerçek bir deve benziyordu. Üç yüz kiloluk eşek Paneb'in önce büyük burun deliklerini öpmesinden, sonra da başını okşamasından çok hoşlanıyordu.</p>

  <p class="block2">- Benimle Krallar Vadisi'ne kadar gelecek misin? Badem gözler parladı, kulaklar dikildi.</p>

  <p class="block2">- Yüküm çok, kolay bir yolculuk olmayacak.</p>

  <p class="block2">Eşek ahırdan çıktı, kavurucu havayı soludu, büyük çayıra giden patikanın karşısında durdu. Paneb eşeğin iki yanına yan yarıya dolu iki sepet astı, bolca su almayı da unutmadı. Kuzey Rüzgârı öne düşüp tempoyu belirledi. Kuzey Rüzgârı ve Kapkara; ikisi de sağ ekip şefinin vefalı ve gerçek dostuydu. Bir de tabiî nöbetçilik işini kimseye bırakmayan korkunç kaz Çirkin Hayvan ile evindeki kötülük dalgalarını yok eden dev kedi Büyücü.</p>

  <p class="block2">Sağ ekip zanaatkarları haklıydı kuşkusuz; hava çalışılamayacak kadar sıcaktı. Üstelik Paneb son birkaç ay boyunca zanaatkarların işe gelmemek için ileri sürdüğü bahanelerden hiçbirini geri çevirmemişti: hastalık, yorgunluk, aile sorunları ya da herhangi başka bir neden.</p>

  <p class="block2">Oysa o ekip şefiydi, koşullar ne olursa olsun, iş her şeyden önce gelirdi. Krallar Vadisi'ne inen patikaya açılan yüksek geçide tırmanırken, yalnızlığın ağırlığını duydu. Oysa Kurtarıcı Şed'den Somurtkan Karo'ya kadar, varlıklarını Hakikat Meydanı'na adamış bu insanların hepsini çok seviyor, onlara karşı içten ve derin bir kardeşlik duyuyordu. Ne var ki şimdi bunlardan hiçbiri yoktu yanında; belki de böylesi daha iyiydi. Halinden yakınmadan, başkalarının yetersizliklerine sığınmadan kendi işini yapmak kalıyordu geriye.</p>

  <p class="block2">Krallar Vadisi'nin iki nöbetçisi dağdan bir adam ile eşeğin indiğini, dahası, ne eşeğin ne de adamın yorulmuşa benzemediğini gördüklerinde, şaşkınlıktan küçük dillerini yutacak gibi oldular. Dev adamın bitmek tükenmek bilmeyen gücünü anlatan destan, yeni bir sayfa daha kazanacaktı kuşkusuz.</p>

  <p class="block2">Paneb ve Kuzey Rüzgârı finnın içine daldı, Büyük Ramses'in ebedî istirahatgâhının önünden geçip şantiyenin yolunu tuttular. Zanaatkar önce yol arkadaşının sırtındaki yükü çözdü, içebileceği kadar su verdikten sonra, üzerine yatabilmesi için gölgeye bir de hasır serdi.</p>

  <p class="block2">Paneb, otuz dereceyi aşmayan ısısıyla, neredeyse tatlı bir serinlik veren Başbakan Bay'ın mezarıyla başladı işe. Ekip şimdilik sadece sütunlu salonu tamamlayabilmişti; onun ötesinde, sonradan Altın Evi'ni oluşturacak bölüm, şimdilik sadece kayaya kabaca oyulmuş girintilerden ibaretti. Yine de firavunun sadık hizmetkârının lahti huzur içinde dinlenebilirdi burada.</p>

  <p class="block2">Paneb birinci koridorda başbakanı Firavun Sipta'nın arkasında gösteren sahneyi tamamladı, sonra da Bay'a saygı sunan şahin başlı bir tanrı çizdi. Bay bir hükümdar değildi kuşkusuz, ne var ki firavunun sembolik kişiliğindeki ışığı görebilmiş ve bu ışığın sonsuzluğun güzel yollarını aydınlatmasını sağlamıştı. Her çeşit yorgunluğu silen yaratıcı bir tutkuyla, oradan Sipta'nın mezarına geçti Paneb; burada fitilleri is çıkarmayan on kadar üç kollu kandil yaktı. Firavun ruhunun saflığını ve değişimini gösterebilmek için parlak bir beyaz ile altın gibi hareli bir kahverengi hazırladı.</p>

  <p class="block2">Ustası Kurtarıcı Şed gibi on dokuz santimlik boya topaklan kullanarak, havanın etkileyemeyeceği, suyun eritemeyeceği, ateşe dayanıklı renkler üretti; Kararlı Gau'nun verdiği ressam paleti de, keten ve haşhaşyağı ile fiştik özünün belirlediği renklerin karıştığı üçüncü bir göz gibi oldu.</p>

  <p class="block2">Şed'in açıkladığı kuralı hatırlayarak, resim çizerken aynı anda birçok açıdan bakmaya çalıştı, yanıltıcı perspektiflere aldırmadı. Aynı zamanda hem zarafet anları hem de donmuş hareketler çizen fırçaları, şekillerin ahengini olduğundan çok büyüterek gizli kalmış gerçekleri çıkardı ortaya.</p>

  <p class="block2">Böylece mavi saçlı ve kırmızı elbiseli Tanrıça Maat, diz çökmüş İsis ve Neftis'in taptıkları bir güneş, ışık tanrısını ziyaretten dönen firavun ve mumyalanmış bir Anubis doğdu.</p>

  <p class="block2">Sipta'nın duru yüzü son evinde dolaşan yaratıcı güçler tarafından sonsuza dek aydınlanacak, firavun da ebedî gençliğe kavuşmuş görünecekti. Tavanda beyaz taçlar tak—</p>

  <p class="block2">Jmış kırmızı akbabalar, firavunun ruhunu bütün kötülüklerin uzağına, gökteki ananın bağrına taşıyorlardı.</p>

  <p class="block2">Renkler sayesinde kişiler canlanıyor, hiyeroglifler konuşuyordu; küçük topal firavunun kaderi ne olursa olsun, burada en yüce firavunlara layık bir eksiksizlik bekleyecekti onu.</p>

  <p class="block2">Koruyucu îsis'in elbisesine beyaz boyayla vurduğu son fırça darbesinden sonra, batan güneşin eğik ışıklan altında mezardan çıktı Paneb.</p>

  <p class="block2">Bir iskemlenin üzerine oturmuş, ellerini bastonunun sapında bileştirmiş Kenhir, günün son ışıklarının keyfini çıkarıyordu.</p>

  <p class="block2">- Ama... Burada ne yapıyorsunuz?</p>

  <p class="block2">- Senin gibi, işimi. Kaç boya topağı ve kaç fitil kullandığını bildirmeyi unutma.</p>

  <p class="block2">- Saymadım ki!</p>

  <p class="block2">- Ben de bundan korkuyordum işte! Al sana yeni bir angarya daha... Hiç olmazsa mezarda ne kadar zaman çalıştığını biliyor musun bari?</p>

  <p class="block2">- Hiç fikrim yok.</p>

  <p class="block2">- Üç gün! Buraya gelip eşeğine su ve yiyecek vermemiş olsaydım, zavallı hayvan çoktan ölürdü! Bazen bağışlanamaz ölçüde aldırmaz davranıyorsun.</p>

  <p class="block2">- Bu sıcakta, buraya kadar bunun için mi geldiniz?</p>

  <p class="block2">- İnsan benim yaşıma geldiğinde, sıcaktan hoşlanır oluyor. Üstelik zanaatkarlardan biri Krallar Vadisi'nde çalışırken, her zamanki denetimime boş vermem düşünülemez, değil mi? Susadın mı?</p>

  <p class="block2">- Biraz. Kenhir dev adama bir kırba uzattı.</p>

  <p class="block2">- Bana çizdiklerini göster. Mezar kâtibi Paneb'in kandilleri söndürmeyi unuttuğunu fark etti. Fırçalarıyla yarattığı harikaları gördükten sonra, onu suçlamak mümkün olabilir miydi?</p>
</body>
</html>
