<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_21">Yirmi ikinci bölüm</h1>

  <p class="block2">- İki çocuğunun başı için Paneb, yalvarırım böyle bir tehlikeye atılma! Hafif bir koku sürmüş, mavi bir nilüfer kadar güzel Lekesiz Uabet kocasına sarıldı.</p>

  <p class="block2">- Ben sağ ekibin şefiyim, Tuti'yi içine düşürüldüğü tuzaktan kurtarmak zorundayım.</p>

  <p class="block2">- Olanlardan sen sorumlu değilsin ki! Üstelik o sınavda başarılı olamazsan, tüm lonca kaybedecek.</p>

  <p class="block2">- Eğer kendimizi savunmazsak, loncanın adı lekelenecek, ondan sonra da köy çok fazla dayanamayacak.</p>

  <p class="block2">- Seni kaybetmek istemiyorum, Paneb!</p>

  <p class="block2">Dev adam o çok narin, çok kırılgan karısını kollarında sıkü.</p>

  <p class="block2">- Uabet, Hathor rahibeleri arasında yüksek bir yerin var. Benim gibi. sen de Hakikat Meydanı'nı her şeyin üzerinde tutmalısın.</p>

  <p class="block2">- Bu çok tehlikeli!</p>

  <p class="block2">- Beni daha şimdiden yenik mi görüyorsun yoksa?</p>

  <p class="block2">- Kimse seni zorlamıyor, dedi Güçlü Naht Şimdi vazgeçersen, kimse kınayamaz seni.</p>

  <p class="block2">- İyi konuştun, dedi Pişkin Somun Pay.</p>

  <p class="block2">- Hepiniz gerçekten de aynı fikirde misiniz? diye sordu Paneb, kapısının önünde toplanmış sağ ekip üyelerinin yüzlerine teker teker bakarak.</p>

  <p class="block2">- Aynı fikirdeyiz. Cevap veren Kararlı Gau'ydu.</p>

  <p class="block2">- Kurtarıcı Şed'i göremiyorum.</p>

  <p class="block2">- Tam adamını buldun! diye haykırdı Somurtkan Karo. Hiç değişmeyecek. Bir şey söylemedi, ama bizimle aynı fikirde olduğu kesin.</p>

  <p class="block2">- Ne söyleyeceğini bilmek isterdim.</p>

  <p class="block2">- Atölyede çalışıyor.</p>

  <p class="block2">Işık'ın bir dizi denemeden sonra uygulamaya başladığı tedavi sayesinde, Şed'in gözleri kurtulmuş gibiydi; ne var ki gücü giderek azalıyordu, bu yüzden işlerinden çoğunu meslektaşına, artık şefi olan Paneb'e bırakmıştı. Kurtarıcı artık bir iki ayrıntıyla, bir resmin şurasını ya da burasını renklendirmekle yetiniyordu. Eski mezarların bakımıyla uğraşıyordu, sanki loncanın ataları onu canlılardan daha fazla ilgilen-diriyormuş gibi...</p>

  <p class="block2">- Ah, Paneb... Söylediklerine göre Karnak'a gidiyormuşsun.</p>

  <p class="block2">- Sen fikrini söylemedin.</p>

  <p class="block2">- Benim fikrimin ne önemi var? Sen bir karar alınca, bir daha geri dönmezsin.</p>

  <p class="block2">- Kararıma karşısın, değil mi?</p>

  <p class="block2">- Aslında neyle karşılaşabilirsin? Amon rahiplerinin hazırladığı tuzağa düşmenin ya da sınav sırasında aklını kaçırmanın dışında... Gerçekten de, buna değer mi?</p>

  <p class="block2">- Ya başanrsam?</p>

  <p class="block2">- İşte benim tanıdığım Paneb; dolambaçsız, temiz! Eğer bir yol bulamazsan, yolu kendin açarsın. Üstelik bu güne kadar, yönünü de şaşırmadın. Ama eğer Hakikat Meydanı'nı şimdiye kadar gördüğü en büyük ressamlarından birinden mahrum bırakırsan, seni asla bağışlamam.</p>

  <p class="block2">Paneb ve bilge kadın, loncanın, sessizlik tanrıçasına yani zirvenin kraliçesine adadığı dua odalarından birine kapanıp uzun uzun düşündüler. Meditasyon dev adama karanlıkların karşısına çıkmadan çarçur etmemeye karar verdiği yepyeni bir güç kattı.</p>

  <p class="block2">Işık ve Paneb dua odasından çıktıklarında, güneş batıya devrilmişti bile.</p>

  <p class="block2">- Birazdan, dedi bilge kadın, hotep anı, Nefer'in gizli adında taşıdığı huzurun anı gelecek. Ruhuna katılması, seni koruması için, ona yalvardım.</p>

  <p class="block2">- Eğer sen, sen bu tehlikeye atılmamamı öğütlersen, seni dinlerim.</p>

  <p class="block2">- Nefer'in kaybına hiç alışamayacağım. Eğer sen de ölürsen, oğlum da kalmayacak demektir. O zaman lonca sevgisi de göğsümü dolduramaz. Ama sadece kendimi düşünmem imkânsız... Tuti'nin mahkûm edilmesi, tüm Hakikat Meyda-nı'nın da mahkûm olması demektir, bizi böyle bir felaketten ancak sen kurtarabilirsin. Düşler odasına girdiğinde, sakın kafanın içini boşaltma, sadece Tuti'yi düşün. Gözlerinin önünde sadece onun yüzü olsun, gerçeği iste, sadece gerçeği. Işıklar ve karanlık senin içinde korkunç bir savaşa tutuşacak, ama sen sadece kuyumcuyu düşün. Bu geceden tezi yok, zirveye tırmanıp tanrıçadan seni ateşiyle beslemesini isteyeceğim.</p>

  <p class="block2">Bilge kadın ile sağ ekip şefi birbirlerine sarıldı, sonra Paneb tüm köy halkının toplandığı ana kapıya yöneldi.</p>

  <p class="block2">Tek bir kelime bile duyulmadı, Paneb Ramesseum'un yandan geçen çıkış yoluna girdi.</p>

  <p class="block2">- Adın? diye sordu kafasını kazıtmış rahip.</p>

  <p class="block2">- Paneb, Hakikat Meydanı'nın hizmetkârı.</p>

  <p class="block2">- Tehlikenin bilincinde misin?</p>

  <p class="block2">- Buraya gevezelik etmeye gelmedim.</p>

  <p class="block2">- Söz konusu olan kendi hayatın, Paneb.</p>

  <p class="block2">- Hayır, loncamınki.</p>

  <p class="block2">- Arındıktan sonra, bu kapıdan geçeceksin. Öte tarafta, sınavın sonuna kadar gitmek zorundasın.</p>

  <p class="block2">Sağ ekip şefi, rahibin onu kutsal gölün suyuyla arındırabilmesi için avuçlarını yukarı çevirerek, ellerini uzattı. Rahip sonra ayaklarını yıkadı, Paneb de Karnak'ın doğusunda yazılmış, "duaları dinleyen Ramses" adını taşıyan tapınağın eşiğinde beyaz sandaletler giydi. Bu tapınağın ortasında, ağlıklarını sadece tanrıların duyduğu dört maymunun çevrelediği ve her sabah güneşin ilk ışığının canlandığı dikilitaş duruyordu.</p>

  <p class="block2">Paneb kafası kazınmış ikinci bir rahibin peşine takıldı, gerçeğin doğduğu temel suları hatırlatan, gümüş döşemeli, sütunlu bir salona girdi.</p>

  <p class="block2">Önünde Karnak'ın büyük rahibinin durduğu küçük kapıyı görünce, durdu. Dostum Kenhir bana senden çok söz etti, Paneb. Dikkate değer bir yönetici ve kusursuz bir ressam olarak görüyorlar seni. Manevî baban, Suskun Nefer seninle gurur duyuyor olmalı. Yine de seninki gibi ender bulunur bir yeteneğin çok değerli olduğunu, bunu böylesine tehlikeli bir sınavda harcamanın yazık olacağını söylemez miydi ?</p>

  <p class="block2">- Artık inatlaşmanın zamanı geçti sanıyordum.</p>

  <p class="block2">- Kişiliğini anlatırken, yalan söylememişler anlaşılan... Kişisel olarak, kuluçka odasına girmeden önce sana son bir kez düşünme fırsatı vermek istedim.</p>

  <p class="block2">- Buraya Tuti'yi aklamaya geldim. Büyük rahip kenara çekildi.</p>

  <p class="block2">- Eğer yorgunluk seni sararsa, vücudun uyusun, ama aklın değil. Yoksa, sonsuza dek yitip gidersin. Dilerim tanrıya ulaşırsın, Paneb, ulaşır ve gördüklerini hatırlarsın.</p>

  <p class="block2">Dev adam su ve sodyum karbonatla yeni yıkanmış küçük bir odaya girdi. Odanın ortasında, akasyadan yapılmış bir kayığın bulunduğu basamak vardı. Kayığın içinde, tek fitilli bir kandil yanıyordu; zanaatkarların mezarlarda kullandıkları kandil gibi, issiz. Kapı kapandı.</p>

  <p class="block2">Paneb bağdaş kurup oturdu, gözlerini kandilin alevine di kerek, düşüncelerini bilge kadının ilaçları sayesinde dinlendirici bir uykuya dalmış kardeşi Tuti'nin üzerinde yoğunlaştırdı.</p>

  <p class="block2">Fitil birden büküldü, alev sanki Paneb'in kontrolünden kurtulmak istiyormuş gibi, dans etmeye başladı. Ressam aleve yaklaştı, yanmaktan korkmaksızın avuçlarını uzatıp alevi sakinleştirdi, yalımın kızıl aynasında kuyumcunun yüzünü gördü.</p>

  <p class="block2">- Anlat bana Tuti, her şeyi anlat...</p>

  <p class="block2">Paneb vücudunun yandığını hissetti, ama ateşten çemberin içinde bir sahnenin belirmeye başladığını görünce, acı ya aldırmadı bile.</p>

  <p class="block2">Kuyumcu, Maat Tapınağı'nın içinde yürüyor, duvara çakılı altın levhaların önünde teker teker duruyordu. O levhaların biri özellikle dikkatini çekiyordu.</p>

  <p class="block2">- Hayır, Tuti, hayır... Bunu yapmadın!</p>

  <p class="block2">Kuyumcu levhanın yerine sağlamca tutturulmuş olduğunu gördükten sonra, uzaklaşıyordu. Sırtında içine aletlerini koyduğu torbası, tapınaktan çıkıyordu. Alev Paneb'in alnını yaladı, ama dev adam geri çekilmeyi aklından bile geçirmedi. Alev çemberinin içinde yeni bir yüz belirmişti, Tuti'nin ayrıntılı bir biçimde tarif ettiği yöneticinin yüzü.</p>

  <p class="block2">Çevrede kimsenin bulunmadığından emin olmak için dört yanını dikkatle kolaçan ettikten sonra, elindeki bakır kalemle altın levhayı yerinden söktü yönetici. İkinci levha da aynı kaderi paylaştı, sonra hırsız tapınaktan ayrıldı. Paneb'in gözlerini sis örttü, uyumak isteği sardı içini. Uykuya direnmek öylesine büyük bir güç gerektirdi ki, tüm vücudu tere battı.</p>

  <p class="block2">- Altın levhalar... nerede? diye sordu kesik kesik. Alevin ortasında çakal Anubis'in yüzü belirdi.</p>

  <p class="block2">- Uyu Paneb, uyu... O zaman bütün sorularının cevabına kavuşacaksın.</p>

  <p class="block2">- Tuti, bana yardım et... Benimle birlikte savaş, kardeşim! Kuyumcunun çizgileri tanrının yerini aldı, sonra da birbiri ardından karmakarışık resimler görüldü: Nü, tekneler, bir tim, oturmuş kadınlar, erzak dolu sepetler.</p>

  <p class="block2">- Pazar! diye haykırdı Paneb.</p>

  <p class="block2">Kapıya koşmak için davrandı ama felç olmuş gibiydi. Alev söndü, her yer karanlığa büründü. Dev adam zihni saplandığı ölümcül uykuya direnmeye çalıştı. Gözlerini kapamak üzereydi ki, kapı açıldı.</p>
</body>
</html>
