<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_63">Altmış dördüncü bölüm</h1>

  <p class="block2">Dakter daha da şişmanlamıştı; Mısırlı aşçısının hazırladığı yemeklere dayanmak imkânsızdı. Üstelik, endişelendikçe, daha çok yiyordu. O sabah bir domuz budu yemiş, üzerine de taze peynir ve birkaç salkım üzüm götürmüştü ama, nafile. Teb'in merkez laboratuvannın yöneticiliğine yükselmiş o parlak bilgin, firavunlar dönemi Mısın'nı gelişme yolunda yürümekten alıkoyan batıl inançlarla mücadele etmek yerine, işe yaramaz bir rahatlığın içinde çürüyordu işte! Bu duruma düşmesinin tek sorumlusu Mehi'ydi. O kahrolası general ışıltılı bir gelecek vaat ederek gözlerini kamaştırmış, ama hiçbir sözünü tutmamıştı. Hakikat Mey-danı'nın başlıca esrarını, Işık Taşı'nı ele geçirmeyi başaramamış, ülkenin başına geçme isteği de bir düşten öteye geçememişti.</p>

  <p class="block2">Şu dakikada, çölde buluştuğu Libyalılar tarafından öldürülmüştü kuşkusuz sahtekâr general. Bu yaptığı bile, generalin çıldırdığının kanıtı değil miydi?</p>

  <p class="block2">- Efendim, sakalınızı tarayıp, koku sürebilir miyim? diye sordu berber kadın.</p>

  <p class="block2">- Acele et, gitmem gerek.</p>

  <p class="block2">Dakter tapmakların geri çevirdiği buluşlarının raflarda tozlandığı laboratuvanna değil, Mehi'den haber almak için kraliyet sarayına gitmeye kararlıydı. Ya generalin cesedini getireceklerdi ya da kaybolmuşt u Mehi. Eğer Mehi yaralı ya da sapasağlam dönerse, Tausert'e o canavar hakkında bütün bildiklerini anlatmaya niyetliydi Dakter. Tehdit edilip itaate zorlandığım, gerçekten başka bir kaygısı olmadığını söyleyecekti.</p>

  <p class="block2">Böylece, felaketine neden olan o iblisten intikamını almış olacaktı. Dakter giyinmeye başlamıştı ki, kâhyası bir ziyaretçisi olduğunu söyledi.</p>

  <p class="block2">- General Mehi kabul salonunuzda bekliyor. Üstelik, acelesi varmış. Bilginin yüzü soldu.</p>

  <p class="block2">Tek çare, bahçeden geçip, kaçmak değil iniydi? Ne var ki general durumu anlayacak ve batı yakasına geçmeden ya da saraya ulaşmadan kurbanını yakalayacaktı.</p>

  <p class="block2">Mehi onu kendi evinde öldürmeyi de göze alamazdı ya! Hizmetkârlar generali cinayetle suçlayacak, tanıklıkları Mehi'nin idamla cezalandırılması için yeterli olacaktı. Hayır, evinden çıkmadığı sürece, korkacak bir şey yoktu... Hem Mehi en ufak bir harekette bulunursa, imdat çağırabilirdi. Midesinde kramplar, ziyaretçisinin hırsla arşınladığı salona girdi.</p>

  <p class="block2">- Çok beklettin, Dakter!</p>

  <p class="block2">- General... Gerçekten de sizsiniz, değil mi?</p>

  <p class="block2">- Yoksa çölde kaybolacağımdan mı korktun?</p>

  <p class="block2">- O macera gereğinden fazla tehlikeliydi, ben de...</p>

  <p class="block2">- Endişelenme, sadık dostum, beni kimse yıkamaz! Her şey olabildiğince iyi geçti, şimdi elimde, zamanında çok işe yarayacak Libyalı bir komando grubu var.</p>

  <p class="block2">- İyi ama... Mısırlı polisler ne dedi? Mehi gözlerini bügininkilere dikti.</p>

  <p class="block2">- Öldüler, tabiî.</p>

  <p class="block2">- Sakın...</p>

  <p class="block2">- Ölmenin on biçimi yoktur, sevgili Dakter. Libyalılarla buluşma konusunda geriye hiç tanık bırakmamak zorundaydım.</p>

  <p class="block2">Dakter güçlükle yutkundu.</p>

  <p class="block2">- Sen, başkasın... Müttefikimsin.</p>

  <p class="block2">- Bundan emin olabilirsiniz, General!</p>

  <p class="block2">- Harika haberlerim var. Kraliçe Tausert sağlığının bozulması nedeniyle bütün randevularını iptal etti. Artık dosyaları inceleyecek, devlet gemisinin dümenini tutacak durumda değil. Başka bir deyişle, yeniden Teb'in gerçek efendisi oluyorum, Hakikat Meydanı da en büyük desteğini yitiriyor. Son darbeyi vurmak için, bundan iyi fırsat olabilir mi?</p>

  <p class="block2">- Gerçekten de, ne güzel bir haber...</p>

  <p class="block2">- Özel bir silaha ihtiyacım var, çok sevgili dostum, o silahı da bana sen bulacaksın.</p>

  <p class="block2">Mehi'nin Orta Mısır'daki geniş villasında istediğini yaptıracak yetkisi olmasına rağmen, Kâtip Yardımcısı İmuni Hakikat Meydanı'ndan kovulmuş olmayı hazmedemiyordu bir türlü. O köyü yönetmek onun hakkıydı, başka kimsenin değil. Üstelik, isteMerinin haklılığını kanıtlayan belgeleri toplamamış mıydı? Uzun süren bir depresyondan kurtulmuş, saldırıya geçiyordu işte. Ayrıntılı bir dosya hazırlayarak köy mahkemesinin kararını bozacak, Kenhir'in görevine son verilmesini sağlayıp, onun yerine mezar kâtibi olacaktı. Ondan sonra da Cesur Pa-neb'i köyden kovup, loncanın tek hâkimi olarak keyfine bakacaktı. Geriye, üzerinde hiçbir etkisi olmadığı bilge kadm kalıyordu ! Bu görevi lağv etmek için, yerel bir mahkemenin işbirliğine ihtiyacı vardı. Sabır meselesi... İmuni Teb kaymakam yardımcısını, en karmaşık durumların uzmanı olan bu kusursuz hukukçuyu içtenlikle selamladı.</p>

  <p class="block2">- Dosyamı incelemeye zaman ayırdığınız ve buralara kadar zahmet ettiğiniz için size şükran borçluyum.</p>

  <p class="block2">- Bu bölgeyi çok severim, üstelik dosyanız da ilgimi çekti. İmuni'nin yüz çizgileri kasıldı.</p>

  <p class="block2">- İleri sürdüklerimi nasıl buldunuz?</p>

  <p class="block2">- Oldukça ilginç, ama rakiplerinizi yenmek için yeterli değil.</p>

  <p class="block2">- Öyleyse, hiç umudum yok, demektir!</p>

  <p class="block2">- Bunu söylemedim, diye itiraz etti hukukçu, ama en iyi çözüm, konunun temeline dokunmaksızın bir usul hatası bulmak. Yoksa, Hakikat Meydanı Mahkemes'nin özel konumu göz önünde bulundurularak, davanız reddedilir.</p>

  <p class="block2">- iyi ama, ben bir haksızlığa kurban edildim! Değerim bilinmedi, yeteneklerim göz ardı edildi, hak ettiğim bir göreve getirilmedim!</p>

  <p class="block2">- Kuşkusuz, sevgili dostum, kuşkusuz, ama kendimi tümüyle yasal bir yere koyunca, suçlamalarınızın hiçbir sonuç vermeyeceğini söylüyorum.</p>

  <p class="block2">İmuni sakinleşti.</p>

  <p class="block2">- Bahsettiğiniz şu usul hatasını... buldunuz mu?</p>

  <p class="block2">- Galiba. Loncanın dinî bir görev yerine getirdiği kimse tarafından yadsınamaz ve lonca takvime saygı göstermek zorundadır. Takvimdeki uğurlu ve uğursuz günlere göre, loncadan kovulmanız olumsuz bir güne rastlamış. Böylesi bir günde hakkınızda bir karar vererek sizi tehlikeye atmışlar, bunun için de zararınızı tazmin etmeleri yani sizi görevinize döndürmeleri gerekir. Ondan sonra, içerideyken, Hakikat Meydanı yöneticiliğine resmen adaylığınızı koyarsınız.</p>

  <p class="block2">- Firavun Kraliçe Tausert dilekçemi kabul eder mi?</p>

  <p class="block2">- Kraliçenin sağlığı bozuldu... Bu durumda da tayininizi Setnaht yapar. İmuni köyden kovulduğundan beri ilk kez gülümsedi.</p>

  <p class="block2">Uzun boyunlu şişenin içinde, "sabit" bir yağ ile akasya çiçeğinden ve eritilmiş yağdan yapılmış bir merhem vardı; bu haliyle jelatine benziyor, cilde koku vererek güneşten korunması için hafifçe kahverengileşiyordu.</p>

  <p class="block2">Öğle güneşinin yıkadığı terasta çırılçıplak yatan Firuze, parmaklarının ucuyla göğüslerine bu merhemden sürüyordu.</p>

  <p class="block2">Hemen yanında oturan Paneb de bu muhteşem manzaranın tek bir saniyesini bile kaçırmamaya çalışıyordu.</p>

  <p class="block2">- Belki sırtıma sürmeme yardım etmek istersin, dedi Firuze.</p>

  <p class="block2">Yüzükoyun uzandı; dev adamın parmakları, sevgilisinin direnmeyi düşünmediği bir zevk dalgası yaymaya başladı.</p>

  <p class="block2">Paneb onu ensesinden öpünce de daha fazla dayanamadı Firuze, o hiçbir zaman bıkmayacağı tutkuyla aşk yapması için üzerine çekti Paneb'i. Birleşmelerinin tanığı güneş, arzularını besleyen yakıcı bir okşamayla izliyordu onlan.</p>

  <p class="block2">- Hâlâ benimle evlenmeye karşı mısın?</p>

  <p class="block2">- Her zamankinden de çok, diye cevap verdi Hathor rahibesi. Senin gibi bir sevgiliden basit bir koca yapmak ne büyük çılgınlık olurdu! Yeminimi bozmam ikimizi de felakete sürükler. Bu düşünceyi kafandan kov, iki ekibin önünde vereceğin söylevden başka bir şey kalmasın aklında.</p>

  <p class="block2">Paneb Per Ramessu'dan dönüşünde bilge kadın, mezar kâtibi ve sol ekip şefinden oluşan üçlüye kısa bir rapor vermiş, Setnaht'ın öneriyi kabul ettiğini anlatmıştı; ne var ki ustabaşını giderek en korkunç engelleri aşacak bir kahraman olarak görmeye başlayan lonca, daha fazla ayrıntı istiyordu. Dev adam daha önce Firuze'nin yanına gitmek istemiş, genç kadın da onu en aşırı beklentilerinin bile ötesinde karşılamıştı.</p>

  <p class="block2">- Söylevlerden nefret ediyorum... Yolumuzun üzerinde hiçbir engel kalmadığına göre, geriye çalışmaktan, Tausert ve Setnaht'ın mezarını yapmaktan başka bir şey kalmıyor.</p>

  <p class="block2">- Seleflerinle rekabet etmiyorsun, Paneb. Firuze'nin sözleri bir kırbaç gibi çarptı.</p>

  <p class="block2">- Kendimle rekabet ediyorum; yoksa yöntemnerimin üzerine yatar, başka bir şey yapmazdım. Bu yüzden, ellerimden şimdiye kadar vermediklerini istiyorum.</p>
</body>
</html>
