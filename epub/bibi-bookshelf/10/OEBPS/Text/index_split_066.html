<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_68">Altmış dokuzuncu bölüm</h1>

  <p class="block2">Güçlü Niut Kenhir'in söylediklerini yazıya geçiriyor, Hakikat Meydanı'nın Mehi'den kuşkulanmasına yol açan ayrıntıları Setnaht'a anlatan bir rapor hazırlıyordu. Sol ekip şefi Hay, gelip haber verdi.</p>

  <p class="block2">- Postacı Uputi mezar kâtibini görmek istiyor.</p>

  <p class="block2">- Gerçekten de gerekiyor mu?</p>

  <p class="block2">- Ona kalırsa, çok önemliymiş.</p>

  <p class="block2">- Beni ne zaman rahat bırakacaklar... diye homurdandı yaşlı kâtip. Önce, hiç hata yapmamam gereken şu önemli rapor, sonra da zaman kaybetmeden Krallar Vadisi'ne gitme mecburiyeti! Yaşıma da mı saygı göstermezler?</p>

  <p class="block2">- Sadece çalışmak sağlıklı tutuyor sizi, dedi Niut.</p>

  <p class="block2">Yaşlı kâtip bastonuna abanarak, ağır adımlarla yardımcıların bölgesine yöneldi. Postacının ısrarı merakını uyandırmış, son metrelerde hızlanmasına neden olmuştu.</p>

  <p class="block2">- İmuni'nin bölgeye döndüğünden haberiniz var mıydı? diye sordu Uputi.</p>

  <p class="block2">- O küçük yılan Teb'de mi?</p>

  <p class="block2">- Maalesef evet, Kenhir. Üstelik benim elime loncadan atılmasını iptal ettirecek bir dilekçe tutuşturdu. Teb kaymakamının yardımcısı olan bir hukuk uzmanı sayesinde, yeniden loncaya alınacağından ve buranın müstakbel mezar kâtibi olacağından emin görünüyor.</p>

  <p class="block2">Kenhir ihtarnameyi büyük bir ciddiyetle okudu.</p>

  <p class="block2">- Ciddi bir şey mi? diye meraklandı Uputi.</p>

  <p class="block2">-Maalesef, evet... Şimdilik yasanın boşluklarından yararlanmaya çalışan dolambaçlı bir yönteme benziyor, ama hafife almaya gelmez.</p>

  <p class="block2">- O yılan haklı olamaz ya!</p>

  <p class="block2">- Tüm gücümüzle karşı koyacağız, dedi mezar kâtibi. Şimdilik o sülüğü unutalım, sana verilecek önemli bir görevim var.</p>

  <p class="block2">Uputi vakur bir tutum takındı.</p>

  <p class="block2">- Hazırım.</p>

  <p class="block2">- Birkaç gün sonra sana Firavun Setnaht için bir mesaj vereceğim, o mesajı Per Ramessu'ya bizzat sen götüreceksin.</p>

  <p class="block2">- Bu büyük bir onur. Yine de üstlerimi durumdan haberdar etmem gerekir.</p>

  <p class="block2">- Çok dikkatli ol, Uputi.</p>

  <p class="block2">- Acil mesajlar için kullanılan posta gemisine bineceğim; başıma ne gelebilir ki?</p>

  <p class="block2">Dakter kimyonlu bir sos içinde bekletilmiş kocaman bir kaz budunu mideye indirmeye henüz başlamıştı ki, General Mehi yemek odasına daldı.</p>

  <p class="block2">- Haydi bakalım Dakter, yola çıkmanın zamanı geldi. Bilgin boğulacak gibi oldu.</p>

  <p class="block2">- Nereye... nereye gidiyoruz?</p>

  <p class="block2">- Emir subayım ve dillerini tutmayı bilen beş hizmetkârımla birlikte Cebel ez-Zeyt'e gidiyorsun.</p>

  <p class="block2">- Yorucu bir yolculuk...</p>

  <p class="block2">- Orasını tanıyorsun: bana zaman geçirmeden ne getirmen gerektiğini de biliyorsun.</p>

  <p class="block2">- Bana kalırsa, bu işin adamı değilim ben, üstelik...</p>

  <p class="block2">- Tam tersine, sevgili Dakter, tam tersine! Bu nazik işi kimseye belli etmeden başaracak tek kişi, sensin. Sen döner dönmez, harekete geçeceğiz. Sen ki ilk günden beri ciddi konulara girmemi istiyorsun, buna memnun olman gerekir. Hakikat Meydanı'nın iki ekibi, Paneb'in emrinde Tausert'in geniş mezarını bitirmeye çalışırken, Şef Sobek de köyün çevresinde yeni bir güvenlik sistemi kuruyordu. Bir saldırı olacağından her gün biraz daha emin, Mehi'nin adamla¬rının, sürekli denetlendiğini düşünerek her zamanki yoldan gelmeyeceklerini tahmin ediyordu; bu yüzden gözcülerini hiç alışılmamış noktalara yerleştirmişti. Bu arada Mehi dosyasını yeniden ele almış, olayların gerçekleştiği sırada göremediği ayrıntılar aramaya koyulmuştu. Mezar kâtibinin imzaladığı, Kenhir'e böyle bir konuda itiraz edemeyen vezir vekilinin de onayladığı arama emri sayesinde, polis örgütünün çeşitli bölümlerindeki atamaları içeren dosyalan inceleme yetkisine kavuşmuştu.</p>

  <p class="block2">Vezirin reddettiği öneriler arasında bulduğu açık bir belgeye göre, Sobek'i nehir polisinde çalışmaya göndermek isteyen o dönemin Bati Yakası Başyöneticisi merhum Abri değil, bizzat General Mehi'ydi!</p>

  <p class="block2">Demek o ikiyüzlü herif Nübyeli'yi uzaklaştırmak, yerine kendi adamlarından birini getirerek Hakikat Meydanı'nı gerçek korumadan yoksun bırakmak istemişti. Sobek engelini kaldınrsa, özellikle de bir polis memurunun öldürülmesiyle ilgili soruşturmayı hasır altı etmiş olacaktı... Kendi işlediği cinayetin soruşturma dosyasmı!</p>

  <p class="block2">Sobek yüreği çarparak Nil'i kürekle geçti, köye bir an önce varabilmek için atını topukladı.</p>

  <p class="block2">Döndüğünü haber alınca, ustabaşı, bilge kadın ve mezar kâtibi Sobek'in bürosunda toplanmakta gecikmedi.</p>

  <p class="block2">- Generalin suçluluğu konusunda en ufak bir kuşkum kalmadı, dedi Sobek öğrendiklerini özetledikten sonra, Firavun Setnaht'ın da ikna olacağında eminim! Mehi bir katil! Yoluna çıkanları, Yönetici Abri, köye zorla giren Libyalılar ve daha birçokları gibi onu ele verebilecek olanları ortadan kaldırdı.</p>

  <p class="block2">- Sen bize gerçek bir canavar tarifi yapıyorsun! dedi Kenhir.</p>

  <p class="block2">- Daha da korkuncu var, diye sürdürdü polis şefi sözünü. İşte Suskun Nefer'i emrimdeki polis memurunu öldürmekle suçlayan ihbar mektubu, işte Mehi'nin nehir polisine atanmam için yazdığı karar önerisi.</p>

  <p class="block2">- Yazı aynı, dedi Paneb. Ama öyleyse... Işık'ın yüzü solmuştu.</p>

  <p class="block2">- General Mehi, bizi Nefer'i bir yardımcının öldürdüğüne inandırmaya çalışmıştı, diye hatırlattı Sobek. Eğer bir işbirlikçiyi, loncaya ihanet eden zanaatkarı korumak için değilse, neden? O hain, Hakikat Meydanı'nı yok edip hazinelerini ele geçirmekten başka bir şey düşünmeyen Mehi'nin sağ kolu.</p>

  <p class="block2">Bütün bu açıklamaları uzun bir sessizlik izledi. Bilge kadın gözlerini yumdu.</p>

  <p class="block2">- Sobek yanılmıyor, dedi.</p>

  <p class="block2">- Mehi'yi kendi ellerimle öldüreceğim! dedi Paneb.</p>

  <p class="block2">- Yasayı uygulamak sana düşmez, diye itiraz etti Kenhir. Bütün bu ayrıntıları raporuma ekleyeceğim, Setnaht da generalin tutuklanmasını emredecek.</p>

  <p class="block2">Mehi bütün sabahı papirüs ağaçları arasında kuş avlamakla geçirmişti. Torbasındaki az sayıda kuşa bakıp villasına yoğun bir asabiyetle dönmüş, bir kez daha tüm öfkesini adamlarından çıkarmıştı.</p>

  <p class="block2">Fıskiyenin yanında uzanan Serketa'nın neşeli yüzünü görüp rahatladı.</p>

  <p class="block2">- Küçük sorunumuz halloldu, dedi Serketa.</p>

  <p class="block2">-Tran-Bel öldümü?</p>

  <p class="block2">- Şimdiye kadar hiç başarısız oldum mu, yumuşak sevgilim? Bak, bir subay sana polis raporunu getirdi.</p>

  <p class="block2">Generalin okuduklarından memnun olduğu belliydi.</p>

  <p class="block2">- Senin tahin ettiğin gibi, Şef Sobek Tran-Bel'in emri altındaki yağmacıları suçüstü yakaladı. Tran-Bel ve bir adamı öldü, öteki ikisi tutuklanıp hapse atıldı.</p>

  <p class="block2">- Sobek ve Hakikat Meydanı'nın hiçbir kuşkusu kalmamış olmalı; en korkunç düşmanlarından kurtuldular. Böylece savunmalarını gevşetip...</p>

  <p class="block2">Kâhya generalin önünde eğildi.</p>

  <p class="block2">- Özel sekreteriniz sizinle görüşmek istiyor, General.</p>

  <p class="block2">- Kabul salonunda bulsun beni. Sekreterin yüzü karmakarışıktı.</p>

  <p class="block2">- Kötü haberlerim var, General.</p>

  <p class="block2">- Ne konuda?</p>

  <p class="block2">- Şef Sobek sarayın da onayıyla, sizin hakkınızda geniş bir soruşturma yapmış. Bundan yıllar önce, nehir polisine atanması için yazdığınız mektubu da çıkarmış dosyadan.</p>

  <p class="block2">- Gerçekten de kötü olmuş.</p>

  <p class="block2">- Belki başka şeyler de bulmuştur...</p>

  <p class="block2">- Bu kadar endişe neden?</p>

  <p class="block2">- Çünkü Postacı Uputi özel görevle Per Ramessu'ya hareket etmek üzere. Başka bir deyişle, Firavun Setnaht'a verilecek önemli bir mesaj götürecek.</p>

  <p class="block2">- Mesajın içeriğini tahmin edebiliyor muyuz?</p>

  <p class="block2">- Sizinle ilgiliye benziyor, General...</p>

  <p class="block2">- Yeni bir şeyler öğrenir öğrenmez, bana bildir. Mehi karısının yanına döndü.</p>

  <p class="block2">- Yeni bir dert, sevgilim.</p>

  <p class="block2">Yattığı yerden, meraklı gözlerini açtı Serketa.</p>

  <p class="block2">- Sana zarar vermeye çalışan kim?</p>

  <p class="block2">- Sobek hâlâ vazgeçmiş görünmüyor... Dakter döner dönmez, o Nübyeliyle kendim ilgileneceğim. Sen, postacı Uputi'yle meşgul olacaksın.</p>

  <p class="block2">- Çok güç olmayacak...</p>

  <p class="block2">- Elindeki mesaj Per Ramessu'ya ulaşmamalı. O mesajın yerine, cesedinin yanında bulunacak ve zaman geçirmeden firavuna iletilecek bir başkasını koyacaksın. Kendi elimle imzalayacağım bu mesajda, Paneb ve lonca üyelerini sevgili hükümdarımıza muhalif komplocular olarak göstereceğim.</p>

  <p class="block2">- Harika bir fikir, dedi Serketa.</p>
</body>
</html>
