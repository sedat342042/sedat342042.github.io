<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_14">On beşinci bölüm</h1>

  <p class="block2">Mehi'nin dörtnala koşturduğu atın, yolun kenarında oynayan küçük kızı ezmemesi ancak bir mucizeyle açıklanabilirdi. General öfkeden çılgına dönmüş bir halde, atını villasına doğru mahmuzlayıp kamçılayarak koşturmaya koyulmuştu. Terden köpük köpük atının dizginlerini bir seyise fırlattı. Serketa'nın, Firavun Sipta'yı yerin dibine batıran ve Setnaht hakkında yüceltici sözler söyleyen varlıklı Teb kadınlarıyla sohbet ettiği misafir salonuna büyük bir hışımla daldı.</p>

  <p class="block2">Meni bir iki nezaket sözcüğü mırıldanıp, kendi dairesine çekildi.</p>

  <p class="block2">- Sizi rahat bırakalım artık, dedi konuklardan biri.</p>

  <p class="block2">- Ne güzel oturuyoruz işte!</p>

  <p class="block2">- Eşiniz oldukça sıkıntılı görünüyordu da.</p>

  <p class="block2">- Kışlaların onarılması işi sandığından da güç çıktı. Hiç hesaba katmadığı bürokratik engellerle uğraşmak zorunda kalıyor.</p>

  <p class="block2">Hanımefendiler anlayışla gülümsedi.</p>

  <p class="block2">- Yarın akşam firavunun yeni yılı onuruna bir şölen düzenlendi, diye hatırlattı kaymakamın eşi. Umarım şöleni onurlandırırsınız.</p>

  <p class="block2">- Büyük bir zevkle, dedi Serketa bir kedi gibi miyavla-yarak. Boyalı, mücevherli kadınlar villadan ayrılır ayrılmaz yatak odasına koştu. Mehl'nin öfkesini çarşaflardan çıkardığını, incecik keten örtüleri dişleriyle parçaladığını gördü.</p>

  <p class="block2">- Bu kadar yeter! diye buyurdu Serketa. Böylesi bir davranış, Mısır'ın gelecekteki hükümdarına yakışıyor mu?</p>

  <p class="block2">- Yoksa sinirlerimi senin üzerinde mi yaüştırmamı istersin?</p>

  <p class="block2">- Eğer seni sakinleştirip mantıklı düşündürecekse, hiç çekinme.</p>

  <p class="block2">General çarşaf parçalarının üzerinde tepindi, sonra yatağın üzerine bıraktı kendini.</p>

  <p class="block2">- Sanki Suskun Nefer'i öldürmek bir işe yaramış gibi! Onun ölümü Paneb'i daha da yenilmez yaptı, koca lonca bu felaketten eskisinden de güçlü çıktı. Hakikat Meydanı, Sipta'nın milyon yıllık tapınağının tamamlandığını, hem onun hem de Başbakan Bay'ın mezarlarının bitmek üzere olduğunu bildirdi. Zanaatkarlar için muhteşem bir zafer! O kahrolası hainin hâlâ Işık Taşı'nı yerini bulamadığını düşündükçe...</p>

  <p class="block2">- Umutsuzluğa kapılma, dedi Serketa kocasının omuzları ovarken. Paneb'in bu işten galip çıkmış gibi göründüğünü kabul ediyorum, ama loncanın büyüsü olmazsa, Paneb'in gücü neye yarar? Peki, bu büyüyü etrafına yayan, kocasının ölümünden sonra yıkılan o zavallı dul değilse, kim?</p>

  <p class="block2">- Bilge kadının ulaşılmaz olduğunu biliyorsun!</p>

  <p class="block2">- Bundan pek emin değilim, sevgili çakalım.</p>

  <p class="block2">Işık Burun Fened'in kuş yavrularını, yani bronşlarını ve Pişkin Somun Pay'ın ambarını, yani bağırsaklarını iyileştirmişti. Sonra birbiri ardına diş şikâyetleri geldi: yarılması gereken ciddi bir cerahat; inek sütü, kurutulmuş keçiboynuzu ve taze hurmadan yapılmış, yedi gün boyunca çiğnenecek bir macunla tedavisi şart bir dişeti kanaması; bal ve değir-mentaşı kırıntılarından oluşan bir çeşit tozla tıkanacak diş çürükleri... Bu rahatsızlıklardan hiçbiri daha uzmanlaşmış bir heldmin müdahalesini gerektirmediğinden, bilge kadın köydeki herkesten diş sağlığı kurallarına kesinlikle uymalarını, dişlerini sodyum karbonatla arındırılmış suyla çalkalayıp yağ giderici bir macunla parlatmalarını öğütlüyordu.</p>

  <p class="block2">- Size bir mektup var, dedi Neşeli Renupe'nin eşi. Postacının getirdiklerini dağıtmakla görevliydi.</p>

  <p class="block2">Başı dönen Işık oturdu, gözlerini yumdu. Ust üste yaptığı nazik müdahalelerden bitkin düşmüştü; günlük sıkıntılarını Nefer'le paylaştığı, birbMerinin yüklerini omuzladıklan eski günlerdeki gibi çabuk toparlayamıyordu kendini. Yaşadıkları mutluluğu hatırlayınca yüreği burkuldu, onu kocasının yanına götürecek bir düşe kapüamadığına üzüldü. Gücü tükenene dek, Nefer'in hayatını adadığı bu köyde yaşamalıydı.</p>

  <p class="block2">Teb bölgesinin baştabibinden gelen mektubu okuyunca, göğün basma yıkıldığını sandı.</p>

  <p class="block2">- Emin misiniz? diye sordu Kenhir.</p>

  <p class="block2">- Kendiniz okuyun. Baştabip günlük de dahil, her türlü merhemi göndermeyi reddediyor! Elimde bunlar olmazsa, tedavi edemeyeceğim bir sürü hasta olacak.</p>

  <p class="block2">- İlk kez böyle bir şeyle karşılaşıyorum! Bu beceriksiz kendini ne sanıyor?</p>

  <p class="block2">- Kararının "ciddi ve tartışılmaz" nedenlere dayandığını açıklıyor. Bunun anlamı ne olabilir ki?</p>

  <p class="block2">- Derhal saraya gidip sevkiyatın yeniden başlamasını sağlayacağım, dedi mezar kâtibi.</p>

  <p class="block2">Tombul, normalden kısa bacaklı, kötü bakışlı Dakter her sabah kızıl sakalını tarıyor, kokular sürüyordu. Yunanlı bir matematikçi ile İranlı kimyager bir annenin oğluydu; merkezî laboratuvarm ve tabipler birliğinin basma gelebilmek için Mehi'nin gizli desteğinden yararlanmıştı. Uzun bir süre en değerli düşünü, bilim tutkusunu gerçekleştirebileceğini sanmış, ne var ki gelenekler planlarını uygulamasına izin vermemişti.</p>

  <p class="block2">Dakter, boş inançlardan arınmış ileriye dönük bir Mısır düşlemişti, ama bir süre sonra gerçeği kabul etmek zorunda kalmış, ona zenginlik ve saygınlık sağlayan resmî görevlerinin keyfini çıkarmaya girişmişti. General Mehi'nin rüyalarını süsleyen Işık Taşı'na inanmaktan vazgeçeli uzunca bir süre olmuştu üstelik. Ya Mehi'ye, iktidara gelebilmek için her şeye razı olan güçlü fatihe ne olmuştu? Düşlerinin sonuna gitmeyi beceremeyen, Teb bölgesinin güçlü ama basit bir yöneticisi, o kadar.</p>

  <p class="block2">Dakter hayata küsmüş ve saraya bağlı uzman hekimler arasında fikir ayrılıklarını kışkırtmaya, bu arada da her gün daha fazla yemeğe başlamıştı; artık aşçısının hazırladıklarını, giderek daha seyrek kabul ettiği hayat kadınlarına tercih ediyordu.</p>

  <p class="block2">Serketa doğrudan bilge kadını hedef alarak Hakikat Mey-danı'na altından kalkamayacağı bir darbe indirmeyi önerdiğinde, çoktan beri unuttuğu büyük bir zevk duydu sahtekâr bilim adamı. Mısır'ın, hatta bütün dünyanın kendisini bir dâhi olarak tanıması gerekirken basit bir yöneticilik göreviyle yetinmek zorunda kalmıştı, ama işte büyük bir iştahla hazırlandığı intikam fırsatı elindeydi artık.</p>

  <p class="block2">Üstelik bizzat mezar kâtibi ayağına geliyor, ondan açıklama istiyordu. iki adam karşılaşınca, aralarındaki katıksız nefret kendini hemen belli etti. Kenhir'in gözünde Dakter işe yaramayan, yeteneksiz, saldırgan ve ikbal avcısı yöneticilerin bulunmaz bir örneğiydi.</p>

  <p class="block2">Dakter içinse Kenhir artık mazide kalmış bir bilgelikten beslenen, o kahrolası geleneklerin takipçisi kâtiplerden biri.</p>

  <p class="block2">- Bu saçma mektubun anlamı nedir? diye sordu Kenhir.</p>

  <p class="block2">- Kirninle konuştuğunuzu unutmuşa benziyorsunuz!</p>

  <p class="block2">- Maalesef unutamıyorum; karşımdaki hak etmediği bir makamın ardına saklanan, Hakikat Meydanı'nı yöneten yasaları ayaklar altına alacak kadar çıldırmış, iğrenç birisi.</p>

  <p class="block2">Saldırının şiddeti Dakter'i birkaç saniye soluksuz bıraktı, ama öfkesi cevap vermesini sağladı.</p>

  <p class="block2">- O ünlü yasaları en az sizin kadar iyi biliyorum!</p>

  <p class="block2">- Öyleyse, Hakikat Meydanı'na yapılması gereken tıbbî malzeme sevkiyatını durdurmanın yasaklandığını da biliyor olmanız gerek.</p>

  <p class="block2">Dakter vahşice gülümsedi.</p>

  <p class="block2">- Sadece görevimin beni duruma el koymaya zorladığı durumlar dışında. Rakibinin yüzündeki güven mezar kâtibini endişelendirdi.</p>

  <p class="block2">- Aç ı klay ı n.</p>

  <p class="block2">- Beni aptal sanmıştınız, değil mi? İşte yanıldınız, sevgili Kenhir! Sarayın baştabibi olarak, astlarımın üzerinde şaşmaz bir denetim uygularım. Bu yüzden davranışlarında en ufak bir gevşekliği bağışlamadığım gibi, yanlış yaparlarsa gözlerinin yaşma bakmam.</p>

  <p class="block2">- Bana kalırsa siz en basit bir hastalığı bile tedaviden âciz bir belge uzmanısınız!</p>

  <p class="block2">Dakter'in yüzü kıpkırmızı oldu.</p>

  <p class="block2">- Benimle böyle konuşmanıza izin veremem! Gülümseme sırası Kenhir'e gelmişti.</p>

  <p class="block2">- Eğer içinizde bir onur kırıntısı kalmış olsaydı, zaman geçirmeden istifa ederdiniz; ama siz ayrıcalıklarına sıkı sıkıya bağlı insanlardar siniz. Bu nedenle haşmetmeaplaıma bir rapor gönderip yetkinizi aştığınızı bildireceğim. Bu suçunuz da aklı başındaki tüm hekimlerin uzun zamandır beklediği gibi, görevden alınmanızla cezalandırılacak.</p>

  <p class="block2">- Sizin yerinizde olsam, böyle bir şeye kalkışmazdım, diye tehdide yeltendi Dakter.</p>

  <p class="block2">- Öyleyse itiraf edeyim, beni hiç korkutmuyorsunuz.</p>

  <p class="block2">- Mektubumu hafife alırsanız, yanılırsınız Kenhir. Eğer kafanızın içinde bir beyin kırıntısı varsa, bilge kadını korumaktan vazgeçersiniz.</p>

  <p class="block2">- Yaa, öyle mi? Peki, neden?</p>

  <p class="block2">- Işık, Suskun Nefer'in dul karısı lonca tarafından köydeki hastaları tedavi etmekle görevlendirildi, öyle değil mi?</p>

  <p class="block2">Mezar kâtibi başını salladı.</p>

  <p class="block2">- Tedavi edemeyeceği ciddi bir durumla karşılaştığında, dışarıdan bir uzmana başvurması gerekiyor mu?</p>

  <p class="block2">- Bilge kadının görevlerinden biri de, bu.</p>

  <p class="block2">Dakter'in siyah küçük gözleri bir kötülük parıltısı saçtı.</p>

  <p class="block2">- İşte sevgili Kenhir, Işık bu görevini yerine getirmedi. Bir hastayı ölüm tehlikesiyle karşı karşıya bıraktı, bu nedenle ağır şekilde cezalandırılacak. Yeteneksizliğini göz önünde bulundurup, beceriksiz birine yararlanamayacağı tıbbî malzeme göndermeyi durdurdum.</p>

  <p class="block2">- Saçmalıyorsunuz!</p>

  <p class="block2">- Yaptığım görev, saçmalamama izin vermez, diye alay etti Dakter. Elimde kanıt olmadan konuşmak aklımdan geçmez.</p>

  <p class="block2">- Ne kanıtı?</p>

  <p class="block2">- Hasta olup çok yanlış tedavi edilen zanaatkarın şikâyeti.</p>
</body>
</html>
