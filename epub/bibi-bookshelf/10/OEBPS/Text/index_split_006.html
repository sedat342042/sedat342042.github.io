<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_7">Yedinci bölüm</h1>

  <p class="block2">Yardımcıların şefi Çömlekçi Beken onlara ayrılan bölgeye henüz adımını atmıştı ki, Sobek'in sesini duydu.</p>

  <p class="block2">-Tüm adamlarını Obed'in örsünün önünde topla, diye buyurdu Nübyeli polis. İnatçı çömlekçi dikildi.</p>

  <p class="block2">- Ne oluyor?</p>

  <p class="block2">- Birazdan öğrenirsin.</p>

  <p class="block2">- Bir açıklama istiyorum.</p>

  <p class="block2">Sobek, Nübye savanalarında bir leoparla karşılaşmasının anısı olan sol gözünün altındaki yara izini kaşıdı.</p>

  <p class="block2">Hakikat Meydanı'nın güvenlik sorumlusunu yakından tanıyan herkes bu hareketin yıkıcı bir öfkenin habercisi, can sıkkınlığı işareti olduğunu bilirdi.</p>

  <p class="block2">- Sinirlenme, dedi Beken. Ben sadece...</p>

  <p class="block2">- Yardımcıları topla.</p>

  <p class="block2">Beken itaat etmenin daha doğru olacağını düşündü, ama hepsi de köy sakinlerinin hayatlarını kolaylaştırmak için çalışan, çamaşırcılardan, kasaplardan, fırıncılardan, biracılardan, kazancılardan, dericilerden, dokumacılardan, odun kesicilerden, balıkçı ve bahçıvanlardan oluşan yardımcıları bir araya toplayana dek, akla karayı seçti.</p>

  <p class="block2">Şiddetle itiraz edenlerin başında, Demirci Obed geliyordu.</p>

  <p class="block2">- Bize, mezbahaya götürülecek sığırlar gibi davranıyorsun! Yapmak istediğin ne, Beken?</p>

  <p class="block2">- Şef Sobek'in talimatı... Benim elimden gelen bir şey yok!</p>

  <p class="block2">- Görevliler yetkilerini aşarsa, hakkımızı korumakla yükümlü değil misin?</p>

  <p class="block2">- İstersen git, kendin şikâyet et.</p>

  <p class="block2">Suriye asıllı, sakallı ve kısa boylu biri olan Demirci Obed, kişilik sahibiydi. Kargaşayı sabırsızlıkla izleyen Şef Sobek'in karşısına dikilmekte gecikmedi.</p>

  <p class="block2">- Bizler özgür işçileriz, dedi demirci, bizim üzerimizde en ufak bir yetkin yok.</p>

  <p class="block2">- Hafızan seni yanıltıyor, diye cevap verdi Nübyeli. Yardımcılardan biri ağır bir suç işlerse, onu tutuklamakla görevliyim.</p>

  <p class="block2">Obed kaşlarını çattı.</p>

  <p class="block2">- Yoksa, içimizden biri ağır bir suç mu işledi? Bizimle alay ediyorsun, Sobek, şimdi doğru mezar kâtibine gidiyorum!</p>

  <p class="block2">- Bunu yapmamı o istedi, çünkü içinizden birinin Suskun Nefer'in öldürülmesinden sorumlu olabileceğini düşünüyor.</p>

  <p class="block2">Demircinin ağzı açık kaldı. Sanki bir mucize olmuş gibi gürültü kesildi, yerini ağır bir sessizliğe bıraktı.</p>

  <p class="block2">- Sıraya girin, diye buyurdu polis şefi, sakin olun. Hepinizi teker teker büromda sorgulayacağım.</p>

  <p class="block2">- Beken'in beni savunmak için yanımda olmasını istiyorum, dedi kazancı. Senin yöntemlerini iyi biliriz... İstediğine istediğini itiraf ettirirsin sen! Sobek adamı tepeden tırnağa süzdü.</p>

  <p class="block2">- Hatırladığın bir örnek var mı? Kazancı gözlerini yere indirdi.</p>

  <p class="block2">- Hayır, hayır...</p>

  <p class="block2">- Kesin cevaplara ihtiyacım var, o cevaplan almak için de, ne kadar zaman gerekiyorsa, ayıracağım. Suçsuzların elleri temiz olduğuna göre, korkacak bir şeyleri olmayacak, hemen serbest bırakılacaklar. Sakın yalan söylemeye kalkmayın, burnum bir av köpeğininki kadar duyarlıdır.</p>

  <p class="block2">Beken polis şefine yaklaştı:</p>

  <p class="block2">- Baş başa konuşabilir miyiz?</p>

  <p class="block2">- Bak bu iyi olur işte... zaten seninle başlamayı düşünüyordum.</p>

  <p class="block2">İki adam demircinin dükkânına girdi. Burası, katilin yanacağı cehennemin bekleme odasına benzediğinden, Sobek'in özellikle hoşuna gidiyordu.</p>

  <p class="block2">- Sen, Çömlekçi, bana açıklayacak bir şeylerin varmış gibi görünüyorsun!</p>

  <p class="block2">- Yardımcılardan biri eksik. </p>

  <p class="block2">- Emin inisin?</p>

  <p class="block2">- Bir Libyalı kadın ile Tebli bir babanın oğlu, Çamaşırcı Libu. Elli yaşında, ailesini geçindirmek için çılgınlar gibi çalışıyor. Arada sırada kaba kumaş parçalan çalıyor ama, göz yumuyorum.</p>

  <p class="block2">- Belki de hastadır.</p>

  <p class="block2">- O zaman, kansının haber vermesi gerekirdi. Yokluğu son derecede dikkat çekici, emin ol öyle!</p>

  <p class="block2">- Evine gidiyorum. Ben dönene kadar, günlük işinizin başına dönün. Libu uyanıkken düş görüyordu.</p>

  <p class="block2">Her zaman yavaş işleyen kafası, başına gelenleri anlamakta zorlanıyordu. Hakikat Meydanı'na giden yolda bir köylü kadınla karşılaştığında, kadının onu bir başkasıyla kanştırdığını sanmıştı önce. Oysa kadının söylediği ad, kendi adıydı. Üstelik kadın, küçük hırsızlıklan da dahil, her şeyini biliyordu. Libu endişeye kapılmış, ailesinin ihtiyaçlarını, kazancının azlığını bahane ederek kendini savunmak istemişti.</p>

  <p class="block2">Köylü kadın saMnleştirrnişti onu. Onu Libu'nun meslektaşlan göndermişti oraya, Ramesseum atölyelerinden bir parti yeni çamaşır çıktığını öğrenmişler, işe başlamadan önce de en iyi parçalan kendilerine ayırmayı kararlaştırmışlardı. Kaçırılmayacak bir fırsattı bu!</p>

  <p class="block2">- Seni tanımıyorum ki... Nereden çıktın?</p>

  <p class="block2">- Çömlekçi Beken'in yeğenlerinden biriyim, dedi Serketa tiz sesiyle. -Ya, öyle mi? Ondan iğrenmiyor musun?</p>

  <p class="block2">- O kadar iyi ki! Çamaşırlan onun sayesinde paylaşacağız ya!</p>

  <p class="block2">Serketa yoldan ayrılıp çölün hemen kıyısındaki ılgın korusuna doğru yürüdü.</p>

  <p class="block2">- Buluşma yeri burası, dedi Libu'ya. Burada kimse bizi görmez.</p>

  <p class="block2">- Daha iyi ya! Şef Sobek'e yakalanırsak, hem işimizi kaybeder hem de ağır bir hapis cezası alırız.</p>

  <p class="block2">- Korkma... Beken her şeyi düşündü.</p>

  <p class="block2">Libu daha şimdiden getirdiği harika çamaşırları karısının nasıl değerlendireceğini düşünmeye başlamıştı. Çamaşırcılık zor iş de olsa, bazen böyle ayrıcalıkları oluyordu işte.</p>

  <p class="block2">Yardımcının gözleri köylü kadının yuvarlak çizgilerine takıldı.</p>

  <p class="block2">- Beken yeğenlerini iyi seçiyor, doğrusu... Bu aralarda, birini kaybetti bile. Aslında yeğenlerini yanında daha uzun süre tutar ya.</p>

  <p class="block2">- Şu sıralar, çok güçlü.</p>

  <p class="block2">- İhtiyar teke! Bir bilseydim, evlenmez, onun gibi yaşardım ben de.</p>

  <p class="block2">- Biliyor musun, o kadar da yabanî değilim. Birine yeten, iki kişiyi de doyurur.</p>

  <p class="block2">Libu nasırlı elini Serketa'nın memesinin üzerine koydu.</p>

  <p class="block2">- Karım bir bilse...</p>

  <p class="block2">- Kim söyleyecek ki? Çamaşırcı meme uçlarını öpmek için başını indirdi, sonra kadının karnına kaydı. Duruşu kusursuzdu. Serketa peruğundan zehre bulanmış uzun bir iğne çıkardı, bir cerrah titizliğiyle Libu'nun ensesine sapladı.</p>

  <p class="block2">Yardımcının vücudu birkaç saniye boyunca kasıldı. Serketa adamı şiddetle itti, can çekişmesini heyecan ve zevkle izlemeye koyuldu.</p>

  <p class="block2">Sonra cinayet aletini aldı, kurbanını soyup geniş eteğinin altına sakladığı görkemli bir peştamala sardı. Suskun Nefer'e ait olan bu peştamalı hainden almıştı.</p>

  <p class="block2">Çevrenin ıssız olduğunu görüp, tarlalara doğru yürüdü.</p>

  <p class="block2">Artık hiç kuşku yoktu, Çamaşırcı Libu kaçmıştı işte. Karısı ağlıyor, Şef Sobek de adamlarına Hakikat Meydanı'nın çevresi ile yakın bölgeleri taramalarını söylüyordu. Soruşturmaları sonuç vermezse, Mehi'nin işe karışmasını istemek zorunda kalacaktı.</p>

  <p class="block2">- Libu'nun ailesini böyle yüzüstü bırakıp kaçması için, büyük bir suç işlemiş olması gerek, dedi Beken.</p>

  <p class="block2">- Daha Nefer'i öldürdüğüne dair hiçbir kanıt yok, diye itiraz etti Sobek. Ustabaşına düşmanlık besliyor muydu?</p>

  <p class="block2">- Hayır, ama rastlantılar da hiç peşini bırakmadı doğrusu. Sana söylemiştim, Libu ufak çapta hırsızlıklar yapıyordu, bana kalırsa büyük bir voli vurmak için Nefer'in evine girdi, o sırada da ustabaşıyla karşılaştı. </p>

  <p class="block2">- Kimseye görünmeden mi? Üstelik Libu'nun evinde ganimetten eser bile yok. Polis şefinin soruları çömlekçiyi hazırlıksız yakalamıştı. Verecek bir cevap ararken, Sobek'in yazıhanesine bir polis memuru girdi.</p>

  <p class="block2">- Tamam, Şef! Bulduk onu! Asıl tatsız olanı, ölü olması. Nübyeli zaman kaybetmeden olay yerine gitti.</p>

  <p class="block2">- Peştamalı gördünüz mü? diye sordu adamlardan biri. Ne muhteşem bir şey! Üzerinde hiyeroglifle marka bile işlenmiş...</p>

  <p class="block2">Yürek ve atardamar, başka bir deyişle, "Nefer" sözcüğünü yazmak için kullanılan işaret. Sobek peştamalı aldı.</p>

  <p class="block2">- Tabiî, hiç tanık yok, değil mi?</p>

  <p class="block2">- Yok, Şef. Sabahın bu erken saatinde, buraları ıssız olur. Işık peştamalı inceledi.</p>

  <p class="block2">- Evet, dedi, Nefer'indi bu. İki yeni peştamalı vardı; biraz önce baktım, sadece biri kalmıştı.</p>

  <p class="block2">- Olay kapandı, dedi Kenhir. Ustabaşını öldüren, gerçekten de Libu'ymuş. Şef Sobek'in yardımcıları sorguya çekeceğini öğrenince, kaçmaya karar verdi. Ne var ki kader cezasız kalmasına izin vermedi, ölüm onu hırsızlığının meyvelerini toplamadan yakaladı.</p>

  <p class="block2">- Raporunuzun içeriği böyle olacak demek, dedi Sobek.</p>

  <p class="block2">- Raporumuzun, demek istedin, diye düzeltti mezar kâtibi.</p>

  <p class="block2">- O rapora imza atmayacağım.</p>

  <p class="block2">- Neden? diye sordu Işık.</p>

  <p class="block2">-Çünkü çamaşırcının ölümünün doğal olmadığını düşünüyorum.</p>

  <p class="block2">- Bu peştamal... Suçluluğunun kanıtı değil mi? diye ısrar etti Kenhir.</p>

  <p class="block2">- Belki de biri bizi kandırmaya çalışıyor.</p>

  <p class="block2">- Öyleyse, raporu imzala, dedi Işık. Bu cinayetin ardında saklanan canavar, hepimizi oyuna getirdiğini düşünsün.</p>
</body>
</html>
