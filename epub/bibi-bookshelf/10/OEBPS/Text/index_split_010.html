<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_11">On ikinci bölüm</h1>

  <p class="block2">- Hakikat Meydanı topraklarında kalırsan, emniyette olursun, dedi Kenhir Paneb'e. Tanıkların ifadelerini çürütmek için çalışacağım.</p>

  <p class="block2">- İşlemediğim bir suç için, hareketlerimin kısıtlanmasını kabul edemem! Hem bu durum, loncayı zayıflatmaz mı?</p>

  <p class="block2">- Korkarım öyle, ama senin asıl görevin, Firavun Sipta'nın ebedî istirahatgâhım tamamlamak.</p>

  <p class="block2">- O ineği bulsak, yetmez mi?</p>

  <p class="block2">- Bence öyle bir inek hiç yaşamadı!</p>

  <p class="block2">- Bu konuda ayrıntılı bir soruşturma yürüten Şef Sobek öyle düşünmüyor ama.</p>

  <p class="block2">- Dokuz saldırganın elinden kurtuldun, Paneb, talihini daha fazla zorlama istersen.</p>

  <p class="block2">- Bir tutsak gibi yaşamayı kabul edemem, ama bunu bilge kadının kararına bırakıyorum.</p>

  <p class="block2">- Benimle tapmağa gel, dedi Işık.</p>

  <p class="block2">Daha şimdiden tüm köy Paneb'e karşı yeni bir komplo düzenlendiğinden haberliydi, bu nedenle yüreklendirici işaretler görünce, sevindi genç dev. Yürüyüşünden, bilge kadının rehberliğine güvendiğini, sonuna kadar mücadelede kararlı olduğunu herkes anlamıştı.</p>

  <p class="block2">- Suskun Nefer lonca hakkında çok önemli bir karar almadan önce, buraya gelirdi, dedi Işık, cephesi firavunun ica'sı onuruna yontulmuş taşlar, Maat ve batı tepesinin aslan başlı 50ları kraliçesine sunulan armağanlarla süslü, sü-tunlu avluya girerken.</p>

  <p class="block2">Işık ve Paneb arındılar, kokulu yağlar süründüler, ince keten elbiselerini giydiler, ayaklarına beyaz sandaletler geçirip, başka hiçbir yerde eşi olmayan bir huzurun hüküm sürdüğü tapmağa girdiler.</p>

  <p class="block2">- Sen tapınaksın ve yaşıyorsun, dedi bilge kadın alacakaranlıkta. Güney rüzgârını sakinleştirir, yakıcı güneşin yerine iyilik dolu gölgeni geçirirsin; iki duvarın doğu ile batıyı, kubben ise göğü temsil ediyor. Ve biz ışığından besleniyoruz.</p>

  <p class="block2">Taşlarım toplayan, resimlerini yontan, hiyerogliflerini çizen insan olsa da, burada, kutsal olan kendiliğinden gerçekleşiyordu Böylelikle evrenin ahengine katkıda bulunan lonca, duvarların üzerine çizilmiş törenleri sonsuza dek uygulayacak olan tanrısal varlığa ebedî bir ev sunmuş oluyordu.</p>

  <p class="block2">- Bu olay, göründüğünden çok daha ciddi, dedi bilge kadın. Eğer inek gerçekten de kaçmışsa, bu, Hathor'un artık bizi korumadığı anlamına gelir. O olmadan, büyümüz hiçbir işe yaramaz.</p>

  <p class="block2">- Sadece basit bir tuzak olduğunu düşünmüyor musun? Nefer'i öldürenler şimdi de beni ortadan kaldırmak istiyor!</p>

  <p class="block2">- Kesin olan bir şey var; o da tehlikede olduğun, ama o hayvan bizi uyarıyor. Eğer uyarısını hafife alırsak, savunmamız zayıflar ve olabileceklerin en kötüsü gelip bizi bulur. O ineği bulup Hathor'un yanına götürmek gerek.</p>

  <p class="block2">- İyi... ben ilgilenirim.</p>

  <p class="block2">Kenhir bastonuna dayanmış, Ramesseum sürülerinin sorumlusunu, kâtip okulundan yeni çıkmış yüksek memuru süzüyordu.</p>

  <p class="block2">Sürü sorumlusu, mezar kâtibini havanın kolayca dağılmasını sağlayan küçük pencerelerin tatlı bir serinliğe boğduğu kubbeli yazıhanesinde kabul etmişti. Papirüsler kusursuz bir düzenle yerleştirilmiş, koltuklar rahattı.</p>

  <p class="block2">- Bu büyük bir onur. Ziyaretinizi beklemiyordum, doğrusu.</p>

  <p class="block2">- Hakikat Meydanı hizmetkârlarından birini suçluyor, sonra da ziyaretimi beklemediğinizi söylüyorsunuz, öyle mi? Benim o köyün içinde devleti temsil ettiğimi, köy sakinlerinden</p>

  <p class="block2">birine saldırmakla beni karşınıza aldığınızı unutuyor musunuz?</p>

  <p class="block2">- Siz... herhalde oturmayı kabul edersiniz?</p>

  <p class="block2">- Hiç de değil, delikanlı. Bacaklarım beni buraya kadar taşıdı, bundan sonra da taşıyacaklarından erninirn.</p>

  <p class="block2">Meslektaşları sürü sorumlusunu uyarmıştı oysa; Kenhir öyle kolayca çekip çevrilecek insanlardan değildi, ama belki de yaşının etkisiyle, daha uzlaşmacı, daha yumuşak davranabilirdi. Anlaşılan, yanılmışlardı.</p>

  <p class="block2">- Ee, tanıklarınız nerede?</p>

  <p class="block2">- Tanık sözcüğü biraz aşırı olabilir...</p>

  <p class="block2">- Aşırı... Bunun anlamı ne?</p>

  <p class="block2">- 'Tanık" belirli bir yasal süreci çağrıştırır, oysa ben...</p>

  <p class="block2">- Tanıklarınızı bana gösterecek misiniz, göstermeyecek misiniz?</p>

  <p class="block2">- Bunlar konuşurken zorlanan, eğitimsiz, basit köylüler. Belki yargıç anlattıklarının gereğince açık olmadığına karar verip...</p>

  <p class="block2">- Paneb'i Hathor'a adanmış ineği çalarken görmüşler mi, görmemişler mi?</p>

  <p class="block2">- Daha farklı bir yorumum var, hele boyu Paneb'le karış-tırılabilecek bir sığırtmacın varlığını öğrendikten sonra.</p>

  <p class="block2">Mezar kâtibinin bakışı sertleşti.</p>

  <p class="block2">- Yoksa suçlama dosyasının boş olduğunu mu söylemek istiyorsunuz?</p>

  <p class="block2">- Dosya... dosya gerçekten de pek ayrıntılı değil, üstelik yasal işlem yapmayı aklımdan bile geçirmediğimi bilmenizi isterim.</p>

  <p class="block2">- Yine de bunca gürültü çıkardınız! Neden? Sürü sorumlusu bakışlarını kaçırdı.</p>

  <p class="block2">- Fırsat gibi bir şey... Deneyimli bir kâtipsiniz, bu meslekte yükselmenin ne denli güç olduğunu bilirsiniz. Onun için, sandım ki...</p>

  <p class="block2">- Maat yasasına aldırmadan, üstlerinizin size iyi gözle bakmalarını sağlamak için, ne pahasına olursa olsun kendinden söz ettirmeye çalışan genç yırtıcılardan birisiniz siz!</p>

  <p class="block2">- Bakın, Kenhir, o inek gerçekten de kayboldu...</p>

  <p class="block2">- Sizin yüzünüzden, burası kesin! Hatanızı kapatmak</p>

  <p class="block2">için yeni bir yanlışa başvurmaktan, aklanmak için başkasına iftira atmaktan çekinmediniz.</p>

  <p class="block2">- Kâtipler arasında bir ortak nokta bulabiliriz. Ne de olsa, Hakikat Meydanı sizin gerçek aileniz değil.</p>

  <p class="block2">- Öyleyse, mezar kâtipliğinin farklı bir görev olduğunu, mezar kâtibinin sizin gibilerin haberi bile olmadığı bir kardeşlik içinde yaşadığını öğrenin, delikanlı. İstifa edin ve ilk fırsatta batı yakasından ayrılın. Yoksa sizinle bizzat ben ilgilenirim.</p>

  <p class="block2">Sürü sorumlusu yıkılır gibi çöktü alçak koltuklardan birine.</p>

  <p class="block2">- Ya... ya ineğim?</p>

  <p class="block2">- Kendiniz bulun!</p>

  <p class="block2">Kenhir köye döndüğünde, rahatlamıştı. Yürüyüş onu az da olsa yormuştu, ama vereceği müjdeyi düşünerek neşeleniyordu.</p>

  <p class="block2">Işık muayenehanesinin kapısında belirince, yaşlı kâtip onu ilk kez gördüğünde duyduğu heyecanı yaşadı. Yaşına rağmen, bir ilkbahar güneşi gibi tatlı tatlı parlıyordu bilge kadın; sadece varlığıyla mutluluğun gerçek olduğuna inandırıyordu insanı.</p>

  <p class="block2">- Her şey halloldu, diye açıkladı Kenhir. Hatalarından birini bizim sırtımıza yüklemek için dolap çeviren bir yeniyet-me. O sefil komplosuna beni bile bulaştırmaya kalktı! Paneb rahat uyuyabilir artık.</p>

  <p class="block2">- Gitti, dedi Işık.</p>

  <p class="block2">- Gitti mi? İyi ama, nereye?</p>

  <p class="block2">- Hathor'un ineğini aramaya.</p>

  <p class="block2">- O iş bizi ilgilendirmiyor ki!</p>

  <p class="block2">- Sanırım ilgilendiriyor, Kenhir. Ramesseum'daki görevli, kaderin aracısından başka bir şey değildi; bizi suçlamak isterken, tanrıçanın çağrısını iletti.</p>

  <p class="block2">- Daha önce Paneb'i öldürmeye kalkıştılar, Işık! Onu bilinmezin ortasına salmak, korkunç tehlikelere atmak olmuyor mu?</p>

  <p class="block2">- Hathor rahibeleri açısından bakıldığında, bu görevin yerine getirilmesi şart. Kenhir bastonuna dayandı.</p>

  <p class="block2">- Galiba anlamaya başlıyorum... Onu belki de zirveye götürecek denemelerden birinden geçiriyorsunuz, öyle değil mi?</p>

  <p class="block2">Işık gülümsemekle yetindi.</p>

  <p class="block2">- O kutsal inek gerçek bir tehlike.</p>

  <p class="block2">- Eğer Paneb ineği geri getiremezse, kendi de dönmeyecektir.</p>

  <p class="block2">- Bunun karan, tanrıçaya ait.</p>

  <p class="block2">"Mezar kâtipliği görevi bir eğlence değil" diye düşündü Kenhir, "yine de Hakikat Meydanı'nın ekip şefliğinden çok daha rahat."</p>

  <p class="block2">- Hainden bir mesaj aldım, dedi Serketa dilini dudaklarının üzerinden geçirirken. Lonca Başbakan Bay ile Firavun Sipta'nm mezarlarını kazmaya devam ediyor, firavunun batı kıyısındaki tapınağını yapmaya da başlamışlar. Paneb olmadan...</p>

  <p class="block2">Mehi irkildi.</p>

  <p class="block2">- Şaka mı ediyorsun?</p>

  <p class="block2">- Paneb köyden ayrıldı, kimse nereye gittiğini bilmiyor.</p>

  <p class="block2">- Hemen sevinmeyelim...</p>

  <p class="block2">- Hain bunun resmî bir yolculuk olmadığını bildiriyor. Ya Paneb'in sinirleri bozulduysa? Hayatını yitirmek üzere olduğu saldırıdan sonra, belki de beladan başka bir şeyle karşılaşmadığı o köyden kesin olarak ayrılmaya karar verdi.</p>

  <p class="block2">- İlginç bir davranış... Ama o herif kolay kolay vazgeçeceklerden görünmüyor.</p>

  <p class="block2">- Her erkeğin zayıf bir noktası vardır, yumuşak aslanım, diye mırıldandı Serketa.</p>
</body>
</html>
