<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_24">Yirmi beşinci bölüm</h1>

  <p class="block2">Aynı zamanda ka rahibi olarak da görevli sol ekip şefi, Başbakan Bay'ın lahtinin üzerindeki son diriliş metinlerini okudu. Sonra kandilleri söndürdü ve ellerinde kumaşlar, kokular, ev eşyası, papirüsler ve mumyalanmış yiyeceklerle başbakanın ebedî istirahatgâhının girişinde bekleyen Hakikat Meydanı hizmetkârlarının yanına tırmandı.</p>

  <p class="block2">Kendi firavun olmamış, iktidardaki firavunun da rahatsızlığı nedeniyle cenazesine katılamadığı bir adamın, Krallar Vadisi'ndeki cenaze töreni tuhaftı. Tebli seçkinler çevrede görünmekten çekinerek törene katılmamış, Bay'ın mumyasıyla ilgilenme işini zanaatkarlara bırakmıştı.</p>

  <p class="block2">Paneb mezarın kapısını kapatıp üzerine Hakikat Meyda-nı'nın mührünü basü.</p>

  <p class="block2">- Kraliçe Tausert bile gelmedi.</p>

  <p class="block2">- Başkentten ayrılamıyor, diye açıkladı Hay düşüncesini. Başbakanın desteğini yitirdikten sonra, nasıl bir belirsizliğin içine düştüğünü tahmin edebiliyor musun?</p>

  <p class="block2">- Eğer hüküm sürebilecekse, işte kanıtlamanın tam zamanı.</p>

  <p class="block2">- Kenhir'e gelen bilgilere göre, kraliçenin durumu gün geçtikçe daha da güçleşiyor. Sipta onun son siperi; o da öldükten sonra, iktidara savaşçı kabilelerden biri geçecek.</p>

  <p class="block2">- Loncamızın hiçbir değer ifade etmeyeceği savaşçı bir kabile!</p>

  <p class="block2">- Korkarım, öyle, demek zorunda kaldı Hay. Zanaatkarlar yavaş adımlarla Krallar Vadisi'nden ayrıldı.</p>

  <p class="block2">Geçitten aşarken, gölgesinde krallar ile kraliçelerin, onların sadık hizmetkârlarının dinlendikleri batı zirvesine, güneşin kavurduğu tepelere hayran hayran bakmadan edemediler.</p>

  <p class="block2">Paneb köyün kapısından geçerken, mezar kâtibi bastonuyla dev adamın yolunu kesti.</p>

  <p class="block2">- Üzgünüm, ama evine gitmiyorsun.</p>

  <p class="block2">- Neden?</p>

  <p class="block2">- Davranışın bizi karar vermeye zorladı.</p>

  <p class="block2">- Karar vermeye mi? Ne kararı?</p>

  <p class="block2">- Hakikat Meydanı Mahkemesi seni Suskun Nefer'in eserini sürdürecek, lonca ustabaşısı olarak seçmeye karar verdi.</p>

  <p class="block2">Koca dev şaşkınlıktan ne söyleyeceğini bilemedi.</p>

  <p class="block2">- Bu görevi yerine getirmek ve en yüksek gizemlere ulaşabilmek için, diye sürdürdü Kenhir sözünü, yeni bir eğitimden geçmen gerekecek. Kendini rehberinin eline bırak.</p>

  <p class="block2">Kenhir başka bir açıklamada bulunmadı, sırtını Paneb'e döndü.</p>

  <p class="block2">- Peşimden gel, dedi Ramesseum boyunca giden çıkış yoluna gelen Hay.</p>

  <p class="block2">Paneb törenin Ramses'in milyon yıllık tapınağının içinde yapılacağını sanmıştı, ama sol ekip şefi rıhtıma varıncaya kadar yürümeye devam etti.</p>

  <p class="block2">- Doğu yakasına mı geçeceğiz?</p>

  <p class="block2">- Evet, ama her zamanki salla değil.</p>

  <p class="block2">İki adam, bir teknenin beklediği ıssızca bir yere varana kadar kıyı boyu ilerledi. Teknenin dümeninde saçlarını kazıtmış, ensesine de sanki arkasını görüyormuş gibi iki göz çizdirtmiş tuhaf bir adam vardı.</p>

  <p class="block2">- Karşılığını ödeyebilecek misiniz? dedi dümendeki.</p>

  <p class="block2">- Karşıya geçiş ücreti, birliği içeren ve belirten tanrıların dokuzluğudur, dedi Hay on parmağını göstererek.</p>

  <p class="block2">Tek bir insanın bile görünmediği Karnak rıhtımına kadar sessizce geçtiler nehri. Kutsal kent sessizliğe gömülmüştü.</p>

  <p class="block2">- Burada evrenin efendisinin gözü açılır, diye açıkladı Hay, bu tapınak da kalbini açtığı yerdir. Dağınık olan, burada toplanır.</p>

  <p class="block2">Hay Paneb'i, ana bina boyunca yürütüp Doğu Tapına-ğı'na götürdü. Dev adam tereddüt etti.</p>

  <p class="block2">- Yine düşler odasına girmek mi gerekecek?</p>

  <p class="block2">- Bu seni geriletir mi? Paneb önüne baktı.</p>

  <p class="block2">- Temel tepeciğe bak diye öğütledi Hay, ilk kez başlangıçlar okyanusundan doğan adaya. O ada, taşın yaşamasını sağlayan ve ustaların ellerine güç veren ışıklı enerjiyi içerir. Güneş her sabah onun üzerine doğar, karanlıklarda başıboş gezenleri aydınlatır, ayaklarının altındaki yolu daha güvenli kılar.</p>

  <p class="block2">Paneb ilerledi, tapınağın kapısı açıldı.</p>

  <p class="block2">- Bağlarından kurtuldun, dedi bir rahibin ciddi sesi. Göğün kapıları senin için açıldı, sana her şey verildi, her şeye sahipsin. Şahin olarak giriyorsun, zümrüdüanka olarak çıkacaksın. Sabah yıldızı yolunu açsın, hayatın efendisini görmeni sağlasın.</p>

  <p class="block2">Paneb elindeki uzun ve yaldızlı asayı yere vurarak yürüyüş adımını düzenleyen tören görevlisinin peşine takıldı, Ramses'in devlerinin önünden geçti, sonra da tepesindeki altının güneş ışıklarını yansıttığı dikilitaşın önünde saygıyla durdu.</p>

  <p class="block2">- İşte Ra'nın soluğunun, boşluğun karşısına çıkmaya cesaret edeni korumak için mucizelerle yüklü nefesinin kaynağına vardın. Işıltısından beslen ve tanrısal atölyeye gir.</p>

  <p class="block2">Ressam düşler odasına değil, ibis ve şahin maskesi takmış iki rahibin onu beklediği küçük bir odaya girdi. Rahipler daha sonra onu arındırıp "anıtları ışıkla parlayan" III. Tutmosis'in<sup class="calibre2"><sup class="noteref" id="back_note_3"><a class="calibre3" href="../Text/index_split_073.html#note_3" title="3">3</a></sup></sup> tapınağına götürdüler.</p>

  <p class="block2">Karnak rahiplerinin mesleğe giriş törenini düzenledikleri, ustabaşılann elleri ile zihinlerini bir daha ayrılmamak üzere birleştirmeyi öğrendikleri yer, bu tapınaktı.</p>

  <p class="block2">- Eseri yönlendirmek için, dedi şahin, ışığa girmen ve onun gördüğü gibi görmen gerekli. Güneşin gecenin bağrında parladığı bu gün, ne diliyorsun?</p>

  <p class="block2">- Sana geldim, ey kutsal boşluğun hükümdarı; sana geldim, çünkü Maat yasasını uyguladım. Maiyetindekilerden biri olmama, hem gökte hem de yerde ışıldamana tanıklık etmeme izin ver.</p>

  <p class="block2">- Işıklı varlık mertebesine ulaşabilmek için, fani olanı ölümsüzleştir, yeni ve değişmez bir varlığı oluşturacak maddeleri bir araya getir, hayat veren zanaatkar ol. Elin tanrının isteklerini bilecek, ağzın şekil değiştirme metinlerini söyleyecek, işte o zaman ananın, yani göğün karnında bir yıldız gibi hareket edeceksin, altın gibi parlayacak, eserini tamamlayacaksın. Maat'ın, eseri gerçekleştiren için tohumlayıcı ışık olduğunu unutma.</p>

  <p class="block2">Paneb, firavunu ilahlarla bir arada gösteren resimlerle süslü sütunların bulunduğu geniş bir odaya girdi. Sıcak renklerden dev adamı sarsan bir aydınlık yayılıyordu.</p>

  <p class="block2">- Işık göktedir, güç de yerde, dedi Amon'un büyük rahibi, Paneb'e Amon'un bir dirsek yüksekliğindeki altın heykelciğini uzatırken. Eğer becereceksen selefinin, Suskun Nefer'in eserini tamamla.</p>

  <p class="block2">Büyük rahip çekildi, Cesur Paneb'i tanrıyla baş başa bı-rakü. Paneb'in elinde tek bir alet bile yoktu, üstelik heykelcik öylesine kusursuzdu ki, tek bir ayrıntısına bile dokunmamak gerekirdi. Nefer her ayrıntıyı öylesine güzel işlemişti ki, yüreği kabardı.</p>

  <p class="block2">İşte o zaman, o kocaman dev kırılgan heykelciğin önünde eğildi, heykelciğin taşıdığı güce tapındı.</p>

  <p class="block2">Sütunlardaki firavun resimleri canlanır gibi oldu, armağanlar çoğaldı, sonra heykelciğin basma nüfuz eden bir ışın demeti oluşturdu.</p>

  <p class="block2">Heykelciğin başı açıldı, içinden eserlerine tüm işlevlerini kazandırmak için Hakikat Meydanı'nın kullandığı Işık Ta-şı'na benzer bir taş göründü. Paneb bir şeyi oluşturan maddelerin birbirlerinden ayrılıp başka biçimlerde birleşebileceklerini, zanaatkârlarm da taşı kullanmayı bilmek koşuluyla bu şekil değişimlerini gerçekleştirebileceklerini anladı.</p>

  <p class="block2">Taş öylesine parlak, öylesine ışıltılıydı ki, mantığı gözlerini yummasını, elleriyle yüzünü korumasını buyuruyordu; ne var ki ressam evrenin dibinden gelen bu ışığın zevkini tüm varlığıyla çıkardı.</p>

  <p class="block2">- Onu kaldır, dedi Amon'un büyük rahibinin sesi, onu aldır; o zaman ışığı ellerinin arasında tutacaksın.</p>

  <p class="block2">Dev adam hem ağır hem de hafif taşı kaldırdı.</p>

  <p class="block2">- Öğrenmeye başlayan kişi, ham taş gibidir, dedi büyük rahip. Tapınağa girdiğinde, dağın bağrında doğmuş maden gibi incelir, güne kavuşmak ve Işık Taşı'yla bütünleşmek için derinliklerden çıkar. Sırrı gördün, Paneb, artık sun inşa edip aktarman gerekiyor. Seleflerin burada, tapınakta, törenlerin yapıldığı ışık ülkesini inşa ettiler; Hakikat Meyda-nı'nda ataların varlığı, ışıltılı ruhları başlangıç taşının etkinliğini koruyor. Ve sen, ustabaşı, loncanın birliğini devam ettirmelisin.</p>

  <p class="block2">Tapınağı, yorucu bir çalışma gününün sonunda batan güneşin yaydığına benzer derin bir huzur kapladı. Oysa Paneb kendi için, bu huzurun tadını çıkarmanın söz konusu olamayacağının bilincindeydi.</p>

  <p class="block2">Tapınaktan çıktığında, kocaman bir mavi kuş, doğudan gelme bir zümrüdüanka, Hakikat Meydanı'na doğru uçuyordu. J</p>
</body>
</html>
