<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_6">Altıncı bölüm</h1>

  <p class="block2">Ne Mehi ne de Serketa, Büyük Ramses'in Delta'nın üzerinde, kuzey-güney istila yolunun yakınında kurduğu başkent Per Ramessu'nun güzellikleriyle ilgilenmedi. Firavun başkentini istila yolunun yakınında kurarak, en küçük bir uyanda harekete geçmeyi düşünmüştü. İhtiyaçlarını yük gemilerinin yanaşmasına imkân tanıyan rıhtımlarıyla karşılayan "turkuvaz kent" meyve bahçelerinin, parkların ve görkemli villaların çevrelediği kanallarla süslüydü; yaşamı tatlı olmakla birlikte, Per Ramessu, sınırın güvenliğini sağlamakla görevli birlikleri barındıran kışlası ve cephanelikleriyle de ünlüydü.</p>

  <p class="block2">General ve eşi sonsuza dek evrende dolaşan firavun ruhunu temsil eden ovallerin içine yazılmış Ramses adlanyla süslü saraya götürüldüler.</p>

  <p class="block2">Başbakan Bay konuklarını rafları belgelerin ağırlığı altında bel vermiş papirüs dolaplanyla kaplı çalışma odasına aldı hemen. Kısa boylu, zayıf, sinirli,</p>

  <p class="block2">gözleri hareketli, keçi sakallı biriydi başbakan. Gölgede kalarak yönetimin dizginlerini tutuyor, bir taraftan Kraliçe Tausert'e hizmet ederken, diğer yandan da entrikaları ve çekişmeleri önlemek üzere tahta çıkardığı genç Sipta'ya olan hayranlığını sürdürüyordu.</p>

  <p class="block2">-Sizi yeniden görmek beni mutlu etti, General... Güzel eşinizi de ağırlayabildiğime seviniyorum. Umarım yolculuğunuz fazla yorucu geçmemiştir?</p>

  <p class="block2">- Benim için dinleme fırsatı oldu, diyebilirim.</p>

  <p class="block2">- İyi, çok iyi... Saraydaki dairelerden birinde kalacaksınız, başkentteki konukluğunuzun olabildiğince rahat geçmesi için, gereken emirleri verdim. Eşinizin dinlenmeye ve biraz serinlemeye ihtiyacı olduğunu düşünüyorum. Kapıda iki kadın hizmetkâr göründü. Serketa istemeden de olsa onları izlemek zorunda kaldı.</p>

  <p class="block2">Çalışma odasının kapısı yeniden kapanınca, başbakanın zorlama nezaketi kayboldu. Mehi kendini ciddi ve kül yutmaz bir sorgucunun karşısında buluverdi.</p>

  <p class="block2">- Teb'de tam olarak neler oluyor, General?</p>

  <p class="block2">- Durum tam olması gerektiği gibi, içiniz rahat etsin. Daha şimdiden size olağanüstü bir hasadın ve inanılmaz vergi gelirinin müjdesini verebilirim.</p>

  <p class="block2">- Kimse yöneticilik yeteneğinizden kuşku duymuyor zaten, sevgili Mehi, ama ya Suskun Nefer'in öldürülmesine ne demeli?</p>

  <p class="block2">- O korkunç felaket beni de çok sarstı. Suçluyu belirlemek için mezar kâtibiyle çabalarımızı birleştirme kararı aldık.</p>

  <p class="block2">- Bunu duyduğuma sevindim... Yine de, ciddi bir iz üzerinde olduğunuzu söyleyebiliyor musunuz?</p>

  <p class="block2">- Köyün içindeki soruşturmayı sadece Kerihir yürütüyor, Sayın Başbakan. Eğer dışarıda bir girişime ihtiyacı olursa, gereken adamları emrine vereceğim.</p>

  <p class="block2">- Bana kalırsa, oldukça kesin kuşkularınız var.</p>

  <p class="block2">- Bunu iddia edemem... Yine de katilin yardımcılardan biri olduğundan eminim. Bay elindeki papirüsü inceledi.</p>

  <p class="block2">- Doğru, Kenhir de öyle yazmış zaten. Bu bakımdan, fikrinizi paylaşıyor gibi. Mehi kendini hakarete uğramış hissetti. Generale haber vermeksizin, merkezî yönetimle yazışmayı sürdüren yaşlı kâüp, mesajını özel bir gemiyle ulaşürmışü demek.</p>

  <p class="block2">- Kenhir bana da loncanın her zamanki ciddiyetiyle çalıştığını, firavunun vereceği görevleri yerine getireceklerinden kimsenin kuşkulanmaması gerektiğini söyledi.</p>

  <p class="block2">- Mektubuna bakılırsa, diye sürdürdü başbakan sözünü, bir hayalet köyün huzurunu bozmaya çalışmış, ama sağ ekibin yeni şefi Paneb, hayaleti karanlıklar dünyasına gönderip, köyün güvenliğini sağlamış. Ustabaşı Nefer artık huzur içinde dinlendiğinden, zanaatkarlar yeni hükümdarın ışığını yaymaya hazırmış.</p>

  <p class="block2">- Tüm ülke hoşlanacak bundan, dedi Mehi, inançlı görünmeye çalışarak.</p>

  <p class="block2">- Yine de katilin cezalandırılması ve loncanın güvenliğinin sağlanması gerekiyor.</p>

  <p class="block2">- Bu, benim görevlerimden biri, Sayın Başbakan. O görevi yerine getirmekte de kararlıyım!</p>

  <p class="block2">- İyice anlaşalım, General. Siz ve ben, daha önce iç savaşı önlemeyi başardık, şimdi de Firavun Sipta ile Kraliçe Tausert'in iktidarını pekiştirmek zorundayız.</p>

  <p class="block2">- Yoksa... tehlikede olduklarını mı söylemek istiyorsunuz?</p>

  <p class="block2">- Saflık gösterisinden vazgeçin, Mehi. Sipta'nın olağanüstü bir zekâsı var, ama yöneüm tecrübesi olmadı hiç, üstelik sağlığı da çok zayıf. Tausert'in desteği olmasa, görevinin ağırlığını kaldırması mümkün değil. Bizzat kraliçe de tehlikeli rakiplerle baş etmek zorunda... Sarayın bir bölümü kadın olmasını, diğer bölümüyse II. Seti'den dul kalmasını bağışlamıyor.</p>

  <p class="block2">- Haşmetmeapları Teblileri hayran bırakan güçlü bir kişiliğe sahip... Bana kalırsa, onda bir firavun yeteneği var.</p>

  <p class="block2">- Şüphesiz, ne var ki Per Ramessu'nun askeri çevreleri Mısır'ın başında istilacılara direnebilecek, hatta bir savunma savaşı ilan edebilecek güçlü bir erkek istiyor.</p>

  <p class="block2">- Sözünü ettiğiniz güçlü erkek... kendini belli etti mi?</p>

  <p class="block2">- Adı Setnaht. Doğru, oldukça yaşlı biri ama, Suriye ve Filistin'i avucunun içi gibi biliyor, üstelik seçkin birliklere de çok yakın.</p>

  <p class="block2">- İktidarı zorla alacak kadar mı?</p>

  <p class="block2">- Daha değil, General, şimdilik değil... Ne var ki, bu tümüyle imkânsız bir olasılık da değil. Setnaht'ın yasalara saygı göstereceğini, ülkeyi parçalayacak bir maceraya atılmayacağını umuyorum. Fazla iyimserlik, büyük bir hata olur, siz de öyle düşünmüyor musunuz?</p>

  <p class="block2">Mehi bir süre düşündü.</p>

  <p class="block2">Başbakan Bay böylesi önemli bilgileri boşuna açıklamıyordu ona. Per Ramessu'ya çağırmasının nedeni de sadece Teb'in ekonomik durumunu ve Suskun Nefer cinayetini tartışmak değildi.</p>

  <p class="block2">Böylesine ürkütücü bir rakibin karşısında, ölçülü bir tehlikeye atılmaya karar verdi.</p>

  <p class="block2">- Güveniniz ve verdiğiniz bilgiler beni onurlandırdı, ama benden ne istediğinizi anlayamadım.</p>

  <p class="block2">- İşte beklediğim soru, Mehi... Gerçekten de söylediklerimi devlet sırrı olarak görebilirsiniz. Size aktardığım bu bilgiler sizi ülkenin en bilgili yöneticilerinden biri yapıyor. Tabiî, başbakanı olmak umuduyla Setnaht'a bağlılığınızı da bildirebilirsiniz şimdi.</p>

  <p class="block2">- Başbakan, emin olun ki...</p>

  <p class="block2">- İnsan doğasını iyi bilirim, General, onun için de tedavi etmektense uyarmayı tercih ederim. Eğer yasal firavuna ihanet ederseniz, acımasız olurum.</p>

  <p class="block2">Mehi ve Serketa, Kraliçe Tausert'in varlığıyla onurlandırdığı görkemli bir şölenin konuklan arasmdaydı. Kraliçenin her zamankinden daha güzel, daha da tehlikeli olduğunu düşündüler. Serketa kadının çevresine yaydığı ışığı görüp, kıskandı. Karısının gözlerindeki parıltıyı gören Mehi, Serketa'nın öldürme tutkusunun ayaklandığını anladı.</p>

  <p class="block2">- Sakin ol, tatlı sevgilim, diye fısıldadı kulağına. Kraliçe kendi topraklarmdayken, erişilmez biri olur.</p>

  <p class="block2">Serketa yemeğin başından beri tek bir söz etmemiş olan yaşlı bir adama gülümsedi.</p>

  <p class="block2">- Buralı mısınız? diye sordu, ağzını açmasını sağlamak için.</p>

  <p class="block2">- Gerçekten de o talihe eriştim, güzel bayan, en ufak bir lekeye meydan vermeden, kusursuz bir meslek hayatı yaşadım. Böylece, gerçek önderlere hizmet etme fırsatını buldum.</p>

  <p class="block2">- Firavun Sipta sözünü ettiğiniz önderlerden değil mi yoksa? diye şaşırdı Mehi.</p>

  <p class="block2">- Şüphesiz hepimiz yasal firavuna saygıyla bağlıyız, yine de gençliği ve tecrübesizliği endişelendiriyor bizi. Umarım zaman müttefiki olur ve yönetmeyi öğretir ona.</p>

  <p class="block2">- Böylesi kutlamalara katılmaz mı? diye sordu Serketa.</p>

  <p class="block2">- Hiç. Şafak törenine katıldıktan sonra, zamanını tapınakta, eskilerin yazılarını okumakla geçiriyor. Böylesi bir kararlılık saygı verici bir şey ama, şimdiki duruma pek uygun görünmüyor.</p>

  <p class="block2">- Ben Tebliyim, dedi Serketa küçük bir kız gibi mırıldanarak, onun için Per Ramessu Sarayı'nı fazla tanımıyorum... Sakın siz ülkenin gerçek hâMminin Kraliçe Tausert olduğunu söylüyor olmayasınız?</p>

  <p class="block2">- Bundan kimsenin kuşkusu yok ki.</p>

  <p class="block2">- Bu da sizin hoşunuza gitmiyor gibi, dedi Mehi.</p>

  <p class="block2">Yaşlı adam kızarmış ördek sunmaya çalışan genç hizmetkârı elinin tersiyle itti.</p>

  <p class="block2">- Fazla meraklı olmayın, General, elinizdekilerle yetinmeye çalışın. Teb güzel bir kent, üstelik orayı çelik pençeyle yönetiyorsunuz, aldığınız sonuçlar da gerektiği gibi değerlendiriliyor. Bundan fazlasını istemek, sizi hiçbir müttefik bulamayacağınız tehlikeli yollara sürükler.</p>

  <p class="block2">- Başbakan Bay'ın sırlarını açarak beni onurlandırdığını bilmiyor musunuz?</p>

  <p class="block2">- Bu kentte olup da benim bilmediğim hiçbir şey yok. Onun için buradan bir an önce ayrılmanızı öneriyorum.</p>

  <p class="block2">Mehi hakarete uğramıştı, dikildi.</p>

  <p class="block2">- Kim oluyorsunuz da, benimle böyle konuşuyorsunuz? Yaşlı adam ayaklandı, Tebli çift onun yaşıyla hiç de bağdaşmayan çevikliğini görüp şaşırdı.</p>

  <p class="block2">- Sayısız görevim var, onun için resmî şölenlere katılmak âdetim yoktur pek, ama bu davet bana sizinle tanışma fırsatı verdi. Evime dönmeden önce, Setnaht'ın size ihtiyacı olmadığını ve gerçek bir generalin ilk görevinin firavununa itaat etmek olduğunu hatırlatmak isterim.</p>
</body>
</html>
