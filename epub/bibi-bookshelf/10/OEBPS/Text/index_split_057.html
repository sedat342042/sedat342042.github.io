<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_59">Altmışıncı bölüm</h1>

  <p class="block2">- Durum ciddiye benziyor, dedi Kurtarıcı Şed Paneb'e. Setnaht'ın mezarını kazan o üçü seni istiyor.</p>

  <p class="block2">Ustabaşı açık havaya çıktı.</p>

  <p class="block2">- Bir sorun mu var, Fened?</p>

  <p class="block2">- Bir felaket demek daha doğru! Senin yaptığın planı izleyerek, Amenmes'in ebedî istirahatgâhının içine düştük!</p>

  <p class="block2">- İmkânsız!</p>

  <p class="block2">- Ama gerçek, diye yakındı Araştırmacı İpuy.</p>

  <p class="block2">Paneb hemen mezarın başına gitti, İpuy'un abartmadığını anladı.</p>

  <p class="block2">- Ne yapacağız? dedi yorgunluğunu gizlemeye çalışmayan Naht.</p>

  <p class="block2">- Kazdığınız koridoru iyice tıkayın.</p>

  <p class="block2">- Şantiyeyi bırakacak mıyız?</p>

  <p class="block2">- Başka çare var mı?</p>

  <p class="block2">- Hiç hoşuma gitmemişti, diye hatırlattı Fened, hiç hoşuma gitmemişti!</p>

  <p class="block2">- Şikâyetlerini sonraya sakla, diye araya girdi Naht. Şimdilik, tıkamaya bakalım.</p>

  <p class="block2">Zanaatkarlar ağır bir sessizlik içinde geçide tırmanıyordu. Paneb önden gidiyor, ötekiler peşinden yetişmekte zorlanıyordu. Yukanya vardığında, sanki dünyada başka hiçbir şey yokmuşçasına, batan güneşe baktı.</p>

  <p class="block2">Zanaatkarlar tek bir söz bile etmeden yemeğe oturdular; sadece Kenhir gölgesiyle dağın bir bölümünü karartan dev adamın yanına gitme cesareti gösterdi.</p>

  <p class="block2">- Mezar günlüğünü yazmam gerekiyor, Paneb.</p>

  <p class="block2">- Sizi engelleyen mi var?</p>

  <p class="block2">- Herkes bu korkunç kazanın farkında, ben de olanları kaydetmek zorundayım.</p>

  <p class="block2">- İşinizi yapın, Kenhir.</p>

  <p class="block2">- Maalesef yeterli olmayacak...</p>

  <p class="block2">- Başka ne gerekiyor?</p>

  <p class="block2">- Ustabaşı loncanın kurallarının üzerinde değildir. Yaptığın hatanın ağırlığını göz önünde bulundurarak, lonca mahkemesini toplamam gerekiyor.</p>

  <p class="block2">Paneb Kenhir'e döndü.</p>

  <p class="block2">- Beni mi yargılayacaksınız?</p>

  <p class="block2">- Ya mahkeme seni aklar, sen de loncanın çalışmalarım yönetmeye devam edersin ya da suçlu bulunur ve çekilmeye mahkûm olursun.</p>

  <p class="block2">Mezar kâtibinin sözlerini uzun bir sessizlik isledi.</p>

  <p class="block2">- Mahkemenin karşısına çıkmayacağım, dedi Paneb sonunda. Duruşmanın sonucunu şimdiden biliyorum çünkü. Tek sorumlu benim, dolayısıyla da tek suçlu. Ustabaşınm güçlü sesini duyan zanaatkarlar yemeği bırakmış, kulak kesilmişlerdi.</p>

  <p class="block2">- Böyle davranma, diye öğüt vermeye çalıştı mezar kâtibi. Herkesin hayranlığını kazanmış olduğunu biliyorsun.</p>

  <p class="block2">- Görevden alınmamla sonuçlanacak bir hayranlık... Bir güneş ülkesinde yaşıyorsunuz, ama güneşin ışıldamasına dayanamıyorsunuz. Siz ve ben, aynı kumaştan dokunmadık. Sizin aradığınız rahat, güvenlik, ama yaz ışığının yüreğinizi doldurmasını kabul edemiyorsunuz. Yarın, köye dönecek ve yeni bir ustabaşı seçeceksiniz.</p>

  <p class="block2">Tüm zanaatkarlar ayaklandı.</p>

  <p class="block2">- Ne yapmayı düşünüyorsun? diye sordu Kenhir endişeyle.</p>

  <p class="block2">- Zirvenin havasını solumayı, ateşiyle yanmayı.</p>

  <p class="block2">Dev adamın yüzü öylesine sertti ki, kimse itiraza yeltenmedi. Paneb geçitteki köyden çıkarken, Güçlü Naht peşinden yetişti.</p>

  <p class="block2">- Oradan canlı dönemezsin!</p>

  <p class="block2">- Loncadan kovulacağıma göre, ne önemi var?</p>

  <p class="block2">- Mahkeme daha karar vermedi ki!</p>

  <p class="block2">- Yaptığım hata, cinayetten de beter. Hiçbir zanaatkar tersini söyleyemez. Onun için, zirveden adalet isteyeceğim.</p>

  <p class="block2">- Eğer zirve Paneb'i aklarsa, dedi Âlim Tuti, ekip şefimiz ve ustabaşımız olarak kalır.</p>

  <p class="block2">Kenhir'in başı eğilmişti. Zirvenin geçmişte kimsenin hatasını bağışlamadığını iyi biliyordu. Cesur Paneb'in, "Gönye ve Cetvel Kurulu"nun karşısına çıkması çok daha iyi olacaktı. Çünkü bu topluluk onun iyi niyetini mutlaka göz önüne alırdı. Oysa Paneb yarım ölçülerin adamı olmamıştı hiç. Ustaba-şılıktan, sade zanaatkârlığa inemezdi. Zirvenin kavurucu ateşinin karşısına çıkmakla bizzat tanrısal güçlerce hatasından arındırılmak ve tüm sanatını ifade etmeye karar verdiği Tausert'in ebedî istirahatgâhını yaratmaya devam etmek istiyordu. Tamamlanacak eser insanın önüne geçtiğinden, koşullar ne olursa olsun, mezar kâtibi olarak Kenhir'in bir ustabaşı karşısında hoşgörülü davranması imkânsızdı. Kuruluşundan beri Hakikat Meydanı'nm kuralı buydu; bu kural uygulanmazsa, lonca da olmazdı. Paneb'in topladığı hayranlığı düşününce, böylesine katı davrandığı için zanaatkarların nefretini çekeceğinden emindi Kenhir; ama buna hiç mi hiç aldırmıyordu; bu katılığı sayesinde, tüm köyü koruyordu o.</p>

  <p class="block2">- Sanırım, zirvenin hükmünü beklerken evimizde dinleneceğiz, dedi Çakal Unes, öfkeyle.</p>

  <p class="block2">- Ya da Kenhir işleri eline almaya karar verir, diye alay etti Halat Kasa. Yaşlı kâtip sataşmalara cevap vermedi, bastonuna dayanarak iniş yolunu tuttu. Kemikleri ağrıyordu, her zaman gözlerini kamaştıran görkemli manzaraya bakmak bile gelmiyordu içinden. Bundan böyle, Paneb'in infazcısı olarak görülecek, bunca sevdiği köyden ayrılmak üzere, emekliliğini istemek zorunda kalacaktı. Hiç olmazsa mezar kâtibi görevini, görevlerin en nankörünü gerektiği gibi yapmış olmanın huzuruyla ölecekti; iyi ama, Paneb kadar deneyimli bir çizimci, planı kopyalarken nasıl olur da böylesine korkunç bir yanlış yapardı? Firuze Kenhir'in bürosunun kapısının önünde duran Güçlü Niut'la karşılaştı.</p>

  <p class="block2">- Mezar kâtibinin Paneb'i ölüme gönderdiği doğru mu?</p>

  <p class="block2">- Tabiî ki değil! Zirvenin karşısına çıkmaya karar veren, Paneb. Kimse onu zorlamadı.</p>

  <p class="block2">- Ama Kenhir onu mahkemenin karşısına çıkarmak istiyordu !</p>

  <p class="block2">- Göreviydi de ondan, Firuze. Ustabaşı korkunç bir hata yaptı. Bil ki aynı açıklamayı Lekesiz Uabet'e de yaptım. Ne bir zanaatkar ne de bir Hathor rahibesi kurallarımızın katılığını eleştiremez. Kocam sadece kuralı uyguladı, bunun için onu kutlamaktan başka yapacak bir şey yok.</p>

  <p class="block2">- Neden ortaya çıkmıyor?</p>

  <p class="block2">- Çünkü üzgün ve bitkin. Paneb'in kararına sevindiğini mi sanıyorsun? Mezar kâtibini daha fazla rahatsız etmenin bir yararı yok, o sadece görevini yaptı. Kenhir'in genç karısının kararlılığından etkilenen Firuze geri çekildi ve bilge kadının evinin yolunu tuttu. Kızıl saçlı muhteşem kadın dev adamın ortadan kaybolabileceğini asla düşünememişti; sanki hiç aynlmamışlar gibi, kollarının sıcaklığını, arzunun ateşini hissetti.</p>

  <p class="block2">Ateşli vücutları ilk karşılaşmalarından beri hiç dinmeyen yoğun bir birleşme yaşamış, Firuze Paneb'i hiç aldatmamıştı. Oysa istediği erkeği kandıracak güzellikte özgür bir kadındı, ne var ki dev adamın metresi olduktan sonra, başka hiçbir tutkuya ihtiyacı kalmamıştı.</p>

  <p class="block2">Böylesine âşıkken... Loncanın ustabaşılığma yükselen o baş eğmez genç adam, sırlarını anlayamadığı tuhaf bir büyü yayıyordu çevresine. Hayır, onu kaybetmek niyetinde değildi!</p>

  <p class="block2">Bilge kadın, babası hakkında bilgi almaya çalışan küçük Selena'yla konuşuyordu.</p>

  <p class="block2">- Dağa tek basma çıktığı doğru mu?</p>

  <p class="block2">- Evet, Selena.</p>

  <p class="block2">- Zirveye çıkıp, tanrıçayı görmek mi istiyor?</p>

  <p class="block2">- İstediği o.</p>

  <p class="block2">Bilge kadının ona hiç yalan söylemeyeceğini bilen küçük kız, düşünceye daldı.</p>

  <p class="block2">- Tamam, ciğer hastalıkları hakkındaki papirüsü okuyacağım. Selena Işık'ın kütüphanesine çekildi.</p>

  <p class="block2">- Durumun ne denli ciddi olduğunun farkında değil, dedi Firuze.</p>

  <p class="block2">- Yanılıyorsun.</p>

  <p class="block2">- Selena öylesine sakin, öylesine aldırmaz duruyor ki!</p>

  <p class="block2">- Hem zirveyi hem de babasını biliyor.</p>

  <p class="block2">- İzin ver zirveye çıkayım, Işık, Paneb'e yardım edeyim!</p>

  <p class="block2">- Çok geç, Firuze, o buluşmaya yalnız gitmeli.</p>

  <p class="block2">- Hiç olmazsa biraz sebze çorbası için, dedi Güçlü Niut, koltuğuna büzülmüş oturan Kenhir'e.</p>

  <p class="block2">- Aç ya da susuz değilim.</p>

  <p class="block2">- Dertlenip aç kalarak Paneb'i geri getiremezsiniz ki.</p>

  <p class="block2">- Tüm köy benden nefret ediyor.</p>

  <p class="block2">- Kendinizle barışık olduğunuza göre, bunun ne önemi var?</p>

  <p class="block2">- Barışık, barışık... Söylemesi kolay! Güçlü Niut kaşlarını çattı.</p>

  <p class="block2">- Kendinizi neyle suçluyorsunuz?</p>

  <p class="block2">- Bilmiyorum, ama sanki önemli bir ayrıntıyı kaçırmışım gibi... Biraz şarap ver.</p>

  <p class="block2">- Şarabın zihninizi açacağını mı düşünüyorsunuz?</p>

  <p class="block2">- Bilinir mi?</p>

  <p class="block2">Niut kupanın dibine birkaç damla doldurdu. Kenhir bir türlü eline geçiremediği gerçeği kupayı başına dikerken yakaladı.</p>

  <p class="block2">- Bacaklarım beni yürütmeyecek kadar ağrıyor... Git Burun Fened'i bul ve Paneb'in çizdiği planı alıp gelmesini söyle.</p>
</body>
</html>
