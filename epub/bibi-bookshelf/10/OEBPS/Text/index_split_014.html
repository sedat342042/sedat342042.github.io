<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_15">On altıncı bölüm</h1>

  <p class="block2">Kenhir sırtındaki ağnlardan yakınıp homurdanarak, yük-ek arkalıklı iskemleye yavaşça oturdu. Sağında bilge kadın, olunda da Paneb vardı. Karşılarında, dört köşe yüzünde umutsuzluk işareti-kunan, Halat Kasa.</p>

  <p class="block2">- Tüm gerçeği duymak istiyoruz, dedi mezar kâtibi.</p>

  <p class="block2">- Tamam, tamam, diye onayladı taş yontucusu, ama gerek hiç de sandığınız gibi değil.</p>

  <p class="block2">- Geçen hafta, doğu yakasına gittin, değil mi?</p>

  <p class="block2">- Evet, tabiî, cenaze heykelcikleri almak istediğini söyle-en müstakbel bir alıcıyla buluşmak için.</p>

  <p class="block2">- Sahildeki meyhanede epey zaman geçirdin, doğru mu?</p>

  <p class="block2">- Hava sıcaktı, çok da susamıştım.</p>

  <p class="block2">- Epey içtin, öyle değil mi?</p>

  <p class="block2">- Çok susamıştım, dedim ya.</p>

  <p class="block2">- Oradakilere canını yakan cerahati uzun uzun anlattın.</p>

  <p class="block2">- Anlatmış olabilirim, diye itiraf etti Kasa.</p>

  <p class="block2">- Bilge kadının seni tedavi edeceğini söylemeyi de unuttun, tabiî.</p>

  <p class="block2">- Açık konuşmak gerekirse, neler anlattığımı pek iyi hatırlayamıyorum.</p>

  <p class="block2">- Baştabip Dakter'in topladığı ifadelere göre, korkunç acılar çektiğinden, bilge kadının da seninle hiç ilgilenmediğinden yakınmışsın.</p>

  <p class="block2">- Bunu hatırlamıyorum.</p>

  <p class="block2">- Tanıklar senin tehlikede olduğunu düşünüp sağlık yetkililerine haber vermiş.</p>

  <p class="block2">- Böyle bir şey istemedim ki!</p>

  <p class="block2">- Emin misin? diye sordu Paneb.</p>

  <p class="block2">- Olabildiğim kadar!</p>

  <p class="block2">- Müşterin kimdi?</p>

  <p class="block2">- Bana verilen adreste kimse yoktu. Tamam, çok içmiştim, ama adres ararken yanıldığımı sanmıyorum.</p>

  <p class="block2">- Ciddi bir kusur işledin, dedi Kenhir, cerahatlenen yaranı bilge kadına göstermeden köyden çıktığın için, ciddi bir kusur işledin.</p>

  <p class="block2">- Bir kız çocuğuna bakıyordu, araya girip zamanını harcamak istemedim.</p>

  <p class="block2">- Oysa bugün, senin yüzünden bilge kadın işini savsaklamakla ve görevini yerine getirmemekle suçlanıyor.</p>

  <p class="block2">Halat Kasa gözlerini yere indirdi.</p>

  <p class="block2">- Yargıçlar karşısında ifade verip, bu yanlışlığı düzeltirini.</p>

  <p class="block2">- Dakter bilge kadının üp konusunda yeteneksizliğini öne sürerek, görevden alınması için yasal işlem başlattı bile.</p>

  <p class="block2">Taş yontucusu yumruklarını sıktı.</p>

  <p class="block2">- Gidip o herifin kafasını kıracağım!</p>

  <p class="block2">- Sakın böyle bir salaklığa kalkışma, diye uyardı onu Kenhir.</p>

  <p class="block2">- Geriye bir tek yol kalıyor, dedi Işık. Baştabibe ve saray uzmanlarına hekimlik yeteneklerimi kanıtlamak.</p>

  <p class="block2">General Meni elindeki beyaz şarap kadehini bir dikişte boşalttı.</p>

  <p class="block2">- Sudan başka bir şey içmediğini biliyorum, sevgili Dakter, ama bu kez kuralı boz. Böylesi bir zaferi kutlamak gerekmez mi?</p>

  <p class="block2">- Bilge kadının çöküşü henüz resmîleşmedi.</p>

  <p class="block2">- Seçeneklerden en zorunu istemedi mi? Bana kalırsa, kendini mahkeme önünde savunmak, daha kolay olurdu. İşte bu kendini beğenmişlik onun sonu olacak.</p>

  <p class="block2">- Uzmanların tümünü rüşvete bulaştırmayı başaramadım, diye itiraf etti Dakter. İçlerinden bazıları bana düşman, bazıları da sadece dürüst. İnanılırlığımı yitirmemek için, bilge kadının uzmanların huzurunda tedavi edeceği hastayı da ben seçemeyeceğim. Hastayı seçmek, kurayla belirlenecek bir hekimin görevi olacak.</p>

  <p class="block2">- Güç bir hastalıktan söz ediyorsun, umarım.</p>

  <p class="block2">- İşte bundan emin olabilirsiniz! Bilge kadının ünü uzmanlardan çoğunu kızdırıyor, ama ben ciddi bir müdahalede bulunmazsam, yine de başarabileceğinden korkuyorum.</p>

  <p class="block2">- Aklından geçen ne?</p>

  <p class="block2">- Hasta belirlenir belirlenmez, yiyeceğine ya da içeceğine zehir katacağım. Bilge kadının yetenekleri ne denli inanılmaz olursa olsun, böyle bir hastayı kurtaramaz. Meslektaşlarının önüne, elinde bir cesetle çıkacak.</p>

  <p class="block2">Mehi'nin göğsü keyifle kabardı.</p>

  <p class="block2">- Hayranlık uyandırıcı bir bilginsin, sevgili dostum!</p>

  <p class="block2">- Yine de yeteneklerimin giderek söndüğü, sıkıcı bir görevin başında pinekliyorum. O büyük projelerinizden neden vazgeçtiniz?</p>

  <p class="block2">Birden ciddileşen general ayağa kalktı.</p>

  <p class="block2">- Neler saçmalıyorsun, Dakter?</p>

  <p class="block2">- Hakikat Meydanı'nın sonunda muzaffer olduğunu, tüm ülkenin bir krize saplandığını, sizin de Teb'i yönetmekle yetindiğinizi! Mısır'ı soluksuz bırakan eski geleneklere gelince, onlarla kimse mücadele etmiyor artık. Bu yüzden, düşlerimin bittiğinden başka, ne söyleyebilirim ki?</p>

  <p class="block2">- Vazgeçtiğim hiçbir şey yok, Dakter, kim olduğunu da unutmadım. Benim sayemde, çok önemli bir makama geldin; içimizde uyuyan biri varsa, o da sensin! Yıllardan beri bir savaş yürütüyorum; Işık Taşı'na sahip olduğu için, güçlü bir ordudan çok daha tehlikeli bir düşmana önemli kayıplar verdirdim.</p>

  <p class="block2">- Bütün bunlar ham hayal, General!</p>

  <p class="block2">- O taşı gördüğümü, gücünü bildiğimi unutma! Lonca Işık Taşı'nın gerçek gücünü kullanmadan da olsa, taşın sayesinde ayakta duruyor. O taşı ele geçirmek için, önce çevresindeki duvarları yıkmak gerekecek, o duvarlardan birincisi de bilge kadın. İşte senin işin bunun için çok önemli.</p>

  <p class="block2">Mayıs sıcağı bunaltıcıydı. Bu yüzden Dakter ve hekimleri sabahın erken saatlerinde yola çıkmışlar, Mehi'nin askerlerinin sürdüğü savaş arabalarına binerek Hakikat Meydanı'nın yolunu tutmuşlardı. Biraz arkalarından, köye su getiren eşek kervanı geliyordu. Gelenleri 1. Tabya'da bizzat Şef Sobek karşıladı. Derinleştirilmiş bir soruşturmayla Halat Kasa'nın anlattıklarının doğru olduğunu ortaya çıkarmasına rağmen, hâlâ kuşkuluydu Nübyeli. Eğer hain Kasa'ysa, bu hareketiyle dikkati üzerine çekmiş olmayacak mıydı? Dakter polis şefine tepeden baktı.</p>

  <p class="block2">- Bilge kadını getirin.</p>

  <p class="block2">- Girmenizde bir sakınca olmayan yardımcılar bölgesinde bekliyor sizi.</p>

  <p class="block2">Kısa kollu kırmızı bir elbise giymiş, boynuna altından ince bir gerdanlık takmış olan Işık hekimlerin gözlerini kamaştırdı. İçlerinde en yaşlı olanı, bir bağırsak uzmanı, bilge kadının karşısında saygıyla eğildi.</p>

  <p class="block2">- Bu denemeden başarıyla çıkmanızı diliyorum, dedi heyecanla.</p>

  <p class="block2">- Gevezelik istemez, diye araya girdi Dakter. Hastayı muayene etmeye hazır mısınız?</p>

  <p class="block2">- Hastayı mezar kâtibine ayrılmış yazıhaneye taşısınlar.</p>

  <p class="block2">Hasta elli yaşlarında, yüzü kül rengi, gözleri çukura kaçmış, iki büklüm bir erkekti. Bitkin olduğu her halinden belli, itiraz etmeden gösterilen yazıhaneye yöneldi.</p>

  <p class="block2">- Neler yaptığınızı görmesi için, bir tanık bulundurmakta ısrarlıyım, dedi Dakter.</p>

  <p class="block2">- Bence bir sakıncası yok.</p>

  <p class="block2">Bir cerrah tanık oldu. Işık çeşitli organların sesini dinledi, cildi inceledi, gözlerin dibine bakıp karnı yokladı. Bu uzun muayenenin sonunda Işık'ın alnı kırıştı, hastanın idrarını ve kulakmemesinden aldığı kanı inceledi.</p>

  <p class="block2">- Bitirdiniz mi? diye sordu cerrah.</p>

  <p class="block2">Işık bir bakışla meslektaşına hastanın yanında konuşmak istemediğini belli etti. Işık'ın rahatsızlığını fark eden hasta, konuşmaya karar verdi.</p>

  <p class="block2">- Teb'deyken, bana sadece sizin yardım edebileceğinizi söylemişlerdi.</p>

  <p class="block2">- Bu doğru, onun için size ilaçlar yazacağım.</p>

  <p class="block2">- Bitkinim, uzanmak istiyorum.</p>

  <p class="block2">Suskun Nefer'in dul karısı hastayı yatırması için Demirci Obed'e teslim ettikten sonra, jürinin huzuruna çıktı.</p>

  <p class="block2">- Dikkatini çeken bir şey oldu mu? diye sordu Dakter cerraha.</p>

  <p class="block2">- Olmadı. Muayene tüm kurallara uygun yapıldı.</p>

  <p class="block2">- Teşhisiniz, bilge kadın?</p>

  <p class="block2">- Ciddi bir kalp yetmezliği, ama bu yakından tanıdığım ve tedavi edebileceğim bir rahatsızlık. Maalesef çok daha kötü bir bulgu var.</p>

  <p class="block2">- Açıklayın, dedi hekimlerden en yaşlısı, şaşkınlıkla.</p>

  <p class="block2">- Hastanın vücudunda bir zehir dolaşıyor.</p>

  <p class="block2">- İmkânsız! diye itiraz etti kalp uzmanı. Hastayı bu sabah muayene ettim. Dediğiniz gibi olsaydı, görmüş olmam gerekirdi.</p>

  <p class="block2">- Bir daha muayene edin onu, göreceksiniz, benimle aynı sonuca varacaksınız. Uzmanlar şaşırmıştı, aralarında tartışmaya giriştiler.</p>

  <p class="block2">- Bu konuyu saptırmak için yapılmış, adi bir hile, dedi Dakter. Bilge kadın gerekli olacağına inandığı ilaçları sıraladı sakince.</p>

  <p class="block2">- Benim ekleyeceğim bir şey yok, dedi kalp uzmanı. Hemşiremizin yetenekleri konusunda en ufak bir kuşku kalmadığı açık.</p>

  <p class="block2">- Becerilerimin yetersiz olduğunu biliyorum, dedi Işık. Getirdiğiniz hasta ölmek üzere ve onu iyileştiremiyorum.</p>

  <p class="block2">- Bütün bu söylenenleri not edin! diye haykırdı Dakter. Hakikat Meydanı'nın bilge kadını, sizin huzurunuzda hasta tedavi etmek için gerekli becerilere sahip olmadığını itiraf etti! Demek yapılan suçlamalar doğruymuş; onun için hemen şimdi görevden alınmasını talep ediyorum.</p>
</body>
</html>
