<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_2">İkinci bölüm</h1>

  <p class="block2">Gizemlerin kutlanması sırasında sembolik olarak dul İsis'in kişiliğine bürünen, Hakikat Meydanı'nın bilge kadını, şimdi de o korkunç tecrübeyi kendi bedeninde yaşıyordu. Suskun Nefer hayattaki tek aşkı olmuştu, öyle de kalacaktı. Onun ölümünden beri, Işık yaşama isteği duymuyordu artık. En kötüsünün gelmesinden ürken Kapkara, bir an bile ayrılmıyordu sahibesinin yanından. Her zamankinden daha dikkatli, tek gözü açık uyuyordu uzun kafalı, kısa tüylü kara köpek. Gözünü sahibesinden ayırmıyor, gezintiye çıkmayı, oyun oynamayı aklından bile geçirmeden, evdeki yası paylaşıyordu.</p>

  <p class="block2">Işık, Nefer'in yanında yoğun ve sürekli bir mutluluk yaşadığı evi ayakta tutabilmek için gerekli işlerden pek azını yapıyordu sadece. Evin göz kamaştıran eşyası, doğal kararlılığı, sağlam kişiliği ve olağanüstü beceriyle insanları başarıya götüren ustabaşlannı onurlandırmak için zanaatkarların verdikleri bir armağandı.</p>

  <p class="block2">Kırk sekiz yaşındaki Işık zarif ve esnek vücudu, duru çizgileri, san parıltılı ipeksi saçlarıyla muhteşem bir kadındı. Yüzünden yumuşak ve sakinleştirici bir ışık yayılırdı; sesi ahenkli, gözleri de büyülü gibiydi. Köyün bütün sakinleri, örnek gösterilecek bir fedakârlıkla kendilerini tedavi eden bilge kadına karşı katıksız bir sevgi ve saygı duyuyorlardı.</p>

  <p class="block2">Oysa bilge kadının, görevinin gereklerini yerine getirecek gücü kalmamıştı artık. Nefer'in yokluğu Işık'ın kendi hayatını yutuyor, içini onunla yeniden buluşmak özlemiyle doldurup yavaş yavaş ölüme doğru itiyordu.</p>

  <p class="block2">Oda tek bir lambayla, loncanın marangozu Cömert Did-ya'nın elinden çıkma bir şaheser olan tek bir lambayla aydınlanıyordu; kireçtaşından yapılma bir tabanın üzerine oturtulmuş, papirüs biçimindeki sütunun üzerinde duran kaptaki yağ, keten fitili ıslatıyor, tıpkı mezarlarda kullanılan kandil-lerdeki gibi, bu kandilden de is tütmüyordu.</p>

  <p class="block2">Işık'ın uykusuz geceler boyunca sığındığı tek ışık buydu; alevin yumuşaklığında bazen kocasının yüzünü görür gibi oluyordu, ama düş hemen uçup gidiyor, geriye sadece umutsuzluk kalıyordu.</p>

  <p class="block2">Kapkara, sahibesinin korkunç kararını sezmişçesine, patisini bilge kadının koluna koydu. Işık daha fazla devam edemeyecek, bu durumu daha fazla kabullenemeyecekti; öte tarafın içinde boğularak, çektiği işkenceye bir son verecekti. Köpek patisinin teması, kahverengi gözlerdeki sevgi bir çeşit mucize yarattı; Nefer ışıkta görünüp konuştu. "Eğer ben başarısızlığa uğrar, ya da kaybolursam" diyordu ustabaşı, "Hakikat Meydanı'nın alevinin sönmesine izin verme. Aşkımız için, Işık, devam edeceğine söz ver bana." Ustabaşı bu sözleri hayattayken de söylemişti, ama Işık unutmuştu bu söylenenleri. Oysa şimdi Nefer öte taraftan gelip ona görevini ve sözünü hatırlatıyor, kendi yasını tutup gözyaşı dökmesine fırsat bile vermiyordu. Kafasının içinde şiddetli darbeler yankılandı. Kapkara endişeyle dikildi, havlayarak kapıya koştu. Biri kapıyı vuruyordu.</p>

  <p class="block2">-Aç, Işık! Yalvarırım, aç!</p>

  <p class="block2">Dul kadın Lekesiz Uabet'in sesini tanıdı. Kapkara havlamayı kesti, Işık kapıyı açtı.</p>

  <p class="block2">- Gel, durum ciddi.</p>

  <p class="block2">- Anlat, Uabet.</p>

  <p class="block2">- Paneb Nefer'in mezarına gitti. Eğer hayaletle savaşmak ta ısrar ederse, ölecek. Onu ancak sen vazgeçirebilirsin.</p>

  <p class="block2">Işık'ın yüzünde üzüntülü bir tebessüm belirdi.</p>

  <p class="block2">- Hâlâ birine yardım edebileceğime inanıyor musun?</p>

  <p class="block2">- Paneb senden başkasını dinlemez... Onu kaybetmek istemiyorum !</p>

  <p class="block2">- Bekle beni.</p>

  <p class="block2">Ustabaşının dul karısı odasına gitti, fildişi kakmalarla süslenmiş bir mücevher kutusu açtı. Kocasının ölümünden beri ilk kez gerdanlığını, küpelerini ve bileziklerini takarak, sapı yaşam gücünü betimleyen papirüse benzetilmiş bakır aynaya baktı.</p>

  <p class="block2">Aynada, güç ve gençlik görüntüsüne kavuşturabilmek için özenle makyaj yapılması gereken, acıdan bitkin düşmüş bir kadın yüzü gördü.</p>

  <p class="block2">Değişim o denli başarılıydı ki, Lekesiz Uabet gözlerine inanamadı.</p>

  <p class="block2">- Hiç bu kadar güzel olmamıştın! Çabuk gel... Önlerinde Kapkara ile Çirkin Hayvan, Suskun Nefer'in mezarına giden patikaya saptılar. Doğu kızıllaşıyordu. Uabet rüzgârdan ürperdi, adımlarını sıklaştırdı.</p>

  <p class="block2">Paneb saatler süren bir çalışmanın sonunda, mezar kuyusunu boşaltmayı başarmıştı. Yorgunluk nedir bilmeksizin, kilden bir mühürle kapatılmış tahta kapıya, Suskun Nefer'in diriliş odasının kapısına ulaşmıştı.</p>

  <p class="block2">Başını kaldırdığında, pembeleşmeye yüz tutmuş göğün görüntüsü önünde, Lekesiz Uabet'in yüzünü gördü.</p>

  <p class="block2">- Yukarı çık, Paneb!</p>

  <p class="block2">- Kesinlikle olmaz.</p>

  <p class="block2">- Mezara saldırmaya hakkın yok!</p>

  <p class="block2">- Gölge buraya sığındı, onu bulacağım.</p>

  <p class="block2">- Bilge kadın bunu yasaklıyor.</p>

  <p class="block2">- Bilge Kadın mı? Ama...</p>

  <p class="block2">- O da burada.</p>

  <p class="block2">Paneb kayadaki çıkıntılara tutundu, yırtıcı bir hayvan gibi tırmandı. Uabet'in sözüne inanmamış, kendi gözleriyle görmek istemişti.</p>

  <p class="block2">Işık gerçekten de oradaydı. Hathor rahibelerinin sembolik giysisi olan kırmızı, uzun elbisesini giymiş, en güzel mücevherlerini takmıştı.</p>

  <p class="block2">- Daha... daha ileri gitmemi yasakladığın doğru mu?</p>

  <p class="block2">- Ben de seninle gelmeliyim.</p>

  <p class="block2">- Çok tehlikeli! Kızıl gölgeyi gördüm, korkunç bir şey. Üstelik Nefer'e de benzemiyor.</p>

  <p class="block2">- O sadece tören sırasındaki bir yanlışlıktan doğan kötü bir güç.</p>

  <p class="block2">- Ben de öyle düşünüyorum, onun için saklandığı delikten çıkaracağım onu. Eğer elimden kurtulursa, kaçmasına</p>

  <p class="block2">izin verme.</p>

  <p class="block2">Paneb yine kuyunun dibine indi.</p>

  <p class="block2">Tereddüt etmeden mührü söktü, mezara giden kapıyı açtı.</p>

  <p class="block2">Aletleri, çamaşır sandıklarmı, mumyalanmış yiyeceklerle dolu sepetleri, heykelcikleri kenara iterek lahte yaklaştı. Kızıl gölge her an saklandığı yerden fırlayıp, üzerine atılabilirdi. Hakkından gelebileceğinden emin olmadığı bir hayvanın izini süren avcı gibi tetikte, önündekileri dikkatle, usulca itiyordu Paneb. İnanılmaz kas gücüne rağmen, olağanüstü yumuşak davranıp, bir kedi kadar sessiz olmayı beceriyordu usta ressam.</p>

  <p class="block2">İncecik yeşil bir kumaşla kaplı tabut, bir yatağın üzerine yerleştirilmişti. Mumyanın boynunda beş sıra beyaz nilüfer ve söğüt yaprağından yapılmış bir kolye, göğsünün üzerinde de persea ve asma çiçeğinden yapılmış bir demet vardı. Kapıdan giren solgun ışığın aydınlatamadığı mezarın büyük bölümü karanlığın pençesindeydi. Gölge o karalığın içinde gizleniyordu, ama henüz bulamamıştı Paneb onu.</p>

  <p class="block2">Kuşkusuz en iyisi, yeniden yukarıya çıkıp meşale getirmek, mezan aydınlatarak hayaletin gücünü yok etmek olacaktı; iyi de genç dev gerilerse, düşman fırsattan yararlanıp saldırmaz mıydı?</p>

  <p class="block2">Birden, bir düzensizlik dikkatini çekti; mumyanın başının altına yerleştirilmiş bakır gök çemberi neden hiç ışık yaymıyordu? Hiyeroglif metinlerle kaplı gök çemberinin, ölüyü karanlıkların iblislerinden koruyacak bir aydınlık saçması gerekmiyor muydu?</p>

  <p class="block2">Dev adam çembere dokunmak için yaklaştığında gerçeği anladı, çember yerindeydi yerinde olmasına ama, ters konulmuştu. Bu bir yanlışlık değil, bile bile yapılmış bir kötülüktü. Hain, Nefer'i öldürmekle yetinmemiş, bir de hayaletin doğması için çemberi ters yerleştirmişti.</p>

  <p class="block2">Paneb elini gök çemberine değdirir değdirmez, kızıl gölge saklandığı yerden fırladı.</p>

  <p class="block2">Ağzı çapılmış, alnı yukarıdan aşağıya inen tek bir kırışıkla bölünmüştü, zanaatkarı bir kere daha boğmaya çalıştı.</p>

  <p class="block2">Eline geçiremediği düşmanıyla boğuşmak yerine, Paneb mumyanın başı altındaki çemberi alıp, doğru yerleştirmekle yetindi.</p>

  <p class="block2">Saldırganın pençesi gevşemeye, soluğu daralmaya başlamıştı bile. Birden gök çemberinden bir alev parlayıp uzadı, kızıl gölgeye dokundu. Hay; tetin gözleri acıdan öylesine büyüdü ki, önce kafasını, sonra da tüm vücudunu yutacak iriliğe ulaştı.</p>

  <p class="block2">Paneb soluk almayı başardı, ne var ki boynundaki korkunç acıdan tiz bir çığlık attı. İçinden gelen bir tepkiyle hayalete vurdu, kızıl gölge önce alevden bir küreye dönüştü, sonra da toprağa karışıp yok oldu. Genç dev sendeleyerek kapıya, temiz havaya yöneldi.</p>

  <p class="block2">Mezar kuyusunun duvarlarının birbirlerine yaklaştığını görünce, öleceğini anladı.</p>

  <p class="block2">- Çık, Paneb, diye haykırıyordu Lekesiz Uabet, çabuk çık!</p>
</body>
</html>
