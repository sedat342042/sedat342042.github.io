<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_65">Altmış altıncı bölüm</h1>

  <p class="block2">Hakikat Meydanı zanaatkârlarının hepsi de bayramlıklarını giymiş, milyon yıllık tapınağının açılış ayini için Firavun Kraliçe Tausert'in gelmesini bekliyordu. Güneş birazdan tepeye varacak, olağanüstü güzel orantılı küçük tapınağı ışığıyla yıkayacaktı.</p>

  <p class="block2">Sakin göğün üzerinde ibişler ile pembe flamingolar uçuyor, Kuzey Rüzgârı da kendine yonca ziyafeti çekiyordu.</p>

  <p class="block2">- Bütün gün böyle bekleyecek miyiz? diye sızlandı Somurtkan Karo.</p>

  <p class="block2">- Gerekirse, neden olmasın? diye haşladı onu Neşeli Renupe .</p>

  <p class="block2">- Senin sıcaktan etkilenmediğin belli! diye itiraz etti Kararlı Gau.</p>

  <p class="block2">- Sen söyleyince...</p>

  <p class="block2">- Belki bir şeyler içmek için izin koparırız, diye önerdi Halat Kasa. Gölgedeki taburesinde oturan mezar kâtibi, aslında şafakta başlaması gereken törenin düzeniyle uğraşmıştı. Dakikalar geçtikçe, endişesi daha da artıyordu.</p>

  <p class="block2">- Tausert gelmeyecek, diye mırıldandı Paneb.</p>

  <p class="block2">- Belki de sadece gecikmiştir.</p>

  <p class="block2">- Öyle olmadığını biliyorsunuz.</p>

  <p class="block2">- Tören ertelenmedi! Biraz daha sabır...</p>

  <p class="block2">- Zanaatkarlar aç ve susuz, Kenhir.</p>

  <p class="block2">Yaşlı kâtip güçlükle doğruldu, kraliçenin Jta'sına her sabah armağanlar sunmakla görevli rahiple konuşmaya başladı. Genç rahip saraya giderek durumu öğrenmeyi kabul etti.</p>

  <p class="block2">Şantiyeden çıkınca, kentten gelen bir heyetle karşılaştı. Birkaç cümle konuştuktan sonra, Kenhir'in yanına döndü.</p>

  <p class="block2">- Haşmetmeapları gelemeyecek, dedi Kenhir'e. Tapmağın açılışını biz yapacağız.</p>

  <p class="block2">- Töreni neden ertelemiyoruz? dedi ustabaşı.</p>

  <p class="block2">- Haşmetmeaplarının emirleri açık.</p>

  <p class="block2">Lonca üyeleri, bilge kadının müdahalesiyle tapınağı canlandırmaya ve enerjisini yayar duruma getirmeye gittiler. Bakalım bu doğum kraliçenin sağlığına kavuşmasına yarayacak mıydı?</p>

  <p class="block2">General Mehi'nin büyük villasında her zamanki hareketlilikten eser yoktu. Aşçı ne yemekler hazırlayacağını bilemiyor, Serketa çılgınlığa yakın bir durumda olduğundan, kimse ev sahibesinden talimat almaya cesaret edemiyordu. Sonunda, Mehi'nin yatak odasının kapısı açıldı. Sarayın başhekimi göründü.</p>

  <p class="block2">- Evet, Doktor?</p>

  <p class="block2">- Kocanız kurtuldu.</p>

  <p class="block2">- Kalbi çok etkilenmiş mi?</p>

  <p class="block2">- Pek sanmıyorum. Bu sadece basit bir uyarı, ama yine de daha az çalışıp dinlenmek zorunda kalacak. Fazla aşırılığa kaçmazsa, yazdığım ilaçlar onu kısa sürede ayağa kaldırır. Serketa hekime teşekkür etmeye gerek bile duymaksızın, kocasını güçten düşmüş, iktidara giden yolda yürüyemeyecek bir durumda görmekten korkarak, odaya daldı. Eğer durum gerçekten de böyleyse, o zaman hekimin Mehi'yi kurtarması boşa gitmiş olacaktı; bu ağır yükten kurtulma işi de Serketa'ya kalacak demekti.</p>

  <p class="block2">Oysa Mehi ayaklanmış, teni pespembe, elindeki incirleri atıştırıyordu.</p>

  <p class="block2">- Kendini nasıl hissediyorsun, tatlı sevgilim?</p>

  <p class="block2">- Çok iyi, ama açım! Endişelenme, kalbim granit kadar sağlam, üstelik bir anlık bir yorgunluğun beni yavaşlatacağına da inanma sakın.</p>

  <p class="block2">Serketa küçük bir kız çocuğu gibi zıpladı.</p>

  <p class="block2">- Kanıtlamak ister misin?</p>

  <p class="block2">Mehi karısının göğüslerini avuçladı.</p>

  <p class="block2">- Hayatında benden daha güçlüsüne rastlaman imkânsız, oysa şimdi acele bir işim var. Libyalılar için altın gerekiyor, bugün de Nübye'den altın gelecek.</p>

  <p class="block2">- O altını Kamak Tapınağı'na teslim etmen gerekmiyor mu?</p>

  <p class="block2">- Gerekiyor tabiî. Ben de teslim edeceğim.</p>

  <p class="block2">- Ama...</p>

  <p class="block2">- Dostumuz Daktîr ilginç biri. Bu küçük sorunu halletmek için, yardımını isteyeceğim.</p>

  <p class="block2">Tapınağın güzelleştirilmesinde kullanılacak altın ve gümüş külçelerini Karnak hazinesine götürmekle görevli askerî birliğin başmda bizzat General Mehi vardı. Büyük rahip generali birkaç dakikalığına kabul edip, aldığı önlemler nedeniyle kutladı. Mehi bu her şeyden değerli malzemenin güvenliğini üstlendiğinden beri, ne hırsızlık olmuştu ne de herhangi başka bir olay.</p>

  <p class="block2">Altın, tapınak kapılarında ve heykellerde, gümüş de salonlardan birinin döşemesinde kullanılacak, böylelikle söz konusu salon hayatın temel güçlerinin doğduğu esas göle benzeyecekti.</p>

  <p class="block2">Her zamanki gibi, Karnaklı bir kuyumcu getirilen madenleri incelemeye başladı. Genellikle bu incelemeyi yapan, yaparken de fazla oyalanmaktan hoşlanmayan, emeklilik yaşına gelmiş, yaşlı bir zanaatkardı. Nübye'de çalışan Mısırlı denetçilerin Teb'e düşük ayarlı altın ya da gümüş göndermeleri söz konusu olamazdı zaten.</p>

  <p class="block2">Oysa bu kez, yaşlı zanaatkar hasta olduğundan, yerini titizliğiyle ünlü genç bir meslektaşı almıştı. Külçelerin üzerine "iyi" damgasını vurmadan önce, kılı kırk yaran bir kuyumcuydu.</p>

  <p class="block2">- Gel de yemeğe gidelim, dedi bir arkadaşı. Beş saattir başını kaldırmadan çalışıyorsun!</p>

  <p class="block2">- Geliyorum... Dur, bir dakika daha!</p>

  <p class="block2">- Acele et, acıktım.</p>

  <p class="block2">- Ama bu imkânsız...</p>

  <p class="block2">- Ne oldu?</p>

  <p class="block2">- Başkuyumcuya haber vermeliyiz.</p>

  <p class="block2">- Şimdi rahatsız edecek değiliz ya!</p>

  <p class="block2">- Yemeği falan unut... Bu çok ciddi.</p>

  <p class="block2">Mezar kâtibi ustabaşıyla sohbet ederken, Güçlü Niut sözlerini kesti.</p>

  <p class="block2">- Karnak'ın başkuyumcusu ana kapıda sizi bekliyor. Kenhir ile Paneb şaşkınlık içinde birbirlerine baktı; bu önemli şahsiyet Amon'un kutsal kentinden dışarıya adım atmayan, Hakikat Meydanı'nı desteklemeyen biri olarak tanınırdı.</p>

  <p class="block2">Ustabaşı mezar kâtibinin kalkmasına yardım etti, bastonunu uzattı.</p>

  <p class="block2">- Bilge kadının tedavisine yeniden başlamanız ve ilaçlarınızı düzenli almanız gerekiyor, dedi Niut. Yoksa gerçekten ihtiyarlayacaksınız.</p>

  <p class="block2">Haklı çıkamayacağı bir tartışmaya girmektense, evinden aceleyle çıkmayı tercih etti Kenhir.</p>

  <p class="block2">Karnak'ın başkuyumcusu her zamanki gibi kendini beğenmiş bir tavır sergiliyordu, ama Paneb adamın saldırganlığının gerisinde belli belirsiz bir endişe sezmekte gecikmedi. Üstelik, yardımcılar bölümüne gelmesine neden olan soruna doğrudan girmekte de zorlanıyordu besbelli.</p>

  <p class="block2">- Konuştuklarımızı kimse duymamalı, dedi büyük bir gerginlikle.</p>

  <p class="block2">- Buradan yüz metre öteye, tepenin eteğine oturalım, dedi Paneb. Orada bizi kimse rahatsız etmez.</p>

  <p class="block2">Kenhir'in gözlerinden, eğlendiği anlaşılıyordu. Kendini beğenmiş şahsiyetin loncanın yardımına ihtiyacı olduğu açıktı; kelimelerin ağzından böylesine zorlukla çıkmasının nedeni de buydu.</p>

  <p class="block2">- Başımız dertte, dedi Karnak başkuyumcusu.</p>

  <p class="block2">- İşini gerektiği gibi yapmayan bir zanaatkar mı? diye sordu Kenhir.</p>

  <p class="block2">- Hayır, tabiî ki hayır... Kuşkulu bir sevkiyat.</p>

  <p class="block2">- Nübye'den gelen?</p>

  <p class="block2">- Evet, doğru.</p>

  <p class="block2">- İmkânsız! diye haykırdı mezar kâtibi. Nübye'deki denetçilerin affı yoktur!</p>

  <p class="block2">- Ben de öyle düşünüyorum, zaten şimdiye kadar hep dediğiniz gibi oldu... Oysa bu kez kuşkulandık, onun için de bir değerlendirmeye ihtiyaç duyduk... yabancı bir değerlendirmeye.</p>

  <p class="block2">- Başka bir deyişle, Alim Tuti'nin, Hakikat Meydanı kuyumcusunun fikrini almak istiyorsunuz.</p>

  <p class="block2">- Eğer onu kandırmayı başanrsanız... Çünkü bildiğiniz gibi, pek sevişmeyiz. Tuti gerçekten de kendinden daha az yetenekli birinin emrinde çalışmaya dayanamamış, bu nedenle de Karnak'tan ayrılmıştı.</p>

  <p class="block2">- Bunun cevabını sadece kuyumcumuz verir, dedi mezar kâtibi, aldığı keyfi gizlemeye çalışarak. Ustabaşı isteğinizi ona iletir, ancak şimdiden bir söz vermemiz imkânsız.</p>

  <p class="block2">Kenhir gibi Paneb de konuklarının karşısında baş eğmeye hiç mi hiç niyetli değildi, yine de konuğun kaderin elinde bir oyuncak olduğunu, böylesi bir işareti de kesinlikle hafife almamak gerektiğini düşündü.</p>

  <p class="block2">Tuti birkaç manyetizma seansından sonra, karaciğerinin kanallarını açmayı başaran bilge kadının muayenehanesinden çıkıyordu. İnatçı bir migrenden kurtulmuş, kendi kendine söz verdiği krallara layık yemeği düşünüyordu ki, usta-başına rastladı.</p>

  <p class="block2">- Bir uzman görüşüne ihtiyacım var, Tuti.</p>

  <p class="block2">- Sorun değil... Nasıl bir madde üzerinde?</p>

  <p class="block2">- Değerli maden külçeleri.</p>

  <p class="block2">- Elimizdekilerin hepsini denetledim, en ufak bir kusur yok.</p>

  <p class="block2">- Ben Karnak başkuyumcusunun getirdiği külçelerden söz ediyorum. Âlim Tuti küplere bindi.</p>

  <p class="block2">- Beceriksiz olduğu kadar kendini beğenmiş o küçük zorba mı? Kendi işini kendi görsün!</p>

  <p class="block2">- O adam için, buraya kadar gelmek de kolay olmamıştır.</p>

  <p class="block2">-Yetmez! Dağdaki bütün patikaları dizlerinin üzerinde tırmansın hele, sonra düşünürüz.</p>

  <p class="block2">- Senden külçeleri incelemeni isteyen benim, Tuti.</p>

  <p class="block2">- Ustabaşı olarak mı demek istiyorsun?</p>

  <p class="block2">- Evet.</p>

  <p class="block2">- O zaman değişir... O beceriksizle konuşmak zorunda kalmayacağım, değil mi?</p>

  <p class="block2">- Ben aracılık ederim.</p>

  <p class="block2">- Altın külçeleri kusursuz görünüyordu, dedi başkuyumcu titrek bir sesle, bir tek bunun dışında.</p>

  <p class="block2">Tuti külçeyi tarttı, minik bir kalemle kazıdı, sonra kalbinin üzerine yerleştirdi.</p>

  <p class="block2">- İçinde gümüş var ki, bunda şaşılacak bir şey yok. Buraya alay edilmek için çağınldıysam, derhal giderim!</p>

  <p class="block2">- Hayır, hayır! diye yalvardı başkuyumcu. Aynı fikirdeyiz, fazla ukalalık etmek isteyen genç denetçimi azarladım zaten. Öte yandan, bu gümüş külçesi hakkındaki değerlendirmesi...</p>

  <p class="block2">- Daha fazlasını söylemeyin, dedi Tuti. Yaptığı incelemeden memnun kalmadı.</p>

  <p class="block2">- Atölyeme gitmem gerek, dedi.</p>

  <p class="block2">Tuti bir saat kadar sonra döndü, gözlerini başkuyumcunun gözlerine dikti.</p>

  <p class="block2">- Ne dedi, o genç denetçiniz?</p>

  <p class="block2">- Külçenin bir tuhaflığı olduğunu, bu yüzden "iyi" damgası vurmaktan çekindiğini.</p>

  <p class="block2">- Böylesi bir sezgiye sahip birini hemen terfi ettirmeniz gerekir, çünkü o delikanlı madenden anlıyor! Karşınızda dâhi bir sahtekâr var, sadece benim bildiğimi sandığım bir yöntem kullanımş. Beyaz ve yumuşak kalay dört kez temizlenir, altı ölçeği beyaz Galiçya bakınyla karıştırılır ve görünüşüyle tecrübeli teknisyenleri bile kandıracak sahte gümüş elde edilir.</p>

  <p class="block2">Bilge kadın bayılan Karnak kuyumcusunu kendine getirmeye çalışırken, Kenhir Şef Sobek'i çağırttı.</p>

  <p class="block2">Mezar kâtibi, ustabaşı, Alim Tuti, Nübyeli polis ve titreyen elleri ne denli sarsıldığını gösteren konukları 5. Tabya'daki büroda toplandılar.</p>

  <p class="block2">- Bu gümüşün çıkarıldığı madene birini göndermeli, dedi Kenhir. Gönderirken de, belki de bu sahtekârlığa bulaşmış Karnak yönetimine haber vermemek gerek.</p>

  <p class="block2">- Böyle bir şeyi nasıl düşünürsünüz! diye öfkelendi başkuyumcu.</p>

  <p class="block2">- Yaşlı bir kaz gibi bağırmaktan vazgeçin, diye öğütlendi mezar kâtibi. Ya maden ile Karnak arasında bir işbirliği vardır ya da madenin teslim ettiği külçelerde bir sorun olmaması gerekir.</p>

  <p class="block2">- Öyleyse, hırsızlık ve değişiklik sevkıyat sırasında yapılmış olmalı, dedi Paneb.</p>

  <p class="block2">- Koşullar gözden geçirilip, sorumlular sorgulanmalı, dedi Sobek.</p>

  <p class="block2">- İşte bu yüzden, iki adamın ve Alim Tuti'yle birlikte, hemen yola düşeceksin. Emin olmadan da dönmeyin sakın.</p>
</body>
</html>
