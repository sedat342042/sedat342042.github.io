<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_67">Altmış sekizinci bölüm</h1>

  <p class="block2">- Size bir mektup var, dedi Güçlü Niut, taze süt, kurutulmuş balık ve sıcak ekmekten oluşan güçlendirici kahvaltısı-nı silip süpürmeye çalışan Kenhir'e.</p>

  <p class="block2">- Oku bakalım.</p>

  <p class="block2">Okunanı dinledikçe, soluğu tıkanacak gibi oldu mezar kâtibinin.</p>

  <p class="block2">- Git Paneb'i çağır!</p>

  <p class="block2">İnanılmaz belge ustabaşında da aynı şaşkınlığı yarattı.</p>

  <p class="block2">- Bu bir tahrik, diyebildi sonunda.</p>

  <p class="block2">- Peki ama ya gerçekse? Böylesi durumlarda, sonuçtan korkup ötenler hep görülür.</p>

  <p class="block2">- Ne önerirsiniz, Kenhir?</p>

  <p class="block2">- En basit çözümü. Belki de sonunda hayatımızı kimin kararttığını da öğreniriz. Hesaplara eğilmiş Tran-Bel'in deposuna giren Serketa, gerçekten de tanınmayacak bir haldeydi.</p>

  <p class="block2">Hakikat Meydanı'ndaki hain, kopyalarını çıkardığı, her birini tek ve orijinal diye satüğı modeller göndermeyi kestiğinden beri, Tran-Bel'in cirosu gözle görülür biçimde düşmüştü. Oysa Tran-Bel'in tek tanrısı, bir ananın bebeğinin ağırlık eğrisini izlediği türden bir dikkatle izlediği cirosuydu. Müşterilerinin sayısına, onları kandırmakta gösterdiği ustalığa rağmen, işleri istediği gibi gitmiyordu bir türlü. Bir muhasebeciydi o, marangoz değil, bu yüzden yaptığı tüm denemeler başarısızlıkla sonuçlanmıştı. Bu yüzden, malî durumunu bir an önce düzeltmesi gerektiğini düşündü. General Mehi ile karısına şantaj yapmak, en mahrem bilgileri açıklamakla tehdit etmek fikri de bu karardan doğmuştu.</p>

  <p class="block2">- Sabırsızlanmaya başlamıştım, Bayan Serketa. Beni büyük projelerden birine dahil etmeyi düşünüp düşünmediğinizi merak ediyorum.</p>

  <p class="block2">- Hem de en büyük projeye, dostum. Tran-Bel muhasebe papirüsünü dürdü.</p>

  <p class="block2">- Ciddi misiniz?</p>

  <p class="block2">- Olabildiğim kadar ciddiyim. Kader bizi müttefik olmaya zorladığına göre, neden güçlerimizi birleştirmeyelim?</p>

  <p class="block2">- Neymiş, sözünü ettiğiniz proje?</p>

  <p class="block2">- Anlattığım zaman, artık geri adım atamazsın, içimizde art niyet olmadan, birlikte hareket etmek zorunda kalacağız. Kabul ediyor musun?</p>

  <p class="block2">- Konuşun, Bayan Serketa.</p>

  <p class="block2">- Uzun araştırmalardan sonra, sonunda I. Amenofis'in mezarının yerini belirledik. Orasını soyacağız.</p>

  <p class="block2">- İyi ama... Krallar Vadisi'ne nasıl gireceksiniz? Serketa'nın tebessümü aşağılar gibiydi.</p>

  <p class="block2">- Zanaatkarların kurnazlığı, paha biçilmez hazineler dolu o mezarın, yasak vadide bulunduğu söylentisini yaymaktı. Oysa şimdi bunun gerçek olmadığını biliyoruz.</p>

  <p class="block2">- Mezarın yerini biliyor musunuz?</p>

  <p class="block2">- Yarın gece, Amenofis'in mezarmdaki hazineyi alacağız. Eğer istiyorsan, sen de katılırsın.</p>

  <p class="block2">- Çok daha fazlasını istiyorum; soygunun bütün ayrıntılarını ve bu soygunu kendi bulacağım adamlarla gerçekleştirmeyi.</p>

  <p class="block2">Serketa kuşkulu görünüyordu.</p>

  <p class="block2">- Mehi'yi ikna etmekte çok zorlanacağım...</p>

  <p class="block2">- Koşullarım böyle. Bunlar değişmez koşullar. Mezar nerede?</p>

  <p class="block2">- Güneş batımından sonra, Tot tepesinin eteğinde buluşacağız. Sana planı verecek ve ganimeti paylaşmak için orada bekleyeceğim.</p>

  <p class="block2">- Tamam, ama yalnız gelin.</p>

  <p class="block2">Yanında en az kendi kadar istekli üç eski işçisiyle, çevreyi kolaçan etti sahtekâr mobilyacı. Her türlü bakıştan uzak bu bölge, böylesine önemli bir mezan saklamak için uygun bir yer olarak görünüyordu. Üstelik gözcü, Serketa'nın yalnız geldiğini de bildirmişti.</p>

  <p class="block2">- Plan yanınızda mı? diye sordu Tran-Bel, gergin bir sesle.</p>

  <p class="block2">- İşte.</p>

  <p class="block2">Kalın bir iple bağh deri bir kese uzattı, tüccar ipi zorlukla çözüp, kesenin içini en bir papirüs çıkardı. Ay ışığına tuttu.</p>

  <p class="block2">- Mezar fazla uzak değil... Batıya doğru, ikinci tepenin hemen ardında.</p>

  <p class="block2">- Kapıya varabilmek için gerekli malzemeniz var mı?</p>

  <p class="block2">- Tabiî var, güçlük çekmeyeceğiz.</p>

  <p class="block2">- Çabuk olun!</p>

  <p class="block2">Dört hırsız, inanılmaz bir ganimet bulacaklarından, yaptıklarının cezasız kalacağından emin, hızlı adımlarla hedeflerine doğru yürüdü. Tran-Bel şimdiden ganimetin büyük bölümünü kendine ayırmaya kararlıydı.</p>

  <p class="block2">Çete gözden kaybolur kaybolmaz, Mehi'nin karısı oradan uzaklaştı. Tran-Bel gerçekten de Mehi'yi suçlayıcı bir ihbar mektubu yazmıştı, ama bu mektubu vezir yardımcısına, Mehi'nin en büyük destekçisine göndermekle büyük bir hata yapmıştı. Yüksek memur mektubu önemli bir para karşılığında yok etmekte sakınca görmemişti tabiî.</p>

  <p class="block2">Şimdiyse Tran-Bel artık bir tehlike değil, generali loncayla karşı karşıya getiren savaşta yararlı bir piyon durumundaydı.</p>

  <p class="block2">- Burası, diye fısıldadı Tran-Bel. Kazmaya başlayalım. Kazmalar toprağı yardı, dört adam kısa süre sonra bir dizi basamakla karşılaştı.</p>

  <p class="block2">Mobilya tüccarının hayretten fal taşı gibi açılmış gözlerinin önünde, mühürlü bir kapı.</p>

  <p class="block2">- Zengin olduk, çocuklar!</p>

  <p class="block2">Tran-Bel mührü kırmak için kazmasını kaldırmıştı ki, Sobek'in kalın sesi kolunu havada dondurdu, öteki hırsızları oldukları yere mıhladı.</p>

  <p class="block2">- Mezara saldırırken suçüstü yakalandınız, dedi Nübyeli polis. Sakın kaçmaya kalkışmayın, adamlarım sizi delik deşik eder.</p>

  <p class="block2">Hepsi böylesine ağır bir suçun ölümle cezalandırılacağını, hiçbir yargıcın hoşgörü göstermeyeceğini biliyordu.</p>

  <p class="block2">Hırsızlardan biri, çöle doğru koşarak kaçmayı denedi. Gırtlağına bir ok saplandı, yere devrildiğinde ölmüştü.</p>

  <p class="block2">- Sizler, sakin olun, yoksa aynı kaderi paylaşırsınız!</p>

  <p class="block2">Demek, Kenhir'e gönderilen ve altında Tran-Bel'in işçilerinden birinin imzası bulunan mektup, palavra değildi. Mezar kâübi tarafından görevlendirilen ve hırsızları suçüstü yakalamayı planlayan Sobek ellerini ovuşturuyordu.</p>

  <p class="block2">- Ben Tran-Bel'im, dürüstlüğümü herkes bilir! Sakın bana dokunmayın!</p>

  <p class="block2">- Korkmak için biraz geç kaldın, aslanım! Kelepçeleri takın.</p>

  <p class="block2">- Ben... Ben değilim... Bütün bunlar...</p>

  <p class="block2">Siyah saçları yusyuvarlak kafasına yapışmış, yüz çizgileri acıyla kasılmış, midesi ekşimiş Tran-Bel kollarım Sobek'e uzatü ve yüzükoyun yere devrildi.</p>

  <p class="block2">- Ona dokunan olmadı, Şef, diye şaşırdı polislerden biri. Cesetten bir çürük kokusu yükseliyordu. Serketa geç etki</p>

  <p class="block2">gösteren bir zehir seçmiş, böylelikle şantajcının, Kenhir'in alarma geçirip hırsızları tutuklamakla görevlendireceği güvenlik güçlerine itirafta bulunmasını önlemişti.</p>

  <p class="block2">Her şey tam istediği gibi olmuş, Tran-Bel zehre bulanmış ipi çözdükten sonra kumların üzerine atmışü. O dakikadan itibaren, sadece yarım saatlik bir ömrü kalmıştı; ancak mezarın kapısına ulaşacak, sonra da can çekişecek kadar bir süre.</p>

  <p class="block2">Kenhir tereddütlüydü.</p>

  <p class="block2">- Demek Hakikat Meydanı'na zarar vermek isteyen, o mobilya tüccarıydı...</p>

  <p class="block2">- Kesinlikle değil, diye itiraz etti Sobek. O herif bir maşadan fazla bir şey olamaz.</p>

  <p class="block2">Bilge kadın polis müdürünün söylediklerini destekledi, ustabaşı da onlara katıldı.</p>

  <p class="block2">- Bu olay, bir şaşırtmacadan başka bir şey değil, diye devam etti polis şefi. Mehi'nin peşini bırakmamak gerek. Tran-Bel zehirlendi, bu korkunç uzmanlığı Teb Merkez Laboratuvarı yöneticisi ve generalin dostu Dakter'den daha iyi kim bilebilir?</p>

  <p class="block2">- Bütün bunlar varsayım, diye cevap verdi Kenhir.</p>

  <p class="block2">- İçgüdüm, Mehi'nin yakında gürültü çıkaracağını söylüyor, diye ısrar etti Nübyeli.</p>

  <p class="block2">- Ben de öyle düşünüyorum, diye destekledi onu bilge kadın, bana kalırsa giderek daha tehlikeli olacak.</p>

  <p class="block2">- Öyleyse ne yapmalı? diye sordu Kenhir endişeyle. Tausert de zarar vermesini önleyemeyeceğine göre...</p>

  <p class="block2">- Firavun Setnaht'a haber verelim, diye önerdi ustabaşı.</p>

  <p class="block2">- Sağlam kanıt olmadan mı?</p>

  <p class="block2">- Sorumluluğu üstleniyorum.</p>

  <p class="block2">- Eğer Mehi tehlikede olduğunu anlarsa, şiddetli bir tepki gösterir, dedi Sobek.</p>

  <p class="block2">- Bize saldırmayı da göze alamaz ya! diye öfkelendi mezar kâtibi. Teb birlikleri böylesine mantıksız bir emre uymaz.</p>

  <p class="block2">- Ben yine de önlemlerimi alayım, dedi Nübyeli.</p>

  <p class="block2">- Hain de ona içerden yardım etmeye çalışacak, diye hatırlattı Paneb.</p>
</body>
</html>
