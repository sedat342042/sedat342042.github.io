<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_8">Sekizinci bölüm</h1>

  <p class="block2">Güçlü Niut'un bitmek tükenmek bilmeyen çalışması sa-esinde, Kenhir'in evi yeni bir mücevher gibi, pırıl pırıldı. Zarif mobilyaların üzerinde tek bir toz zerresi bile görülmüyor, genç kadın Kenhir'in arşivlerine dokunmadan çalışma odasını silip süpürmeyi başanyordu. Niut'un kusursuz bir aşçı da olduğu düşünülürse, Kenhir'in kocaların en mutlusu olduğuna, resmî görevlerinden artakalan zamandr., "Düşler Anahtarı" adını alacak edebî çalışmalarına eğilmekten memnunluk duyacağına inanmak gerekirdi. Oysa Niut'un bu kadar çok çalışmasına üzülüyordu Kenhir.</p>

  <p class="block2">- Rica ediyorum, bir dakika otur.</p>

  <p class="block2">- Tembellik tüm kötülüklerin anası değil midir?</p>

  <p class="block2">- Bu kadar hareket ederek başımı döndürüyorsun, oysa seninle ciddi bir konu konuşmak istiyorum.</p>

  <p class="block2">Evin hanımı hasır bir iskemleye oturdu.</p>

  <p class="block2">- Sizi dinliyorum.</p>

  <p class="block2">- Ben yaşlı biriyim, sense genç bir kadın. Seninle sadece tüm varlığıma sahip olabilmen için evlendim, evlenirken de istediğin gibi yaşayabileceğini söyledim. Öyleyse neden kendi mutluluğunu tümüyle unutarak tüm zamanını bu eve, benim rahatıma harcıyorsun?</p>

  <p class="block2">- Çünkü böylesi beni mutlu ediyor, tüm isteklerim de gerçekleşti. Mahkeme sırasında giymeniz için yeni elbiselerinizi hazırladım, doğru kararı alacağınızı umuyorum. Hakikat Meydanı'nm Paneb gibi gerçek bir öndere ihtiyacı var.</p>

  <p class="block2">"Gönye ve Cetvel Kurulu" ya da Hakikat Meydanı'nın özel mahkemesi, Maat ve Hathor Tapınağı'nın üstü açık avlusunda toplandı. Mahkeme bilge kadından, sol ekip şefinden, mezar kâtibinden, Firuze'den ve kurayla belirlenmiş dört üyeden oluşuyordu. Bu duruşmanın dört üyesi Kurtarıcı Şed, Güçlü Naht, Kararlı Gau ve bir Hathor rahibesiydi.</p>

  <p class="block2">Sekiz kişiden oluşan mahkemenin verdiği kararlar üzerinde kesinlikle tartışılmazdı. Doğruyu yalandan ayırmak, güçsüzü güçlüye karşı korumakla görevli üyeler, miras bildirimlerinden köylüler arasındaki çatışmalara kadar Hakikat Meydanı'yla ilgili tüm konularla ilgilenirdi.</p>

  <p class="block2">- Birçok zanaatkarın imzaladığı resmî bir başvuru aldık, diye söze girdi Kenhir. Başvuru Cesur Paneb'i Suskun Ne-fer'in halefi ve ustabaşı seçmemizi öneriyor.</p>

  <p class="block2">Sadece oybirliğiyle alınabilecek bu kararın ne kadar önemli olduğunu söylememe gerek yok.</p>

  <p class="block2">- Paneb loncayı kurtarmak için hayatını tehlikeye attı, dedi Güçlü Naht. Ondan fazla hoşlanmıyorum, bu herkesin bildiği bir şey, ama reddedilemeyecek gerçekler var önümüzde. Yeniden kendimizi savunmamız gerektiğinde, Paneb arkamızdaki en sağlam dayanak olacaktır.</p>

  <p class="block2">- Bir manevî oğul babasına sadık kalırsa, diye araya girdi bilge kadın, babasının yerini alması gerekmez mi zaten?</p>

  <p class="block2">- Paneb sadece olağanüstü bir uzman değil, diye açıkladı Hay düşüncesini, aynı zamanda gerçek bir önderin özelliklerine de sahip. Belki yöntemleri Nefer'inkilere benzemeyecek, bir ölçüde karışıklık da yaratacak ama, başka bir seçeneğimiz yok, o yüzden ona güvenmemizi öneriyorum.</p>

  <p class="block2">- Böylesi bir davranış pek uymuyor sana, dedi Kenhir.</p>

  <p class="block2">- Önemli olan, lonca. Üstelik Paneb'in tüm gücüyle loncaya hizmet edeceğinden de eminim.</p>

  <p class="block2">- Sol ekip şefinin söylediklerini destekliyorum, dedi Gau kısık sesiyle. Ben de Paneb'in nezaket eksikliğinin başlangıçta sürtüşmelere neden olacağı inancındayım, ama şu anda onun cesaretine ve enerjisine çok ihtiyacımız var. Firuze ve öteki Hathor rahibesi ağızlarını açmamışlardı.</p>

  <p class="block2">- Eğer yanlış anlamıyorsam, diye özetledi Kenhir konuşulanları, burada hiç kimse Cesur Paneb'in ustabaşı seçilmesine karşı değil.</p>

  <p class="block2">- Beni unuttun, diye araya girdi Kurtarıcı Şed.</p>

  <p class="block2">- Paneb senin öğrencindi, onu başından beri destekledin.</p>

  <p class="block2">- İyi ya.</p>

  <p class="block2">- Ne demek istiyorsun, açıkla Şed.</p>

  <p class="block2">- Daha ilk andan itibaren, Paneb'in büyük bir ressam olduğunu anladım. Yine de onu eğitmek, elinin ahenk kurallarına uyarak kendini özgürce ifade etmesini sağlamak için yıllar gerekti. Eğer Paneb bugün ekip şefi olmuşsa, çok iyi. Daha şimdiden öfkesini gemlemeyi, lonca ruhuna karşı gelmeden yönetmeyi öğrendi. Eğer gereğinden hızlı ilerlersek, Paneb'in kendi ateşiyle yanmasına neden oluruz. Bırakalım görevine iyice yerleşsin, sonra da onu hareketlerine göre yargılarız.</p>

  <p class="block2">- Bizim o kadar zamanımız yok! diye itiraz etti Güçlü Naht.</p>

  <p class="block2">- Mezar kâtibimizin sağlığı çok iyi. İki ekip şefi tüm güçlerini işlerine ayırırken, o bizi yetkililer karşısında kusursuzca temsil edecektir. Sonra, gereken kararı alırız.</p>

  <p class="block2">- Eğer sadece bir karşı oy olursa, o da senin oyun ise, o zaman görüşünü değiştirmeyi kabul eder misin? diye sordu Kenhir.</p>

  <p class="block2">- Böylesi, bağışlanamaz bir alçaklık olur. Paneb'in yüreğini ateşleyen Set gibi bir doğa alevi, yıldırım kadar korkunç bir alev; böyle bir alev yolunun üzerine ne çıkarsa devirir, ama eğer Paneb'den yapabileceğinden fazlasını istersek, o zaman o alev Paneb'in de sonu olur.</p>

  <p class="block2">Bilge kadının bir daha söz almaya yeltenmediğini gören Kenhir için mahkemenin kararını yazdırmaktan başka yapacak bir şey kalmamıştı; Paneb Hakikat Meydanı'nın usta-başısı olmayacaktı.</p>

  <p class="block2">Firuze içinde galenit, pirit, odun kömürü, bakır ve arsenik karışımı değerli bir göz damlası bulunan küçük şişenin keten tıpasını çıkardı. Hakikat Meydanı'nın Hathor rahibelerinin başı olan Işık'ın yardımcısı olan bu kızıl saçlı ve kırk yaşlarındaki muhteşem kadın, tapmakta kullanılan eşya-lann bakımından, basit ev kadınlarını değiştirip tanrıça hizmetkârına çeviren güzellik ürürüerinin hazırlanmasından sorumluydu.</p>

  <p class="block2">Başka hiçbirine benzemeyen bu köyde herkes kutsal bir görevle uğraşıyordu; zanaatkarlar ve hayat arkadaşları kendi kendilerinin rahip ve rahibeleriydi, törenlerini yönetmek için dışarıdan bir görevliye ihtiyaçları yoktu kısacası. Eksiksiz bir özgürlükle kendi ast-üst ilişkilerini kurar, firavun ve onun büyük eşinden başka bir efendi tanımazlardı.</p>

  <p class="block2">Firuze içlerinde eksik bulunmadığından emin olabilmek için bütün şişeleri saydı; hepsi de kireç, kaymak ya da yılan taşlarından oyulmuş, keten tıpalarla kapatılmış, kısa, sızdırmaz, devrilmez sanat eserleriydi.</p>

  <p class="block2">Sayım işini tamamladıktan sonra, birazdan bilge kadının yönetiminde şafak töreninin yapılacağı tapınağın sunağma yerleştirilmiş çiçekleri düzenledi.</p>

  <p class="block2">Eskiden olsa, şafak törenini kutlamak için ustabaşıyla birlikte gelirdi tapınağa bilge kadın. O sırada da her evde köy sakinleri ataların büstlerine ateş sunar, çiçeklerin kokularıyla ataların ka'lannı memnun etmesi için, çiçekleri sularlardı.</p>

  <p class="block2">Oysa bugün, mahkeme yeni bir ustabaşı atamayı reddettiğinden, töreni yine tek başına yönetecekti Işık. Hem kral hem de kraliçe, hem zanaatkarların ustabaşısı hem de baş-rahibe olacaktı.</p>

  <p class="block2">Boynunda Paneb'in çöl gezisinden dönerken getirdiği sü-leymantaşı kolye, dev adamla arasındaki şaşırtıcı ilişkiyi düşünerek üstü açık avluyu boydan boya geçti Firuze.</p>

  <p class="block2">Doğru, ikisi de birbirlerine ateşi hiç azalmayacak bir zevk veriyor, hiçbir gölgenin tutkularını karartmasına meydan bırakmıyordu. Paneb Firuze'nin bekâr kalma kararında dürüst olduğunu, geceyi onun evinde geçirmesine izin vermeyeceğini adı gibi biliyordu. Bilmediği, Firuze'nin ona, Lekesiz Uabet'te bulunmayan büyülü bir güç verdiğiydi.</p>

  <p class="block2">Firuze daha ilk karşılaşmalarında Cesur Paneb'in lonca tarihinde önemli bir yer tutacağını anlamış, onun bir önder ruhu kazanmasına, kendini aşıp kusurlanndan arınmasına yardım etmesi gerekeceğini görmüştü.</p>

  <p class="block2">Paneb sadece Büyük Eser'in yatıştırabileceği bir ateşle yanıyordu. Kocasına dengeli bir ev hayati sunmak Uabet'in işiydi, Firuze ise Paneb'in tutkusunun sönmemesine çalışıyordu. Suskun Nefer'in tek bir kadında bulduğunu, Paneb iki ayn ilişki yaşayarak elde ediyordu. O manevî babası gibi ne bilgeliği ne de duruluğu arıyordu; onun peşinde olduğu, bu dünyaya ait olmayan yaratıcı bir güçtü.</p>

  <p class="block2">Bazen Firuze'yi bile korkutuyordu bu tutku; ne var ki büyük bir çoğunluğun aksine, Paneb kendi kaderini kendi yaratıyordu. Dev adamın hırs batağına saplanmadan eserin tutkusuna, lonca sevgisine yönlendirilmesi, büyücü kadına düşüyordu.</p>

  <p class="block2">Kurtarıcı Şed, Paneb'in adaylığını reddederken haklıydı. Eğer gerekseydi, onu destekleyecekti Firuze.</p>

  <p class="block2">Ana yola çıktığında, tüm köy hâlâ uykudaydı. Karşıdan Cesur Paneb geliyordu.</p>

  <p class="block2">- Sen de mi bu saatte kalkt ı n?</p>

  <p class="block2">- Hava o kadar güzel ki... Üstelik seni görmek istiyordum.</p>

  <p class="block2">- Şimdi tören zamanı Paneb, eğlenme zamanı değil.</p>

  <p class="block2">- İyi ya... O zaman törenin güzelleştirilmesi gerekmez mi? Bir ekip şefi tüm yöntemleri öğrenmek zorunda olduğundan, son günleri Mücevherci Tuti'nin yanında geçirdim. Üstelik, bir Hathor rahibesi olarak, böyle bir süsün sana çok yakışacağını düşündüm.</p>

  <p class="block2">Şafağın ilk ışıkları inanılmaz derecede zarif, ince bir altın bandı aydınlattı. İncecik bant, kusursuzca oyulmuş iki ceylan başı ve renkli gül goncalanyla süslenmişti.</p>

  <p class="block2">Firuze şaşkınlıktan ne diyeceğini bilemedi, dev adamın altın bandı alnına takmasını bekledi, köy halkı güne başlamadan önce atalara saygı sunmaya girişirken, Paneb'in uzaklaşmasını izledi.</p>
</body>
</html>
