<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_29">Otuzuncu bölüm</h1>

  <p class="block2">Paneb ve karısı dağın üzerinden uçabilmek için ibis kılığına girdiği güzel düşünü anlatan küçük Selena'yı dinliyorlardı. Somurtkan Karo kızın sözünü kesti.</p>

  <p class="block2">- Gelmen gerek, dedi dev adama. Yardımcıların şefine kalırsa, öküzlerinden biri hastalanmış, tarlana da bıldırcınlar saldıracakmış. Eğer gerekli önlemleri almazsan, ürünün yok olacak.</p>

  <p class="block2">Tarlalar köydeki ailelerden çoğu için yabana atılmayacak erzak demek olduğundan, Paneb doğruca Kenhir'in çalışma odasına gitti. Dirsek ağrısından yakınan mezar kâtibini İmu-ni'ye mezar günlüğünü yazdırırken buldu.</p>

  <p class="block2">- Yanımda sağ ekipten en az iki kişiyle birlikte köyden çıkmak zorundayım, dedi durumu anlattıktan sonra.</p>

  <p class="block2">Yaşlı kâtip dudak büktü.</p>

  <p class="block2">- Hakikat Meydanı zanaatkarlarını böylesi işlerde çalıştırmanın yasak olduğunu biliyorsun.</p>

  <p class="block2">- Bu iş değil, sadece buğdayları korumak, kızartıp yiyeceğimiz bıldırcınları yakalamak için ağları yerleştirirken bana yardım.</p>

  <p class="block2">Kenhir'in homurdandığı belli belirsiz onayı işitince, kâtip yardımcısının yüzündeki haince tebessümü görmedi Paneb.</p>

  <p class="block2">- Başka ne yapabilirdik ki? diye yakındı Paneb'in hizmetindeki beş köylüden biri. Sizi zamanında uyardık işte!</p>

  <p class="block2">Yanında Güçlü Naht ve Cömert Didya'yla birlikte gelen Paneb cevap vermedi, zorlukla nefes alan öküzüne baktı.</p>

  <p class="block2">Gözcüler bıldırcınların ilk saldırılarını Teb yetkililerine bildirmiş, gökyüzündeki güneşi kaplayacak kalabalıkta sürülerin tarlalara saldıracağı konusunda onları uyarmışlardı. Bu yüzden Paneb, Didya ve köylüler toprağa derince çakılmış kazıkların üzerine, tarlayı boydan boya kaplayacak sık gözlü bir ağ gerdiler.</p>

  <p class="block2">- İşte, geliyorlar! diye haykırdı köylülerden biri.</p>

  <p class="block2">Kanat gürültüleri içinde, bir kuş sürüsü görüldü. Avcılar ellerindeki kumaş parçalarını salladılar, hareketleri bıldırcın sürüsünü şaşırttı. İçlerinden çoğu ağların üzerine düştü ve ayaklan sık deliklere takıldı.</p>

  <p class="block2">- Ufukta ne ziyafet var ama, diye sevindi Didya, köye dönerken.</p>

  <p class="block2">- Bilge kadın öküzünü kurtaracak, dedi Naht Paneb'e.</p>

  <p class="block2">Sıcak rüzgâr, terasta çırılçıplak uzanmış, vücudunu sabah güneşine vermiş Firuze'nin tenini okşuyordu. Basamakları bir kedi kadar sessiz tırmanmasına rağmen, Paneb'in varlığını hemen hissetti Firuze.</p>

  <p class="block2">- Yaklaş, Paneb.</p>

  <p class="block2">- Öteki Hathor rahibeleriyle birlikte, bayram hazırlıklarını tamamlamak üzere sessizlik tanrıçasının sunağında olduğunu sanıyordum.</p>

  <p class="block2">- Sanıyordun ama, buraya geldin.</p>

  <p class="block2">- Beni bekliyordun, değil mi?</p>

  <p class="block2">Firuze gülümsemekle yetindi. Paneb yine her zamanki gibi yılların hiçbir şekilde etkileyemediği bu muhteşem kadına karşı dayanılması imkânsız bir istek duydu. Tam tersine, zaman güzelleştiriyordu onu, gençliğinin tazeliğine tatlılık ve duyarlılıkla karışık bir çekicilik ekliyordu. Firuze üzerine uzanan genç devi itti.</p>

  <p class="block2">- Sen ki bu loncanın ustabaşısı oldun, Cesur Paneb, bu loncaya nasıl bir mühür basmak, nasıl bir kader hazırlamak niyetindesin?</p>

  <p class="block2">İki sevgili uzunca bir süre bakışlarıyla birbirlerine meydan okudu. Paneb'in karşısındaki artık âşık bir kadından çok, öldürecek güzellikte görünen, cevap vermediği sürece onu özgürlüğüne kavuşturmamaya kararlı bir öte dünya varlığıydı.</p>

  <p class="block2">- Bu loncanın sahibi değilim, Firuze. Lonca beni, ben loncayı seçtik, sadece bizi birleştiren aşk loncayı yönetmeme imkân verecek. Loncanın kaderinde sonsuzluk yazılı; eser ile insanı aynı harekette, aynı solukta yaratmanın dışında bir anlamı da yok. Doğru, yine de bu loncaya mührümü basacağım, çünkü yarım yamalak bir Hakikat Meydanı istemiyorum ben, benim istediğim tanrıların sözlerini bilgelik, güç ve ahenkle canlandıracak bir yer.</p>

  <p class="block2">Firuze dev adamın elini sevgiyle tuttu.</p>

  <p class="block2">- Terasımdan mezarını, gücün seni izleyeceği o görkemli istirahatgâhını görüyorum. Güç seni bozamadığına göre, benimle seviş.</p>

  <p class="block2">Sağ ekip zanaatkârlarının fedakârca çalışmaları sayesinde, Paneb'in mezarının yapımı şaşılacak kadar hızlı gelişmişti. Başheykeltıraş Aslan Userhat kubbeli lahit odasını kazmaları, sütunları dikip canlıların girebilecekleri odaları yapmaları için arkadaşlarını durmaksızın yüreklendiriyor, bu arada da güneş battığında merhumun ruhunun dinlenmeye geleceği bahçeyi, her şeyin doğup yeniden döndüğü aıl suyu hatırlatacak havuzu unutmamaları için gerekli uyanları yapıyordu.</p>

  <p class="block2">Ustabaşı tatlı bir sonbahar gününün sonunda şantiyeyi denetlemeye geldiğinde, her yeri ıssız ve sessiz buldu.</p>

  <p class="block2">Girişte, dört güçlü sütun, sonra geniş bir teras, terasın ötesinde de her yüzü güneşin yolculuğunun çeşitli evrelerini temsil eden sütuncuklarla süslü çok sivri bir tepeliğin kapadığı bir dualık; kapının solunda, atalar töreni için bir sunak; sağda, arınma havuzu vardı. Bir koridor, Paneb'in ifca'sının ilahlarla karşılaşmasının temsil edildiği kabartmalarla süslü salona açılıyordu. Paneb'in ka'sı şahine ve zümrüdüankaya dönüşüyor, öte dünyanın kapısındaki nöbetçilere parolayı söyleyip kayıkla cennet sularında gezintiye çıkıyordu. Dipteki duvarda açılmış dar bir yarıktan, hafifçe göğe dönük gözleriyle başka evrenlere bakan heykeli seyretti ustabaşı.</p>

  <p class="block2">Paneb, bir başka Paneb oluyordu; hem tıpaüp benzer hem de çok değişik, ne yaşlılığın ne de kusurların etkilediği bir başka Paneb. Suskun Nefer'in de böyle bir tecrübeden geçmiş olacağını düşündü.</p>

  <p class="block2">Selefi ölümün içine canlı girmekle kendini arındırdığı bu dünya gerçeklerini daha iyi üstlenmiş, halefinin yolunu açmıştı. Şimdi de, onun ışıklı varlığını içine dolduran Paneb, Nefer'in mirasını alıyordu.</p>

  <p class="block2">Sağ ekibin tüm üyeleri ebedî istirahatgâhın, İsis'in, Osiris'in ve Ptah'ın görkemli resimleriyle süslü son sunağında oturuyordu.</p>

  <p class="block2">Kurtarıcı Şed ayağa kalktı, arkadaşları onu taklit ettiler. Hep birlikte, geometrik çizimlerle öğrenme yolunun değişik aşamalarını gösteren duvarları ve tavanları süsleyen kareleri, gülleri ve spiralleri seyre dalmış Paneb'in çevresini aldılar.</p>

  <p class="block2">- Sonsuza dek hayatın nefesini solu, dedi Aslan Userhat heykeltıraşların adına.</p>

  <p class="block2">- Ressamlar sana güneşin her sabah çıktığı nilüferi armağan ediyor, dedi Çakal Unes .</p>

  <p class="block2">- Sonsuza dek loncanın kayığında gezin, dedi Güçlü Naht taş yontucuların adına. Yelken hayatın soluğunu, nilüfer kayığı temsil ediyordu. Hepsi buradaydı, Cesur Paneb'in varlığının önemli bölümünün yayıldığı ebedî istirahatgâhın duvarlarına çiziliydi.</p>

  <p class="block2">Çemberin ortasında, kardeşliğin sıcaklığını, yaz güneşinden de yoğun sıcaklığını duydu.</p>

  <p class="block2">Ama ustabaşı da olsa, enerjilerini aktarmak için ona uzanan ellerin arasında, bir haininkinin de bulunduğunu nasıl unutabilirdi?</p>

  <p class="block2">Hain Işık Taşı'nın er ya da geç Paneb'in mezarına saklanacağından emindi. Ne var ki şantiye bitmek üzereydi ama, o değerli hazine hâlâ görünürde yoktu.</p>

  <p class="block2">Cömert Didya Paneb'e ışıktan vücudunu muhafaza edecek, akasya ağacından yapılmış görkemli bir lahit sundu.</p>

  <p class="block2">- Böylesi bir kayıkla, dedi marangoz güvenle, en ufak bir sorunla karşılaşmaksızın, sonsuzluğu boydan boya geçersin.</p>

  <p class="block2">- Acelesi yok, dedi Pişkin Somun Pay. Kenhir mahzeninden II. Seti iktidarının ilk yılından kalma iki testi şarap çıkardı, içilmeyi sabırsızlıkla beklediklerinden eminim!</p>

  <p class="block2">Hepsi o kusursuz içkiden ilk yudumu almaya kararlı ressamın bilgece öğüdüne uydu.</p>

  <p class="block2">- Yuşumak ve rahatlatıcı, dedi yanakları daha şimdiden hafifçe kızarmışken. Tam günün önemine uygun.</p>

  <p class="block2">- Seti'ye şükran borçluyuz, dedi Kuyumcu Tuti. İşte şu elimdeki altın palmiye dallarıyla süslü kumaşı onun cenazesi için düşünmüş, ama yetiştirememiştim. Bu kumaş bundan böyle Paneb'in lahtinin baş parçası olsun.</p>

  <p class="block2">Zanaatkarlar önderlerinin sağlığına kadeh kaldırdılar, hepsi de kupasını büyük bir heyecanla dikti.</p>

  <p class="block2">- Mezarın süsü en son eserim olacak, dedi Kurtarıcı Şed Paneb'e.</p>

  <p class="block2">- Neden bu kadar kötümsersin?</p>

  <p class="block2">- Çünkü senin tanımadığın bir düşmanın, yorgunluğun pençesindeyim. Bundan böyle ilerideki eserlerinin ilk çizimleriyle yetineceğim, ressamlarımız sana sadakatle yardımcı olur nasılsa. Hepimiz Firavun Sipta'nın ölmek üzere olduğunu, ciddi bir kargaşa çıkacağını biliyoruz; o kargaşanın karşısında sadece sen durabilirsin.</p>

  <p class="block2">- Bölesi iltifatlar her zamanki alışkanlıklarına pek uymuyor!</p>

  <p class="block2">- Yaşlandıkça yumuşuyorum.</p>

  <p class="block2">Körkütük sarhoş Somurtkan Karo Paneb'in omzuna bir şaplak indirdi. Şed karanlık gözlerle baktı Karo'ya.</p>

  <p class="block2">- Nasıl bir çılgınlık yaparsan yap, ama bir daha sakın ustabaşına saygısızlık etme.</p>

  <p class="block2">Karo sendeleyerek uzaklaştı.</p>

  <p class="block2">Gördüğü olaylardan ağzı kulaklarına varan Kâtip Yardımcısı İmuni giderek daha fazla inanmaya başladı Cesur Paneb'i devirip yerini alacağına; elindeki dosya gün geçtikçe kabanyordu ne de olsa.</p>

  <h1 class="calibre4" id="sigil_toc_id_1">Otuz birinci bölüm</h1>

  <p class="block2">Setnaht sabır ve dikkatle çalışıyordu. Büyük bir gizlilik içinde, Tausert'in bakanlarını teker teker çağırıyor, kraliçenin ülkeyi yönetmek, ciddi bir sorun çıküğında da orduya kumanda etmek yeteneğine sahip olmadığını göstermeye, kanıtlamaya çalışıyordu. Bakanlardan bazıları tereddütsüz yanında yer aldı, kimileri de çekingen davrandı duydukları karşısında. İki bakansa, Setnaht'ın fikirlerine açıkça karşı geldi; yaşlı kurt yine de umudunu kaybetmedi, çekingenler kendi tarafına geçene, muhalifler de en azından tarafsızlığa kayana dek çalışmalarını sürdürdü.</p>

  <p class="block2">Hedefe varılmıştı; Setnaht hükümet üyelerini bir araya getirecek ilk Bakanlar Kurulu toplantısında planının ilk aşamasını yürürlüğe koyacak, kraliçenin güvenoyuna gitmesini isteyecekti.</p>

  <p class="block2">Müstakbel firavun kraliçeye karşı düşmanlık beslemiyordu; tam tersine, her geçen gün Tausert'in aklına, devlet adamlığı yeteneklerine biraz daha hayranlık duyuyordu. Yine de, yeni dışişleri bakanının çıkmasına muhakkak gözüyle baktığı istila dalgası karşısında, Tausert'in Mısır'ı tehlikeden koruyacak becerilere sahip olmadığı inancındaydı. Ülkenin içinde bulunduğu tehlikelerin farkına varan tek görevli olarak, üzerine düşeni yapması gerektiğini düşünüyordu. Sekreteri, beklediği konuğun, Amon Tapınağı hazinedarının geldiğini bildirdi. Firavun Sipta'nın sağlık durumu hakkında günlük raporlar vermeye ikna edene kadar Setnaht'ın uzunca bir süre uğraşması gereken kişi.</p>

  <p class="block2">Genç firavun herkesi şaşırtıyor, güneş doğarken, tapınakta tanrısal güçlerin uyanması törenini kutlamasıyla birlikte artan, akşam olunca sönmeye yüz tutan bir güçle ölüme direniyordu. Gün boyunca yatağından çıkamıyor, pek az yemesine rağmen hâlâ Eski Krallık bilgelerinin metinlerini okuyor, kraliyet sarayının sektirmeden gönderdiği günlük raporları inceliyordu. Eksiksiz bir güven duyduğu kraliçenin ziyaretlerinden de çok hoşnut olduğu belliydi. Hazinedar, Setnaht'ın karşısında saygıyla eğildi.</p>

  <p class="block2">- Önemli bir haber, efendim. Firavun Sipta bu sabah odasından çıkmadı. Törene onun yerine Amon'un büyük rahibi başkanlık etti, firavunun kişisel tabibi de Sipta'nın can çekiştiğini düşünüyor.</p>

  <p class="block2">- Düşünüyor mu, yoksa emin mi?</p>

  <p class="block2">- Firavunun törene katılmaması, sağlığı hakkında hiç kuşkuya yer bırakmıyor. Setnaht hazinedara teşekkür etti. Bakanlar Kurulu toplantısından topu topu bir çeyrek saat önce bu öğrendikleri, durumunu daha da pekiştiriyordu.</p>

  <p class="block2">Şaşkın bakanlar firavunun hassa askerlerinin dikkatli bakışları arasında, büyük kabul salonuna girmeye başladılar.</p>

  <p class="block2">- Neden Bakanlar Kurulu odasmda toplanmıyoruz? diye sordu Setnaht. Durumdan memnun olmamışa benziyordu.</p>

  <p class="block2">- Kraliçenin emri, dedi yüksek rütbelilerden biri.</p>

  <p class="block2">Yaşlı yönetici eşikten geçerken tereddüt etti. Ya Tausert tüm muhaliflerinden bir seferde kurtulmaya karar verdiyse? Hayır, hayır, imkânsız; sadece tiranlar böyle davranırdı, kraliçe de bütün kulları gibi Maat yasasına boyun eğecekti, iktidarda kalmak için şiddete, cinayete başvurması düşünülemezdi. Setnaht da uzun ve dar pencerelerin aydınlattığı geniş salona girdi. Birçok bakan soran bakışlarını ona çevirdi, ne denli sakin olduğunu görüp rahatladılar. Mavi renkli uzun bir elbise giymiş kraliçe salona girene dek, ayakta bekledi tüm bakanlar. Zarif bir taç ile altın küpeleri çizgilerinin soyluluğunu ortaya çıkarıyordu.</p>

  <p class="block2">Tausert yaldızlı tahtadan sade tahtına oturduğunda, Setnaht ihaneti düşünen bakanlardan çoğunu kendi yanma çekmişti bile.</p>

  <p class="block2">- Sizlere verdiğim görevler hakkındaki son durumu tartışmak üzere bu görkemli salonda toplanmak istedim. Başarısız olanların yerini, yenileri alacak. Mısır'a hizmet etmek bir heyecandır; bunu anlayamayanlar bağışlanmalarını bekleyemezler.</p>

  <p class="block2">- Bunu hepimiz biliyoruz, Haşmetmeapları, diye cevap verdi Setnaht. Onun için aramızda ne bir tembel ne de sorumsuz var. Ülkenin durumunu incelemeden önce, yasal firavunun<i class="calibre5">ki</i>ni öğrenebilir miyiz?</p>

  <p class="block2">- Firavun Sipta gecenin son saatine kadar onu neredeyse götürecek bir rahatsızlığın pençesindeydi. Bu yüzden de sabah törenine katılamadı zaten. Biraz önce bilinci açıldı, ruhu hâlâ vücuduna bağlı. Bu olağanüstü toplantımızdan söz ettim, firavun alacağımız kararları bekliyor. Şimdi tarım bakanının raporuyla başlayalım.</p>

  <p class="block2">Tarım bakam bir papirüs açtı, bölge bölge okuyarak hasat sonuçlarını verdi, alman ürünü bir yıl öncekiyle karşılaştırdı.</p>

  <p class="block2">Tausert'in yorumlan kesin ve kararlıydı. Raporun eksik yanlarının altım çizdi, kuşkulandığı bazı değerlerin araştırılmasını istedi, kimi bölgelerdeki durumun iyileştirilmesi için yöntemler önerdi. Sonra yönetimin diğer konularında da aynı yetkinliğe sahip olduğunu kanıtladı. Sırada sadece dış politika kalmıştı.</p>

  <p class="block2">- Dışişleri bakanımız burada olmadığına göre, Setnaht bizi tehdit eden tehlikeleri anlatır mı?</p>

  <p class="block2">Yaşlı yönetici ayağa kalktı.</p>

  <p class="block2">- Asya'dan gelen ve haşmetmeaplarına da ulaştırılan son haberlere göre, ittifaklarımızı altüst edecek, bizi yeni ve güçlü düşmanlarla karşı karşıya bırakacak derin değişiklikler bekleniyor. Mısır bugün her zamankinden çok fethedilmesi gereken varlıklı bir ülke olarak görülüyor, istilacılar da Suriye-Filistin koridoruna dalmakta gecikmeyecektir. Beni kötümserlikle suçlayacaklar büyük bir yanılgı içinde olacaklar; ben sadece gerçeği anlatıyorum, tehlike bir düş değil.</p>

  <p class="block2">- Önerileriniz dinlendi Setnaht, savunma sistemimiz durmadan pekiştiriliyor.</p>

  <p class="block2">- Kullarınızdan her biri size şükran duyuyor, Haşmetmeapları ama asıl gereken, daha ileri gitmek, parlak firavunları örnek alarak bir savunma saldırısı başlatmak değil midir?</p>

  <p class="block2">- Kime karşı ve hangi güçlerle? Koşullar sonucu belirsiz bir maceraya atılmamızı engelleyecek kadar olumsuz. Oğlunuz sayesinde, casusluk örgütümüz yeniden kuruldu ve ihtiyacımız olan bilgileri iletecek duruma geldi. Elimizdeki veriler, işin savunma yanına önem vermemiz gerektiğini gösteriyor.</p>

  <p class="block2">Setnaht bakanlardan bazılarının imdada yetişeceklerini umuyordu ama Tausert'in sözleri ve kararlılığı hepsinin inancını değiştirmişti anlaşılan.</p>

  <p class="block2">Yenilmişti yaşlı kurt, yenilgiyi kabullenip saygıyla eğilmekten başka yapacağı kalmamıştı.</p>

  <p class="block2">Öteki bakanlar kabul salonunu terk ederlerken, kraliçeye yaklaştı.</p>

  <p class="block2">- Sizi kutluyorum, Haşmetmeapları, ötekiler gibi benim de gözlerim kamaştı. Kimse İki Ülke'yi yönetme becerinizden kuşkulanamaz.</p>

  <p class="block2">- Öyleyse, bakanlarımı bana karşı ayaklandırmak istemek, neden?</p>

  <p class="block2">Demek aralarından bazıları ötmüştü! Ayaklarının altındaki döşemenin kaydığını hissetti, yine de tehlikenin gözlerine bakacak cesareti buldu.</p>

  <p class="block2">- Hep aynı neden, Haşmetmeapları. Mısır eninde sonunda topraklarını istila etmek isteyen ülkelerle savaşa girecek, siz de ordularınızın başına geçecek becerileri gösteremeyeceksiniz. Üstelik, tek çıkar politikayı da reddediyorsunuz.</p>

  <p class="block2">- Görüşlerin farklı olması, kendi görüşünüzü savunmanız bana ters gelmiyor; ama bana sadakat göstermek zorun-dayken, bana karşı komplolar kurmanız, sadece Mısır'ı zayıflatır. Bunu bir daha unutmayın, Setnaht.</p>

  <p class="block2">Kraliçeyi selamlayıp, çekildi.</p>

  <p class="block2">Kazandığı zaferden yorgun çıkan Tausert yine de dinlenme fırsatı bulamadı, dairesine çekilirken özel sekreteri kesti yolunu.</p>

  <p class="block2">- Haşmetmeapları, kötü bir haber!</p>

  <p class="block2">- Firavun Sipta mı?</p>

  <p class="block2">- Hayır, hayır, Teb'den bir ulak geldi.</p>

  <p class="block2">- Bölgede kanşıklık mı çıktı?</p>

  <p class="block2">- Hayır, rahat edin. Ama ufukta ciddi bir skandal var. Teb veziri Hakikat Meydanı Ustabaşısı Cesur Paneb hakkında son derece suçlayıcı bir dosya almış.</p>

  <p class="block2">- Suçlayıcı mı? Ne ölçüde?</p>

  <p class="block2">- Her konuda suçlamıyor. Eğer söylenenler kanıtlanabilir-se, konu Krallar Va&lt; isini de ilgilendirdiğinden, Paneb'i tutuklayıp yargılamak gerekecek. Kuşkusuz böyle bir mahkeme çok ağır cezalar verecektir; bu yüzden loncanın ayaklanması, çalışmalan durdurması bile beklenebilir. Böyle bir olay Teb sınırlarım aşıp, bütün ülkeyi kanştınr. Hakikat Meydanının önemi...</p>

  <p class="block2">- Ne kadar önemli olduğunu biliyorum, dedi kraliçe asabice. Paneb'i suçlayan dosyayı kim hazırlamış?</p>

  <p class="block2">- Dosyada imza yok.</p>

  <p class="block2">- Öyleyse, dikkate almayalım!</p>

  <p class="block2">- Bu dediğiniz en doğrusu olurdu Haşmetmeapları, ama dosya Güney vezirine ulaşmadan önce, birçok kişinin elinden geçti, bu yüzden artık gizliliğinden söz edilemez. Eğer harekete geçmezsek, söylenti çıkacak, yönetim kararsızlıkla suçlanacak, adınız lekelenecektir.</p>

  <p class="block2">Firavun Sipta ölmek üzere, Setnaht da tahta geçmeye hazırlanırken, bir de Hakikat Meydam'nın uçurumun eşiğine gelmesi... Tehlikeler öylesine ağırlaşıyordu ki, Kraliçe Tausert bir an sırtındaki yükü indirmeyi düşündü. Ama onu kaçmakla suçlamamalıydı kimse.</p>

  <p class="block2">- O vezir bana bağlı mı?</p>

  <p class="block2">- General Mehi'nin önerisi ve Başbakan Bay'ın onayıyla bu göreve atanmadan önce, ömrü boyunca silolar yönetiminde çalışmış silik biri.</p>

  <p class="block2">- Cesur Paneb hakkında hızlı ve gizli bir soruşturma yürütsün, vardığı sonuçlan da hemen bana iletsin.</p>

  <p class="block2">- Karaciğerin eskisi gibi çalışmıyor, dedi bilge kadın.</p>

  <p class="block2">- Emin misiniz? diye sordu Neşeli Renupe. Oysa çok mantıklı bir rejim uyguluyorum.</p>

  <p class="block2">- Öyleyse, sorunun kaynağı karaciğerin değil. İlaçlarımın sana yararlı olacağını sanmam.</p>

  <p class="block2">Zanaatkar tüm neşesini yitirdi.</p>

  <p class="block2">- Doğu yakasında bir uzmana mı görüneyim?</p>

  <p class="block2">- Seni iyileştirecek tek hekim, bizzat sensin.</p>

  <p class="block2">- Hiçbir şey anlamadım.</p>

  <p class="block2">- Karaciğerin Maat'ın makamı olduğunu unuttun mu? Sen bir ağrıdan değil, hakikat eksikliğinden şikâyetçisin, içini kemiren bir yalan olmasın, Renupe? Neşeli'nin yüzü asıldı.</p>

  <p class="block2">- Hayır, tabiî ki hayır... Şeyy, tam olarak değil. Söylemesi öylesine güç ki...</p>

  <p class="block2">- Yoksa ciddi bir şeyi mi gizliyorsun? diye sordu Işık tatlılıkla.</p>

  <p class="block2">- Beni haftalardır rahatsız eden bir anı var, basit bir anı! O kadar korkunç ki... Eğer konuşursam bir meslektaşımı ele vermiş, gammazlık etmiş olurum. Bilge kadının kılı kıpırdamadı.</p>

  <p class="block2">- Yüreğin kararını etkilesin, Renupe. Zanaatkar derin bir nefes aldı.</p>

  <p class="block2">- Nefer'in ustabaşı olmasından çok önce, içimizdekilerin loncayı yönetme yeteneklerini tartışıyorduk. Hemen herkes Suskun'un üzerinde birleşiyordu, kararsız Çakal Unes'in ve bana içini açan Kararlı Gau'nun dışında. Kurtarıcı Şed gibi Kararlı Gau da kendini loncayı yönetecek yetenekte görüyordu. Düşünebiliyor musunuz? Gau mutlaka öfkelenmiştir, nasıl bir intikam almak istediğini aklıma bile getiremiyorum...</p>

  <p class="block2">Tapınağın sütunlu salonuna yoğun bir huzur hâkimdi.</p>

  <p class="block2">- Beni neden buraya çağırdınız? diye sordu Kararlı Gau, Işık ve Paneb'in karşısına gelip durduğunda.</p>

  <p class="block2">- Çünkü Maat burada hüküm sürüyor, diye cevap verdi bilge kadm. Burada hiç yalan söylenmez ya da yalancının ruhu iki kez ölür. Suskun Nefer'in yerine ustabaşı olmak istemiş miydin, Gau?</p>

  <p class="block2">Ressam uzunca bir süre düşündü.</p>

  <p class="block2">- Doğru, böyle bir isteğim vardı... O sırada benim gözümde böylesi bir yeteneğe sahip tek kişi, Kurtarıcı Şed'di ama,</p>

  <p class="block2">o da bu yükü almaya yanaşmadı. Nefer'e gelince, yeterli tecrübesi yoktu. Yanıldım... Ağır şekilde yanıldım.</p>

  <p class="block2">- Nefer'den nefret ettin mi?</p>

  <p class="block2">- Nefer'den hiç nefret etmedim. Önce küçümsedim, sonra gıpta ettim, sonunda da hayran oldum... Aramızdakilerin hepsi gibi yani. Ama ben, düşüncelerimi gizlemiyorum hiç olmazsa. Bu düşüncelerim bana zarar veriyorsa, versin. "Kararlı" lakabıma layık olmayı tercih ederim.</p>

  <p class="block2">- İşte Maat heykeli için bir altın gerdanlık, dedi bilge kadın. Ellerin kolyeyi sunağına bırakacak kadar temiz mi?</p>

  <p class="block2">Gau bir an bile tereddüt etmedi.</p>

  <p class="block2">- Bir bakın, ellerime! dedi hem üzgün hem de öfkeli bir sesle. Bunlar, Hakikat Meydanı hizmetkârının elleri. Vereceğiniz bütün görevleri yapmaya hazır. Ressam gerdanlığı sunağa bıraktı.</p>

  <p class="block2">Işık ve Paneb rahatlamakla birlikte sarsılmıştı. Renupe'nin hafızası neden bu kadar yavaş çalışıyordu?</p>
</body>
</html>
