<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_5">Beşinci bölüm</h1>

  <p class="block2">General Mehi köyün ana girişine giden yol üzerindeki beş tabyadan her birinde adını ve görevini söylemek zorunda kalmıştı. Nübyeli polisler Şef Sobek'in uyguladığı disiplin kurallarından taviz vermedikleri için, gelen kim olursa olsun, düzene uymak zorunda kalıyordu.</p>

  <p class="block2">5. Tabya'da, General Mehi'yi bizzat Şef Sobek karşıladı.</p>

  <p class="block2">Dürüstlüğüyle meşhur dev Nübyeli yirmi yıldan beri bir sırnn peşindeydi; Krallar Vadisi'ne hakim tepede adamlarından birini öldüren, kimdi? Olay çok gerilerde kalmış, soruşturma durdurulmuştu; üstelik Suskun Nefer cinayeti de eskisini ikinci plana atmıştı doğal olarak; yine de birilerinin uzun zamandan beri loncaya bir komplo kurduğundan, iki cinayetin birbiriyle bağlantılı olduğundan emindi Sobek.</p>

  <p class="block2">Mehi'den oldum olası hoşlanmıyordu. Onu fazlasıyla iddialı, kendini beğenmiş, hatta sonradan görme buluyordu, ama onu yardımcıların Çömlekçi Beken'in emrinde loncanın refahı için çalıştıkları bölgeye almamak için bir nedeni yoktu.</p>

  <p class="block2">- İletmek istediğin bir sorun var mı, Sobek? diye sordu Mehi somurtarak.</p>

  <p class="block2">- Bildiğim kadarıyla, yok.</p>

  <p class="block2">- Olursa, bana haber ulaştırmak için, tereddüt etme. Yönetimimin kusursuz olması çok önemli.</p>

  <p class="block2">- Yardımcılar maaşlarından memnun, çalışma koşullarını beğeniyorlar, anlaşıldığı kadarıyla da köyde hiçbir şeyin sıkıntısı çekilmiyor.</p>

  <p class="block2">- Mezar kâtibine haber gönderip derhal görüşmek istediğimi bildir. Polis şefi söyleneni yerine getirmeye giderken, Mehi batan günle birlikte ekili toprakların kenarındaki evlerine dönen yardımcıları izledi. Zanaatkarları angaryadan olabildiğince kurtarmak ve zamanlarının tümünü asıl görevlerine, eserlerini Işık Taşı'yla aydınlatıp Altın Evi'nin gizemlerini canlandırmaya ayırmalarını sağlamak için, yardımcıların çalışması sıkı sıkıya düzenlenmişti. Bir süre sonra, bütün bu topraklar generalin olacak, emirleri sadece o verecekti.</p>

  <p class="block2">Kenhir sarsak adımlarla ziyaretçiye yaklaştı. Mehi'nin önüne varınca, bastonuna dayandı.</p>

  <p class="block2">- Sağlığınız nasıl, Kenhir?</p>

  <p class="block2">- Kötü, çok kötü... Yılların ağırlığı her geçen gün daha fazla çöküyor omuzlarıma.</p>

  <p class="block2">- Hak edilmiş bir emekliliği düşünmenin zamanı gelmedi mi sizce?</p>

  <p class="block2">- Yapacak o kadar çok işim var ki, hele başımıza gelen felaketten sonra.</p>

  <p class="block2">- Ben de buraya Nefer cinayeti için geldim. Firavun beni başkente çağırdı, soruşturmamm sonuçlarını öğrenmek istiyor... Oysa köy içinde soruşturma yapabilecek tek kişi, sizsiniz!</p>

  <p class="block2">- Gerçekten de öyle, General.</p>

  <p class="block2">- Suçluyu belirleyebildiniz mi?</p>

  <p class="block2">- Ne yazık ki, hayır.</p>

  <p class="block2">- Kuşkulandığınız biri var mı? Kenhir rahatsız olmuş gibiydi.</p>

  <p class="block2">- Size doğruyu söyleyeceğim, General. Kimseye anlatmamanız kaydıyla, tabiî. Mehi dikildi. Yoksa yaşlı kâtip hainin maskesini mi düşürmüştü?</p>

  <p class="block2">- Benden yapacağımdan fazlasını istiyorsunuz, Kenhir... Haşmetmeaplarından hiçbir şey saklayamam.</p>

  <p class="block2">- Firavun Sipta Per Ramessu'da, sizin ve benim korumakla görevli olduğumuz Hakikat Meydanı'ndan çok uzak¬ta yaşayan bir genç. Firavun için, sürdürülmekte olan soruşturmayla ilgili ayrıntılı bir rapor hazırlayacağım, siz de loncanın sanki hiçbir şey olmamışçasına çalışmaya devam ettiğini söyleyerek onu rahatlatırsınız. Generalin kasları kasıldı, sol bacağı kaşınmaya başladı.</p>

  <p class="block2">Demek Nefer'in ölümü zanaatkarların belini kırmaya yetmemişti.</p>

  <p class="block2">- Anlaştık, Kenhir. Kimseye bir şey anlatmayacağıma söz veriyorum.</p>

  <p class="block2">- Suçlunun lonca üyelerinden biri olduğundan neredeyse eminiz.</p>

  <p class="block2">- Bunun anlamı... aranızda bir hain var demek, öyle değil mi?</p>

  <p class="block2">- Maalesef, dedi ihtiyar fısıltıyla.</p>

  <p class="block2">- Buna inanmak güç... Ben çok daha basit bir açıklama düşünüyorum.</p>

  <p class="block2">- Anlatabilir misiniz? diye sordu Kenhir, merakla.</p>

  <p class="block2">- Bana kalırsa, ustabaşının katili bir yardımcıdan başkası olamaz.</p>

  <p class="block2">- Bir yardımcı mı?., iyi de, köye girmeleri yasak!</p>

  <p class="block2">- Suçlu, nöbetçilere görünmeden köye sızmış olamaz mı? Kuşkusuz, Nefer'in değerli eşyalarını çalmak için. Nefer üzerine gelince de, onu öldürdü.</p>

  <p class="block2">- Bir yardımcı... diye mırıldandı mezar kâtibi, canlılığından hiçbir şey yitirmemiş gözlerinde bir umut kıvılcımıyla.</p>

  <p class="block2">- Size onları sorgulamanızı öneririm. Eğer sonuç alamazsanız, onları oldukları yerde, Hakikat Meydanı toprakları dışında tutuklatır, uzmanlarımın önünde konuşmaya zorlarım. Eğer katil onlardan biriyse, suçunu itiraf eder.</p>

  <p class="block2">- Söylediklerinizi köy mahkemesine önereceğim.</p>

  <p class="block2">- Ben de firavuna, gerçeği öğrenmek için çabalarımızı birleştirdiğimizi anlatırım.</p>

  <p class="block2">- Bir de ebedî istirahatgâhı ile milyon yıllık tapınağı için talimatını beklediğimizi ekleyin.</p>

  <p class="block2">- Döner dönmez bir araya gelir, vardığımız sonucu değerlendiririz. O zamana kadar, katili oyalayacağınızı umarım.</p>

  <p class="block2">- Ben de, General.</p>

  <p class="block2">Mehi öfkesini gemleyerek savaş arabasına tırmandığında, asıl soruyu soramamış olmanın verdiği sıkıntıyla kaşındı; Suskun Nefer'in yerini kim almıştı, yoksa Cesur Paneb mi? Loncayı sadece o dev kurtarabilirdi. Hain çok geçmeden bunu doğrulayacak, Serketa da o kahrolası devden kurtulmak için bir plan hazırlamak konusunda haklı çıkacaktı.</p>

  <p class="block2">- Yardımcılardan biri mi? diye şaşkınlıkla sordu Şef Sobek, mezar kâtibini dikkatle dinledikten sonra.</p>

  <p class="block2">- Neden olmasın?</p>

  <p class="block2">- Nöbetçiye görünmeden köye giremez ki.</p>

  <p class="block2">- En iyi nöbetçi bile her dakika dikkat edemez... Hem katil dikkat çekmeden duvarı aşacak bir yol bulmuştur.</p>

  <p class="block2">- Köyün içinde, hemen yakalanır, diye itiraz etti Sobek.</p>

  <p class="block2">- Bunu düşündüğü için, çok dikkatli davranmıştır.</p>

  <p class="block2">- Ustabaşını öldürecek kadar çıldırmış bir yardımcı...</p>

  <p class="block2">- Yakalanma korkusu.</p>

  <p class="block2">- Mehi'nin haklı çıkmasını isterim doğrusu, diye itiraf etti polis şefi. Mehi'nin haklı çıkmasını, tüm zanaatkarların aldanmasını... yine de ne diyeceğimi bilemiyorum.</p>

  <p class="block2">- Yardımcıları sorguya çek, anlattıklarını karşılaştır ve bir ipucu bulmaya çalış.</p>

  <p class="block2">- Bana güvenebilirsiniz.</p>

  <p class="block2">Yaşlı kâüp köye dönerken, Nübyelinin beynin kemiren bir soru vardı; Mehi soruşturma görevinin Sobek'e verileceğini bilmesine rağmen, neden düşüncesini ona açmıyordu?</p>

  <p class="block2">Paneb kaymaktaşından yaptığı, Suskun Nefer'in mezarının sunağına, öteki dünyaya açılan hiyeroglif yazılı taş kapının dibine yerleştireceği armağan masasını tamamlamışü. Dikdörtgen masanın içine sığır pirzolaları, bir ördek, bir demet soğan, salatalık, lahana, incir, üzüm, hurma, nar, çörekler, ekmekler, süt, su ve şarap testileri kazımıştı.</p>

  <p class="block2">Bilge kadının büyüsüyle harekete geçireceği armağan masası, insanlar uzaklaştıktan sonra Nefer'in Aa'sına kaymaktaşına kazılı yiyeceklerin duyarlı kokularını ulaştıracaktı. Kısacası, ustabaşının yakınları gittikten sonra da, onu beslemeyi sürdürecekti canlı taş.</p>

  <p class="block2">Ne var ki merhum ustabaşının manevî oğlu, tüm ölülere verilen bu armağanla yetinecek gibi değildi; heykeltıraşların çalışmasını izledikten sonra, uygulayacağı yeni yöntemler belirlemişti. Madde dünyasmda daha önce yaptığı araştırmalarda olduğu gibi, elin ruh olduğunu görüyordu Paneb.</p>

  <p class="block2">Bilge kadının öğütlerine uyup Nefer'e, olağanüstü gözlerle süslü bir heykelini sunmayı kararlaştırmıştı. Bunun için de gözün çeşitli bölümlerini belirlemeyi başaran Mısır tıbbının anatomik gerçeklerine dayanacaktı; bakışın keskinliğini belirtmek için kaya kristalinden yapılmış bir kornea, kılcal damarları göstermek için demir oksit içeren magnezyum karbonattan gözakı. Gözbebeğini de kahverengi reçineden yapacak, korneayla arasındaki farklılıkları da gözden kaçırmayacaktı.<sup class="calibre2"><sup class="noteref" id="back_note_1"><a class="calibre3" href="../Text/index_split_071.html#note_1" title="1">1</a></sup></sup></p>

  <p class="block2">Işık atölyeye girdiğinde minyatür sanatçısı elindeki aletleri bırakmak üzereydi; dışarıda hava ışımaya başlamıştı. Güneş, bakışıyla sonsuzluğu izleyen heykeli aydınlattı.</p>

  <p class="block2">Merhumun karısı gözyaşlarını tutamadı.</p>

  <p class="block2">Manevî oğlunun dehası sayesinde, ölümün ve çürümenin pençesinden uzak, canlıydı Nefer. Ayakta, sağ ayağı biraz önde, kollan sarkık, batının güzel patikalarında yürüyor, loncayı doğuya yöneltmeyi sürdürüyordu.</p>

  <p class="block2">Işık heykelin önünde diz çökmeye yeltendi; ne var ki Paneb manevî anasını durdurdu.</p>

  <p class="block2">- Ka'sı taşta yaşayacak, dedi Işık'a, ama Nefer sende yaşıyor, bilgeliğini de sana verdi. Sen ki Hakikat Meydanı'nın hükümdarısın, bizi bir daha terk etme.</p>
</body>
</html>
