<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_60">Altmış birinci bölüm</h1>

  <p class="block2">Paneb zirveye tırmanırken, Kurtarıcı Şed'in uyarısını hatırladı: "Hayatın, bizleri çok yükseklerden düşürecek oyunları olduğunu unutma. Üstelik senin için, düşüş diğerlerine göre çok daha şiddetli olacak; o zaman, karanlıklar ejderhasına karşı kazanılan zaferi hatırla."</p>

  <p class="block2">Teb'in güneşin altında yamyassı olmuş dağlar, gerçekten de savaşılacak bir canavar mı barındırıyordu? Dev adam daha çok, kendini sakınmadan atıldığı ustabaşılık makamından düşüşü hakkında düşündü. Cesur Paneb en kararlı düşmanlarla savaşmaya hazırdı her zaman, ne var ki bu olay onu hazırlıksız yakalamış, o da savaşmadan yenilgiyi kabullenmek zorunda kalmıştı. Hathor rahibeleri batı tanrıçasına çiçek sunup öfkesini yatıştırmadan, zirveye çıkmamak gerektiğini söylerlerdi; oysa Paneb'in elleri boştu, sunabileceği tek armağan olarak da, çevredeki tepeleri titretecek kadar güçlü öfkesinden başka bir şeyi yoktu.</p>

  <p class="block2">Cesur Paneb ne gün doğumundan ne de gün batımından medet umuyordu; ona göre, sadece öğle güneşinin yoğun ışıkları hüküm verebilirdi. Bu nedenle, aynı zamanda Hakikat Meydanı'nın koruyucusu olan ve tedbirsizleri ile kendini beğenmişleri yakan acımasız alevin karşısına dikilmeden önce, güneşin tepeye yükselmesini bekledi.</p>

  <p class="block2">Zirvedeki dualığa vardığında, yumruğunu kaldırdı.</p>

  <p class="block2">- Sen ki sessizliğe tutkunsun, bana cevap ver! Göğün, doğumların ve değişimin tanrıçası Maat'ı temsil ettiğine göre, beni sana hizmet edenlerin loncasını yönetmeye layık görüp görmediğini söyle! Yaptığım hata Firavun Tausert'in ebedî istirahatgâhını yaratma çalışmalarını yönetmemi önleyecek kadar ciddi mi?</p>

  <p class="block2">Önce sessizlik oldu.</p>

  <p class="block2">Yoğun, dev adamın omuzlarını çökertecek kadar ağır bir sessizlik. Paneb direndi, sorusunu aynı öfkeyle tekrarladı. İşte o zaman dağ kımıldadı.</p>

  <p class="block2">Deprem gibi bir şey değildi bu; çok hafif olmasına rağmen, dev adamın sendelemesine yol açacak yavaş bir dans.</p>

  <p class="block2">- Demek konuşacaksın! Tereddüt etme, yüksek sesle konuş ki, kararını iyice duyabileyim!</p>

  <p class="block2">Zirvenin kayaları yarılıp, kırmızı bir ışık çıkardığında, Paneb dengesini bulmaya çalışıyordu.</p>

  <p class="block2">Ellerini gözlerine götürerek acıdan haykırdı, yine de direnip, olduğu yerde kaldı.</p>

  <p class="block2">Gözlerini yeniden açtığında, kördü.</p>

  <p class="block2">- Acımasız bir tanrıça olduğun için, resim yapmamı engellemek istiyorsun! İyiyi kötüden ayırt etmeyi unuttum mu? Yalan yere yemin mi ettim, yoksa Ptah'ın, inşaatçıların koruyucusunun adını mı lekeledim? Dilsizliğine başkaldırdığım için, beni küçük düşürerek yok etmek istiyorsun, ama başaramayacaksın! İçindeki öfkeli aslan beni parçalasın, şiddetli rüzgâr alıp götürsün!</p>

  <p class="block2">Kenhir'in sesi titriyordu.</p>

  <p class="block2">- Bu korkunç bir yanlışlık... Hayır, iğrenç bir sahtekârlık... Paneb hata falan yapmamış... Bu çizime bir bak, Işık, iyi bak!</p>

  <p class="block2">Bilge kadın elindeki papirüsü dikkatle inceledi.</p>

  <p class="block2">- Bu çizgiler Paneb'in değil. Mezar kâtibinin yüzü aydınlandı.</p>

  <p class="block2">-Ben de öyle düşündüm! Hain, Fened'den ustabaşının çizimini çaldı ve yanlış bir kopyasını çıkardı, Fened'in yararlandığı çizim de, bu yanlış kopyaydı işte. Bu korkunç kazanın asıl nedeni, bu! Eğer sahte çizim ihtimali aklıma gelmemiş olsaydı, Paneb'i hâlâ suçlu sanacaktım.</p>

  <p class="block2">- Fened'i sorguladınız mı?</p>

  <p class="block2">- Tabiî ki! Bu çizimi çalıp yerine bir başkasını koymanın çocuk oyuncağı olacağını söyledi. Fened, sahte bir çizim hazırlayıp kendini kurban olarak gösterecek kadar sapık biri olamaz... Saçma!</p>

  <p class="block2">- Gidip ustabaşını getireceğim, dedi bilge kadın.</p>

  <p class="block2">- Zirve onu bağışlasaydı, çoktan dönmüş olurdu.</p>

  <p class="block2">Gerçekti mezar kâtibinin söylediği. Anlaşılan hain kurnazca bir plan yapmış, bu plan sayesinde ustabaşından kurtulmayı başarmıştı.</p>

  <p class="block2">- Sakın tehlikeye atılma, diye yalvardı Kenhir. Sana öyle ihtiyacımız var ki! Bilge kadın zirveye çıkan patikaya adım attığı sırada, küçük bir el hissetti avucunda.</p>

  <p class="block2">- Babamı aramaya gittiğine göre, ben de seninle geleceğim.</p>

  <p class="block2">Bilge kadının itiraz etmesi gerekirdi kuşkusuz; ne var ki küçük Selena'nın yüzü öylesine kararlıydı ki, kabul etmekten başka çaresi olmadığını anladı. Herkesin tahmin ettiği gibi, kötüsü gerçeklemiş de olsa, küçük kız olgun bir insan gibi davranacaktı.</p>

  <p class="block2">Yavaşça tırmandılar, zirveye varmadan birkaç metre önce, ustabaşını bir kayaya oturmuş zirveye bakar buldular.</p>

  <p class="block2">-Baba!</p>

  <p class="block2">Selena koşup dev adamın kollarına sığındı.</p>

  <p class="block2">- Zirvenin kolu bana vurdu, dedi Paneb kızına. Gücünü gördükten sonra, soluğunu yüzümde hissettim. Ben günün en aydınlık anında, kesif bir karanlık içindeyken, bana yeni gözler bağışladı. Kulaklarını iyice aç, Selena, eğer onunla nasıl konuşacağını bilirsen, zirve çok cömert olabiliyor.</p>

  <p class="block2">Bilge kadın yaklaşıp, ustabaşına sarıldı.</p>

  <p class="block2">- Hiç hata yapmadın, Paneb. Hain Fened'den senin yaptığın çizimi çalmış. Seni korkunç bir töhmet altında bırakacak bir yanlışlık yapılması için, çizimi değiştirmiş.</p>

  <p class="block2">Dev adam kızını göğsüne bastırarak, olanca haşmetiyle ayağa kalktı.</p>

  <p class="block2">- Bu, bütün görevlerimin devam edeceği anlamına mı geliyor?</p>

  <p class="block2">- Tanrıça suçsuzluğuna hükmetti, lonca mahkemesi de bu hükmü onaylayacaktır. Bu sınav zirvenin ateşiyle tanışmana, zirve ateşinin bundan böyle ellerini ve eserlerini canlandırmasına yaradı.</p>

  <p class="block2">Hain köyün ana yolunda Firuze'yle karşılaşüğında, Hat-hor rahibesinin neşesini görüp şaşırdı.</p>

  <p class="block2">- Seni böylesine neşelendiren ne? diye sordu Firuze'ye.</p>

  <p class="block2">- Paneb geri döndü!</p>

  <p class="block2">- Bir Hathor rahibesi bana zirvenin Paneb'i sakat bıraktığını söyledi.</p>

  <p class="block2">- Tam tersine, Paneb'i akladı! Bilge kadın, saygılarını sunması için ustabaşını sessizlik tanrıçasının dualığına götürdü, yarın da tanrıçanın onuruna bir şölen düzenliyoruz. Ne kadar mutlu olduğumu bir bilsen!</p>

  <p class="block2">- Belli oluyor, Firuze, belli oluyor... Ben de Paneb'in bu sınavı başarıyla atlatmış olmasına çok memnunum.</p>

  <p class="block2">- Onun yüreği, zirve sayesinde göreceğimiz birçok eseri barındıracak kadar geniş.</p>

  <p class="block2">Her zamankinden daha zarif adımlarla, bale yapıyormuş gibi, sunaklara doğru yürüyüp uzaklaşü. Oysa öte yanda hain, omuzları düşük, ağır adımlarla, karısının pişirdiği mercimekli domuzun tadına bakmak için eve döndü. Kocasının yüzüne bakınca, olanları anladı kadın.</p>

  <p class="block2">- Paneb sağ ve sağlam mı?</p>

  <p class="block2">- Dağ onu bağışlamış.</p>

  <p class="block2">- O diğerleri gibi biri değil, Set'in korumasında!</p>

  <p class="block2">- Suskun Nefer'in de tanrıların korumasında olduğu sanılıyordu ama, onu öldürdüm! Böylesi inançlar beni engelleyemez.</p>

  <p class="block2">- Korkuyorum, giderek daha çok korkuyorum...</p>

  <p class="block2">- Sızlanmaktan vazgeç! Dışarıda bizi bekleyen servete sırtımızı dönemeyiz. Düşün bir; büyük ve güzel bir ev, hizmetkârlar, üzerinde adamlarımızın çalıştığı geniş topraklar. Bunları düşünüp, korkuyu unut. Paneb eninde sonunda insan, manevî babasını öldürdüğüm gibi, onu da yok edeceğim. Ondan sonra Işık Taşı'nı alıp, başından beri düşünü gördüğümüz zenginliklere kavuşacağız.</p>

  <p class="block2">Kapı vuruldu.</p>

  <p class="block2">Hainin karısı dehşet içinde, duvara dayandı.</p>

  <p class="block2">- Senin olduğunu anlayıp, almaya geldiler.</p>

  <p class="block2">Hain korku içinde kapıyı araladı, Güçlü Niut'un yüzüyle karşılaştı.</p>

  <p class="block2">- Mezar kâtibi sağ ekibin tüm zanaatkarlarını çağırıyor.</p>

  <p class="block2">- Geliyorum.</p>

  <p class="block2">Niut öteki zanaatkarlara haber vermeye gitti.</p>

  <p class="block2">- Sakın gitme, bu bir tuzak! diye yalvardı hainin kansı. Yaşlı Kenhir seni arkadaşlarının önünde ele verecek.</p>

  <p class="block2">Hain de ikircikliydi. Eğer karısı haklıysa, tek çare zaman kaybetmeden kaçmaktı. İyi de, hangi hatası ele vermişti onu?</p>

  <p class="block2">Sessizlik tanrıçası Paneb'i öldürmemiş de olsa, geriye hâlâ bir ustabaşına yakışmayacak o meslek hatası, o çizim kalıyordu... Paneb'in mahkûm olması için, mezar kâtibine bu çizimi hatırlatmaya karar verdi.</p>

  <p class="block2">- Hemen köyden ayrılalım! diye yalvardı karısı.</p>

  <p class="block2">- Kenhir'in evine gidiyorum, dedi hain kararlılıkla.</p>

  <p class="block2">Paneb tüm sağ ekip zanaatkârlarının karşısında, Fened'in kullandığı çizimi inceledi.</p>

  <p class="block2">- Bu çizim sahte, sahteliğini kanıtlayacak üç nokta var. Birincisi, orijinal belgeyi kopyalarken kullandığım mürekkep farklıydı; ikincisi, benim fırçalarımın çizgisi bu kadar kalın değil; üçüncüsü, papirüsün cinsi de farklı. Mezar kâtibinin deposundaki papirüse bakınca, kolaylıkla anlayacaksınız bunu.</p>

  <p class="block2">- Bu dediklerini ben de doğruluyorum, diye açıkladı Kenhir. Ustabaşı hata işlemediğine göre, mahkemeyi toplamanın gereksiz olduğunu düşünüyorum.</p>

  <p class="block2">Tüm zanaatkarlar rahatlamış göründü. Paneb'i ilk kutlayan Somurtkan Karo oldu. Kurtarıcı Şed Burun Fened'e döndü.</p>

  <p class="block2">- Senin bize yapman gereken bir açıklama yok mu dersin?</p>
</body>
</html>
