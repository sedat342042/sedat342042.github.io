<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_37">Otuz sekizinci bölüm</h1>

  <p class="block2">Güçlü Niut ütü olarak kullandığı iki oluklu tahtanın arama nemli kumaş parçasını yerleştirdi. Böylelikle kusursuz ir kat yeri yapacak, mezar kâtibi de ününe layık bir tören ömleği giyebilecekti.</p>

  <p class="block2">İmuni'nin yaptıklarından sonra çok sarsılan Kenhir, Işık'ın açlan sayesinde düzenli uykuya kavuşmuş, yemeklerini iş-a yer olmuştu.</p>

  <p class="block2">Oysa bilge kadın ile iki ekip şefinin katıldığı dar konsey oplantısmdan döndüğünde, yüzünden düşen bin parçaydı.</p>

  <p class="block2">- Yine mi bir dert var?</p>

  <p class="block2">- Pek değil... İmuni hakkında ne düşünüyordun?</p>

  <p class="block2">- Ne düşündüğümü birkaç kez söylemiştim size; bir inanda kemirgen suratı varsa, kemirir. Ballı bir sesi olansa iltifat eder, iltifat ederken de yalan söyler. Ama beni hiç dinlemezsiniz ki!</p>

  <p class="block2">- Seni dinledim, Niut, ama İmuni'nin bu kadar kötü olabileceğine inanmadım.</p>

  <p class="block2">- Hâlâ da inanmıyorsunuz ki; hırs ve sahtekârlığın birleşmesinden doğabilecek canavarı hâlâ görmek istemiyorsunuz .</p>

  <p class="block2">- Konsey yeni bir kâtip yardımcısı bulmaya karar verdi.</p>

  <p class="block2">- İşte buna sevindim! Sizin yaşınızda birinin, bir yardımcısı olmalı.</p>

  <p class="block2">- Önerdiğim aday oybirliğiyle kabul edildi.</p>

  <p class="block2">- Daha iyi ya. Resmî atama gününde, ütülü bir gömlek giyeceksiniz.</p>

  <p class="block2">- Ben önce senin fikrini öğrenmek istiyorum.</p>

  <p class="block2">- Neye yarar ki? Oylama yapıldığına göre...</p>

  <p class="block2">- Oylanan adamın görevini kabul etmesi gerek... aslında kadının demem gerekir.</p>

  <p class="block2">- Bir kadın kâtip mi?</p>

  <p class="block2">- Sen, Niut. Sen sadece hayranlık uyandırıcı bir ev kadını, eli lezzetli bir aşçı değilsin; okuma yazma da biliyorsun. Ciddiyetini çalışkanlığını herkes biliyor, benim gibi konsey de bu iş için daha iyi bir aday olamayacağının farkında.</p>

  <p class="block2">Güçlü Niut elindeki gömleği inceledi.</p>

  <p class="block2">- Bundan iyisini yapabilirim, ama kumaşın daha ince olması gerekir. Tamam, işbaşına. Mezar günlüğüne yazacaklarımı söyleyecek misiniz?</p>

  <p class="block2">Sol ekip heykeltıraşlarından birinin kızı, on beş yaşındaki kızcağız hüngür hüngür ağlıyordu.</p>

  <p class="block2">- Ne var? Ne oldu? diye sordu Lekesiz Uabet.</p>

  <p class="block2">- Size... anlatmak istediğim bir şey vardı, ama şimdi cesaret edemiyorum... Hem üstelik...</p>

  <p class="block2">- içeri gel.</p>

  <p class="block2">Paneb'in renkleri soldukça parlattığı ışıltılı resimlerle süslü ev, insanın içini açıyordu. Geometrik şekiller, yapraklar, nilüferler, papirüslere konan kuşlar, ev sahibesinin gurur duyduğu küçük bir saray oluşturuyordu. Uabet kızı eliyle işlediği sırmalı minderlere oturttu.</p>

  <p class="block2">- Benimle mi konuşmak istiyordun?</p>

  <p class="block2">- Evet... Hayır... Bırakın, gideyim!</p>

  <p class="block2">- Sakin ol, küçük, ne anlatırsan anlat, seni dinlemeye hazırım. Kızcağız yaşlı gözlerini kaldırdı.</p>

  <p class="block2">- Gerçekten mi?</p>

  <p class="block2">- Gerçekten.</p>

  <p class="block2">- Biraz su var mı?</p>

  <p class="block2">Kızcağız sanki bütün çölü geçmişçesine, büyük yudumlarla içti suyu.</p>

  <p class="block2">- Beni suçlamayacak mısınız?</p>

  <p class="block2">- Söz veriyorum.</p>

  <p class="block2">Esmer kız dizlerini bitiştirdi.</p>

  <p class="block2">- Arkadaşlarımla birlikte, oğlanları tahrik ettik... dün akşam, gün batımından sonra... Her zamanki gibi, göğüslerimiz çıplak dans ettik, ama o kadarla da kalmadık... Biraz bira içtiğimiz için, havanın da sıcaklığıyla, dans hareketlerini daha iyi yapabilmek amacıyla, peştamallarımızı çıkardık.</p>

  <p class="block2">- Bana kalırsa, oğlanlar da çıkardı, öyle mi?</p>

  <p class="block2">- Evet, dansın sonunda... Ama birbirimize sadece gülerek baktık, sonra da herkes evine gitti. Bir tek ben... ben gidemedim...</p>

  <p class="block2">- Neden?</p>

  <p class="block2">- Oğlunuzun yüzünden, Aperti'nin. Küçük kız hıçkırıklara boğuldu.</p>

  <p class="block2">- Sana tecavüz mü etti?</p>

  <p class="block2">- Hem evet hem de hayır... Bana yaklaştığında, peştamalını sarmamıştı, ben de öyle... Önce, beni yalnızca okşamak istediğini sandım, üstelik öyle güçlü, öyle yakışıklı ki... Bağırmam, direnmem, imdat çağırmam gerekirdi.</p>

  <p class="block2">- Çağırmadın mı?</p>

  <p class="block2">- Hayır, diye itiraf etti kız, utançla.</p>

  <p class="block2">- Yani seviştiniz, sen de bekâretini yitirdin. Esmer kız başını salladı.</p>

  <p class="block2">- Aperti'yi seviyor musun?</p>

  <p class="block2">- Bilmiyorum... Galiba seviyorum. Annem ile babama bir şey söyleyemiyorum ki!</p>

  <p class="block2">- Oğlumu bir daha gördün mü?</p>

  <p class="block2">- Hayır... tabiî ki, hayır!</p>

  <p class="block2">Aperti'nin yumruğunu yiyen sol ekip marangozunun oğlu sırtüstü devrildi.</p>

  <p class="block2">- Kazandım! diye haykırdı, daha önce dövüş kaybettiği hiç görülmemiş on dokuz yaşındaki güçlü atlet.</p>

  <p class="block2">- Hayat bir yumruktan ibaret değildir, dedi Paneb ciddiyetle. Oğlan şaşırdı, babasının gözlerinin içine bakmaya cesaret edemedi.</p>

  <p class="block2">- İyi bir alçıcı oldun, Aperti. Kendi evinle ilgilenmenin, beğenip kandırdığın kadınla evlenmenin zamanı geldi.</p>

  <p class="block2">- Ama... ama sevdiğim biri yok ki!</p>

  <p class="block2">- Tabiî ki var... Erkekliğini kanıtladığın küçük esmer kızı hatırlasana.</p>

  <p class="block2">- Sadece eğleniyorduk, hepsi bu!</p>

  <p class="block2">- Yaptıklarınız, onun için bir oyun değildi. Senin için de değil artık. Ya mezar kâtibinin karınla birlikte oturman için verdiği evi elden geçirirsin ya da köyü terk edersin.</p>

  <p class="block2">Her akşam, muayenelerini tamamladıktan sonraki gibi, yalnızhğıyla baş başaydı Işık. Şafaktan önce kalkıp sabah ayinlerine bütün benliğiyle katılıyor, hastalarıyla ilgilenip köyün sağlık durumunu denetliyordu. Kurtarıcı Şed'in görme bozukluğunu durdurmaktan memnun, Teb'e nakledilecek kadar ciddi bir hastalıkla karşılaşmadığına seviniyordu.</p>

  <p class="block2">Son hastası da muayenehaneden çıkınca, yine Suskun Nefer'in yokluğuyla hesaplaşmak zorunda kaldı; boşluğun hiçbir zaman doldurulamayacağını bilerek. Loncaya duyduğu sevgiye rağmen, ayrılık acısı öylesine derindi ki, bir an önce kocasına kavuşmaktan başka bir şey istemez olmuştu.</p>

  <p class="block2">Günbatımında, sonsuz bir yorgunluk duydu. Yemek yiyecek hali yoktu; daha da kötüsü, uykunun da bir çözüm getirmeyeceğinin bilincindeydi.</p>

  <p class="block2">Bu yüzden, tanrıçanın onu koynuna alacağını, öte dünyanın kapılarını açacağını umarak, zirveye tırmanmaya karar verdi.</p>

  <p class="block2">Kapının eşiğinde, yedi yaşındaki Selena oturuyordu. Cesur Paneb ile Lekesiz Uabet'in kızı içinde üzüm taneleri, hurma ve arpa bulunan üç kesecik tutuyordu.</p>

  <p class="block2">- Burada ne arıyorsun, Selena?</p>

  <p class="block2">- Zirveye sunacağım armağanları kendi ellerimle hazırladım. Hatırlıyorsun, beni ona götürmeye söz vermiştin. Ben hazırım.</p>

  <p class="block2">Küçük kızın gözlerinde altın sarısı bir parıltı vardı. Işık o anda kaderin Selenayı Hakikat Meydanı'nın gelecekteki bilge kadın olarak seçtiğini, bundan böyle zamanının çoğunu küçük kızı yetiştirmeye adaması gerektiğini anladı.</p>

  <p class="block2">- Bana birkaç dakika izin ver.</p>

  <p class="block2">Işık yeniden göründüğünde üzerinde pembe beyaz keten bir elbise, geniş bir gerdanlık ve altın bir bilezik vardı. Nilüfer tepelikli peruğunu da altın bir çemberle tutturmuştu.</p>

  <p class="block2">- Ne kadar güzelsin, Işık!</p>

  <p class="block2">- Tanrıçayı onurlandırmak için. Armağanlarından hoşlanacağından erninim.</p>

  <p class="block2">Bilge kadın ile küçük kız batan güneşin son ışıklarında yavaş yavaş tırmanmaya koyuldu. Selena bir eliyle Işık'ın elini sıkıca tutmuş, gözlerini zirveden ayırmıyordu.</p>

  <p class="block2">- Sessizlik tanrıçasına, dağın tepesinde yaşayana saygı sun, diye öğütledi bilge kadın. Bazen korkutucu bir görünüm alır, ama yaratılışın ateşi onda yaşar. Ben batıya kavuştuğumda, rehberin ve bakışın olsun.</p>

  <p class="block2">Zirveye ulaştıklarında, dişi kral kobra deliğinden çıktı. Selena Işık'ın eline daha sıkı sarıldı.</p>

  <p class="block2">- Arkama geç ve bütün hareketlerimi taklit et.</p>

  <p class="block2">Bilge kadm ile yılanın ayin dansı kusursuz bir ahenkle bitti. Armağanların sakinleştirdiği kobra, sessizlik krallığına döndü.</p>

  <p class="block2">Işık ile Selena akşam serinliğinin zevkini çıkarmak için, yan yana oturdular.</p>

  <p class="block2">- Gecenin saatlerini birlikte geçireceğiz, Selena. Bir gün, vücudunda tanrıçayı barındıran yılana dokunacaksın; o da sana enerjisini aktaracak.</p>

  <p class="block2">Küçük kız uyumayı bir an bile düşünmedi. Şafak sökerken Işık Selena'ya zirvenin en yüksek taşından süzülen, yıldızlardan gelme diriltici çiyden birkaç yudum içirdi.</p>

  <p class="block2">Sonra, el ele tutuşarak köye indiler. Paneb patikanın başındaydı.</p>

  <p class="block2">Küçük kız babasına koştu, kollarına atıldı, hemen uykuya daldı.</p>

  <p class="block2">Bilge kadın ile ustabaşının bakışları karşılaştı, ne birinin ne de ötekinin bir şey söylemesine gerek yoktu.</p>

  <p class="block2">Ve Işık dev adamın ilk kez ağladığını gördü.</p>
</body>
</html>
