<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_9">Dokuzuncu bölüm</h1>

  <p class="block2">Kırmızıya boyalı, üzerlerinde sahiplerinin adı çizili, bir buçuk dirsek1 boyunda ve yumurta biçimindeki hububat testileri, köylülerin kullandığı önemli eşyaların arasında sayılıyordu. Orta Mısır'dan getirilen kilden üretildikleri için, hem hafif, hem de kullanışlıydılar.</p>

  <p class="block2">Karısının eline tutuşturduğu iki testiyi alan Başheykeltıraş Aslan Userhat ağır adımlarla köyün kuzeydoğusundaki hububat silolarına yöneldi. Ataları marnın içine dikaçılı, dik duvarlı çukurlar açmışlar, kayalık tabanı kaplayan harcın dümdüz olmasına özen göstermişlerdi. Tahıllar özelliklerine ve sevkiyat tarihlerine göre değişik bölümlerde depolanıyordu.</p>

  <p class="block2">Mezar kâtibinin disiplinli yönetimi sayesinde silolar hep doluydu, buhranın en yoğun olduğu günlerde bile, Hakikat Meydanı'nın ekmek yapacak buğdayı eksilmemişti hiç.</p>

  <p class="block2">İşte bu yüzden, Sol Ekip Şefi Hay'ı birinci silonun önünde, Pişkin Somun Pay ile Kararlı Gau'nun öfkeli eşleriyle hararetli bir tartışma içinde gören Userhat çok şaşırdı.</p>

  <p class="block2">İki kadm hazmedilmesi pek de kolay olmayan kelimelerle Hay'a saldırıyor, orada öyle fütursuzca durup hububat ambarının yolunu tıkamaktan vazgeçmesini istiyorlardı.</p>

  <p class="block2">- Mesele ne? diye sordu Userhat, şaşkınlıkla.</p>

  <p class="block2">- Vezir silolara el koydu, diye cevap verdi ekip şefi. Yeni bir emre kadar, silolara dokunmamız yasak.</p>

  <p class="block2">- El koyması yasal değil! diye kükredi Paneb.</p>

  <p class="block2">- Haklısın, diye onayladı mezar kâtibi. Yine de hırsını duvarlarımdan ya da eşyalarımdan çıkarmazsan, sevinirim. O mektubu ben değil, vezirin yardımcılarından biri imzaladı.</p>

  <p class="block2">- İyi ama, Hay'ı bu angaryayla görevlendiren, sizsiniz!</p>

  <p class="block2">- Durumun aydınlığa kavuşmasını beklerken, topluluğa zarar vermenin bir anlamı olmayacağını düşündüm. Silolardaki hububata gelinceye kadar, elimizde ekmek ve bira yapmaya daha birkaç gün yetecek kadar hububat var.</p>

  <p class="block2">- İyi de, hem romatizma hem de gut nedeniyle yataktan çıkamayacaksınız.</p>

  <p class="block2">- Her zamanki tedaviyi daha da yoğunlaştırıyorum, dedi hastasını muayene etmeyi bitiren Işık. Yine de iki günden önce ayağa kalkamazsınız.</p>

  <p class="block2">- Demek General Mehi'ye tek başıma gideceğim, dedi Paneb. Bu haksızlığa bir son vermek, gelecekte de böylesi saçmalıkların tekrarlanmasını önlemek ona düşüyor.</p>

  <p class="block2">- Biraz diplomatça davranmaya çalış. Bu, yönetim hatasından başka bir şey olamaz.</p>

  <p class="block2">- Bir resim ya da heykel yaratırken, diye homurdandı Paneb, bizim hata yapmaya hakkımız yok ama!</p>

  <p class="block2">Paneb hızlı adımlarla yürüyor bir yandan da baü yakası başyöneticisine kendini haklı gösterme fırsatı tanımadan, onu iyice sarsmanın doğru olacağını düşünüyordu. El koyma ilanım onun gözleri önünde yırtacak, sonra da çektikleri sıkıntıların tazminatı olarak zaman geçirmeden köye birinci sınıf kozmetikler gönderilmesini isteyecekti.</p>

  <p class="block2">Baldırında ıslak ve yumuşak bir dil hissetti.</p>

  <p class="block2">- Kapkara! Senden bana eşlik etmeni istediğimi hatırlamıyorum... Köpeğin kocaman kahverengi gözleri yalvarır gibi bakıyordu. Hakikat Meydanı üe yönetim binası arasındaki yolun tam</p>

  <p class="block2">yarısında, elli yaşlarında iriyan ve tıraşsız bir adam kesti Pa-neb'in yolunu.</p>

  <p class="block2">- Selam arkadaş! Güzel bir gün, öyle değil mi?</p>

  <p class="block2">- Bu, sana bağlı.</p>

  <p class="block2">- Seninle biraz sohbet etmek istiyordum.</p>

  <p class="block2">- Seni tanımıyorum, üstelik acelem de var.</p>

  <p class="block2">- Pek dostça davrandığın söylenemez...</p>

  <p class="block2">- Yolumdan çekil! Tekrar ediyorum, acelem var.</p>

  <p class="block2">- Doğrusunu istersen, arkadaşlarım da sohbete katılmak istiyor.</p>

  <p class="block2">Buğday tarlasından fırlayan adamlar Paneb'in çevresini sardı. Paneb dokuz kişi saydı, hepsinin de birbirine benzediğini gördü: aynı yapı, aynı duruş, aynı basık alın.</p>

  <p class="block2">Her birinin elinde tahtadan sopalar vardı.</p>

  <p class="block2">- Görüyorsun ya, dedi tıraşsız olanı, sakin olup başkalarının canını sıkmamak daha iyi olurdu. Oysa sen, kafamı kızdırdın. İşte o yüzden, arkadaşlarımla birlikte, sakin olmayı öğreteceğiz sana. Olabildiğince sakin.</p>

  <p class="block2">- Eğer bir kelime söylesem, durumu düzeltebilecek tek bir kelime? Çete reisi şaşırdı.</p>

  <p class="block2">- Bir kelime mi... Hangi kelime?</p>

  <p class="block2">- Hücum!</p>

  <p class="block2">Kapkara fırladı, dişlerini tıraşsızın koluna geçirerek tiz bir çığlık atmasına neden oldu. Paneb en yakındaki herifin üzerine atıldı, adamın göğsüne kafa atü. Sonra yana çekilerek sopa darbesinden kaçtı, iki yumruğunu birleştirerek saldırganın boynunu kırdı.</p>

  <p class="block2">Kaburgalarına şiddetli bir darbe alınca, düşecek gibi oldu. Ayakta kalabilmek için, acıya karşı inanılmaz dayanıklılığından yararlandı, diziyle rakibinin çenesini dağıttı. Ne var ki bir sopa sol omzuna indi; o zaman karşısındaki çetenin yakın dövüş sanatında tecrübeli adamlardan kurulmuş olduğunu anladı. Böğründen vurulunca, yere attı kendini, ağır bir adamı hayalarından tutarak kaldırdı, diğer iki arkadaşının üzerine fırlattı. Vahşi bir hayvan gibi atıldı, yerdekilerden birinin burnunu topuğuyla ezerken, belinde bir acı duydu. Kapkara avını bıraktı, Paneb'in işini bitirmeye hazırlanan haydudun baldırına saldırdı. Adam şaşırdı, elinden düşürdüğü sopayı Paneb kaptı. Bakışları bulanık, üstü başı kan içinde, ayağa kalkmayı, elindeki sopayı başının üzerinde çevirmeyi başardı yine de.</p>

  <p class="block2">- Gidiyoruz! diye bağırdı reisleri.</p>

  <p class="block2">Ayakta kalanlar bayılanları topladı, çete bir kırlangıç sürüsü gibi dağılıp yok oldu. Kapkara arkalarından koşmayı isterdi doğrusu, yine de Paneb'in yanında kalmanın daha doğru olacağına karar verdi, bu fedakârlığının karşılığını uzun uzun okşanarak aldı.</p>

  <p class="block2">Nöbetçiler batı yakası merkezî yönetim binalarının bulunduğu avluya giren, üstü başı yırtık ve kan içindeki devi görünce kısa kılıçlarını kaldırdılar. Korkudan beti benzi atan bir kâtip elindeki papirüs tomarlarını düşürdü, hızla koşarak üstünün yanına sığındı.</p>

  <p class="block2">Kapkara homurdanıp dişlerini gösterdi; yeni bir kavgaya hazırdı hani.</p>

  <p class="block2">- Ben Hakikat Meydanı zanaatkarlarından Cesur Pa-neb'im, derhal General Mehi'yle görüşmek istiyorum.</p>

  <p class="block2">Dev adamın ünü köyünün duvarlarını çoktan aşmıştı, bu nedenle askerler karşılarındaki zanaatkarın tek basma bir manga askerin hakkından gelebileceğini iyi biliyorlardı.</p>

  <p class="block2">- Gidip haber vereyim, dedi içlerinden birisi. Burada bekle, köpeğine de sahip ol.</p>

  <p class="block2">Bekleyiş fazla sürmedi. Konuğunu karşılamaya gelen Me-hi'nin üzerinde en son moda giysiler vardı.</p>

  <p class="block2">- Paneb! Ama siz...</p>

  <p class="block2">- Üzerime saldırdılar. Elleri sopalı dokuz kişi. Üstelik köylü falan da değillerdi.</p>

  <p class="block2">- Ne demek istiyorsun?</p>

  <p class="block2">- Dövüşmeyi bilen profesyonellerdi. Mehi'nin yüzü karardı.</p>

  <p class="block2">- İşte korktuğum başıma geldi... Paneb dikildi.</p>

  <p class="block2">- Beni öldüreceklerini biliyordunuz demek?</p>

  <p class="block2">- Hayır, tabiî ki hayır, ama elimdeki raporlar silahlı Libya çetelerinin çölü geçtiklerini, soygun yapmak için bu bölgeye geldiklerini bildiriyor. Bu haydutların hemen yakalanması için, devriyeleri iki katına çıkaracağım. Dokuz kişi... Üstelik onları yenmeyi basardın, öyle mi?</p>

  <p class="block2">- Kaçtılar, bazılarının kemikleri kırıktı.</p>

  <p class="block2">- Seni revire götüreyim.</p>

  <p class="block2">- Bilge kadın bana bakar. Sağ ekip şefi olarak, sizi ciddi bir sorun hakkında uyarmaya geldim. Görevimin önemini göz önünde bulundurarak, benimle daha ciddi olun, senli benli konuşmaktan da vazgeçin.</p>

  <p class="block2">-Tamam, tamam... Yazıhaneme gidelim.</p>

  <p class="block2">Mehi Kapkara'nın peşlerine takıldığını görünce, durdu.</p>

  <p class="block2">- Bu köpek dışarıda bekleyemez mi?</p>

  <p class="block2">- Kapkara cesur ve soylu bir savaşçıdır. Benimle gelecek.</p>

  <p class="block2">- Anlaşıldı...</p>

  <p class="block2">Paneb Mehi'nin iddialı vazolar, zevksiz resimlerle süslediği yazıhanesini hiç beğenmedi.</p>

  <p class="block2">- Oturun, Paneb.</p>

  <p class="block2">- Gerek yok.</p>

  <p class="block2">- Susamışsınızdır...</p>

  <p class="block2">- Adalete susadım, evet. General gözlerini şaşkınlıkla açtı.</p>

  <p class="block2">- Şikâyet ettiğiniz, nasıl bir adaletsizlik?</p>

  <p class="block2">- Hakikat Meydanı'ndaki silolara el konulması.</p>

  <p class="block2">- İyi ama, bu dediğiniz tümüyle yasadışı!</p>

  <p class="block2">- Oysa bize vezir yardımcısının imzaladığı bir belge gönderdiler.</p>

  <p class="block2">Mehi Paneb'in masanın üzerine bıraktığı, kan ve terden lekelenmiş belgeyi dikkatle inceledi.</p>

  <p class="block2">- Bu belge sahte, dedi sonunda. Böyle bir vezir yardımcısı yok. Onuncu bölüm</p>

  <p class="block2">Mehi o sabah beş saatten bu yana inanılmaz bir tutkuyla avlandığı papirüs ormanında balıkçıllar, ördekler ve ça-vuşkuşlanna karşı korkunç bir katliama girişmişti. Ne var ki bu katliam Paneb'i dinlerken güçlükle gemlediği sinirlerini yatıştırmaya yetmemişti işte.</p>

  <p class="block2">Konuşmamaları için ağırlıklannca altın ödemek zorunda kaldığı, çoktan Libya sınırındaki görevlerinin başına gönderdiği dokuz asker... Ne kadar güçlü olursa olsun, bir zanaatkar böylesine deneyimli dokuz kişiyle nasıl baş edebilir? Oysa Serketa'nın planı kusursuz işlemişti; sahte bir el koyma belgesiyle Paneb köyün dışına çıkarılmış ve tehlikeli bir haydudun yolunu kesip ortadan kaldırmakla görevli bir manga askerin tuzağına düşürülmüştü. Bire karşı dokuz, Paneb'in en ufak bir kurtulma şansı bulamayacağı açıktı yani! Tek bir açıklama vardı; Paneb Işık Taşı'ndan yayılan, insanüstü bir güce sahipti. O taşın enerjisiyle besleniyor, sonra da karşısında kimsenin duramayacağı bir güçle savaşıyordu.</p>

  <p class="block2">Bu düşünce, Mehi'nin Hakikat Meydanı'ndaki inanılmaz hazineye sahip olma tutkusunu daha da artırdı! Loncanın güçlüklere göğüs germesini, en zor sınavlardan bile başarıyla çıkmasını sağlayan, o taştı işte. O taş loncanın elinde bulunduğu sürece, en kusursuz planlar bile başarısız kalmaya mahkûmdu.</p>

  <p class="block2">Hakikat Meydanı'nın resmî koruyucusu Paneb'in isteklerini karşılamakta en ufak bir tereddüt bile göstermemişti tabiî; hatta o isteklerin ötesine de geçmiş, mezar kâtibine resmî bir özür mektubu göndererek yönetimin acınacak yanlışını unutturabilmek için güzellik ürünleriyle dolu şişeler, şarap dolu testiler armağan etmişti.</p>

  <p class="block2">Kraliçe Tausert'in güzellik ve zarafeti Başbakan Bay'ı bü-yülüyordu. Kraliçe günün her anında pırıl pırıl parlıyor, Kuyumcu Tuti'nin üstün yeteneğinin ürünü olan sade mücevherleriyle baş döndürüyordu. II. Seti'nin anısına sadık kalmış, bir daha evlenmemişti Tausert; kararlılıkla, ama inat etmeksizin, Sipta taraftarlarıyla sürtüşmeksizin Mısır'ı yönetiyordu.</p>

  <p class="block2">- Firavunun sağlığı düzeldi mi, Başbakan?</p>

  <p class="block2">- Maalesef hayır, Haşmetmeapları. Firavun yine de eskilerin yazılarını okuyup tapınağın bilgeleriyle konuşabildiği için o kadar mutlu ki, durumundan yakınmıyor.</p>

  <p class="block2">- Devlet işlerini tamamen unuttu mu?</p>

  <p class="block2">- Size tümüyle güveniyor.</p>

  <p class="block2">- Bu da beklenen bir şeydi, öyle değil mi? Bay gözlerini indirdi.</p>

  <p class="block2">- Yaşlı Setnaht bu günlerde fazla hareketli, diye sürdürdü kraliçe sözlerini. "Muzaffer Set" anlamına gelen adı beni özellikle endişelendiriyor. Duruma hâkim misin?</p>

  <p class="block2">- Tümüyle değil, Haşmetmeapları. O ihtiyarın sözünün çok ağırlığı var, kocanızın ölümünden sonra kesilen Set hanedanının devam etmesi gerektiğini düşünüyor.</p>

  <p class="block2">- Neler söylüyor?</p>

  <p class="block2">- Mısır'ın güç yitirdiğini, sizin orduyla gerektiği gibi ilgilenmediğinizi düşünüyor. Ona kalırsa, Suriye ve Filistin'de bir güç gösterisinde bulunmak gerekliymiş.</p>

  <p class="block2">- Gerçekten de, bu bana uygun bir siyaset anlayışı değil. İktidarı zorla ele geçirmeye kalkacak kadar hırslı olduğunu düşünüyor musun?</p>

  <p class="block2">- Setnaht ölçülü, ama kararlı bir adamdır; bu yüzden onu ciddiye almamız gerek.</p>

  <p class="block2">- Kısacası, düşmanlarımın sayısı hiç azalmadı.</p>

  <p class="block2">- Maalesef hayır, Haşmetmeapları, üstelik saray halkının</p>

  <p class="block2">bugünkü yapısı iyimser olmamızı güçleştiriyor. Yine de huzur içinde hüküm sürmenizi sağlamak için, istedikleri gibi hareket etmelerini engelleyip, güvenlik önlemlerini olabildiğince artırıyorum. Kraliçenin tebessümü başbakanın kızarmasına neden oldu.</p>

  <p class="block2">- Seni şaşırtacağımı söylemiştim, hatırladın mı? Bu dünya gerçeğin sadece çok küçük bir parçası, Bay. Biz asıl ebedî istirahatgâhımıza hazırlanmak zorundayız.</p>

  <p class="block2">Bilge kadın Kraliçeler Vadisi'nd Jki evimin yerini henüz belirlemedi, yine de senin mezarınla ilgili bir karar aldım.</p>

  <p class="block2">Başbakanın gırtlağı kurumuştu. Tek istediği, ölümden uzak, kraliçe Tausert'in yanında yaşamaktı.</p>

  <p class="block2">- Krallar Vadisi'nde gömüleceksin, sadakatle hizmet ettiğin II. Seti'nin yanında.</p>

  <p class="block2">Başbakanın başı döner gibi oldu.</p>

  <p class="block2">- Ben, Krallar Vadisi'nde, ama...</p>

  <p class="block2">- Ülke için yaptığın fedakârlıklar, böylesi bir ödüle layık olduğunu gösteriyor. Yarın Hakikat Meydanı'na gitmek için yola koyulup, loncaya yeni talimatımı ileteceksin. Sipta'nın milyon yıllık tapınağıyla birlikte iki mezar yapmaya başlasınlar; biri firavun, öteki de senin için.</p>

  <p class="block2">- Haşmetmeapları, size... Size nasıl teşekkür edeceğim?</p>

  <p class="block2">- Kendin gibi kalarak, Bay.</p>

  <p class="block2">Bay heyecanla titremesine rağmen, içini yakan isteğini mırıldanma cesaretini buldu.</p>

  <p class="block2">- Tanrılar size firavun olarak taç giydirdiğinde, Haşmetmeapları, ebedî istirahatgâhımın sizinkine yakın olmasını diliyorum.</p>

  <p class="block2">- Tapmak, III. Tutmosis'inki ile Ramesseum arasında inşa edilecek, dedi Sol Ekip Şefi Hay bilge kadına, Paneb'e ve mezar kâtibine. Sipta'nın mezarına gelince, II. Seti'ninkinin biraz kuzeyinde, uygun bir yer bulduk.</p>

  <p class="block2">Başbakan Bay başıyla onayladı.</p>

  <p class="block2">- Her iki firavunun da hizmetinde bulunduğunuza göre, diye sürdürdü Hay sözlerini, sizin mezarınız da Sipta'nın yanında, yani vadinin aynı bölgesinde kazılacak.</p>

  <p class="block2">- Süslemesiz basit bir mezardan söz ediyorsunuz, değil mi?</p>

  <p class="block2">- Kraliyet ailesinden gelmeyenler için gelenek böyledir, ama Kraliçe Tausert'in belirttiği, Firavun Sipta'nm da onayladığı talimat farklı, diye araya girdi Kenhir. İşte, hazırladığımız plan.</p>

  <p class="block2">Birbirini izleyen koridorlar, lahit odası, süslenecek duvarlar... Bay gözlerine inanamıyordu.</p>

  <p class="block2">- İyi ama... bir kral mezarı bu!</p>

  <p class="block2">- Kraliçenin arzusu böyle, diye açıkladı bilge kadın. Bu ebedî istirahatgâh bir firavununki gibi kutsanmayacak kuşkusuz; yine de içindekinin başardığı görevlere uygun güzellikte olması gerekiyor.</p>

  <p class="block2">Başbakan Bay, Mısır hizmetinde çalışmaya başladığından beri ilk kez, ne söyleyeceğini bilemedi.</p>

  <p class="block2">Burun Fened, elinde Suskun Nefer'in çekici ile kalemini tutarak saygıyla yaklaştığı noktayı son kez gözden geçirdi. Kayaya ilk darbeyi vurarak onu yaralamayacaktı bilge kadın; tam tersine, sessizlikte korunan hayatını özgür bırakacaktı. Bu hayat da Firavun Sipta'nm ebedî istirahatgâhının biçimini alacaktı.</p>

  <p class="block2">Sobek endişeyle Krallar Vadisi'nin girişindeki nöbetçilerin sayısını artırmış, orada yatan kralların ruhlarının sürekli olarak değişime uğradığı büyük çayır çevresindeki tepeleri bizzat denetlemişti. Paneb'in uğradığı saldırıdan sonra, oldukça tedirgindi; eğer saldırganlar gerçekten de Libya'dan gelen paralı askerlerse, altın bulmak umuduyla gömütlüğe girmekten çekinmeyeceklerdi. Bu yüzden, Krallar Vadisi çevresindeki önlemleri artırmaktan başka yolu yoktu. Yine de Mehi'nin anlattıklarına gözü kapalı inanmak, ne derecede doğruydu? Nübyeli polis hiçbir şeyi rastlantıya bırakmamaya kararlıydı, ama hırsından kuşkulandığı iddialı generalin gerçeği sakladığını düşünüyordu. Bilge kadının merhemleri sayesinde, Paneb'in vücudundaki yaralar birer anı olarak kalmıştı. Bu nedenle göğün ateşinin üzerine Set'in iki kulağı ile ağzını kazıdığı büyük kazmayı korkunç bir güçle kaldırdı.</p>

  <p class="block2">Bu basit hareketiyle, arkadaşlarına işe başlamak ve eseri tamamlamak heyecanını aşıladı. Yerini taş yontucularına bıraktı, öteki zanaatkarlar heykel, resim ve mücevher işleri¬ni tamamlamak için bir atölye kurdular.</p>

  <p class="block2">Mucize o sırada gerçekleşti: aletlerin şarkısı, düşüncelerin birliği, güçlerin birbirlerine eklenmesi sayesinde, şantiye neşeye boğuldu. Paneb'in arkadaşlarını yönetirken olabildiğince yumuşak davranması herkesi şaşırttı; herkesin işini büyük bir ciddiyetle denetledi, fikir ayrılıklarını hiç sabırsızlığa kapılmadan çözümledi, her konuda örnek oldu.</p>

  <p class="block2">- Nefer onu manevî evlat olarak seçerken yanılmamış, dedi Somurtkan Karo.</p>

  <p class="block2">- Dereyi görmeden paçaları sıvamayalım, dedi Çakal Unes. Paneb şimdilik kendine hakim oluyor, yine de doğası çok geçmeden üstün gelecektir.</p>

  <p class="block2">- Yanılıyorsun, diye itiraz etti Kararlı Gau. Ekip şefi olarak, görevlerinin bilincinde.</p>

  <p class="block2">- Sen düş görüyorsun, diye mırıldandı Burun Fened.</p>

  <p class="block2">- Hiç de değil, diye araya girdi Güçlü Naht. Ben ki Paneb'in en güçlü rakibiydim, sorumluluğun onu olgunlaştırdığını, onu bu göreve getirmekle yanlış yapmadığımızı düşünüyorum.</p>

  <p class="block2">Kenhir kayaya oyulmuş koltuğuna yerleşip, çalışmaların gelişmesini izlemeye başladığında, yüzünden düşen bin parçaydı. Gece gördüğü kâbusun etkisinden kurtulamamış, sabaha kadar uykusuz kalmıştı; şimdi de, önündeki saatlerin bir felaket hazırladığından emindi.</p>

  <p class="block2">Bu felaketlerden birincisi, öğleye doğru, Halat Kasa yerinden doğrulamadığını söyleyince gerçekleşti.</p>

  <p class="block2">- Belim tutuldu, diye yakındı yüzünü buruşturarak. Paneb hemen yaklaştı. Bilge kadından öğrendiği yöntemi uygulayarak, taş yontucusunu koltukaltlanndan kavrayıp kaldırdı; omurlarının doğru hizaya gelerek, enerjinin hayat ağacı, diğer bir deyişle omurilik boyunca dolaşmasını sağlamaya çalıştı.</p>

  <p class="block2">- Birkaç gün dinlenmeye ihtiyacı olacak, dedi Paneb mezar kâtibine. Birkaç dakika sonra, işi bırakma sırası Pişkin Somun Pay'a geldi.</p>

  <p class="block2">- Bileğim burkuldu, dedi Pay. Sarmam gerek.</p>

  <p class="block2">Kenhir giderek şişen bileğe bakarak başını sallarken,</p>

  <p class="block2">Araştırmacı İpuy'un çığlığım duyup irkildi; sağ ayağı Güçlü Naht'ın elinden kaçırdığı büyük kazmanın altında ezilmişti. Arkadaşları zavallı adamın çevresini sanp, bir sedyeye yatırdı.</p>

  <p class="block2">- Neredeyse şantiyenin lanetli olduğunu düşüneceğim, diye homurdandı Somurtkan Karo.</p>
</body>
</html>
