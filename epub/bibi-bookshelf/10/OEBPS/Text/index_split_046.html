<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_48">Kırk dokuzuncu bölüm</h1>

  <p class="block2">Kadın muhteşemdi.</p>

  <p class="block2">Oya yapıyor, yapüğı işi tutkuyla yaşıyordu. Uzun ince parmaklan yorulmaz görünüyor; oturuşu, hareketini henüz tamamlamış ve yeni hareketine hazırlanan bir dansözü çağrıştırıyordu. Yaptığı iş ne olursa olsun, o işe zarafet ve güzellik katıyordu.</p>

  <p class="block2">- Firuze...</p>

  <p class="block2">Kızıl saçlı muhteşem kadın başını kaldırdı.</p>

  <p class="block2">- Paneb! Setnaht'la görüşüyor olman gerekmiyor mu?</p>

  <p class="block2">- Daha gelmedi.</p>

  <p class="block2">Firuze kumaşı ve tığları bir yana bıraktı.</p>

  <p class="block2">- Cevabım hayır, Paneb.</p>

  <p class="block2">- Sana daha bir şey sormadım ki!</p>

  <p class="block2">- Yeni bekâr adam durumundan bahsetmeye gelmediğini mi iddia edeceksin yoksa? Boşanmış olmanın benim için hiçbir önemi yok. Karar, karardır; asla evlenmeyeceğim</p>

  <p class="block2">- Ben de düşünmüştüm ki...</p>

  <p class="block2">- O düşünceden ne zaman vazgeçeceksin?</p>

  <p class="block2">- Uabet'in kararına ne diyorsun?</p>

  <p class="block2">- Lekesiz Uabet, sunakların bakımından sorumlu bir Hathor rahibesi. Gerisi beni ilgilendirmiyor.</p>

  <p class="block2">- Ya benim oğlumla ilgili kararım?</p>

  <p class="block2">- Beni sadece ustabaşının kararlan ilgilendiriyor. Lonca kararını doğru buldu. Dev adam Firuze'yi tutkuyla kollanna aldı.</p>

  <p class="block2">- Çok önemli bir randevun yok muydu senin?</p>

  <p class="block2">- Vardı. Seninle.</p>

  <p class="block2">Çömlekçi Beken'in emriyle, yardımcılar çalıştıkları bölgeyi boşaltmışlardı. Sadece Obed örsünün başında kalma iznini koparmış, bu izni de atölyesinden çıkmama koşuluyla elde etmişti. Sobek'in emri altında on kadar Nübyeli polis, çevrede kuş uçurtmuyordu. Setnaht ustabaşını görmeyince şaşırdı.</p>

  <p class="block2">- Beklemeye alışık değilim, dedi mezar kâtibine.</p>

  <p class="block2">- Paneb fazla gecikmez.</p>

  <p class="block2">- Geldiğimi haber verseniz iyi olur!</p>

  <p class="block2">Kenhir başını salladı, ağır adımlarla ana kapıya yöneldi. Nöbetçi yaşlı kâtibi selamladı, geçmesi için kapıyı araladı, peşinden de kapattı.</p>

  <p class="block2">Korkak bir adam olmamasına rağmen, birden kendini çok yalnız hissetti Setnaht; düşman bakışlı zenci polislerin varlığı da onu rahatiatamiyordu. Zanaatkarlar bir kötülük etmeye kalkışırsa, Şef Sobek'in parmağını kıpırdatmayacağından emindi.</p>

  <p class="block2">Kaçmaya kalkışmak ya da en azından merkezî yönetim binalarına dönmeye kalkışmak, onu gülünç durumda bırakacaktı. Yoksa Tausert Setnaht'ın tepkisini tahmin edip, canlı kurtulamayacağı bir tuzak mı kurmuştu? Yaşlı yönetici, naibenin uymak zorunda olduğu Maat yasasını hatırlayarak endişesini bastırmaya çabaladı... İyi ama, ustabaşı neden hâlâ görünmemişti?</p>

  <p class="block2">Dakikalar geçti, sonunda Setnaht gerçeği anladı; lonca naibenin emriyle, hırslı kadının iktidara gelmesini önleyen son engeli de ortadan kaldıracaktı anlaşılan. Hiç olmazsa, ona vurma alçaklığını gösterenlerin gözlerinin içine bakarak ayakta ölecekti.</p>

  <p class="block2">Ana kapı açıldığında, vücudunun ürpermesine engel olamadı.</p>

  <p class="block2">Karşıdan, bu denli dev yapılı olduğunu düşünemediği Cesur Paneb geliyordu. Deriden yapılmış sade bir işçi önlüğü giymiş olan ustabaşı, bir dağ kadar yıkılmaz görünüyordu. Setnaht adamın on kadar düşmanı yere serebilecek güce sahip olduğu söylentisinin nedenini anladı.</p>

  <p class="block2">Firuze'yle biraz önceki sevişmesinin etkisinden hâlâ kurtulamamış olan Paneb karşısındakini süzdü; durumundan pek hoşnut değildi besbelli.</p>

  <p class="block2">- Beni görmek istemişsiniz? Setnaht kendini toparladı.</p>

  <p class="block2">- Karşılama yönteminiz pek sıcak değil, Ustabaşı.</p>

  <p class="block2">- Sizin de bilmeniz gerektiği gibi, loncanın işi başından aşkın, benim de gevezelikle kaybedecek zamanın yok. Benden ne istediğinizi söyleyin, sizi memnun etmeye çal ış ayım.</p>

  <p class="block2">- Doğruca konuya girmek istediğinize göre... Naibe size altından cenaze eşyaları yapma emri verdi, ama size tek bir altın kırıntısı bile gönderilmeyecek, çünkü Hazine'yi, çıkması muhtemel bir çatışmaya hazırlanmak için kullanmamız gerek. Ya Tausert'in emrini yerine getiremeyecek ya da gerekli altını kendiniz üreteceksiniz!</p>

  <p class="block2">- Naibeye itaat edeceğim.</p>

  <p class="block2">- Yani, söylenenler gerçek mi?</p>

  <p class="block2">- Bazı durumlarda, evet.</p>

  <p class="block2">- Hangi durumlarda?</p>

  <p class="block2">- Bu, Hakikat Meydanı'nın sırrı.</p>

  <p class="block2">- Ya bizzat firavun sizden Hazine için altın üretmenizi isterse?</p>

  <p class="block2">- Ona bunun imkânsız olduğunu anlatırım. Biz sadece firavun ruhunun sonsuzluğunu yaratmaya çalışıyoruz.</p>

  <p class="block2">Setnaht ustabaşının açıklamalarını hafife almadı. Böylesi açıklamaları ancak çok küçük bir azınlık duyabilirdi ne de olsa.</p>

  <p class="block2">- Bana yalan söyleyebilirdiniz, Paneb.</p>

  <p class="block2">- Benim doğamda yalan yok.</p>

  <p class="block2">- Öyleyse, doğruyu söylemeye devam edin! Firavun Sipta'nın cenaze eşyalarının tamamlanması ne kadar sürer?</p>

  <p class="block2">- Yaklaşık üç ay.</p>

  <p class="block2">- Çok uzun!</p>

  <p class="block2">- Altın sunak oldukça karmaşık bir eserdir, üzerindeki hiyerogliflerin kazınması da aceleye gelmeyecek kadar ince bir çalışma gerektirir.</p>

  <p class="block2">- Naibenin tarafını tuttunuz, Ustabaşı, bundan pişman olabileceğinizi hiç düşündünüz mü?</p>

  <p class="block2">- Görevini yaptığı için Hakikat Meydanı'nı, mesleklerini uyguladıkları için zanaatkarları kim suçlayabilir?</p>

  <p class="block2">- Bu emri daha çabuk yerine getirmenin bir yolu yok mu?</p>

  <p class="block2">- Yok.</p>

  <p class="block2">- Biraz daha düşünün, Paneb.</p>

  <p class="block2">- Aklımda sadece bir düşünce var; firavuna öteki dünyada istediği gibi hareket etme yeteneğini verecek sonsuzluk eşyalarını yaratmak.</p>

  <p class="block2">- Benim ötekiler gibi bir entrikacı olmadığımı anladınız mı? Bu manevralar beni Mısır tahtına çıkmaktan ve ülkeyi kurtarmaktan alıkoyamaz. Görevimi tamamladığımda, sizi ezeceğim.</p>

  <p class="block2">Çakal Unes asabi hareketlerle paletini temizliyordu.</p>

  <p class="block2">- Bütün bunlar iyi haberler değil.</p>

  <p class="block2">- Hakikat Meydanı ilk kez altın yaratmıyor ki, dedi Firavun Sipta'nın mezarına konulacak altın sunağın ilk çizimi üzerinde çalışan Kararlı Gau.</p>

  <p class="block2">- Tamam, diye onayladı Pişkin Somun Pay, yine de örs ile çekicin arasında kaldık! Sonunda ezilen kim olacak?</p>

  <p class="block2">- Ustabaşı ne yaptığını biliyor, dedi Gau inançla.</p>

  <p class="block2">- Ya bilmiyorsa? diye endişelendi Unes. Güçlü Naht çizimcilerin atölyesine girdi.</p>

  <p class="block2">- Konuşma bitti!</p>

  <p class="block2">Üç çizimci taş yontucusunun peşine takıldı, önünde daha şimdiden büyük bir kalabalığın toplandığı Kenhir'in evine yöneldiler.</p>

  <p class="block2">- Paneb Kenhir'le konuşuyor, diye açıkladı Alim Tuti.</p>

  <p class="block2">- Bu iyiye işaret değil, diye sızlandı Halat Kasa. Setnaht bir ültimatom vermiş olmalı.</p>

  <p class="block2">- Sahtekâr bir fatihin basit debelenmeleri, dedi Kurtarıcı Şed.</p>

  <p class="block2">-Tabiî ki değil! diye itiraz etti Somurtkan Karo. Tanrı Set'in adını taşıyan biri mutlaka çok tehlikelidir.</p>

  <p class="block2">- Öfkesi ustabaşına çarpıp dağılacak, dedi Araştırmacı İpuy. Set'in gerçek gücünün sahibi, ustabaşıdır.</p>

  <p class="block2">- Köyün kapısı dışandakilere kapalı, öyle de kalacak, dedi Cömert Didya inançla. O kapıyı zorlayacak olan, yaşlı bir saray soylusu olamaz ya!</p>

  <p class="block2">- Eğer karşıma çıkarsa, dedi Aslan Userhat, kafasını tıraşlayıp daha iddiasız bir biçim verirdim! O dert kuyusu, kendini ne sanıyormuş?</p>

  <p class="block2">- Kraliçe Tausert'in bize daha yumuşak davranacağını mı sanıyorsun? diye sordu Kasa, öfkeyle.</p>

  <p class="block2">- O naibemiz, nokta!</p>

  <p class="block2">- Kasa gibi, ben de ona güvenemiyorum, diye açıkladı Burun Fened. Bakışları karanlıktı.</p>

  <p class="block2">- İşte benim de söylediğim bu ya, diye araya girdi Çakal Unes. Bütün bunlar, iyiye işaret değil.</p>

  <p class="block2">Ustabaşı, Kenhir'in evinden çıktı. Zanaatkarlar çevresini aldı.</p>

  <p class="block2">- Setnaht ne istiyordu? diye sabırsızlıkla sordu Pişkin Somun Pay.</p>

  <p class="block2">- Sadece sırlarımızı öğrenmek, katıksız itaatimizi sağlamak.</p>

  <p class="block2">- Kabul... kabul etmedin, değil mi? diye sordu Araştırmacı Ipuy, kuşku dolu bir sesle.</p>

  <p class="block2">- Sence?</p>

  <p class="block2">Güçlü Naht'ın yüzü geniş bir tebessümle aydınlandı.</p>

  <p class="block2">- Ustabaşını kucaklayabilir miyim?</p>

  <p class="block2">Hepsi Naht'ı taklit etti, zanaatkarlar gündelik tasa ve kaygıların ötesinde, bir piramidin taşlan gibi birleştiren kardeşliği paylaştılar.</p>

  <p class="block2">- Altın yapımı için, özel bir atölye düşündün mü? diye sordu Çakal Unes.</p>

  <p class="block2">- Tapınakta bir Altın Evi yapılacak.</p>

  <p class="block2">- Onu hangimiz koruyacak? diye sordu Halat Kasa.</p>

  <p class="block2">- Yeterince işiniz var. Bu yüzden bu görevi Kapkara'ya, Çirkin Hayvan'a ve Hathor rahibelerine vereceğim.</p>
</body>
</html>
