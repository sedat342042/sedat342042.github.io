<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_12">On üçüncü bölüm</h1>

  <p class="block2">Paneb sığırtmaçtan aldığı bilgi sayesinde ineğin geçtiği yolu bulmuş, hayvanın izlerini altı metre uzunluğunda ağaçlardan oluşan papirüs ormanının sınırına kadar sürmüştü.</p>

  <p class="block2">Hasır iskemlesinin üzerine oturmuş bir balıkçı, elindeki çöreği kemiriyordu.</p>

  <p class="block2">- Bir inek gördün mü? diye sordu dev adam.</p>

  <p class="block2">- Hem de nasıl! Kocaman gözleri, altın gibi tüyleriyle görkemli bir hayvandı.</p>

  <p class="block2">- Öyleyse, neden durdurmadın?</p>

  <p class="block2">- Birincisi, bu benim görevim değil; ikincisi, o inek ötekilere hiç benzemiyor... Buralarda, Tanrıça Hathor'un onu koruduğu, kimsenin o hayvana dokunmaması gerektiği söylenir. Eğer öğüdümü dinlersen, sakın o ormana girme. Oradan çıkamayan bir sürü deneyimli avcı tanıdım ben.</p>

  <p class="block2">Paneb önündeki yüksek otları bir kenara iterek, her adımında yeni tehlikelere doğru yol aldığı, düşman bir dünyaya daldı. Bilge kadın ona loncanın geleceğiyle ilgili son derece önemli bir görev vermişti; bu görevi başaramamaktansa, ortadan kaybolmayı yeğlerdi sağ ekibin şefi.</p>

  <p class="block2">Sülükler, sivrisinekler, daha bir sürü kocaman böcekler aldı çevresini; öte yandan da adımlarından rahatsız olan binlerce kuş ve küçük memeli, papirüs dallarını titretecek kadar şiddetli bir gürültü çıkarmaya koyulmuştu. Bir suyılanı bacaklarına sürünerek geçti, ama Paneb adımlarını yavaşlatmadı. Eğer bu bir tuzaksa, saldırganların durumu kendininkinden daha iyi olmayacaktı kuşkusuz. Korku nedir bilmediğinden, ölüm ile hayatın amansız bir savaşa giriştikleri bu karanlık dünyanın bir parçası gibi hareket etmeye başladı. Umudunu yitirmek üzereyken, aradığını gördü dev adam.</p>

  <p class="block2">İnanılmaz güzellikte, kusursuz çizgili, yumuşak yüzlü, duygulu bakışlı harika bir inek.</p>

  <p class="block2">Karanlık suların çevrelediği, otla kaplı bir adacığın ortasında duruyordu. Paneb'in yaklaştığını görünce, kaçmadı. Ne var ki Paneb hayvanın endişeli olduğunu, en yakındaki papirüslerin altına kaçıp kurtulmasını engelleyen bir şey olduğunu hissetti.</p>

  <p class="block2">Ağaç kütüğüne benzer, kara bir şey adacığa doğru uzanan bir çizgi çiziyordu. Birkaç saniye sonra timsah çenesini ineğin arka ayaklarının üzerine kapayacaktı. Paneb, saldırıya hazırlanan dev sürüngenin sırtına atladı. Hayvan öylesine silkindi ki, dev adam kerniklerinin kırıldığını düşündü, yine de pençelerini gevşetmedi.</p>

  <p class="block2">Canavarın gücü Paneb'inkini de ateşledi; kendini aşmaya zorlayan böylesi bir rakiple karşılaştığı için, mutluydu neredeyse. Zafer ya da yenilgi işareti olarak adlandırılabilecek bir çığlık attı, tüm gücünü topladı ve sürüngenin alt ve üst çenesini yırtarcasına ayırdı birbirinden.</p>

  <p class="block2">Tütsü dumanlanyla arınmış, gözlerinin altına siyah ve yeşil rastık çekilmiş, başının üzerine iki tüyün çevrelediği altın bir taç, boynuna da fayanstan bir gerdanlık takılmış inek Hathor Tapınağı'nın avlusuna girdi.</p>

  <p class="block2">Rahibeler koruyucu tanrıçalarını temsil eden ineğin önünde saygıyla eğildi, evreni oluşturan maddeleri birbirlerine bağlayan, insanların yıldızların mesajlarını anlamasını sağlayan gizemli aşkın onuruna şarkılar söylediler. Hathor Hakikat Meydanı'ndan ayrılmıştı, ama geri gelmişti işte, bataklığın kenarını terk etmiş, tapınağına dönerek Deyrü'l Bahri'deki çitlerin ardına kapatılmadan önce, hizmetkârlarına başlangıcın ahengini göstermek istemişti. Bilge kadın ineğin alnını kutsal yağla sıvazlayınca, ona ülümsedi. Zedelenmiş kaburgalarını saran merhemli sargılara rağ-en, Paneb de gülümsüyordu. Sol Ekip Şefi Hay'm arzusu üzerine, Hakikat Meydanı'nın tüm zanaatkarları Firavun Sipta'nın milyon yıllık tapınağında çalışmaya koyuldu. Mütevazı boyutlardaki bu yeni tapınak, lonca ressaml? nnın Krallar Vadisi'ndeki ebedî istirahatgâhları süslerken yararlandıkları "Yıldızların Kaynağı Kitabı"nın yazarı ünlü III. Tutmosis'in tapınağının hemen yanında inşa ediliyor, öte yandan da ulu Ramesseum'un korumasından yararlanıyordu.</p>

  <p class="block2">- Bu küçük Firavun Sipta çok talihliymiş anlaşılan, dedi Burun Fened. Böylesi bir yer, inanılmaz bir şey!</p>

  <p class="block2">- Öte tarafın, bu taraftan daha iyi olacağını umalım, diye homurdandı Somurtkan Karo. Anlatılanlara bakılırsa, hâlâ hastaymış, uzun süre yaşaması da beklenmiyormuş.</p>

  <p class="block2">- Tapınağın burada yapılmasını, bir an önce de tamamlanmasını isteyen, Tausert, diye ısrar etti Aslan Userhat. Soylu bir kraliçe o.</p>

  <p class="block2">- Sen öyle san, diye itiraz etti Çakal Unes. O sadece belirli bir strateji uyguluyor, hepsi bu. Yönetmekten âciz, sağlıksız delikanlıyı istediği gibi çekip çevirerek, taraftarlarının sevgisini kazanıyor.</p>

  <p class="block2">- Siyaseti unutalım, diye öğütledi Pişkin Somun Pay. Bana kalırsa, Firavun Sipta'nın gelip köyümüzü ziyaret etmesini isterdim.</p>

  <p class="block2">- Hiç güvenme, dedi Güçlü Naht. Per Ramessu'daki Amon Tapınağı'ndan çıkmıyormuş hiç, tek zevki eski yazıları okumakmış.</p>

  <p class="block2">- İyi de, bütün bunları nereden biliyorsunuz? diye sordu Kararlı Gau şaşkınlıkla.</p>

  <p class="block2">- Kanlarımız sayesinde, dedi Neşeli Renupe. Postacı ve yardımcılar nöbetçilere anlatıyor, onlar da kanlarımıza. Bu yolla, en az kenttekiler kadar haberdarız olan bitenden.</p>

  <p class="block2">- Birer yudum içip, işlerimizin başına dönelim, dedi Âlim Tuü. Yeniden yapılacak birkaç ayrıntı dışında, neredeyse tamamlanmıştı tapınak, rahipler de en geç iki gün içinde gelip, törenlere başlayabileceklerdi.</p>

  <p class="block2">Hain bir yandan meslektaşlarına uyup görevini eksiksiz yerine getiriyor, öte yandan da şantiyedeki en ufak bir hareketi gözden kaçırmamaya çalışıyordu. Bir gün önce, Hakikat Meydanı'nın öteki hizmetkarlarıyla birlikte, tapınak hayatına gerekli olan lacivert lapis, yeşim, mirra, taze tütsü, ince keten, akik, kaymaktaşı ve diğer malzemeleri taşımıştı. Mezar kâtibi depoyu açuğında ağır bir tahta sandıkta korunan Işık Taşı'nı çıkarmış, tüm yaralarına rağmen sandığı Paneb'in sırtına yüklememiş miydi?</p>

  <p class="block2">Işık Taşı'nı Sipta'nın tapmağında saklamak... Ne harika bir fikir! Yoksa hain boşuna arayacaktı köyün içini. Oysa Hay tek başına yapması gereken bir iş için Paneb'in ve sağ ekibin yardımını istemekle hata etmişti. Hainin dikkatini çeken de, bu hataydı işte. Dev adam sadece paha biçilmez hazineyi saklamak için gelmişti şantiyeye.</p>

  <p class="block2">iyi ama, nereye? Çalışmaların tamamlandığı güne kadar, istedikleri gibi dolaşabilirdi zanaatkarlar tapınağın içinde; hain de bu fırsattan yararlanmış, döşemenin altına kazılmış, heykeller ile tören eşyalarının konulduğu mahzene girmişti. Sandıklan birbiri ardına açtı, aradığını bulamadı, sonunda arkadaşlarının yanına dönmek zorunda kaldı.</p>

  <p class="block2">- Heykeltıraşlar tapınağın duvarlarına ince çizgiler kazdı, dedi Hay. Böylece rölyefi kaplayacağımız altın plakaların kakıldığı taşların sınırlan belli olacak.</p>

  <p class="block2">Atlın plakalan Kenhir dağıttı. Hain plakaların yerleştirilmesine yardım etti, bilge kadm ile iki ekip şefinin kararlaştırdıktan planı anladığından emindi şimdi; plakalardan biri, ışıltısı altınınkiyle kanştınlabilecek Işık Taşı'nı gizlemek için kazılmış bir girintiyi örtüyordu. Şimdi bütün iş, girintinin hangi plakanın ardında saklandığını bulmaktı.</p>

  <p class="block2">Talihi yaver gitti; Paneb ile Hay'm sırtlarında ötekilerden çok daha ağır bir plakayla tapınağın arkasına doğru yürüdüğünü fark etti. îki ekip şefi yabancı bakışlardan kaçmış, işlerini yalnız yapmak istemişlerdi. Hakikat Meydanı zanaatkârlan işlerini bitirince yaşlı bir akasyanın altında toplanmış, Ramesseum'da görevli köylü kadınların hazırladıklan nevaleyi yiyorlardı. Soğanlar tam dişlerine göre taze, bira da soğuktu.</p>

  <p class="block2">- Bu küçük tapınak muhteşem oldu, dedi Halat Kasa. Mezan da öyle olacağından, Firavun Sipta'nın kendini mutlu hissetmemesi için hiçbir neden yok.</p>

  <p class="block2">- Ne kadar talihliyiz, dedi Cömert Didya. İnşa ederken, yaratılışın gizemini yaşıyor, dünyaların mimarının eserini bu toprak üzerinde devam ettiriyoruz.</p>

  <p class="block2">- Ona kendi evini sunmak şartıyla, dedi Çakal Unes, bizimkini değil.</p>

  <p class="block2">- Batan güneşin ışınlan bir araya getirdiğimiz taşlan aydınlattığında, diye mırıldandı Araştırmacı îpuy, çabalanmızın en önemsizi bile anlam kazanacak. Güneş dağın ardına geçince çevre sakinleşti, zanaatkarlar sessiz kaldı. İçlerinden bazılan, yalnız kalıp düşünebilmek için gruptan ayrıldı. Hain tapınağın arkasına yöneldi.</p>

  <p class="block2">Duvarın yakınına, büyük altın plakanın tam karşısına çömeldi. Kimsenin onu görmediğini biliyordu ama, izlenmediğinden kesin emin olmak için uzunca bir süre bekledi.</p>

  <p class="block2">Bakır keskisinin ucuyla, plakanın köşesini kaldırdı. Girintiden en ufak bir aydınlık yayılmadı.</p>

  <p class="block2">Ekip şeflerinin plakanın ardına gizledikleri Işık Taşı değil, Maat'ın, dürüstlük tannçasının heykelciğiydi.</p>
</body>
</html>
