<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_31">Otuz ikinci bölüm</h1>

  <p class="block2">Şef Sobek bir yandan sol gözünün altındaki yara izini kaşırken, bir yandan da canı sıkkın, yardımcıların çalışmasına bakıyordu. Yıllardan beri ilk kez geç uyanmış ve gece boyunca olağandışı bir şey görmediklerini anlatan nöbetçilerinin raporunu dalgın dalgın dinlemişti Olağandışı bir şey yok... Sadece cezasız kalmış iki cinayet!</p>

  <p class="block2">Ustabaşı 5. Tabya'daki çalışma odasına girdiğinde, Şef Sobek başını kaldırmadı.</p>

  <p class="block2">- Yoksa bir tarafın mı ağrıyor?</p>

  <p class="block2">- Ne işe yaradığımı merak ediyorum, diye itiraf etti Nübyeli polis. Bir katili bulmaktan âcizim, bilançom felaket. Ya yerime birini bulursun ya da istifa ederim.</p>

  <p class="block2">- Buradan çıkıp biraz yürüyelim. Temiz havaya ve güneşe ihtiyacın var. Nübyeli söylenerek kalktı. Neredeyse Paneb kadar iri ve güçlü olmasına rağmen, yaşlanmış ve bitkin görünüyordu. Onu hızlı adımlarla tırmanmaya zorlayarak, biraz olsun kendine gelmesini sağladı Paneb.</p>

  <p class="block2">- Burasını ne kadar sevdiğimi bir bilsen, diye mırıldandı Sobek. Güneş bu çölü yakarak, bambaşka, vadidekinden çok değişik bir hayat veriyor. Burada ne sahtekârlık ne de tiyatro var. Gerçeği tüm vahşiliğiyle kabul etmek, yılanlardan ve akreplerden korkmamak gerek. Yine de tek bir gölge bile güneşi örtmeyi başardı, o gölgeyi yakalayamıyorum bir türlü.</p>

  <p class="block2">- Aslan Userhat'ın hareketlerini izledin mi?</p>

  <p class="block2">- Tabiî izledim, hem onunkileri hem de bütün ötekilerin hareketlerini, hiçbir sonuca varamadım.</p>

  <p class="block2">Sobek sıcak bir kayanın üzerine oturdu.</p>

  <p class="block2">- Kurbanlarını öldüren, bizi şaşırtanın insan şekline girmiş bir iblis olup olmadığını merak etmeye başladım... Bilge kadın büyüsünü kullansın, yeni bir polis şefi bu sorunu ele alsın artık. Ben beceremedim.</p>

  <p class="block2">Paneb biraz kum alıp parmaklarının arasından akıttı.</p>

  <p class="block2">- Senin görevin köyün ve köy halkının güvenliğini sağlamak. Şu ana kadar görevini başaramadığını düşünmüyorum.</p>

  <p class="block2">- Bizi alaya alan o cani gölgeye rağmen mi?</p>

  <p class="block2">- Lonca koynunda bir yılan besledi, senin yardımınla o yılandan kurtulacak.</p>

  <p class="block2">- Beni görevde tutmakla hata ediyorsun, Paneb.</p>

  <p class="block2">- Bu ne ilk hatam olacak ne de sonuncusu. Adamlarını cesaretlendir, Sobek, hâlâ savaşı kaybetmediğimize de inan.</p>

  <p class="block2">Paneb daha önce Suskun Nefer'in oturduğu ustabaşı koltuğuna yerleştiğinde gözlerini kapadı, loncayı yönetmesine yardım etmesi için manevî babasına seslendi.</p>

  <p class="block2">Loncanın toplantı odasında sağ ekip üyeleri ile arkadaşları Kraliçeler Vadisi'ndeki mezarların onarımıyla meşgul olan Sol Ekip Şefi Hay vardı. Paneb arınma töreninden sonra atalara duygulandırıcı bir çağrıda bulunmuş, herkes ustabaşılık görevinin koca devin benliğini ele geçirdiğini anlamıştı. Taş sıralara oyulmuş arkalıklı iskemlelerinde oturan Hakikat Meydanı hizmetkârları endişeliydi. Paneb'in düşünceli yüzünü görüp, vereceği haberlerin müjdeli olmayacağını anlamışlardı.</p>

  <p class="block2">- Şimdilik, diye söze girdi ustabaşı, Krallar Vadisi'nde tamamlayacağımız bir şantiye yok. Sağlığının son derecede kötü olduğuna bakıp, Firavun Sipta'nın her an ölebileceği bekleniyordu, ama aylar geçti, üstelik mezar kâtibinde de güvenilir bir bilgi yok. Bu yüzden, loncanın ününü korumak, çeşitli konularda eser yapabileceğini kanıtlamak için dışarıdan birçok sipariş kabul ettim.</p>

  <p class="block2">- Çalışma saatlerini artırmayacaksın, değil mi? diye endişeyle sordu Somurtkan Karo.</p>

  <p class="block2">- Kurallara uyulacak, çağrıma cevap verenler fazla mesai ücreti alacak.</p>

  <p class="block2">- Kim ödeyecek o ücretleri? diye sordu Çakal Unes kuşkuyla.</p>

  <p class="block2">- Siparişleri verenler. Ücretler işlerini zamanında tamamlayanlara verilecek.</p>

  <p class="block2">- Dış siparişlere bu kadar önem vermek doğru mu? diye itiraz etti Kararlı Gau. Köyde onarım gerektiren bir sürü yer var, mezarlardan bazıları da öyle.</p>

  <p class="block2">- Bu işi, şeflerinin onayını aldıktan sonra sol ekibe vermeyi düşünüyorum. Hay başını onaylarcasına salladı.</p>

  <p class="block2">- Eğer yanlış anlamadıysam, dedi Kurtarıcı Şed alaycı bir gülümsemeyle, bizi sınıyorsun.</p>

  <p class="block2">- Ne sınaması? diye endişelendi Pişkin Somun Pay.</p>

  <p class="block2">- Ustabaşı kendini beğenmişlik ve alışkanlıklara saplanıp boğulmamızdan çekiniyor, diye açıkladı Şed.</p>

  <p class="block2">- Bu kadar gevezelik yeter, diye araya girdi Halat Kasa. Dışarıdan aldığın şu siparişler neymiş?</p>

  <p class="block2">- Bir dizi tuzak, dedi Paneb. Açıklamanın ardından ağır bir sessizlik geldi.</p>

  <p class="block2">- Bizimle alay mı ediyorsun? dedi Çakal Unes.</p>

  <p class="block2">- Görebildiğimiz kadarıyla merkezî yönetim, ne ciddiyetini ne de özelliklerini bilemediğimiz bir kargaşanın içinde. Eğer yönetim çökerse, Hakikat Meydanı da tehlikeye düşer. Benim birinci görevim, en karmaşık anlarda bile Hakikat Meydanı'nın ayakta kalmasını sağlamak. Siparişlerin art arda gelmesi, bir rastlantı değil; dış dünya, mezarların dışmda bir işe yarayıp yaramadığımızı merak ediyor. Bu yüzden de, bizi gerçekleştirilmesi güç işlerle denemek istiyorlar.</p>

  <p class="block2">- Ya isteneni yapamazsak? diye endişelendi Kararlı Gau.</p>

  <p class="block2">- Kendimizden kuşkulanmamız için bir neden yok, dedi Aslan Userhat. Elimizde Işık Taşı var. Çözümlenemez bir sorunla her karşılaşüğımızda, Işık Taşı yolumuzu aydınlatmayı bildi.</p>

  <p class="block2">- Diğer bir deyimle, bir arada çalışarak başarılı olabildiğimi¬ze göre, hepimiz gönüllüyüz, demektir, diye özetledi Alim Tuti. Kimse itiraz etmedi.</p>

  <p class="block2">- Öyleyse, dedi Burun Fened, ne yapmamız gerekiyor?</p>

  <p class="block2">- Her şeyden önce, Teb bölgesi tapmakları için çok sayıda adak, dedi ustabaşı. Çok ince kireçtaşı parçalarıyla çalışıp, dualıklara ya da tapınakların duvarlarına sıkıştırılacak küçük levhalar yontmamız gerekecek. Geriye levhanın üzerindeki konuyu seçmemiz kalıyor.</p>

  <p class="block2">- Yapmamız gereken tek bir tane var, dedi Araştırmacı Ipuy. Tanrıça Maat'm koruyucu kanatlan altında inşaatçıların tanrısı Ptah. Her sabah ahenkli bir evren yaratan büyük mimara hayat soluğunu sadece Maat verebilir.</p>

  <p class="block2">- Daha basit bir şey bulabilirdik, dedi Neşeli Renupe.</p>

  <p class="block2">- Fikir harika görünüyor, dedi Paneb. Hakikat Meydanı'na ihanet etmeksizin hedefini temsil ediyor.</p>

  <p class="block2">- Tabiî, dedi Asık Surat Karo çekinerek, işimiz bununla kalmayacak</p>

  <p class="block2">- Tabiî, diye onayladı ustabaşı geniş bir tebessümle. Kar-nak için de heykeller ve sütunlar yapmak, "Işığa Çıkmak Kitabı"nın birkaç nüshasını ve ruhun değişimini gösteren resimler yapmamız gerekecek.</p>

  <p class="block2">- Hangi bölümleri canlandıracağız? dedi Kararlı Gau.</p>

  <p class="block2">- Seçim bize ait. Ama asıl zor olanı geride. Bakışlar ustabaşının üzerinde toplandı.</p>

  <p class="block2">- Merkezî yönetim kral dairesini süslemek için mavisi kusursuz fayanstan vazolar istiyor.</p>

  <p class="block2">Halat Kasa hayretle ıslık çaldı.</p>

  <p class="block2">- Bu dediklerini yapabilir miyiz?</p>

  <p class="block2">- Sanırım, evet, dedi Tuti, yine de fayans ustalarımızın arşivlerini incelememiz gerekecek.</p>

  <p class="block2">- Rehberim fayans ustasıydı, diye hatırladı Hay. Öğrettiklerinden hiçbirini unutmadım; ama eğer istenen vazo sayısı fazlaysa, yardıma ihtiyacım olacak.</p>

  <p class="block2">- Sayı oldukça fazla, dedi Paneb. Yarından tezi yok, vazo üretimi için bir atölye açacağız.</p>

  <p class="block2">- Elimizde kuvars oranı yüksek, yeterli miktarda kum var mı? diye sordu sol ekip şefi.</p>

  <p class="block2">- Tabiî yok, dedi Âlim Tuti, ama nerede bulabileceğimizi biliyorum.</p>

  <p class="block2">- Hepsi bu değil, diye sözünü sürdürdü Paneb.</p>

  <p class="block2">- Ama bizden istediklerin çok ağır! diye itiraz etti Halat Kasa.</p>

  <p class="block2">- Bizzat Güney vezirinin de acil bir siparişi var.</p>

  <p class="block2">- O ihtiyar maymun mu? diye şaşırdı Burun Fened. Yerine birinin atanmasını bekleyip, elindeki işleri tamamlamaktan başka bir şey düşünmezdi oysa. Bu köye bir kez bile ayak basmadı!</p>

  <p class="block2">- Vezir tahtadan yapılmış iki büyük lahit istiyor.</p>

  <p class="block2">- Karnak marangozlarından isteyebilirdi, dedi Cömert Didya.</p>

  <p class="block2">- Bize başvurdu. Onları da sen yapacaksın, Marangoz.</p>

  <p class="block2">- Eğer iş buraya vardıysa, gevezeliği kesip birer kadeh bir şeyler içmenin ve işe koyulmanın zamanı geldi.</p>

  <p class="block2">Marangozun önerisi herkesçe benimsendi.</p>

  <p class="block2">Ustabaşının isteği üzerine zanaatkarlar ellerini birleştirdi, ekipte dolaşan enerjiyi hissettiler.</p>

  <p class="block2">Lonca odasının kapısı kapandığında, Paneb yıldızlı göğün altında yalnız kaldı.</p>

  <p class="block2">- Benden uzaklaşma Nefer, sessizliğin yeniden söze dönüşsün. Sesini dinliyor, hayatını yaşıyorum. Elim elinin uzantısı, sana devam ediyorum.</p>
</body>
</html>
