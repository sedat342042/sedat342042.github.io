<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_71">Yetmiş ikinci bölüm</h1>

  <p class="block2">Işık sonunda muayene odasından çıktı.</p>

  <p class="block2">- Ee? dedi Kenhir. Tüm köy halkı yaşlı kâtibin çevresin-deydi.</p>

  <p class="block2">- Yarasının çok derin ve tehlikeli olmasına rağmen, Paneb yaşıyor. Yine de uzun bir istirahata ihtiyacı olacak.</p>

  <p class="block2">Dev adam belden yukarısı sargılar içinde, yüzü bembeyaz, eşikte göründü.</p>

  <p class="block2">- Daha sonra dinlenirim... Duyduklarımızı düşünürsek, acilen yapmam gereken son bir şey var. Zaman geçirmeden lahti vadiye götüreceğiz.</p>

  <p class="block2">- Çılgınlık bu! diye itiraz etti Hay. Bilge kadını dinle. -Yola! Postacı Uputi Hakikat Meydanı'na iki haber ulaştırmıştı. Bunlardan biri Tausert'in, diğeri de Setnaht'ın ölümüyle ilgiliydi. İki firavun aynı ebedî istirahatgâha gömülecek, yas başlayacak, Mısır yeni firavununu seçecekti. Hain sevinçten uçacaktı neredeyse.</p>

  <p class="block2">Tepelerin eteğindeki çarpışmalar sırasında, hiçbir girişimde bulunmamıştı. Serketa ve Mehi'nin ölümünden sonra, hesap vereceği kimse kalmamıştı. Şimdi başlayacak karışık dönemde, Işık Taşı'nı ele geçirmenin yolunu bulacak ve köyü terk edecekti. Işık Taşı onun olacaktı, sadece onun!</p>

  <p class="block2">Artık onu ele verecek kimse yoktu, Suskun Nefer'in ölümü de cezasız kalmaya mahkûmdu.</p>

  <p class="block2">Tausert'in mezarında Işık'la baş başa kaldığında, Paneb çizmek istediği son tanrıçanın, Tanrıça Maat'ın, başına son maviyi sürdü. Paneb'in ellerinden, tanrıçanın inananlarına yaydığı yaşam sıvısını betimleyen iki kırık çizgi doğdu. Hakikat Meydanı tanrıçasının akıllara durgunluk verici yüzüne bakarken, ustabaşının nihayet yürek dinginliğine ve biçimdeki kesin güzelliğe ulaşüğını anladı Işık. Meslek hayatı boyunca, yedi değişik ebedî istirahatgâhta çalışarak, Maat'ın en olağanüstü hizmetkârlarından biri olmuştu Paneb.</p>

  <p class="block2">- Lahte hayat vermeye geçelim, dedi tümüyle altınlar giymiş gibi görünen bilge kadın.</p>

  <p class="block2">Tausert'in gök cennetlerinde gezeceği granit kayığın baş tarafında, Işık Taşı. Işık diz çöktü, kollarını saygıyla uzatü, eski güç cümlelerini okudu.</p>

  <p class="block2">- Burada, dulun Osiris'i dirilttiği Altın Evi'nde değişimin gizemli faaliyeti gerçekleşir. Gök ana ışıktan vücudun üzerine uzanır ve ruhu ölmeyecek yıldızların arasına yerleştirir. Sen ki kraliçemizi öte tarafın güzel patikalarına götüreceksin, sana gözlerini veriyorum ve sen görüyorsun!</p>

  <p class="block2">Taştan yayılan, hem tatlı hem yoğun ışık lahti sardı. Artık lahit sadece anıtsal bir eser değil, aynı zamanda da "hayatın dağıtıcısı" olmuştu.</p>

  <p class="block2">- Taşın enerjisi tükendi, dedi bilge kadın. Onu al ve büyük duvarın yanma koy. Dev adam, kendini hiç ağırlığı olmayan bir blok kaldırıyormuş gibi hissetti.</p>

  <p class="block2">- Böceği yerleştir, Paneb. Bakışının tüm gücüyle yerleştir. Ustabaşı tüm gücünü bakışlarına vermeye çalıştı. Birden, simya malzemesiyle renklendirdiği tüm güneşlerden, taşın içine kadar ulaşan ışık demetleri yayıldı.</p>

  <p class="block2">Taş yeniden doldu.</p>

  <p class="block2">- Eserin seni yaratıyor ve bizim en büyük sırrımız, diye açıkladı Işık, ateşlerin değişimidir. Biz canlı güneşler çizmeyi başardıkça, taş ışık saçmaya devam edecek.</p>

  <p class="block2">Kenhir'in içi içini yiyordu. Her şeyden önce, Krallar Vadi-si'ne dönmekle tehlikelerin en büyüğüne atılan Paneb'in sağlığı için endişeleniyordu; sonra, merakını gemleyemiyordu ar-tık; yıllar boyu ölüm saçan, ihanet eden, loncanın kardeşliğine zarar veren zanaatkar kimdi?</p>

  <p class="block2">Bazen kinci ve şikâyetçi olan Halat Kasa; gereğinden fazla sessiz, boşanmanın etkisinden kurtulamamış Burun Fe-ned; adını hak eden Somurtkan Karo; aşın tepkileriyle ünlü Güçlü Naht; gururu bazen kendini beğenmişliğe vardıran Aslan Userhat; ayrıntı düşkünü, sinirli Araştırmacı İpuy; rahatına gereğinden fazla düşkün Neşeli Renupe; kendini beğenmiş ve mesafeli Kurtancı Şed; kaü ve şakadan anlamayan Kararlı Gau; ürkütücü tavırlı, sorgulayıcı Çakal Unes; saflığı belki de sahte Pişkin Somun Pay; yavaş ve anlaşılmaz Cömert Didya; hem narin, hem dirençli Âlim Tuti... Hayır, hatalan ne olursa olsun, bu adamlardan hiçbiri Mehi cinsinden bir canavar olamazdı!</p>

  <p class="block2">Ne var ki, haini ortaya çıkarmak için bilge kadın ile ustabaşının önerdiği planı kabul etmişti Kenhir.</p>

  <p class="block2">Zanaatkar kafilesi Maat ve Hathor Tapınağı'nın önünde durdu.</p>

  <p class="block2">- Elimizdeki eser tamamlandı, dedi ağnsıyla mücadele etmekten bitkin düşen Paneb. Bugün, artık bizi tehdit eden hiçbir tehlike yok.</p>

  <p class="block2">- Ya yeni firavun bize düşman ise?</p>

  <p class="block2">- Setnaht'ın büyük oğlu yakında firavun ilan edilecek, diye açıkladı Kenhir, daha şimdiden tutumunu belli etti. Babasının ve Tausert'in cenaze törenine katılacak; üstelik bana Hakikat Meydanı'nı ülkenin temel kurumlarından biri olarak gördüğünü söyledi.</p>

  <p class="block2">Bu güzel haber neşeli çığlıklarla karşılandı. Paneb'in sendelediğini gören Güçlü Naht ustabaşının koluna girdi.</p>

  <p class="block2">- Hepinizin dinlenmeye hakkı var, dedi ustabaşı giderek zayıflayan bir sesle.</p>

  <p class="block2">- Başta sen, dedi Araştırmacı İpuy. Zanaatkarlar dağıldı; hain evine gitmedi. Tapınağın köşesine saklanmış, Paneb'in beze sanlı bir bloku kaldırdığını, omzuna yerleştirdiğini gördü. Sık sık dönüp arkasına bakan Kenhir'le birlikte köyün ana gömütlüğüne giden patikaya saptı Paneb.</p>

  <p class="block2">Gerçekten de taşı götürüyorlardı, hain sonunda taşı sakladıkları yeri öğreneceğinden emindi artık!</p>

  <p class="block2">Paneb ve Kenhir, yaşlı kâtibin mezarının önündeki avluya girdiklerinde, hain yeni bir düş kırıklığına uğrayacağını sandı; sonra Paneb'in, üzerinde sivri tepeli küçük bir piramit bulunan platforma tırmandığını gördü. Ustabaşı bezi kaldırdı, taşın ışığı karanlıkları bir an için aydınlattı, sonra da anıtın dibindeki delikte kayboldu.</p>

  <p class="block2">Evreni yaratan temel ışının sembolü piramit... Ne kusursuz bir yer! Işık Taşı şafakta yeni güneşin aydınlığıyla besleniyordu. Tıpkı öteki zanaatkarlar gibi, hiçbir şeyden kuşkulanmadan Kenhir'in mezarına kaç kez baktığını hatırladı. İki adam köye döndüler. Hain artık biliyordu.</p>

  <p class="block2">- Yataktan çıkmaman gerek, dedi Işık Paneb'e.</p>

  <p class="block2">- İmkânsız olduğunu biliyorsun... İşim daha bitmedi.</p>

  <p class="block2">Bilge kadın, Paneb'i dikkatli olması gerektiğine inandıramamıştı. Bu yüzden derin yarayı merhemlerle tedavi etmek, ballı sargılarını değiştirmek, topak biçiminde ağrı kesiciler yutturmakla yetindi.</p>

  <p class="block2">Yaralarının derinliği görüldüğünde, dev adamdan başka hiç kimsenin bir adım bile atamayacağı açıkça anlaşılıyordu.</p>

  <p class="block2">Ayağa kalkarken, sahibinin hasta olduğunu anlayıp yatağın yanına uzanan Büyücü'yü uyandırmamaya çalıştı.</p>

  <p class="block2">- Sana yardım etmeme izin veriyor musun? Bu ses... Firuze'nin sesi değil miydi bu?</p>

  <p class="block2">- Sen misin... Gerçekten de sen misin?</p>

  <p class="block2">- Sana iyi bir kahvaltı hazırladım. Gücünü toparlaman gerek.</p>

  <p class="block2">Nübyeli polislerin ağızları kulaklarındaydı. Sonunda kaldırılmıştı işte, olağanüstü durum! Eski güzel günlerdeki gibi, sıralı nöbetlere, izin günlerine geri dönülmüştü. Üstüne üstlük, mezar kâtibi de kahramanca savaştıkları için yiyecek, elbise ve merhem göndermişti.</p>

  <p class="block2">Geriye yeni firavunun adını öğrenmek kalıyordu, ama başkentten gelen haberler ürkütücüydü doğrusu. Setnaht'ın büyük oğlunun büyük konseyin olduğu kadar halkın da gözdesi olduğu doğruydu; yine de hizipleri yenmeyi başardığında, nasıl bir program izleyeceğini açıklamak amacıyla hangi firavunun adını alacaktı?</p>

  <p class="block2">- Bugün, su sevkıyatından sonra, düşük yoğunluklu hizmet düzeni, diye açıkladı Sobek. Zanaatkarlar ile yardımcılar tatilde. Siz de öyle.</p>

  <p class="block2">Eşekler de gittikten sonra, köy her zamanki gibi uyanmadı. Lekesiz Uabet ile iki Hathor rahibesi tüm köylüler adına atalara saygılarını sunarken, yıkımla bitebilecek bir savaştan sonra, tembellik etmeye karar vermişti herkes. Hain için, harekete geçme zamanı gelmişti.</p>
</body>
</html>
