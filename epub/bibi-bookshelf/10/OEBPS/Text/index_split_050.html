<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_52">Elli üçüncü bölüm</h1>

  <p class="block2">Kraliçenin Teb'e geleceğinden zamanında haberdar olan Mehi, birliklerini alarma geçirmişti. General tahttan indirilmiş bir kraliçeyi mi karşılayacaktı, yoksa yeni firavunu mu? Per Ramessu'daki muhbirleri bu yaşamsal soruya güvenilir bir cevap verememişti. Tek bildiği, Tausert ile Setnaht'ın kraliçenin Teb'e hareketinden bir gün önce, baş başa, uzunca bir süre görüştükleriydi. Ne var ki bu görüşmeden en ufak bir bilgi sızmadığından, tahttan feragat edip etmediğini ya da tam tersine, bir iç savaş başlatıp başlatmayacağını öğrenmek için, Tausert'in Sipta'mn cenaze töreni sonrasında yapacağı açıklamayı beklemek gerekecekti.</p>

  <p class="block2">Mehi içini kemiren endişeyi dağıtmak için, batı çölünde ava gitmişti. Avlarını katletmek sinirlerini yatıştırıyor, nai-beyle karşılaştığında ihtiyaç duyacağı zihin açıklığına kavuşmasını sağlıyordu.</p>

  <p class="block2">Kraliçenin güvenliğinden sorumlu en üst yetkili olarak, son kararını öğrenmek, ondan sonra da Tausert'le birlikte mi, yoksa onun karşısında mı olacağına karar vermek niyetindeydi.</p>

  <p class="block2">Eğer Setnaht'ın sadık hizmetkârı olmaya, hiç olmazsa bir süre için, karar verirse, yaşlı kurda kraliçeyi teslim edecekti. Davranışı konusunda hiçbir şey açıklamaması için, mümkünse ölü olarak. Öte yandan, Tausert tarafında yer alırsa, kraliçeyi ortak düşmanlarına karşı hemen saldırıya geçmek için zorlayacak, bu yıldırım baskın için de elindeki birliklerden yararlanacaktı.</p>

  <p class="block2">Bir sürü tavşanı, bir dağ keçisini ve iki ceylanı oklanyla delik deşik ettikten sonra bile doymamıştı. Hangi gerçek avcı, öldürme arzusunu sonuna kadar tatmin edebilir? Hayatın ve ölümün efendisi general, elinden kaçmayı başaramayan yaratıkları gücüyle yok ediyordu. İşte onu o zaman gördü.</p>

  <p class="block2">Beyaz ve portakal rengi görkemli kuyruğuyla, nefis bir çöl tilkisi. Görüldüğünün farkına varan küçük hayvan, rüzgârların oluşturduğu bir kum tepesinin dibinde, yassı bir taşın altına sığındı. Mehi sırıttı.</p>

  <p class="block2">Saklandığını sanarak, kendi ölüm fermanını imzalamıştı tilki. General taşı yerinden oynatmakta, deliği genişletmekte ve kurbanını yuvasının dibine sıkıştırmakta güçlük çekmeyecekti. Okuyla gırtlağını delecek, hançeriyle işini bitirecekti.</p>

  <p class="block2">Ne var ki gözü orada hiç bulunmaması gereken bir ayrıntıya takıldı. Kırık bir devekuşu tüyü.</p>

  <p class="block2">O salak kuşlardan bolca bulunuyordu çevrede, oysa bu tüyün değişik bir özelliği vardı; canlı renklere boyanmıştı tüy. Kumlan kazdı, bir kamp ateşinin kalıntılarına ulaştı.</p>

  <p class="block2">Sadece Libyalılar takıyordu böyle bir süsü kafalarına, hem de savaşa gittiklerinde.</p>

  <p class="block2">Libya'dan gelme izciler Teb'e bu kadar yaklaşmaya cesaret etmişti demek... Mehi'nin derhal merkez kışlaya dönmesi ve arama çalışmaları başlatması gerekirdi. Ama bu karışık ortamda, yapacak daha iyi bir şey düşündü. Mısır'a karşı besledikleri nefrete rağmen, Libyalılar en çok para verene hizmet ederdi; imansız ve yasatanımaz gönüllüleri kendi savaş birliklerine katmak, Mehi'nin zafer ihtimalini artırabilirdi. Genellikle sarhoş gezen bu tip savaşçılarla karşılaşmanın, sanıldığı kadar kolay olmayacağı doğruydu, ama başarısızlık halinde bile başının derde girmemesi için usta bir plan hazırlamıştı general. Geriye zavallı ininde güvende olduğunu sanan tilki kalıyordu. Yanılıyordu.</p>

  <p class="block2">Mehi taşı kaldırdı, deliği genişleterek içerinin aydınlan¬masını sağladı. Küçük hayvan ininin dibinde, katiline bakıyordu. Böyle bir bakışla daha önce de karşılaşmıştı Mehi. Bu bakışlar korkudan daha güçlü bir ifadeyle, cesaret ve vakarla doluydu. Yine de avcıyı etkileyemedi tilkinin bakışı.</p>

  <p class="block2">Ok fırladı, ama yere, tilkinin bir an önce durduğu toprağa saplandı. General şaşkınlıkla uzandı, hayvanın ikinci ve daha derin bir yuva açtığını, avcıya meydan okuduktan sonra, o deliğe kaçtığını anladı. Öfkeyle yayını kırdı.</p>

  <p class="block2">- İşte! diye bağırdı, sabahtan beri Hakikat Meydanı'na gelen yolu gözleyen Nübyeli nöbetçi.</p>

  <p class="block2">1. Tabya'nın üstünden, 2. Tabya'daki arkadaşını uyardı, böylece uyarısının tabyadan tabyaya, köyün ana girişine kadar iletilmesini sağladı. Tören üniformasını giymiş Şef Sobek odasından çıktı. Bir gün önce berbere tıraş olmuş, kokular sürmüş, beline sadağı ile kısa kılıcını takmıştı. Kraliçeyi karşılamaya çıktı.</p>

  <p class="block2">Mehi Tausert'in arabasını bizzat sürmek istemişti. Ne var ki naibe yol boyunca sessiz kalmış, çevresini aldırmaz gözlerle süzmüştü; bu yüzden Mehi Tausert'in niyeti konusunda en ufak bir şey bile öğrenememişti.</p>

  <p class="block2">- Hakikat Meydanı topraklarına hoş geldiniz, Haşmetmeapları, dedi Sobek eğilerek.</p>

  <p class="block2">Askerler ve polisler, açık yeşil bir elbise giymiş, altın gerdanlık ve bilezikleri güneşte parıldayan kraliçenin güzelliği karşısında şaşırdı.</p>

  <p class="block2">- Koşullan göz önünde bulundurarak, haşmetmeaplarının güvenliğini sağlamak üzere, ona eşlik etmek zorundayım, dedi Mehi.</p>

  <p class="block2">- Yardımcıların bölümüne kadar, olur; ama yalnız siz, askerleriniz değil. Burada, konukların güvenliğinden ben sorumluyum. Köye ne siz girebilirsiniz ne de ben.</p>

  <p class="block2">- Şef Sobek, bu kural...</p>

  <p class="block2">- Bu kural, Hakikat Meydanı'nın kuralı, General. Bu kurala uymak zorundayız, dedi kraliçe.</p>

  <p class="block2">Mehi istemeyerek de olsa, itaat etmek zorunda kaldı. Hâlâ gördüklerinin etkisinden kurtulamamış Nübyeli polisler, yavaş adımlarla köyün kapısına yürüyen kraliçeyi izledi.</p>

  <p class="block2">- Arabanıza dönebilirsiniz, dedi Sobek Mehi'ye.</p>

  <p class="block2">- Ama ben...</p>

  <p class="block2">- Kurallar, General, kuralları unutmayın! Bizzat haşmetmeapları bu kurallara uymak zorunda olduğumuzu hatırlattı. Kraliçesi olduğu köyde, ne gibi bir tehlikeyle karşılaşabilir ki?</p>

  <p class="block2">- Naibenin bu köyde ne kadar kalacağını bile bilmiyorum!</p>

  <p class="block2">- Ne önemi var? Siz de ben de onun hizmetkârıyız. Haşmetmeapları Hakikat Meydanı'ndan ayrılmak istediği zaman, size haber veririm.</p>

  <p class="block2">Tüm köylüler yolun iki yanına dizilmiş, bir onur koridoru oluşturmuştu. Kraliçe ana yola girer girmez, küçük çocukların uzattığı, nilüfer çiçeklerinden yapılmış demetleri aldı.</p>

  <p class="block2">Zanaatkarlar tören peştamallarını sannmıştı. Güçlü Niut'un ısrarı sayesinde</p>

  <p class="block2">Kenhir bile sık rastlanmayan bir zarafet gösteriyordu.</p>

  <p class="block2">Mezar kâtibi, ustabaşı ve sol ekip şefi naibenin karşısında eğildi.</p>

  <p class="block2">- Haşmetmeapları, dedi Kenhir, bu köy sizin.</p>

  <p class="block2">- Cenazenin sonuna kadar, Büyük Ramses'in sarayında kalacağım, diye açıkladı Tausert. Töreni başlatmaya hazır mısınız?</p>

  <p class="block2">- Lahitler Firavun Sipta'nın istirahatgâhına indirildi, diye cevap verdi Paneb. Altın sunak tamamlandı, merhumun cenaze eşyaları da hazır.</p>

  <p class="block2">- Demek, gerçekten başardınız...</p>

  <p class="block2">- Tanrılar yardım etti, Haşmetmeapları. Altın Evi'nde çalışarak eskilerin öğretilerini uyguladık.</p>

  <p class="block2">- Yarından tezi yok, Sipta'nın mumyası Krallar Vadisi'ne getirilecek. Sadece iki ekibin üyeleri törene katılacak ve yaptıkları eserleri mezara koyacak.</p>

  <p class="block2">Bu karar küçük topluluğu endişelendirdi. Bu söylenenler, Tausert'in iktidarını yitirdiği ve son sığmağının Hakikat Meydanı olacağım göstermiyor muydu?</p>

  <p class="block2">- Törenlerin sonunda, diye ekledi kraliçe yüksek sesiyle, Karnak'ta, 'Tanrıça Mut'un sevgilisi ve Tanrısal ışığın kızı' olarak firavun tacı giyeceğim; aynı anda, Per Ramessu'da, Setnaht da taç giyecek. Tacı paylaşma önerimi kabul ederek, İki Ülke'nin kargaşaya sürüklenmesini önledi.</p>

  <p class="block2">Kenhir kulaklarına inanamıyordu. Mısır böylesi koşullarda nasıl ayakta kalırdı?</p>

  <p class="block2">- Kararım herkesi şaşırtacak, diye sürdürdü Tausert sözlerini, ama önemli olan, barışı korumak değil mi? Setnaht beni kendi kişisel hırsından çok, ülkemizin mutluluğunu düşündüğüne inandırdı. Aramızdaki anlaşmayı imzalayarak, benim onayım olmadan hareket etmeme taahhüdü verdi. Düşmandık, ama artık krallığın ulu çıkarları için, müttefik olduk.</p>

  <p class="block2">Kraliçenin ruh güzelliği Paneb'i sarstı. Sesinin tınısı, daha şimdiden maddî konulan aştığını, başka manzaralara bakmaya başladığını gösteriyordu. Üstelik hâlâ firavun yolunun sarsılmaz bekçisi olarak duruyordu. Hem kim bilir, onun büyüsü iktidarını Tanrı Set'in tehlikeli korumasına emanet eden bir hükümdarın dürtülerini de dizginleyebilirdi.</p>

  <p class="block2">-Dinlenmek ister misiniz, Haşmetmeapları? diye sordu Kenhir.</p>

  <p class="block2">- Daha sonra... Önce tapınağa gitmek istiyorum.</p>

  <p class="block2">İki rahibe, önlerinde Kapkarayla kraliçeyi tapınağa götürürken, Güçlü Niut çevrede en ufak bir toz zerreciği bulunmadığından, odaların çiçekle süslendiğinden emin olmak için Ramses'in küçük sarayına koştu. Üstü kapalı tapınağın eşiğinde, Hathor Başrahibesi Işık bekliyordu.</p>

  <p class="block2">- Tannçanın evi gelişinizi bekliyordu, Haşmetmeapları.</p>

  <p class="block2">- İkimiz de duluz. Sevdiğimiz, anısı yanımızdan hiç ayrılmayacak tek erkeğe sadığız. Gerçek aşkın anlamını burada, sadece burada anladım; ruhum Maat yoluyla burada özdeş-leşti. Hakikat Meydanı bu kutsal anı her gün yaşıyor. Büyük Ramses haklıydı; Hakikat Meydanı'nın varlığını korumaktan daha önemli bir şey olmamalı.</p>

  <p class="block2">- Bu tapınağı gerçek başrahibesinin ellerine bırakıyorum, dedi Işık.</p>

  <p class="block2">- Siz bilge kadınsınız, törenleri kutlamaya devam edecek olan da, sizsiniz. Tek bir isteğim var; Işık Taşı'na bakmak.</p>

  <p class="block2">- Onu bu gece göreceksiniz, Haşmetmeapları.</p>

  <p class="block2">- Çok uzun zamandan beri beynimi kurcalayan sorunun cevabını sonunda buldum. Kraliçeler Vadisi'nde neden mezarıma bir yer seçemediniz? Çünkü daha ilk karşılaşmamızda loncanın er ya da geç, Krallar Vadisi'nde Firavun Tausert için bir ebedî istirahatgâh kazıp süslemek zorunda kalacağını biliyordunuz. İşte o an geldi.</p>
</body>
</html>
