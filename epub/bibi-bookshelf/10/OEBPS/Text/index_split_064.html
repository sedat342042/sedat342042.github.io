<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_66">Altmış yedinci bölüm</h1>

  <p class="block2">- Huzur içinde uyan, ey tanrısal güç, diye yalvardı Paneb, hafif bir ışığın aydınlattığı tapınağın sessizliğinde.</p>

  <p class="block2">Tanrıça Maat'ın heykelciğini çıkardı, yeni bir yaratılışın şafağında, lonca ile tanrısal evren arasındaki anlaşmayı yenilemek için, heykelciğe kokular sürdü, süsledi ve yiyecekler sundu.</p>

  <p class="block2">Bilgelik cümlelerini söyledikten sonra, Maat'ı loncanın Işık Taşı'ndan yaptığı, bir dirseklik altın Maat heykelciğine doğru kaldırdı.</p>

  <p class="block2">Hâlâ biraz önce yaşadıklarının etkisi altında, ayak izlerini tümüyle sildi, sonra da azizlerin azizinin kapısını kapadı.</p>

  <p class="block2">Göz kamaştırıcı güneş doğu dağından doğuyordu. Ve Işık'ın tatlı tebessümü de ışıltılıydı</p>

  <p class="block2">- Hiç alışamayacağım, dedi Paneb binadan çıkarlarken. Bir insan Maat'la karşılaşıp da nasıl hemen yok olmaz?</p>

  <p class="block2">- Tanrıçayla düşüncede birleşen, senin ustabaşılığın, diye açıkladı bilge kadın. Maat'ın dünya üzerindeki varlığını rahatlatalım, dünyayı daha yaşanır kılalım. Birazdan, köy tümüyle boşalacak, herkes Paneb'in verdiği bir günlük izinden yararlanarak zanaatkarların koruyucusu Ptah bayramından önce, eksiklerini tamamlamaya gidecekti.</p>

  <p class="block2">Karısı renkli olduğu kadar da kalabalık pazarda kumaş¬lara bakarken, hain de hatlarını saklayacak kadar ustaca makyaj yapılmış yüzünü ağır ve kaba bir peruğun altında gizleyen satıcı kadının otlarıyla ilgilenir gibi yapıyordu.</p>

  <p class="block2">- Şifreli mesajınızı aldım, diye mırıldandı hain.</p>

  <p class="block2">- İlerledin mi? diye sordu Serketa.</p>

  <p class="block2">- Işık Taşı'nı nereye sakladıklarını biliyorum. Ama oraya ulaşmak çok güç, ben de gereksiz tehlikeye atılmak istemiyorum.</p>

  <p class="block2">- Davranışlarını değiştirme. Kısa süre sonra, sana çok daha iyi yardım edeceğiz.</p>

  <p class="block2">- Neler tasarladınız?</p>

  <p class="block2">- Görürsün. Şimdilik, bir derdimiz var.</p>

  <p class="block2">- Benimle mi ilgili? diye tasalandı hain.</p>

  <p class="block2">- Hayır, endişelenme; ama bu dertten kurtulabilmek için, sadece senin bulabileceğin bir bilgiye ihtiyacımız var.</p>

  <p class="block2">Hain Serketa'yı memnun etti.</p>

  <p class="block2">Firuze sedefli bir deniz kabuğunun içinde karıştırdığı farı yüzüne sürmüş, saçlarına da iğneler ve ince dişli tahta bir tarak tutturup, Paneb'in Karnak Tapınağı laboratuvarından aldığı parfümü sürünmüştü. Söz konusu parfüm, Firuze'yi daha da çekici yapan, elli günlük bir çalışma sonucunda elde edilen bir üründü.1</p>

  <p class="block2">Geriye sadece Hathor rahibelerinin kırmızı elbisesini giymek, boynuna akikten yapılma nar biçimi pandantifli gerdanlığını takmak kalmışta.</p>

  <p class="block2">Evinden çıkıp, tapınağa gitmek üzere ana yola girdiğinde, en kıskanç kadınlar bile hayranlıklarını gizleyemedi. Kırk yedi yaşında bile, göz kamaştırıcı bir güzelliği vardı Firu-ze'nin.</p>

  <p class="block2">Tapınağa en son giren, kızıl saçlı muhteşem kadın değildi. Halat Kasa'nın karısı askısının azizliğine uğramış, bir koşu eve gidip elbise değiştirmek zorunda kalmıştı.</p>

  <p class="block2">- Araştırmacı İpuy ile Lekesiz Uabet kutlamaları düzenlemekle görevlendirildi, diye açıkladı ustabaşı. Her zaman olduğu gibi, Ptah'a saygıyla başlayacak kutlamaların çeşitli</p>

  <p class="block2">1 Son dönemlerde yapılan araştırmalar, Mısırlı parfüm uzmanlarının olağanüstü bir seviyeye ulaştıklarını göstermektedir. aşamalarını anlatırlar size.</p>

  <p class="block2">Aslan Userhat tanrının etkileyici heykelinin üzerindeki örtüyü kaldırdı. Beyaz bir elbise giymiş Ptah'ın bir elinde "istikrar" sütunu, ötekinde de "güç" asası vardı. Zanaatkarlar hep bir ağızdan yaratılış ahengi için bir ilahi okudular, sonra da Hathor rahibeleri orkestrasının konserini dinlediler. Lirlerin, flütlerin ve harpların sesi, ahenk içinde birleşti.</p>

  <p class="block2">- Kutlamalar güzel başladı, dedi Somurtkan Karo, ama hepimiz Tuti'nin adına endişeleniyoruz. Nübye'den çoktan dönmüş olması gerekmiyor muydu?</p>

  <p class="block2">- Yapacağı işerin çokluğunu düşününce, endişelenecek bir şey olmadığı anlaşılıyor. Hem Sobek'in de onunla birlikte gittiğini unutma. Zanaatkarlar rahatladı, heyecanla ilk şölenin hazırlıklarına başladılar.</p>

  <p class="block2">Gece olurken alarm işareti veren, Çirkin Hayvan oldu, hemen peşinden de Kapkara. Birileri köye yaklaşıyordu.</p>

  <p class="block2">- Git bir bak, Naht, dedi ustabaşı.</p>

  <p class="block2">Büyük Eser'in tamamlanmasının kutlandığı gün sonu ayini henüz bitmişti ve loncada büyük bir sükûnet hüküm sürüyordu. Güçlü Naht ana kapıya koştu. Birkaç dakika sonra, yüzü keyifli, geri geldi.</p>

  <p class="block2">- Tuti geldi! Sobek'in bürosunda seni bekliyor. Paneb bilge kadın ile mezar kâtibini de götürdü.</p>

  <p class="block2">- Emin olmamızı söylemiştin, diye hatırlattı kuyumcu. Kanıtlarla döndük. Madenciler başlangıçta pek konuksever davranmadı, ama ben Hakikat Meydanı'ndan geldiğimizi söyler söylemez, tutumları değişti. Külçeleri denetledim, Sobek de denetçileri sorguladı. Her şey düzenli, olması gerektiği gibiydi.</p>

  <p class="block2">- O zaman taşıyıcılarla ilgilendiniz.</p>

  <p class="block2">- Nübye valisinin emrinde çalışan askerler. Komutanları her türlü sahtekârlığı reddediyor, Maat önünde yemin edip ifade vermek için bizimle gelmekte ısrar etti. Eğer konuşmak istiyorsan, 2. Tabya'da bekliyor.</p>

  <p class="block2">Kaz ile köpek yanılmamışlardı anlaşılan; yabancı bir koku duymuşlardı gerçekten.</p>

  <p class="block2">- Yükünü kime teslim etmiş?</p>

  <p class="block2">- Bizzat General Mehi'ye, dedi Sobek. Rı ırada şaşırtıcı bir aynntı var; külçeleri doğruca Karnak'a teslim edeceğine, batı yakasmda bir depoya aldırmış Mehi. Bir nöbetçinin ifadesine göre de, Mehi'yi Merkez Laboratuvarı Yöneticisi Dakter'le birlikte görmüşler.</p>

  <p class="block2">- Dakter, o parlak kimyager...</p>

  <p class="block2">- Sonuç apaçık, diye kestirip attı Tuti. General işbirlikçisi Dakter'den sahte bir gümüş külçesi yapmasını istedi, sonra da birlikte külçeleri değiştirdiler.</p>

  <p class="block2">- Bunun anlamı da, Mehi'nin karanlık işlerini karşılamak için bu gümüş külçesine ihtiyacı olduğu, dedi Paneb.</p>

  <p class="block2">- Bana kalırsa, bu iş epey zamandır sürüyor, dedi Şef Sobek. General Teb üzerindeki hakimiyetini yitirmemek için vicdanları satın alan bir hırsız, bir rüşvetçi.</p>

  <p class="block2">- Elimizde maalesef somut delil yok.</p>

  <p class="block2">- Bunlar yetmez mi? Ayrıntılı bir rapor yazdım, topladığım ifadeleri de ekledim.</p>

  <p class="block2">- Bütün belirtiler Mehi'yi gösteriyor, dedi mezar kâtibi. Ustabaşını gözden düşürmek için yaptığı son girişimi de unutmayalım.</p>

  <p class="block2">- Kuşkularımızı da unutmayalım, dedi Sobek öfkeyle. O hırsız, aynı zamanda bir katil de olamaz mı? Mahkemenin karşısına dikip, itiraf ettirmeli. Mehi ayrıcalıklarını kaybedip yargıçların karşısında durduğunda, gerçek kişiliği ortaya çıkacaktır; alçak kişiliği.</p>

  <p class="block2">- Bulunduğu makamı göz önünde bulundursak, diye araya girdi Kenhir, generali tutuklama emri verebilecek tek kişi var; o da Firavun Kraliçe Tausert.</p>

  <p class="block2">- Yarın sabah saraya gideceğim, dedi Paneb. Ona bulduklarımızı anlatacağım. Yatakta da olsa, gereken kararı alacaktır.</p>

  <p class="block2">Yıllardan beri belki de ilk kez, hayattan zevk aldığını hissetti Sobek. General Mehi nihayet zarar veremeyecekti!</p>

  <p class="block2">Hakikat Meydanı ustabaşısı ısrarcılığı ve inandırıcılığı sayesinde hemen hemen tüm engelleri aşmayı başarmıştı. Sırada son bir engel vardı artık; Tausert'in odasına girilmesini yasaklayan, saray başhekimi.</p>

  <p class="block2">- Kraliçeye iletmek zorunda olduğum haber son derece önemli, dedi Paneb hekime.</p>

  <p class="block2">- Sizi kabul edemez.</p>

  <p class="block2">- Teb'in güvenliğinden söz ediyorum, diye ısrar etti ustabaşı. Bırakın da onunla konuşayım, Doktor, yoksa felaketten sorumlu olursunuz!</p>

  <p class="block2">- Size yardım etmem mümkün değil, diye sızlandı hekim.</p>

  <p class="block2">- Neden?</p>

  <p class="block2">- Çünkü haşmetmeapları komada ve bir daha uyanmayacak.</p>
</body>
</html>
