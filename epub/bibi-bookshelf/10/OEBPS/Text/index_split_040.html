<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_42">Kırk üçüncü bölüm</h1>

  <p class="block2">Sonunda, Aperti'nin çekiciliğine yenik düşen, sol ekip çi-zimcilerinden birinin karısı oldu. Hava sıcakti, kadın göğüsleri çıplak, saçları açık, evinin önünü süpürüyordu. Aperti de tesadüfen girmişti ıssız sokağa. İstek dolu bakışları birleşti. Kadın iş yaparken giydiği sazdan yapılmış peştamalı çözdü, sarıldılar. Aperti eve dönmüş, metresini düşünürken, genç karısı gülümseyerek yaklaştı.</p>

  <p class="block2">- Güzel bir yemek pişirdim.</p>

  <p class="block2">- Sen yalnız ye.</p>

  <p class="block2">- Emin ol nefis, sevgilim. Hiç olmazsa tadına bak.</p>

  <p class="block2">- Gitmem gerek.</p>

  <p class="block2">- Nereye gidiyorsun?</p>

  <p class="block2">- Teb'de gemicilerin bayramı var. Sırıkla adam düşürme yarışına katılıp, kazanacağım.</p>

  <p class="block2">- Beni de götürüyor musun?</p>

  <p class="block2">- Daha neler! Bir ev kadının görevi, evinin içiyle ilgilenmektir.</p>

  <p class="block2">- Aperti, ben... Kızcağızı tokatladı.</p>

  <p class="block2">- Başıma ekşimekten vazgeç. Geveze kanlardan nefret ederim. Bir kayığın burnunda, ayakta durmuş Aperti dördüncü rakibinin karşısına çıktı. Bundan önceki üçünü ürkütücü bir şiddetle yaralamıştı.</p>

  <p class="block2">İki zafer daha kazanınca, bayramın kahramanı olacaktı! Üstelik bu çelimsiz herif, hedefe ulaşmasına engel olamayacaktı.</p>

  <p class="block2">On dörder kürekçinin yürüttüğü kayıklar birbirlerine yaklaşınca, Aperti korkunç bir nara atıp rakibinin başını nişanladı.</p>

  <p class="block2">Beriki çevik bir hareketle yana çekildi. Sırık şakağını sı-yırdıysa da kendi sopasını genç devin karnına vurmayı başardı. Aperti dengesini kaybetti, izleyicilerin sevinçli alkışları arasında, suya devrildi.</p>

  <p class="block2">Ağrıya rağmen, kıyıya kadar yüzmeyi başardı, iki kadının yardımıyla karaya çıktı.</p>

  <p class="block2">- Ben hastabakıcıyım, dedi daha güzel olanı. Bırak da yarana bir bakayım.</p>

  <p class="block2">- Zevkle...</p>

  <p class="block2">- Nereden geliyorsun?</p>

  <p class="block2">- Adım Aperti, Hakikat Meydanında bir ekip şefinin yardımcısıyım.</p>

  <p class="block2">- Zanaatkarların gizli köyü, ha?</p>

  <p class="block2">- Ta kendisi.</p>

  <p class="block2">- Öyleyse, sırlarını da biliyorsundur.</p>

  <p class="block2">- Hepsini.</p>

  <p class="block2">- Öteki zanaatkarlar da senin kadar güçlü mü?</p>

  <p class="block2">- Ben köy şampiyonuyum. Daha beni yenen çıkmadı.</p>

  <p class="block2">- Sıska gemicinin dışında...</p>

  <p class="block2">- Alçakların silahını, kurnazlığını kullandı! Bir daha yoluma çıkarsa, kemiklerini un ufak ederim.</p>

  <p class="block2">- Yaralara bakalım.</p>

  <p class="block2">Hastabakıcı eğilince, Aperti sağ eliyle kadının memesini kavradı. Sol eliyle de, aynı şeyi arkadaşına yaptı.</p>

  <p class="block2">- Yeter, çocuğum! Her ikimiz de evliyiz.</p>

  <p class="block2">- Öyleyse...</p>

  <p class="block2">Aperti onu kıyıda kurulmuş bir kulübeye götürmelerine ses çıkarmadı. Sırtüstü hasıra uzandı, gözlerini tavana dikti.</p>

  <p class="block2">- Çok ağrıyor... Önemli bir yara mı?</p>

  <p class="block2">- Darbe şiddetliymiş, büyük bir şiş oluşmuş! Şifalı otlarla, ağrını dindiririm. Ama daha önce, bir hekime görünmen gerek.</p>

  <p class="block2">- Bakarız... îyi bir masaj yetmez mi?</p>

  <p class="block2">- Arkadaşım yardım ederse...</p>

  <p class="block2">Kadınlardan her biri bir omzuyla ilgilendi. Okşayış olarak algıladığı dokunmalara daha fazla dayanamayan Aperti, her ikisine de sarılıp, sıktı.</p>

  <p class="block2">- Yeter! dedi kadınlardan biri.</p>

  <p class="block2">- Beni istiyorsun, ben de seni... Hayatımızı daha fazla güçleştirmeyelim! Öteki kadın öfkelendi, direnmeye kalkıştı. Aperti elinin tersiyle kadını itti.</p>

  <p class="block2">- Sırayla, bebeğim; seninle sonra ilgileneceğim.</p>

  <p class="block2">Aperti hastabakıcının elbisesini yırttı, biraz küçük olmakla beraber yuvarlak, iştah açıcı memelerini ortaya çıkardı.</p>

  <p class="block2">- Bırak beni hayvan! İstemiyorum!</p>

  <p class="block2">- Elbette ki istiyorsun.</p>

  <p class="block2">Tecavüzcü kurbanının üzerine uzanırken, hastabakıcının arkadaşı imdat çağırdı. Aperti onu susturabilirdi kuşkusuz, ne var ki altında boşuna debelenen hastabakıcının kusursuz vücuduna kaptırmıştı kendini.</p>

  <p class="block2">Tam kadını kötü emellerine alet etmek üzereyken, birkaç gemici kulübeye daldı, genç adamın üzerine atıldı.</p>

  <p class="block2">Paneb tüm yol boyunca sessiz durmuş, Suskun Nefer'in Gize platosundaki üç piramidi göstermek için, kendisiyle birlikte yaptığı yolculuğu düşünmüştü. Oysa bugün, Hakikat Meydanı'nın en üst basamağına çıkmış, yasalarını bilmediği bir dünyanın naibesiyle karşılaşmaya gidiyordu.</p>

  <p class="block2">Hızlı akıntı ve gece yolculuğuna çıkmayı kabul eden gemicilerin becerisi sayesinde, yolculuk rekor sürede, iki günde tamamlandı. Per Ramessu rıhtımındaki askerler yolunu kesti.</p>

  <p class="block2">- Ben Hakikat Meydanı Ustabaşısı Cesur Paneb'im.</p>

  <p class="block2">- Gelişinizi haber vermediler, diye şaşırdı birliğin başındaki subay.</p>

  <p class="block2">- Acilen Kraliçe Tausert'le görüşmem gerek.</p>

  <p class="block2">- Haber vereceğim... Bu arada, gemiden ayrılmayın. Paneb, Büyük Ramses tarafından yaptırılan görkemli başkentte, göz alıcı bahçeler ile savaş gemileri dolu limandan başka bir şey görememişti. Hava gergindi, askerler rıhtımlarda, limana çıkan sokaklarda devriye geziyordu.</p>

  <p class="block2">Ustabaşı yolculuğunun korkunç bir başarısızlıkla sonuçlanabileceğini düşündü. Kendi hayatını kurtarmak için acımasız bir savaşa girmiş olan Tausert onu kabul edecek, dinleyecek zaman bulabilecek miydi?</p>

  <p class="block2">Endişeyle, karnını biraz olsun doyurabilmek üzere kamarasına çekildi; ama kurutulmuş et tatsız, şarap ise ekşiydi. Bu yüzden, gemicilerin kovalar dolusu suyla yıkadıkları güverteye çıktı. Kaptan köprüsünün dibinde, bir kaptan bir meslektaşıyla sohbet ediyordu.</p>

  <p class="block2">Güverteye döndüğünü görünce, kaptana seslendi Paneb.</p>

  <p class="block2">- Kentte neler oluyormuş, bilen var mı?</p>

  <p class="block2">- Her şey sakin, ama ordu hemen her yerde.</p>

  <p class="block2">- Kraliçe Tausert hâlâ naibe mi?</p>

  <p class="block2">- Henüz yetkilerinde bir eksilme yok, kargaşayı çözümleme yeteneklerini göstermek istercesine, Tanrıça Sehmet'i yatıştırma ayinini yönetmiş.</p>

  <p class="block2">- Yoksa Setnaht boyun mu eğdi?</p>

  <p class="block2">- Hayır, taraftarları kalabalık ve kararlıymış. Bana sorarsanız, benim gibi yapın, darbeleri saymakla yetinin. Ben yatmaya gidiyorum.</p>

  <p class="block2">Sipta'nın mezarını genişletmeye yanaşmayarak, belki de Mısır'ın kaderini değiştiriyordu Hakikat Meydanı'nın ustabaşısı. Ne var ki mesleğin koşulları vardı, Paneb'in ilk görevi de o koşulları savunmak olmalıydı. Güneş alçalmaya başladı.</p>

  <p class="block2">Paneb yolculuk hasırına uzanmış, yine Suskun Nefer'i düşünmeye başlamıştı. Böylesi durumlarda geriye tek bir adım bile atmazdı Nefer. Ne tehditler ne sahte vaatler onu Maat'ın yolundan çeviremezdi. Manevî oğlu olarak, babasının izinden gitmek zorundaydı.</p>

  <p class="block2">Uykuya dalmak üzereyken, kamara kapısının vurulduğunu duydu.</p>

  <p class="block2">- Askerler sizi istiyor, dedi kaptan uykulu bir sesle. Paneb kapıyı açtı.</p>

  <p class="block2">- Kim göndermiş onları?</p>

  <p class="block2">- Kraliçe.</p>

  <p class="block2">Imuni'den biraz daha iri olmasına rağmen, Paneb'in yanına yaklaşan subayın yüzü de kâtip yardımcısınınki gibi, fareye benziyordu.</p>

  <p class="block2">- Acele edelim, dedi kısık bir sesle. Naibe sizi görmek için sabırsızlanıyor. Subay öne düştü, Paneb'in iki yanına iki asker geçti, iki tanesi de arkadan geliyordu.</p>

  <p class="block2">- Sanki tutuklanmışım gibi, dedi ustabaşı.</p>

  <p class="block2">- Basit bir güvenlik önlemi.</p>

  <p class="block2">- Saray uzak mı ?</p>

  <p class="block2">- Hızlı yürürsek, değil.</p>

  <p class="block2">Başkente daha önce hiç gelmemiş olmasına rağmen, dış mahallelerden geçtikten sonra giderek daha ıssızlaşan yol Paneb'in dikkatini çekti. İnşa halindeki evleri görünce, olduğu yerde durdu.</p>

  <p class="block2">- Yaralandım... bir taş parçası olmalı.</p>

  <p class="block2">Sağ ayağına bakmak için oturur gibi yaptı, ama öylesine çevik bir hareketle yeniden ayaklandı ki, arkadan gelen iki asker ne olduğunu anlayamadı. Paneb her ikisini de saçlarından kavrayarak kafalarını birbirine tokuşturdu. Askerlerin ellerindeki uzun sopalar düştü ve sırtüstü devrildiler. Bayılmışlardı. Subay sopasını Paneb'in ensesine indirmeye çalıştıysa da dev adain bir hamlede topuğunu onun midesine gömdü, sonra sıçradı, öteki ikisinin darbesini boşa çıkardı, havayı dövmelerine neden oldu. Elinin keskin tarafıyla birini bayılttı, bir dirsek darbesiyle de ötekinin kaburgalarını kırdı.</p>

  <p class="block2">- Sizi kim gönderdi? diye sordu Paneb acıdan kıvranan sahte subaya.</p>

  <p class="block2">- Biz... biz paralı askeriz...</p>

  <p class="block2">Anlaşılan, asıl patrona ulaşmasına yaramayacaktı bu ıslak sıçan.</p>

  <p class="block2">- Saray ne yanda?</p>

  <p class="block2">- Soldan ikinci sokağa gir... Sonra kuzeye doğru yürü. Yerdekilerin iniltilerine aldırmaksızın, hızlı adımlarla yürümeye koyuldu.</p>
</body>
</html>
