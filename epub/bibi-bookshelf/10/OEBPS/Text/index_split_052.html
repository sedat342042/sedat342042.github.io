<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_54">Elli beşinci bölüm</h1>

  <p class="block2">Durumun ne denli acil olduğunu bilen Paneb, Tausert'e milyon yıllık tapınağının Merneptah ile IV. Tutmosis'inkinin araşma yapılmasını önerdi. Firavun kraliçenin öneriyi kabul etmesi üzerine, bir deri parçasının üzerine tapınağın taslağını çizip, binayı olabildiğince çabuk inşa etmekle görevli sol ekibin şefi Hay'a gösterdi. Gerçekten de kraliçenin iktidar olmak ve kötü güçlerle savaşmak için ihtiyaç duyacağı enerjiyi, bu milyon yıllık tapınak sağlayacaktı. Hiçbir fani, mimarın tapınağı canlandırmak için kullandığı dirsek hesabını, orantı kafeslerini anlayamazdı. Tausert'in taç giydiği haberi alınır alınmaz taş ocaklarına sipariş edilen, birleştirme sırasında enerjilerini yitirmemeleri için düzensiz biçimde tıraşlanmış ilk bloklar şantiyeye geldi; simetri, yeknesaklığı ve ölümü davet ederdi. Taşıma ve yerleştirmeyi olabildiğince kolaylaştıran kızakların ve sarkaçların üzerine yerleştirilen bloklar, birer birer gözden geçirildi. Ustabaşı içlerinden üçünü geri çevirdi.</p>

  <p class="block2">- Harcı hazırladın mı? diye sordu Paneb Hay'a.</p>

  <p class="block2">- Pişirmeye kusursuz cevap veren harika bir alçıtaşı seçtik, bu yüzden yatay kuşaklar fazla kalın olmayacak. Blokları kaydırmak için denediğim yağdan da memnunum.</p>

  <p class="block2">Büyük bir tutkuyla, elini temelin ilk sırasına yerleştirilecek bloklardan birinin üzerine koydu.</p>

  <p class="block2">- Bu taş ahenkle kımıldıyor, dedi. Mineral özsuyunun dolaşımını sağlayacak bir eğim vererek, kaim duvarlar öreceğiz bu taşlarla. Paneb iki bloku sonsuza dek birleştirecek kırlangıç kuyruğunu kendi eliyle kazdı. Hay çıkan izi bir akasya dalıyla doldurdu, sonra da sol ekip zanaatkarlarına işlerini dağıtarak, herkesin üzerinde çalıştığı taşa kişisel mührünü vurmasını istedi.</p>

  <p class="block2">Eserin güzelliğini kutlayan şarkının ilk melodilerini duyduğunda, Paneb şantiyenin sorunsuz çalışacağını anladı.</p>

  <p class="block2">Kraliyet sarayının muhafızları, Hakikat Meydanı'nın us-tabaşısı yarımda, neredeyse çocuk gibi duruyordu. Bu yüzden dev adamı Kraliçe Tausert'in sabahtan beri sulama yetkilileriyle görüştüğü geniş çalışma odasma götürürken, yanma adamlarından altısını almayı unutmadı muhafız yüzbaşısı.</p>

  <p class="block2">Firavun kraliçe Paneb'i kabul etmeden önce, yorgunluğunu gidermek için üzerine kokular sıktı, kişniş katılmış taze süt içti.</p>

  <p class="block2">- Milyon yıllık tapınağınızın inşaatına başlandı, Haşmetmeapları. Son bloklar da hafta sonundan önce gelmiş olacak, iki aydan daha az bir süre sonra sunağı kutsayabilirsi-niz. Tapmak o andan itibaren faaliyete geçecek, her sabah ayinciler sizin adınıza tören yapacak.</p>

  <p class="block2">- İşte buna iyi haber derim, Ustabaşı!</p>

  <p class="block2">- Şimdi geriye en güç olanı kaldı Haşmetmeapları.</p>

  <p class="block2">- Ebedî istirahatgâhımdan söz ediyorsun... Nereyi önereceksin?</p>

  <p class="block2">Korku nedir bilmemesine rağmen, kraliçeyi düş kırıklığına uğratmaktan çekinip, aklından geçeni açıklamakta tereddüt ediyordu koca dev.</p>

  <p class="block2">Öte yandan Tausert de endişelendiğini Paneb'e itiraf edemezdi. Lonca firavun ruhunun dirileceği simya potasını vadinin neresinde kazmak isteyecekti?</p>

  <p class="block2">- Ebedî istirahatgâhınızın yerini vadide bizzat bulmanız daha iyi olmaz mı, Haşmetmeapları?</p>

  <p class="block2">Nübyeli muhafızlar, üzerinde bir çift avcı doğanın dolaştığı Krallar Vadisi'ne giren Tausert ile ustabaşının önünden sessizce çekildiler. Hava son derecede sıcaktı, yalıyarlar şiddetli bir ışık saçıyordu.</p>

  <p class="block2">Paneb kraliçenin önüne düştü, Büyük Ramses'in mezarının yakınından geçip sağında oğlu Memeptah'ın, solunda da Amenmes'in mezarlarını bıraktı, önce güneye, sonra da batıya giden patikalara saptı.</p>

  <p class="block2">Ustabaşı, Sipta'nın neredeyse Başbakan Bay'ınkinin karşısında bulunan mezarının önünde durmadı. Güneye doğru devam ederek, yanma II. Seti'nin mezarı kazılmış olan I. Tutmosis'in ebedî istirahatgâhına biraz kala durdu.</p>

  <p class="block2">- İşte bilge kadının seçtiği yer, diye açıkladı Paneb. Burun Fened ve bana göre de mükemmel bir yer.</p>

  <p class="block2">- Tabanı Bay ve Sipta, ucu merhum eşim tarafından oluşturulan üçgenin ortası... Seçiminizin nedeni bu muydu?</p>

  <p class="block2">- Kaya hem saf hem de kaleme güzel cevap veriyor. Güçlükle karşılaşmadan oldukça derin kazabiliriz.</p>

  <p class="block2">Tausert kayaya dokundu.</p>

  <p class="block2">- Öyleyse, burası olacak!</p>

  <p class="block2">- Eğer Haşmetmeapları onaylarsa.</p>

  <p class="block2">- Burası harika, Paneb.</p>

  <p class="block2">Ustabaşı, Tausert'in yalnız kalmak, ruhunun sonsuza dek yaşayacağı, henüz bakir kayarım karşısında düşünmek istediğini anladı. Bu yüzden biraz geri çekildi, güneşe ve güneş yanıklarına aldırmaksızın, kraliçeyi seyre daldı. Ve ustabaşı firavun kraliçeyle aynı ateşten doğduklarını anladı.</p>

  <p class="block2">Zaman dondu, Krallar Vadisi'nin ruhu Tausert'in yüreğine doldu, bir kadından ve bir kraliçeden bir Mısır firavunu doğurdu.</p>

  <p class="block2">- Paneb...</p>

  <p class="block2">Dev adam yaklaştı.</p>

  <p class="block2">- Kazmaya ne zaman başlayacaksın?</p>

  <p class="block2">- Sadece onayınızı bekliyordum.</p>

  <p class="block2">- Yaptığın planı göster bana.</p>

  <p class="block2">Ustabaşı tasarladıklarını kumun üzerine çizdi. Bu basit hareket ona çocukluğunu, hayatı ve gizemleri çizmek için duyduğu, doymak bilmez tutkuyu hatırlattı.</p>

  <p class="block2">- Ama... Dev bir mezar düşünmüşsün!</p>

  <p class="block2">- Sadece dev gibi değil, aynı zamanda da görülmemiş resimlerle süslü olacak.</p>

  <p class="block2">- Fazla iddialı bir şantiye değil mi bu?</p>

  <p class="block2">- Lonca böylesi bir işin üstesinden gelecek yetenekte zanaatkarlara sahip. Tausert'in muhteşem yüzü gölgelendi.</p>

  <p class="block2">- Kaderin bana uzun bir iktidar tanıyacağına inanmıyorum... Seti'nin yanına dönmek için sabırsızlanıyorum.</p>

  <p class="block2">Paneb heyecanlandı, kraliçenin belki hiç dinlemeyeceği cümleleri söyleyemedi.</p>

  <p class="block2">- Haşmetmeapları...</p>

  <p class="block2">- Dinliyorum, Ustabaşı.</p>

  <p class="block2">- Lonca kendini aşacak, ben de gece gündüz çizeceğim. Bir an bile yitirilmeyecek, yapılacak olan da, bu projedir.</p>

  <p class="block2">Tausert'in yüzünde ciddi bir tebessüm belirdi.</p>

  <p class="block2">- Kendine güveniyorsun, Paneb.</p>

  <p class="block2">Dev adam başka bir şeyler söyleyebilmek isterdi kuşkusuz, ne var ki ilahlar yüreğinden geçenleri söylemesini yasaklıyordu. Bu muhteşem kadından alabileceği tek şey, kordan daha da saf bu bakışlardı.</p>

  <p class="block2">Meni ve Serketa Teb bölgesinin ileri gelenleriyle baş başa görüşebilmek için, davet üzerine davet düzenliyordu. General ününün eskisi gibi kaldığını, buna karşılık kimsenin firavun kraliçenin gücünü tartışmaya bile yanaşmadığını gördü. Ne ver ki Tausert Mehi çetesinin üyelerini belirlemekte, Tanrı Amon'un kentini avucunda tutabilmek için başvurduğu yöntemleri görmekte gecikmeyecekti. Zaten adamlar da bağlılıklarının karşılığında daha fazla ayrıcalık istemiş, Mehi de istenenleri kabul etmek zorunda kalmıştı.</p>

  <p class="block2">Mehi yüzünü asmış otururken, Serketa çekiciliğini Hazine arşivleri yöneticisinin üzerinde deniyordu. İnatçı ve renksiz bir adamdı yönetici, üstüne üstlük ele geçiremeyeceği genç ve güzel kadınlara meraklıydı. Generalin karısı zevkine göre biraz tombulcaydı, ama gözlerinin kadının iştah açıcı yuvarlaklıklarına takılmasını önleyemiyordu işte. Serketa küçük kız sesiyle konuşmaya başladığında da, içinde sıcak bir şeyler hissediyordu.</p>

  <p class="block2">- Bu beyaz şarabın tadına baktınız mı, sevgili dostum? diye meraklandı çiftin yanına gelen Mehi.</p>

  <p class="block2">- Daha şimdiden biraz fazla kaçırdım zaten...</p>

  <p class="block2">- Sakın ha! İnsan hayatın zevklerinden yararlanmayı bilmeli, dedi general bir taraftan da adamın kadehini ağzına kadar doldururken.</p>

  <p class="block2">- Dostumuz çok çekici, diye ekledi Serketa. Beni öyle güldürdü ki!</p>

  <p class="block2">- İltifat ediyorsunuz, Hanımefendi.</p>

  <p class="block2">- Dürüst olmak gerekirse, üst düzey yöneticilerin çoğu bıkkınlık verecek kadar sıkıcı! Oysa siz, siz çok farklısınız... Eminim kocam yakında terfi etmenizi sağlayacaktır.</p>

  <p class="block2">- Harika bir fikir diye onayladı general. Batı yakası merkez yönetiminde biı müdür yardımcılığına ne dersiniz?</p>

  <p class="block2">Arşiv yöneticisi şaşırıp sevindi.</p>

  <p class="block2">- Böyle bir terfi... harika...</p>

  <p class="block2">- Tabiî maaşınıza büyük bir zamla birlikte.</p>

  <p class="block2">- Yeteneklerimle bunu hak ettiğime...</p>

  <p class="block2">- Bunun için endişelenmeyin. Sadece ufak bir koşul var; arşivden bu listedeki muhasebe papirüslerini çıkarıp, yarın sabah bana getirmeniz.</p>

  <p class="block2">Yönetici irkildi.</p>

  <p class="block2">- Buna hakkım yok... Serketa adamın koluna girdi.</p>

  <p class="block2">- O kadar iyisiniz ki, bizden bu kadarcık bir iyiliği esirgemezsiniz, değil mi?</p>

  <p class="block2">- İşinizi bana borçlusunuz, diye hatırlattı Mehi, terfinizi de bana borçlu olacaksınız. Size güvenebilir miyim?</p>

  <p class="block2">Generalin buz gibi bakışı arşiv yöneticisini dondurdu.</p>

  <p class="block2">- Evet, evet... güvenebilirsiniz.</p>
</body>
</html>
