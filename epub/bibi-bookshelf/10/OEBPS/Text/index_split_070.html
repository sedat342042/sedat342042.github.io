<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_72">Yetmiş üçüncü bölüm</h1>

  <p class="block2">Ölümle kalım arasında gidip geldiği sancı dolu saatler boyunca ayak ucundan ayrılmayan Firuze'nin büyüsü olmasa, kesinlikle hayatta kalamazdı Paneb. Şimdi artık rahatlamıştı bilge kadm, teşhisini güvenle koydu: "Bildiğim ve tedavi edebileceğim bir rahatsızlık."</p>

  <p class="block2">- Firuze... Neden burada benimle kalmıyorsun? Bugün artık özgür bir erkeğim.</p>

  <p class="block2">- Yeminimi unutuyor musun? O yemine ihanet edersem, sevgine layık olamam ki.</p>

  <p class="block2">- Ben, dedi Işık, yeminini çözmeye yetkiliyim. Paneb Firuze'nin eline sıkıca sarıldı.</p>

  <p class="block2">- Kimse bilge kadının kararına karşı gelemez, hele bir Hathor rahibesi, asla! dedi ustabaşı heyecanla.</p>

  <p class="block2">Firuze'nin tebessümünden, bakışını aydınlatan yeni ışıltıdan, sonunda her geceyi hayatinin kadınıyla geçireceğini anladı. Odaya giren Kenhir, yıllarca gençleşmiş gibiydi.</p>

  <p class="block2">- İki harika haberim var! Birincisi, "Düşler Anahtarı"nı tamamladım, Niut kopyalarını çıkaracak. Bazı ukalaların eserimi eleştireceğinden eırıinim tabiî, ama bana sorarsanız, "Düşler Anahtarı" ölümsüz olacak - Ya ikinci haber? diye sordu Işık.</p>

  <p class="block2">- Ha, ikinci haber! Birincisinden daha önemsiz olmadığını itiraf edeyim; resmî bir duyuru, yeni firavunun adını iletti az önce.</p>

  <p class="block2">Hepsi gözlerini mezar kâtibine dikti.</p>

  <p class="block2">- Ramses, III. Ramses. Paneb hemen ayağa kalktı.</p>

  <p class="block2">- Ramses... Ramses yeniden iktidarda!</p>

  <p class="block2">Alışılmadık bir havlamayla irkildiler. Gözleri pırıl pırıl Kapkara eşikte duruyor, kuyruğunu sallıyordu.</p>

  <p class="block2">- Halletmemiz gereken ciddi bir sorun kaldı, dedi ustabaşı.</p>

  <p class="block2">Hain tehlikeyi göze almıştı kuşkusuz. Ne var ki polis denetimi gevşekti, köy uyukluyordu, IşıkTaşı'na ulaşmak için bundan uygun fırsat bulamazdı. Batıdaki küçük kapının yanında nöbet tutan karısı onunla birlikte gelecek, Kraliçeler Vadisi boyunca uzanan küçük patikadan kaçarak kurtulacaklardı.</p>

  <p class="block2">Gömütlüğe varınca, mezarların arasından süzüldü ve Ken-hir'in son makamına hâkim piramidin dikildiği platformun dibine geldi.</p>

  <p class="block2">Bir pençe darbesi elini kanattı.</p>

  <p class="block2">- Büyücü... Defol git, pis hayvan! Dev kedi tısladı, sırtını kamburlaştırdı, istemeyerek de olsa gerilemek zorunda kaldı. Kalleşçe bir tekmeden korunmak için, alçak bir duvarın üzerine sıçradı. Hain yarasına aldırmadı, küp şeklindeki taşı gizlendiği yerden çıkardı. Ağırdı taş ağır olmasına; ne var ki onu en yakın çiftliğe kadar taşıyabileceğinden emindi hain. Ondan sonra da bir eşek kiralardı artık. Hazinesini keten bir beze sardı, sevinçten neredeyse sarhoş, köye döndü. Paneb bütün olanları izlemişti.</p>

  <p class="block2">Demek, oydu... Bir gün, lonca odasında, 'Timsahın, yılanın ve kötü insanın zehrini alamazsınız" diyen sağ ekip zanaatkarı; Aperti'yi durmadan kötülüğe iten, ustabaşının suçlanması, meslektaşlarının lekelenmesi için sahte belgeler hazırlayan çizimci; bilge kadının tedavi ettiği, kardeşlerinin sevgiyle yaklaştığı; Suskun Nefer'i öldüren çirkin yüzlü, iri ama yumuşak vücutlu, şeytanca bir oyun oynarken çevresine gülücükler saçan oydu, demek. O, Kararlı Gau.</p>

  <p class="block2">Batıdaki küçük kapının önünde, haini bekleyen karısı değil, bizzat ustabaşıydı.</p>

  <p class="block2">- İşbirlikçin tutuklandı, Gau. Elinde bu kadar özenle taşıdığın ne?</p>

  <p class="block2">- Ki... kişisel eşyalarım.</p>

  <p class="block2">- Sakın Işık Taşı olmasm?</p>

  <p class="block2">- Sayıklıyorsun!</p>

  <p class="block2">- Manevî babamı neden öldürdün? Gau küçümsercesine sırıttı.</p>

  <p class="block2">- Çünkü benim kadar kimse ustabaşı olmayı hak etmiyordu ! Onun için, yok olması gerekti... General Mehi'yle ittifak kurmakla akıllılık etmişim! Onun sayesinde, zengin ve güçlü olacağım.</p>

  <p class="block2">- Alçak, ikiyüzlü, hırslı ve cani... Adalet terazisinin dibinde, karanlıkların oğullarını yutan canavar, mutlu olacak.</p>

  <p class="block2">Gau bir adım geriledi.</p>

  <p class="block2">- Beni öldürmeye cesaret edemezsin. Maat yasasına karşı gelemezsin!</p>

  <p class="block2">- Ya sen, ağzına doğruluk tanrıçasının adını almaya nasıl cesaret ediyorsun? Dev adamın öfkesi Gau'yu ürküttü. Birazdan kafasını yaracaktı kuşkusuz! Tek bir kaçış yolu vardı; zirveye tırmanan patika.</p>

  <p class="block2">Hain Işık Taşı'na sıkıca sarılarak patikaya daldı. Avuçlarında bir yanma duyduğunda, önce bunu kedinin tırmalamasına yordu; ama sancı öylesine arttı ki, taşı yere bırakmak zorunda kaldı. Yanık duygusu, elleri ve ayaklan ateşin içinde kalmışçasına arttı.</p>

  <p class="block2">Birden, gözleri bulandı. Çevresindeki kayalar tüm biçimlerini yitirene dek şişti, yoğun bir sis perdesinin ardında kayboldu, geriye sadece mavi göğün tek efendisi güneş kaldı.</p>

  <p class="block2">- Bana ne oluyor? diye inledi Kararlı Gau. Ben... kör oluyorum!</p>

  <p class="block2">Ellerini gözlerine götürünce, kendi gözlerini yaktı, korkunç bir çığlık kopardı. Acıdan kurtulabilmek umuduyla, olanca hızıyla zirveye doğru koştu. Kral kobra tüm haşmetiyle karşısında duruyordu.</p>

  <p class="block2">Sessizlik tanrıçasını vücudunda canlandıran sürüngen hainin üzerine atıldı, dişlerini boynuna geçirdi.</p>

  <p class="block2">Güçlü Naht ile Cömert Didya köyün ana kapısını açtılar, duruşuyla köylüleri etkileyen Firavun Ramses'i içeri aldılar.</p>

  <p class="block2">Paneb göğsündeki sargılara rağmen köyün efendisinin önünde eğilmeyi başardı.</p>

  <p class="block2">- Ayrıcalıklarınız değişmeyecek, dedi yeni firavun. Tasarladığım büyük eserler, çağrıyı duyan genç zanaatkarlar yetiştirmenizi gerektirecek. Bu görevi sen üstlen, Ustabaşı.</p>

  <p class="block2">Ramses'e doğru yaklaşan kadın öylesine kendinden emin, öylesine soyluydu ki, firavun hemen loncanın kraliçesiyle karşı karşıya olduğunu anladı. Işık firavuna, yanlarından hiç ayrılmayan Suskun Nefer'in mezarındaki perseadan kopardığı dalı uzattı.</p>

  <p class="block2">Bilge kadma bakarken, ışığın yolunun sadece zirvenin koruması altındaki Hakikat Meydanı'nda çizileceğini anladı Ramses.</p>

  <p class="scenebreak">*******</p>

  <p class="block6">HAKİKAT MEYDANI</p>

  <p class="block6">CHRISTIAN JACQ</p>

  <p class="block1">2. BASKI DOĞAN KİTAP</p>

  <p class="whitespace1"></p>

  <p class="block2">CHRİSTİAN JACQ IŞIK TAŞI IV HAKİKAT MEYDANI</p>

  <p class="block2">Hakikat Meydanı yastadır... Ustabaşı Suskun Nefer'in vahşice öldürülmesinden sonra, köyde kötülük dolu bir gölge dolaşmaya başlamıştır. Per Ramessu'da da durum farklı değildir; Kraliçe Tausert barışı korumak için elinden geleni yapsa da, kraliçelik tacı, Mısır'ın başında güçlü bir erkek görmek isteyen askerlerin tehdidi altındadır. Tausert Paneb'den yardım ister. Aralarında sıcak bir dostluk kurulur; ancak bir "ölümlü"nün bir "yıldız"a yaklaşabilmesi mümkün müdür?</p>

  <p class="block2">Gücü Hakikat Meydanı sakinleri tarafından kabul edilmiş olsa da, büyük bir yalnızlık içindedir Paneb. Bir yandan hayatı tehlikede olan bilge kadını koruyup hainin planlarına engel olurken, diğer yandan firavunların ebedî istirahatgâhlarını birer şahesere dönüştürecek ilhamı yakalamak zorundadır... Ne var ki manevî babası. Suskun Nefer'in ölümü Paneb'i umutsuzluğa itmiştir... Eğer Cesur Paneb de vazgeçerse, Hakikat Meydanı'nın varlığını, onun da ötesinde, Mısır'ın büyüklüğünü ve ölümsüz gücünü kim koruyacaktır?</p>

  <p class="block2">Mısır bilimci Christian Jacq. sayısız deneme ve romanın yazarıdır. Dünya çapında on bir milyon satan Ramses ve Mısır Yargıcı dizilerinden sonra, elli ülkede yirmi üç dile çevrilerek başanya ulaşmış Işık Taşı dizisini tamamlamıştır. Işık Taşı dizisi, Suskun Nefer, Bilge Kadın ve Cesur Paneb ardından, merakla beklenen Hakikat Meydanı sona eriyor.</p>

  <p class="block2">HAKİ KATMEYDANI ISBN 975-6612-20-7</p>

  <p class="block2">Christian Jacq (Işık Taşı) Cilt4 Hakikat Meydanı</p>

  <p class="block2">Kitaplar, uygarlığa yol gösteren ışıklardır.</p>
</body>
</html>
