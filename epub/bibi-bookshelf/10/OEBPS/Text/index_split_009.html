<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_10">On birinci bölüm</h1>

  <p class="block2">Paneb sağ ekip şefi olarak seçildikten sonra taşındığı, köyün güneydoğusundaki yeni evinin ahşap kısımlarını sedir yağıyla parlatmış, abanoz görüntüsü vermek için kimi yerlerde yağı daha koyu sürmüş, şimdi de yeşil gözlü küçük kızı Selena'yı kocaman kollarına almış, sallıyordu.</p>

  <p class="block2">Sağ ekip şefi sonunda rahatlamıştı. Aslan Userhat'ın bileğinin burkulması, Burun Fened'in sıçrayan bir taşla yanağının yarılmasından sonra, bilge kadının duruma müdahale etmesini istemişti. Gece boyu süren bir törenden sonra, sonunda şantiyeye musallat olan kötü ruhu kovmayı başarmıştı Işık. Hakikat Meydam'nın hizmetkârları yeni kazalar beklemelerine rağmen, işi bıraktıkları yerden sürdürmeye razı olmuşlardı. Oysa devrilen bir moloz sepetinin dışında, başka bir felaket yaşamadılar; Neşeli Renupe de loncanın kurucusunun ululuğunu ortaya çıkaran bir şarkı tutturduğunda, çalışma heyecanı yeniden sarmıştı zanaatkarları.</p>

  <p class="block2">Bilge kadın Paneb'e kesin bir görev vermişti; Sipta'nın ebedî istirahatgâhı bir an önce tamamlanmalıydı. Herhangi bir açıklama yapmadan, bu şantiyenin kısa ömürlü olacağını seziyordu. Dev adamın Başbakan Bay'ın mezarını da kazmaya karar vermesi, dinlenme sürelerini kısaltmadan, arkadaşlarının daha sıkı çalışmasına neden olacaktı.</p>

  <p class="block2">Bu yüzden, fazla mesai ödeyerek, dinlenme günlerinden fedakârlık etmeye hazır gönüllüler aramışü; Güçlü Naht, Aslan Userhat, Halat Kasa ve Çakal Unes Paneb'in çağrısına olumlu cevap vermiş, kanlarının itirazlarını gidermek de Lekesiz Uabet'e düşmüştü.</p>

  <p class="block2">Aylardan beri ilk kez, evinde dinleniyordu Paneb. Nilüfer ve asma resimlerinin süslediği yeni evini görüp, hayran olmamak elde değildi. Uabet öfkeyle odasından çıktı.</p>

  <p class="block2">- Saçlarımı toplamak için kullandığım iğnelerden ikisi eksik! diye yakındı. Sen almış olmayasın?</p>

  <p class="block2">Uabet tahtadan ve kemikten yapılmış, yaklaşık yirmi santim boyunda ve bir ucu sivri o iğnelere çok bağlıydı. İğnelerle örgülerinin biçimini bozmadan kafa derisini kaşıyordu. Üstelik Paneb o iğnelerin ucuna Uabet'in tüm tanıdıklarını kıskandıracak güzellikte şahin kafaları kazımıştı.</p>

  <p class="block2">- Eşyana hiç dokunmadığımı biliyorsun.</p>

  <p class="block2">- Öyleyse, Aperti'dir.</p>

  <p class="block2">- Nerede o?</p>

  <p class="block2">- Bilmiyorum. Alçı yapmayı öğrendiğinden beri, kendini ustabaşı sanıyor, söz dinlemiyor.</p>

  <p class="block2">Selena usulca alnını öpen babasına bakıp, gülümsedi.</p>

  <p class="block2">- Hayatın boyunca yanımda kalacak mısın?</p>

  <p class="block2">- Tabiî ki kalacağım... Ama şimdilik, abini bulmam gerek.</p>

  <p class="block2">- Yine yaramazlık mı yaptı?</p>

  <p class="block2">- Umarım, yapmamıştır.</p>

  <p class="block2">- Aperti mi? bir saat önce şantiyeden ayrıldı, dedi Pişkin Somun Pay'ın karısı. Aslında iyi çalışıyor, çok yakında yepyeni bir cephemiz olacak ama, ne çocuk! En ufak bir eleştiri karşısında bile dikleniyor, tehdit eder gibi bakmaya başlıyor. Eğer onu zamanında yumuşatamazsan, basma gelecekler var, derim ben.</p>

  <p class="block2">Dev adam ev kadınlarından birkaçını bulup sordu, hiçbiri Aperti'nin nerede olduğunu bilmiyordu. Aslan Userhat'ın karısı da daha o sabah sağ ekip şefinin oğluyla kapışan çocuğunu düşünüp, endişeleniyordu.</p>

  <p class="block2">Paneb tüm köyü, köyün çevresindeki alanı boşuna aradı. Eğer Aperti Hakikat Meydanı topraklarından aynlmışsa, polise haber vermek gerekmeyecek miydi? Geriye sadece, doğu ve batıdakiler terk edildikten sonra, kuzeyde kazılan çöplüğe bakmak kalıyordu. Burada yakılan çeşitli atıklar sıkıştırılıp güneşin arındırdığı sert bir bloka dönüştürülüyor, onra da taşlarla örülü çukura gömülüyordu. Paneb gözlerine inanamadı. Aperti çöp yığınının tepesinde, Aslan Userhat'ın oğlunu tip kakıyor, biraz önce annesinden yürüttüğü iğneleri çocuğun vücuduna saplayacağını söyleyip onu korkutuyordu.</p>

  <p class="block2">- Oradan çık! diye haykırdı babası.</p>

  <p class="block2">Aperti uzunca bir süre donup kaldı, kurbanı onun şaştığından yararlandı, tabanları yağladı.</p>

  <p class="block2">- O bacaksız bana küfretü, dedi, boyuyla babasına yeti-eceği şimdiden belli olan on yedi yaşındaki delikanlı.</p>

  <p class="block2">- İğneleri neden çaldın?</p>

  <p class="block2">Soru, Aperti'yi hazırlıksız yakaladı.</p>

  <p class="block2">- Oynamak için...</p>

  <p class="block2">- Sen kötülük meraklısı küçük bir hırsızsın, Aperti. Tan-ann sana bahşettiği gücü de acınacak bir biçimde kullanıorsun. Genç adam çöplükten çıkarken titriyordu.</p>

  <p class="block2">- Beni... beni yine dövmeyeceksin, değil mi?</p>

  <p class="block2">- Önce iğneleri ver bana! Aperti diz çöktü.</p>

  <p class="block2">- Al işte... Bana vurma! Annem seni asla bağışlamaz, ve... Tokat öylesine şiddetliydi ki, Aperti yere devrildi.</p>

  <p class="block2">- Bu köyün kuralları var oğlum, bu kurallara sen de uyacaksın. Seni bir daha uyarmayacağım. Ya yann sabah, günün ilk ışıklarıyla birlikte işinin başına gidersin ya da Hakikat Meydanı'nı terk edersin.</p>

  <p class="block2">- Eve... eve dönebilir miyim?</p>

  <p class="block2">- Bu gece, eşikte yatacaksın, yemek yemeden. Mide boş olunca, insan yanlışlarını daha iyi görür.</p>

  <p class="block2">Gut krizi geçmiş, romatizmaları yaüşmıştı, ama bu kez sırtının ortası ağrıyordu Kenhir'in, artık gecenin bir bölümünü "Düşler Anahtan"nı yazmaya ayıramıyordu. Güçlü Niut'un önerisiyle, fazla acı çekmeden oturabilmenin yolunu bulmuştu; bir minderin üzerine oturuyor, bacaklarından birini uzatıyor, yazıhanesinin duvarlarından birine asılmış levhaya yazı yazabilmek için, kolunu uzatıyordu. Hiyeroglifleri giderek okunmaz oldu; ne var ki yaşlı kâtibin zekâsı hâlâ eskisi gibiydi, üstelik mezar günlüğünü yazma işini de kimseye bırakmıyordu henüz.</p>

  <p class="block2">- Yardımcınıza dikkat etmeniz gerekiyor, dedi Niut.</p>

  <p class="block2">- îmuni becerikli ve ciddi bir uzman. Onun sayesinde, listelerimizde en ufak bir yanlışlık yok artık.</p>

  <p class="block2">- Buna sevindim, ama yerinizde gözü var, üstelik hiç de iyi yürekli biri değil.</p>

  <p class="block2">- Sana bir yanlışlık mı yaptı?</p>

  <p class="block2">- İşte buna cesaret edemez! Hayır, ben sizi düşünüyorum...</p>

  <p class="block2">- Öyleyse rahatla. İmuni henüz yerimi almaya hazır değil. Uzun zaman da olamayacak.</p>

  <p class="block2">- Bu da onu sinirlendirmeyecek mi?</p>

  <p class="block2">- Eğer sinirlenirse, meslek hayatını sakin bir kasabada geçirmeye gönderirim onu. Ya İmuni burada yaşamanın inanılmaz bir fırsat olduğunu kavrar ya da sıradan bir memur olmayı göze alır.</p>

  <p class="block2">- Kahvaltınız hazır.</p>

  <p class="block2">Tam kıvamında pişirilmiş yulaf, bal gibi tatlı incirler, içi hurma dolu bir çörek... Kenhir her sabah kahvaltının keyfini çıkarıyordu; aynı şey, öğle ve akşam yemekleri için de geçerliydi. Oysa İmuni yemekten tat almayı bilmiyor, bu ciddi kusur da gelişmesini engelliyordu.</p>

  <p class="block2">Fare suratlı küçük kâtip ustasının yanına gelmek istedi. Niut, kocası kahvaltısını bitirinceye kadar bekletti onu.</p>

  <p class="block2">- Şef Sobek'ten rapor!</p>

  <p class="block2">- Neden böyle kişniyorsun, İmuni?</p>

  <p class="block2">- Çünkü burada söz konusu olan, Hakikat Meydanı'nın adı! Hemen müdahale etmeliyiz.</p>

  <p class="block2">- Hangi konuda?</p>

  <p class="block2">- Kaybolan inek konusunda.</p>

  <p class="block2">- Kaybolan bir inek, bizi neden ilgilendiriyor?</p>

  <p class="block2">- Çünkü o inek Ramesseum'a ait ve gelecek törende Dey-rü'l Bahri Tapınağı'nda Tanrıça Hathor'u temsil edecek.</p>

  <p class="block2">- Bu gerçekten de can sıkıcı bir haber. Peki, ne yapabiliriz?</p>

  <p class="block2">- O inek bir zanaatkarın hatası sonucunda kaçmış, onun için sorumluluk tüm loncaya ait! Şef Sobek'in raporuna göre, olayın tanıkları var, susup duvarlarımızın ardına gizlenmek skandali unutturmaya yetmeyecek.</p>

  <p class="block2">- Suçlanan zanaatkar kim?</p>

  <p class="block2">- Rapor bu konuda dilsiz.</p>

  <p class="block2">Tam da bir firavun ve Başbakan Bay'ın mezarını kazarken, gerçek bir felaketti bu!</p>

  <p class="block2">- Bastonumu ver.</p>

  <p class="block2">5. Tabya'daki yazıhanesinin dibinde, bir iskemleye çökmüş Sobek bitkin görünüyordu.</p>

  <p class="block2">- Gerçekten de bu kadar ciddi mi? diye sordu Kenhir.</p>

  <p class="block2">- Maalesef, evet! Bu yüzden bu raporu yazmak ve sizden bu sırrı aydınlatmanızı istemek zorunda kaldım.</p>

  <p class="block2">- Suçlanan zanaatkarın adını belirtmeyi unutmuşsun.</p>

  <p class="block2">- İftiralardan nefret ederim.</p>

  <p class="block2">- Tanıklar var, diyorsun...</p>

  <p class="block2">- Tanıklar, satın alınabilir! Özellikle de söz konu Hakikat Meydanı ekiplerinden birinin şefi, yani Cesur Paneb olursa.</p>
</body>
</html>
