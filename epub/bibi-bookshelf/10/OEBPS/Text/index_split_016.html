<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_17">On sekizinci bölüm</h1>

  <p class="block2">Bilge kadının yarattığı mucizenin akisleri Per Ramessu'ya, Firavun Sipta'nın sağlık haberlerinin dolaştığı, Kraliçe Tausert'in bir gün mutlaka iktidara el koyacağı söylentileriyle çalkalanan saraya kadar yayıldı. Başbakan Bay inanılmaz çaba göstererek birliği korumayı başanyordu, ama u durum daha ne kadar sürebilirdi?</p>

  <p class="block2">Bekleme odasında uzun boylu, etkileyici derecede derin bakışlı olgun bir adamla birlikte yaşlı Setnaht'ı gördüğünde, işinin zor olacağını düşündü başbakan.</p>

  <p class="block2">- Randevum yok, diye girişti Setnaht söze, yine de sizinle acilen görüşmek istiyorum.</p>

  <p class="block2">- Bu sabah, ilgilenmem gereken oldukça çok dosya ve...</p>

  <p class="block2">- Ne kadar gerekiyorsa, beklemeye hazırım.</p>

  <p class="block2">Varlıklı ve etkin bir kabilenin önderi, yaşlı bir soyluyu dinlemeyi reddetmek, Tausert'in geleceği için korkunç sorunlar doğurabilirdi.</p>

  <p class="block2">- İçeri girin, dedi Bay, keçi sakalını sıvazlayarak.</p>

  <p class="block2">Setnaht'ın yanındaki adam yerinden kımıldamadı. Adamın kişiliğinden öylesine büyük bir güç yayılıyordu ki, Bay daha önce hiç böyle birine rastlamadığını düşündü.</p>

  <p class="block2">- Büyük oğlum bekleyecek, diye açıkladı Setnaht. Baş başa görüşmemiz gerek. Ziyaretçi davet beklemeksizin nilüfer oymalarıyla süslenmiş, zarif bir koltuğa kuruldu. Marangoz Didya'nın bu küçük şaheseri öylesine rahattı ki, başbakanın konuklan çoğu kez saldırganlıklarını unutuyorlardı.</p>

  <p class="block2">- Bir çanak kokulu taze süt ister miydiniz?</p>

  <p class="block2">- Nezaket kurallarını bir yana bırakalım, Bay. Buraya kesin bilgiler almak, size kesin bilgiler vermek üzere geldim, çünkü Mısır'ın tehlikede olduğunu görüyorum. Artık hiç kimse Amon Tapınağı'ndan dışan çıkmayan Firavun Sipta'yı göremiyor, hatta can çekiştiğine dair söylentiler bile çıkmaya başladı. Doğru mu, bu söylentiler?</p>

  <p class="block2">- Değil.</p>

  <p class="block2">- Demek sağlığının iyi olduğunu iddia ediyorsunuz.</p>

  <p class="block2">Bay gerçeği nereye kadar saklayabilirdi? Setnaht akıllıydı, hem de çok akıllı; isterse gerçeği öğrenmesini engellemenin yolu yoktu.</p>

  <p class="block2">- Hayır, çok hasta. Her gün dikkatli bir tedavi görüyor, ama hayatı hakkında umut beslemek kolay değil.</p>

  <p class="block2">Setnaht ellerini sandalyenin kollarına koydu.</p>

  <p class="block2">- Beni şaşırtıyorsunuz, Başbakan! Sizden böylesine bir açık sözlülük beklemiyordum doğrusu. Bir başka deyişle, gerçek firavun Tausert mi?</p>

  <p class="block2">- iktidar olmak için içinde en küçük bir isteği bulunmayan Sipta'nın taç giydiği günden beri böyle. Sipta tapınakta, bilgelerin ve onların rnetinlerinin arasında mutlu yıllar geçirmiş olacak. Mısır'a gelince, ülke birliğini koruyor, iyi yönetiliyor.</p>

  <p class="block2">- Harika bir strateji, Bay, ama her stratejinin bir sının vardır! Ekonomi alanındaki basanlarınızı göz ardı edemem; yine de gerek sizin, gerekse de Tausert'in istila tehlikesi karşısında gözlerinizi yumduğunuzu söylemem gerek. İşte bu yüzden, Sipta ölünce, kraliçenin firavun seçilmesine karşı çıkacağım. Kraliçe İki Ülke'yi korumaktan âciz, bu kez tüm uygarlığımızı yıkabilecek yeni bir istilayla karşılaşırız.</p>

  <p class="block2">- Hangi güvenilir bilgilere dayanıyorsunuz?</p>

  <p class="block2">- Bana gerçeği söylediniz, Bay. Ben de sizin gibi davranacağım! Dışişleri bakanınız yeteneksizin biri, haberalma örgütünüz de Filistinlilerin, Suriyelilerin ve Libyalıların bütün söylediklerini yutmaya hazır salaklarla dolu. Bu yüzden Suriye, Filistin ve Libya'nın müttefiğimiz olduğunu, bizimle dostluk ilişkilerini geliştirmekten başka bir şey istemediklerini düşünüyorsunuz... Korkunç bir hata, Başbakan! Onların tek hedefi, üstelik bu hedef hiç değişmedi, ülkemizi kana ve ateşe boğup, hazinelerimizi yağmalamak. Daha da kötüsü var; Asya prenslikleri önemli değişikliklere uğruyor, Ramses'in yarattığı denge tehlikede. Denetimimizden kurtulan savaşçı kavimler, sizin salak diplomatlar uykudayken üzerimize saldıracaklar!</p>

  <p class="block2">Bay sürekli dayak yiyen, yenilmiş bir dövüşçüye benziyordu, ama yine de toparlanmayı başardı.</p>

  <p class="block2">- Söyledikleriniz, kesin gerçeklere dayanıyor mu?</p>

  <p class="block2">- Beni yanlış tanımışsınız, Başbakan. Ben, düşü ve fantezileri ötekilere bırakmaya hazır, gerçekçi biriyim. Büyük oğlum yerel muhbirlerin de yardımıyla, kandırılması kolay diplomatik kanalların dışında, geniş bir araştırma yürüttü. Dikkatli ve kuşkucu olduğundan, aldığı bilgileri doğrulattı, abartılı gördüklerini eledi ve iktidara gelmek istemediğim, Mısır'ın güvenliğinden başka bir şey düşünmediğim için size açıkladığım ürkütücü sonuçlara vardı. Şimdi artık durumun ne denli tehlikeli olduğunu anlıyor musunuz?</p>

  <p class="block2">- Bu anlattıklarınızı, sizden ve oğlunuzdan başka kim biliyor?</p>

  <p class="block2">- Siz, Başbakan. Sizden başka bilen yok.</p>

  <p class="block2">- Öğrendiklerinizi yayarak sarayı, hatta hükümeti bile sarsabilirdiniz.</p>

  <p class="block2">- Tekrar ediyorum, tek kaygım, Mısır'ın güvenliği. Bu yüzden, Tausert'in firavun olmasını engelleyeceğim.</p>

  <p class="block2">- İşte o zaman siz de bağışlanmaz bir yanlış yapmış olursunuz.</p>

  <p class="block2">- Ne kadar cesur olursa olsun, bir kadın topraklarımızı koruyacak, ordumuzu zafere koşturacak kadar kararlı olamaz.</p>

  <p class="block2">- Bana kalırsa, henüz oraya gelmedik. Düşünceniz doğru olsa bile, Setnaht, yakında bir savaş çıkacağına siz de inanmıyorsunuz.</p>

  <p class="block2">- Kabul ediyorum, düşmanlarımız henüz bize saldırmaya hazır değil.</p>

  <p class="block2">- Öyleyse, kraliçeye şöyle bir öneri götürmeyi düşünüyorum: oğlunuzu dışişleri bakanı olarak atamak, sizi de tüm birlikler ile silahlarından sorumlu başkomutanlığa getirmek.</p>

  <p class="block2">- İyi ama, ben Tausert'le işbirliği yapmayı hiç düşünmedim ki!</p>

  <p class="block2">- Bu iki atama kararnamesi Firavun Sipta'nın imzasını taşıyacak, siz de yaptıklarınızdan ona ve kraliçeye karşı sorumlu olacaksınız. Bu dosyaları benden çok daha iyi bildiğiniz ve İki Ülke'nin mutluluğu uğruna birlikte çalışmak zorunda olduğumuz için, hareketlerinize en ufak bir müdahalede bulunmayacağım. Her gerektiğinde, kısıtlı bir Bakanlar Kurulu toplantısı düzenleyeceğiz.</p>

  <p class="block2">- Bana nasıl bir tuzak kuruyorsunuz, Başbakan?</p>

  <p class="block2">Bay sanki geleceği okuyabilirmiş gibi, hafifçe kaldırdı gözlerini.</p>

  <p class="block2">- Size ilginç gelecek Setnaht, ama size güveniyorum, üstelik şimdiye kadar böylesi bir duyguyu hiç yaşamadığımı da itiraf ediyorum. Önemli bir göreve geldiğim günden beri, Kraliçe Tausert'i Mısır tahtına oturtmaktan başka bir hedefim olmadı.</p>

  <p class="block2">Oysa bugün siz yolumun üzerine çıkıyorsunuz, üstelik çekinilecek bir rakip olarak. Talihimiz varmış, ne siz ne de ben kişisel bir çıkar peşinde değiliz, ikimizin içinde, bizi harekete geçiren derin bir tutku var. Eğer haklıysanız, Mısır size çok şey borçlu olacak. Bu yüzden sizi müttefik olarak seçmek, size karşı dürüst olmak ve becerilerinizden yararlanmak zorundayım. Öte yandan, Kraliçe Tausert'e sadakatle hizmet ederken, onun yeni bir Horus olabileceğinin farkına varacaksınız. Niyetlerimi sizden saklamadım, Setnaht; karar sizin.</p>

  <p class="block2">- Bu şaşırtıcı önerinizi büyük oğlumla konuşup, biraz düşünmem gerek.</p>

  <p class="block2">- Ben de cevabınızı beklemeden, kraliçeye haber vereceğim.</p>

  <p class="block2">- Ya önerinizi reddedersem?</p>

  <p class="block2">- Bundan Mısır kaybeder. Siz mücadelenizi sürdürürsünüz, ben de Tausert'e sadakatle hizmet etmeyi. Sonunda karşı karşıya geldiğimizde, galibin de gücünden çok şey yitireceği bir dövüşe zorlanırız.</p>

  <p class="block2">- Dürüstlüğünüz için teşekkür ederim, Başbakan.</p>

  <p class="block2">- Tanrılar, ikimizin de böylesine sevdiği bu toprak ve bu halk için, el ele çalışmasına izin versin.</p>

  <p class="block2">Katı bir çalışma programından bir saati çalarak Amon Tapınağı'na, Firavun Sipta'yla görüşmeye gitti Başbakan Bay. Acıdan kıvranan genç adamla karşılaşmaktan çekiniyor, onu rahatlatmak için ne söyleyeceğini bilemiyordu; ne var ki hükümdar hastalığın kemirdiği yüzüne hiç de uymayan geniş bir tebessümle karşıladı Bay'ı.</p>

  <p class="block2">- Size iyi haberler getirdim, Haşmetmeapları. Hasat çok bol oldu, sular gerektiği gibi yükseldi, bölge yöneticileri çevrelerinin ekonomik r urumu hakkında parlak raporlar gönderiyor. Mısır'da ka. nı aç uyuyan tek bir çocuk yok, ilahlar artık huzur içinde dinlenebilir.</p>

  <p class="block2">- Ebedî istirahatgâhım tamamlandı mı?</p>

  <p class="block2">- Resimleri bitmek üzere, sonra geriye lahitlerin indirilmesi kalacak.</p>

  <p class="block2">- Her koridorun, her odanın simgesini uzun uzun inceledim. "Güneş İlahilerfni, "Yıldızların Kaynağı Kitabı"nı ve "Kapılar Kitabı"nı tekrar tekrar okudum. Bilgelerimiz öte tarafı öylesine ayrıntılı görmüşler ki, ressamlar ruhumuzun güzergâhını en ufak ayrıntısına kadar çizebilir. Ne muhteşem, değil mi Bay? Bazen, bu fani dünyadan ayrılıp, ölümlü vücudun artık beni kısıtlayamayacağı yolculuğa başlamak için acele ediyorum. Kısa hayatım yalnızlıktan başka bir şey olmadı; yine de, bu tapınağın dinginliğini tanıyıp kendimi başka bir hayata hazırlayabildiğim için, hiç pişman değilim.</p>

  <p class="block2">- Haşmetmeapları...</p>

  <p class="block2">- Gereksiz sözleri bırakın, dostum; durumum hakkında hayal görmeyecek kadar çok şey öğrendim. Benim yerime bütün sorumluluğu üstlenen, büyük bir firavun olacağından kuşku duymadığım Kraliçe Tausert'e şükranlarımı ilet.</p>

  <p class="block2">- Haşmetmeapları, ben...</p>

  <p class="block2">- Bağışla beni Bay, ama konuşmak yoruyor. Seni bir daha görmek, büyük bir mutluluktu.</p>

  <p class="block2">Sarayın merdivenlerinden tırmanırken göğsünü yırtan öksürük nöbeti, Bay'ı daha öncekilerden fazla endişelendirmedi. Öksürük kendi kendine geçecekti; nasıl olsa almayı unutacağı ilaçları yazması için bir hekime görünecek zamanı da yoktu. Gece olunca, Güney eyaletlerindeki yeni kanalların pla¬nıyla ilgili son ayrıntıları saptamak ve şarap üretiminin hakça dağıtılması için gerekli önlemleri almak zorundaydı.</p>

  <p class="block2">Tausert ışık saçıyordu. Ona bakmak bile, hükümdarlık yapmak için yaratıldığını anlamaya yetmiyor muydu?</p>

  <p class="block2">- İyi görünmüyorsun, Bay.</p>

  <p class="block2">- Geçici bir yorgunluk, Haşmetmeapları. Size Setnaht'a ve oğluna yaptığım bir öneriden söz etmem gerekiyor.</p>

  <p class="block2">- Gerek yok, Başbakan.</p>

  <p class="block2">- Onlarla... onlarla her türlü işbirliğini reddedemezsiniz!</p>

  <p class="block2">- Biraz önce gelen gizli bir mesajla, önerini kabul ettiklerini bildirdiler.</p>
</body>
</html>
