<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_33">Otuz dördüncü bölüm</h1>

  <p class="block2">Cömert Didya iyice kurumuş iki firavuninciri gövdesini baltasıyla küp biçimine getirdikten sonra, eline testeresini almış ve doğacak eserin ölçülerini gözünde canlandıran sanatçı kesinliğiyle gövdeleri birbirine eşit parçalara ayırmıştı. Kısa saplı keserini rende gibi kullanan Didya daha sonra da takoz deliklerini delmek için yaylı matkabından yararlanmıştı.</p>

  <p class="block2">Paneb marangozun atölyesine girdiğinde, vezir için yapılan iki lahtin giderek belirginleşen güzelliğine baktı.</p>

  <p class="block2">- Bir güçlükle karşılaştın mı? diye sordu ustabaşı.</p>

  <p class="block2">- Hiç. Eğer kabul edersen, ortası hafifçe kabarık, sürgülü bir kapak yapmayı düşünüyorum. Tüm parçalar ahşap takozlarla birleştirilecek, kapağın gövdeyle birleştiği yerde de sedir ağacından takoz kullanacağım.</p>

  <p class="block2">Paneb yan tahtaların köşebentler üzerindeki hizalanışına, zıvanalarla tutturulmuş, yarım kırlangıç kuyruğu biçimindeki dillerin kusursuzluğuna baktı. Ana iskelet ile üst iskeletin birleşmesini sağlayan parçalar gizli açıyla yerleştirilmişti.</p>

  <p class="block2">- Akasya ağacından bir Osiris yüzüne ne dersin?</p>

  <p class="block2">- Harika bir fikir, diye onayladı Paneb. Kapağın üzerine, veziri Osiris olarak çizeceğim, çevresine de İsis ve Neftis gibi tanrınçaları; ayak ucuna da mumyalama masasına yatmış Anubis.</p>

  <p class="block2">- Talihli adammış, bu vezir! Hiç parıltısız yöneticilik hayatına balonca, böylesi bir armağana layık olup olmadığı hakkında kuşkularım var.</p>

  <p class="block2">- Endişelenme, karşılığım ödeyecek.</p>

  <p class="block2">- Güzel bir lahtin karşılığında değerli bir gömlek, bir çuval sert buğday, bir yük tahta, dört hazır döşek, bir yatak ve dört çanak yağ alınabilir... Hele bu iki tanesini, sen hesapla!</p>

  <p class="block2">- Çok daha fazlasını alacağız, hele döktüğün göz nurunu düşünürsek.</p>

  <p class="block2">- Böyle deme, uğursuzluk getirir!</p>

  <p class="block2">- Bağışla beni Didya, ama yaptığın lahitler gerçek birer şaheser.</p>

  <p class="block2">- Her zaman düzeltilecek bir ayrıntı vardır, bunu sen de biliyorsun... Mesleğin soylu yam da bu, eli ve aklı sevgi dolu tek bir harekette birleştiren bu gizemde. Bir ustanın birinci görevi bu hareketin tamamlanmasına dikkat etmektir ki, sen de bunu zamanında anladın.</p>

  <p class="block2">- Hainin kimliği konusunda kuşkuların var mı?</p>

  <p class="block2">- Böyle bir hainin varlığını bile kabul etmekte zorlanıyorum, diye itiraf etti hislerini Didya.</p>

  <p class="block2">İmuni mezar kâtibine bir papirüs uzattı.</p>

  <p class="block2">- Vezirin makamından acil bir mesaj. Kenhir mührü söktü.</p>

  <p class="block2">- Ustabaşmı yarın sabah makamında bekliyor... İyi ama kendini ne sanıyor, bu işe yaramaz herif?</p>

  <p class="block2">- Firavun iradesinin temsilcisi olarak, vezir yasal hakkım kullanıyor, dedi İmuni yapışkan sesiyle.</p>

  <p class="block2">- Doğru diye onayladı Kenhir, ama firavunun müdahalesini talep ederek itirazda bulunabilirim.</p>

  <p class="block2">- Haşmetmeapları Per Ramessu'da bulunuyor... Onu uyarana kadar, vezir ustabaşım getirtmek için güç kullanabilir.</p>

  <p class="block2">- Ben de adamlarım karşılaması için Sobek'i görevlendirebilirim !</p>

  <p class="block2">- Tehlikeli bir çatışmayı önlemek daha önemli değil mi? diye fısıldadı İmuni.</p>

  <p class="block2">- Git, Paneb'i çağır. Ustabaşı sakindi.</p>

  <p class="block2">- Anlaşılan vezir ısmarladığı lahitleri almak için sabırsızlanıyor. Lahitlerin daha hazır olmadığım, acele etmenin kaliteyi bozacağım açıklayacağım ona. Onu yatıştırmak için de, kraliyet sarayı için yaptığımız vazolardan birini götürürüm.</p>

  <p class="block2">- İçimden seninle birlikte gitmek geliyor, dedi Kenhir.</p>

  <p class="block2">- Boşuna kendinizi yormayın.</p>

  <p class="block2">- O beceriksiz yılanın söyleyeceklerini dinle Paneb, sakın öfkelenme! Fazladan tek bir kelime bile etme. Eğer seni yönetim sorunlarıyla sıkmaya kalkarsa, onları ben hallederim.</p>

  <p class="block2">- Endişelenmeyin bir heykel kadar uslu olacağım.</p>

  <p class="block2">General Mehi'nin atı gemi azıya alarak, yönetim binaları ile generalin villası arasındaki yolu göz açıp kapayıncaya kadar aldı. Kapıcı, generalin atının ayaklan altında kalmamak için kendini ılgınların altına atacak zamanı ancak bulabildi, hizmetçilerden biri de korkudan elindeki süt testilerini düşürüp kırdı.</p>

  <p class="block2">Mehi evdeki kargaşaya aldırmaksızın atından indi, Serketa'nın berberine ağda yaptırdığı odaya hışımla girdi.</p>

  <p class="block2">- Harika haberlerim var, dedi büyük bir sevinçle.</p>

  <p class="block2">- Benim işkencem de bitmek üzere, tatlı sevgilim. Sana soğuk şarap sunsunlar, ben de geliyorum.</p>

  <p class="block2">Efendisinin arzularım yakından bilen kâhya vahaların son ürünüyle birlikte, biberli sosa yatırılmış levrek dilimleri getirdi.</p>

  <p class="block2">Mehi tabağındakileri silip süpürmüş, testilerden birini bitirmek üzereyken, karısı dolgun hatlarını hiç de gizleyemeyen tülümsü bir elbiseyle sökün etti.</p>

  <p class="block2">- Nefis bir kız değil miyim?</p>

  <p class="block2">- Buraya gel!</p>

  <p class="block2">Her zamanki kabalığıyla Serketa'nın kalçalarım avuçladıktan sonra, karışım dizlerine oturmaya zorladı Mehi.</p>

  <p class="block2">- Yakında Cesur Paneb'den kurtulmuş olacağız! diye müjdeledi.</p>

  <p class="block2">- Yoksa onu ortadan kaldırmaya mı karar verdin?</p>

  <p class="block2">- Bu işi Teb veziri üstlenecek, üstelik de olabildiğince yasal yollardan! Atanmasına yol açtığım o ihtiyar beceriksizin elinde Hakikat Meydanı ustabaşısına yönelik ciddi suçlamalar içeren bir dosya var.</p>

  <p class="block2">- Hainin işi mi?</p>

  <p class="block2">- Eğer öyleyse, iyi iş becermiş. Suçlamalar bir kâtip üslubuyla hazırlanmış, olaylar açık ve ayrıntılı. Paneb'in vezirin yanından canlı çıkması imkânsız.</p>

  <p class="block2">- Yani sana dosyayı gösterdi mi?</p>

  <p class="block2">- O zavallı benden bir şey saklamaz ki! Kırk yılın başında, bir işe yarayacak. Üstelik onu cesaretlendirmem de gerekmeyecek, dosya öylesine güçlü. Yapılacak tek şey, yasayı uygulamak, böylece Hakikat Meydanı başını yitirecek. Suskun Nefer'den sonra, Cesur Paneb... Kenhir loncayı sürükleyecek akıntıya direnemeyecek kadar yaşlı. Ya hain loncanın başına geçer ya da loncayı lağv ederim. Her iki durumda da, Işık Taşı elimizde demektir! Onunla birlikte de, mutlak güç.</p>

  <p class="block2">Serketa fazla heyecanlanmamış göründü.</p>

  <p class="block2">- Paneb savunmasını hazırlamıştır.</p>

  <p class="block2">- Hiçbir şeyin farkında değil ki! Herhalde vezirin onu o kahrolası lahitler için çağırttığını sanıyor.</p>

  <p class="block2">- Paneb tuzağın farkına varıp, gelmeyecektir.</p>

  <p class="block2">- O zaman, vezirin güç kullanma hakkı doğar. Güç de, benim askerlerim demek.</p>

  <p class="block2">- Lonca kendini savunur.</p>

  <p class="block2">- Baş edemez.</p>

  <p class="block2">Serketa kocasının dizlerinden indi, sinirli adımlarla odayı arşınlamaya başladı.</p>

  <p class="block2">- Açık bir çatışma sana zarar verir... Seni şiddet kullanmakla suçlarlar, dikkatli ve adil yönetici ünün lekelenir! Böyle bir felaketi önlemek gerek.</p>

  <p class="block2">- Daha oraya gelmedik, tatlı güvercinim. Paneb'in kuşkulanması için hiçbir neden yok, vezirin yanına gidip, hapse atılacak.</p>

  <p class="block2">Atanmasını borçlu olduğu Mehi'nin etkisi altında kalan Güney veziri, kaymakamın tutumunu benimsemişti: kendi basma girişimde bulunmamak, generalin tüm emirlerine körü körüne uymak, gündelik işleri çözümlerken en ufak bir güçlükte generale başvurmak.</p>

  <p class="block2">Böylesi bir tutumla hayatının tam bir sükûnet içinde geçmesini sağlıyor, Nü kıyısındaki rahat villasının keyfini sürüyordu vezir.</p>

  <p class="block2">Hemen hemen hiçbir suçun görülmediği Teb gibi güvenli bir kentte, her koşul altında düzeni sağlayan, dürüst bir yönetici olarak tanınıyordu Mehi; bu özelliğiyle de halkı mutlu ediyordu. Bu yüzden vezir de uzun süreden beri katiller ile ağır zanlıların yargılandığı mahkemeye davet edilmemişti. Hakikat Meydanı ustabaşısını suçlayan imzasız dosyayı aldığında, ne yapacağını şaşırmıştı yaşlı vezir. Tabiî ilk tepkisi, gidip Mehi'ye danışmak oldu. Mehi de önce özel ulakla merkezî yönetimi durumdan haberdar etmesini, sonra da yasayı uygulamasını öğütlemişti.</p>

  <p class="block2">Yaşlı vezir Paneb'in çağrıya cevap vermemesine dua ediyordu içinden. Hakikat Meydanı ustabaşısının bileği bükülmez biri olduğunu duymuştu tabiî. İtaatsizlik durumunda konuyu çözümlemek generale düşecek, böylece de vezir her türlü sorumluluktan kurtulmuş olacaktı.</p>

  <p class="block2">- Bu sabah görüşmek isteyenler var mı? diye sordu zayıf ve solgun bir kâtip olan sekreterine.</p>

  <p class="block2">- Önemli biri yok, gelenlerle yardımcılarınız ilgileniyor.</p>

  <p class="block2">- Çözümlenmesi gereken acil bir konu, falan?</p>

  <p class="block2">- Teb her zamanki gibi sakin. Polis maymunları sayesinde, pazardan da en ufak bir hırsızlık şikâyeti gelmedi.</p>

  <p class="block2">Nöbetçilerden biri göründü.</p>

  <p class="block2">- Hakikat Meydanı Ustabaşısı Cesur Paneb veziri görmek istiyor.</p>
</body>
</html>
