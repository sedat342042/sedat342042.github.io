<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_61">Altmış ikinci bölüm</h1>

  <p class="block2">Burun Fened telaşlandı.</p>

  <p class="block2">- Açıklama mı... İyi ama, hangi konuda?</p>

  <p class="block2">- Çok basit, diye devam etti Şed. Ya biri ustabaşının sana verdiği çizimi çalıp sahtesiyle değiştirdi ya da bütün bunlar senin başının altından çıkıyor.</p>

  <p class="block2">- Ben... böyle bir sahtekârlık, ha! Düş görüyorsun! Tüm zanaatkarların kuşku dolu bakışlarının ağırlığını üzerinde hisseden taş yontucu, terlemeye başladı.</p>

  <p class="block2">- Yanılıyorsunuz, ben suçsuzum!</p>

  <p class="block2">- Benimle gel, diye buyurdu Paneb.</p>

  <p class="block2">- Beni nereye götürüyorsun?</p>

  <p class="block2">- Eğer suçluysan, cezan korkunç olacak; masumsan, korkacak hiçbir şeyin yok.</p>

  <p class="block2">Hiçbir çıkış yolu kalmadığını gören Burun Fened ustabaşının peşinde takıldı, hep birlikte bakımıyla Lekesiz Uabet'in ilgilendiği sunaklardan birinin yanına vardılar.</p>

  <p class="block2">Hathor rahibesi kenara çekildi, iki adamın yüksek kubbeli, hafifçe aydınlatılmış bir odaya girmesine izin verdi.</p>

  <p class="block2">Loncanın kurucusu I. Amenofis ile simyacılığın sembolü, siyah derili annesinin heykellerinin arasında, iki eliyle tuttuğu Maat heykelciğini havaya kaldırmış, bilge kadın duruyordu.</p>

  <p class="block2">- Ebedî doğruluğun ve kutsal koruyucularımızın huzurunda, firavunun ve ustabaşının hayatlan üzerine yüreğinin ve ellerinin temiz olduğuna yemin ediyor musun? Burun Fened gözlerini Maat'tan ayırmadan, diz çöktü.</p>

  <p class="block2">- Yemin ediyorum.</p>

  <p class="block2">Paneb kalkmasına yardım etti.</p>

  <p class="block2">- Seni kucaklama sırası bende.</p>

  <p class="block2">Tausert'in Vezir Hori'den aldığı haberler pek iç açıcı değildi. Setnaht, dürüstlüğünden kimsenin kuşkulanmadığı büyük oğlunun raporlarına dayanarak, savaş hazırlıklarını hızlandırmıştı. Asya'daki siyasal karışıklıklar Mısır'ı her gün biraz daha iştah açıcı bir hedef olarak gösteriyor, diplomatların vardıkları kesin olmayan sonuçlar da saldın ihtimalinin giderek güçlendiğini kanıtlıyordu. Setnaht, sömürgelerde herhangi bir ciddi olay olmadığından, düşmanın hazırlıklarını henüz başındayken boğacak bir saldırı için Tausert'in onayına henüz başvurmamıştı. Öte yandan Vezir Hori de ülke ekonomisini kararlı bir biçimde yönetmeye devam ediyordu.</p>

  <p class="block2">Tausert Teb'den hoşlanıyordu. Burada, Per Ramessu'da varlığından bile habersiz olduğu bir dinginlik vardı. Sık sık Karnak'a gidip, büyük Amon-Ra Tapınağı'ndaki ayinlere katılıyor, sarayın bahçesinde kendine göre çok az zaman geçi-rebiliyordu.</p>

  <p class="block2">Firavun kraliçe silolar başyöneticisini kabul ettiği çalışma odasından henüz çıkmıştı ki, özel sekreteri pek alışılmadık bir istekle geldi.</p>

  <p class="block2">- Hakikat Meydanı ustabaşısı acilen haşmetmeaplarıyla ile görüşmek istiyor. Tausert'in gözleri bir an karardı ve kraliçe sendeledi.</p>

  <p class="block2">- Haşmetmeapları... İyi misiniz?</p>

  <p class="block2">- Evet, evet, endişelenmeyin.</p>

  <p class="block2">- Dinlenebilmeniz için, ustabaşını göndermelerini söyleyeyim.</p>

  <p class="block2">- Hayır, kabul edeceğim onu... Beni bahçede bulsun. Tausert şimdiye kadar böylesi bir bitkinlik hissetmemişti hiç; güçlükle saraydan çıktı, büyük bir firavunincirinin gölgesine oturdu.</p>

  <p class="block2">Tüm gücü tükenmiş gibi gözlerini kapadı, her geçen gece düşlerine daha çok giren ölmüş kocasını düşündü. Bazen, yanma çağırdığı yöneticilerin raporlarını dinlerken, aklının nerelere gittiğini görüp, iktidarda olmanın artık ilginç gelmediğini düşünerek şaşılıyordu; bütün bunlar geçici bir yorgunluğun belirtileri değil miydi? Çevresinde birinin varlığını hissedince, gözlerini açtı. Cesur Paneb güneşin altında, karşısında duruyordu.</p>

  <p class="block2">- Seni buraya hangi acil durum getirdi, Ustabaşı?</p>

  <p class="block2">- Firavun Setnaht'ın Krallar Vadisi'nde ebedî istirahatgâhının kazılması için emir verdiğini biliyorsunuz.</p>

  <p class="block2">- Bunda şaşacak ne var?</p>

  <p class="block2">- Lonca isteğini yerine getirecek durumda değil.</p>

  <p class="block2">- Bu dediğinizden ne sonuç çıkaracağım?</p>

  <p class="block2">- Hakikat Meydanı ekibinin milyon yıllık tapınağınızın ve ebedî istirahatgâhınızın yapımıyla meşgul olduğunu. Bu eserin kapsamı, büyük bir çaba gerektirecek başka bir işe zaman bırakmıyor.</p>

  <p class="block2">- İtaat etmek zorunda değil misiniz?</p>

  <p class="block2">- Emir saçma olduğunda ve daha uygun bir çare bulunduğunda, değiliz.</p>

  <p class="block2">- Hangi çare?</p>

  <p class="block2">- Söyleyeceklerim sizi şaşırtacak, Haşmetmeapları, desteğinize ihtiyacım var. Çok büyük bir mezar tasarladığıma, ülkede de aynı anda iki firavun hüküm sürdüğüne göre, neden onlan sonsuza dek birleştirmeyelim?</p>

  <p class="block2">- Bunun anlamı... Yoksa Setnaht'ı ebedî istirahatgâhıma kabul etmemi mi istiyorsunuz?</p>

  <p class="block2">- Eğer geldiğiniz ışığa geri dönen ilk siz olacaksanız. Yoksa, sizi kabul etmek, Firavun Setnaht'a düşecek.</p>

  <p class="block2">Tausert sarsılmıştı.</p>

  <p class="block2">- Gerçekten de şaşırtıcı bir öneri! Bunu kabul edeceğimi mi sandın?</p>

  <p class="block2">- Evet, Haşmetmeapları, çünkü ben size fani olayların ve kişiler arası çekişmelerin bir anlamı olmadığı bir eserden söz ediyorum. İktidarınızın insanî yanını veya günlük tasalarını uzaktan ya da yakından hatırlatacak tek bir sahne, tek bir metin olmayacak; canlandırılacak olan, tanrılarla diyalogunuz ve ışığın içinde dirilişiniz. Orada sonsuza dek sadece firavunun varlığı yaşayacak. Tausert ve Setnaht'ın mezan... Kraliçe bu çarpıcı gerçeği daha iyi kavrayabilmek için gözlerini kapadı.</p>

  <p class="block2">- Tanrıça Maat adına yemin ederim, Haşmetmeapları, istirahatgâhınızın Krallar Vadisi'ndeki en güzel mezar olması için durmadan çalışacağım. Resimlerime loncanın bana öğrettiği her şeyi, çalıştığım yıllar boyu kazandığım her bilgiyi yansıtacağım. Yüzünüz tanrıçaların yanında parlayacak, renklerin büyüsü yüzünüzü değişmez kılacak.</p>

  <p class="block2">Tausert daha genç, daha güçlü olsaydı, Paneb'in önerisini hiç tereddütsüz geri çevirirdi kuşkusuz; ne var ki bir daha Teb'den ayrılmayacağını bildiği ve Paneb'in sözüne güvendiği için, kabul etti.</p>

  <p class="block2">- Kabul ediyorum, ama benim kabul etmem yetmez. Setnaht'ın buna karşı çıkacağından eminim.</p>

  <p class="block2">- Onu ikna etmeyi başaramaz mısınız, Haşmetmeapları?</p>

  <p class="block2">- Böyle bir pazarlığa girişecek son kişi, ben olmalıyım.</p>

  <p class="block2">- Eğer izin verirseniz, bu işi ben üstlenirim. Firavunla konuşmak için başkente gidiyorum.</p>

  <p class="block2">- Sekreterim sana bir yetki mektubu verir, yine de bu girişimin başarısız olmasından korkuyorum.</p>

  <p class="block2">- Ben iyimser olmak zorundayım, Haşmetmeapları.</p>

  <p class="block2">- Ya Setnaht kesin olarak reddederse?</p>

  <p class="block2">- Ne olursa olsun, bütün çabamı ebedî istirahatgâhınıza yönlendireceğim.</p>

  <p class="block2">- Böyle devam edin, dedi ustabaşı kayanın içindeki çalışmaları gözle görülür bir hızla ilerleyen taş yontucularına.</p>

  <p class="block2">- Bu şimdiye kadar çalıştığımız en güzel şantiye! diye seslendi Güçlü Naht. Şimdiye kadar hiç böyle istekli çalışmamıştım... Burası, gelmemizi bekliyormuş gibi! Hiçbir güçlükle karşılaşmadık.</p>

  <p class="block2">- Çünkü senin romatizma ağrıların yok, diye itiraz etti Somurtkan Karo.</p>

  <p class="block2">- Sırtımın ortasında bir sızı var, diye yakındı Halat Kasa.</p>

  <p class="block2">- Sırtını göğsüme daya, dedi Paneb.</p>

  <p class="block2">Dev adam göğüs kemiğini ağrıyan omura dayadı, Kasa'yı güçlü kollarıyla sardı, sanki soluğunu kesmek istiyormuşçasına sıktı.</p>

  <p class="block2">- Tüm gücünle soluğunu boşalt.</p>

  <p class="block2">Taş yontucunun ciğerleri boşaldıkça, Paneb daha güçlü sıkmaya başladı, çıkan çıtırtıyı herkes duydu.</p>

  <p class="block2">- Şimdi çok daha iyiyim, dedi Kasa, Paneb'in kollarından kurtulunca.</p>

  <p class="block2">- Şantiyede başka hasta var mı? diye sordu ustabaşı.</p>

  <p class="block2">- Bildiğim kadarıyla, yok, dedi yalıyarın gölgesine oturmuş Kenhir.</p>

  <p class="block2">- Kurtarıcı Şed ile Kararlı Gau verdiğim çizimlerin uygulanmasını sağlayacak, siz her şeyi denetleyeceksiniz, Kenhir.</p>

  <p class="block2">Mezar kâtibi ayağa kalktı, bastonuna dayandı.</p>

  <p class="block2">- Bu tehlikeli bir yolculuk, Paneb.</p>

  <p class="block2">- Endişelenmeyin, döneceğim.</p>

  <p class="block2">- Per Ramessu, yılan yuvasından da tehlikeli! Setnaht seni Tausert'in en güçlü dayanaklarından biri olarak görüyor; seni savunmasız yakalamak, onun için hedeflerin en önemlisi. Bahse girerim, önerini reddedecek ve seni tutuklatacak.</p>

  <p class="block2">- Bir Hakikat Meydanı ustabaşısını tek başına tutuklayamaz. Hem kurala saygı göstermesi için, size güveniyorum.</p>

  <p class="block2">- Tecrübeli birinin öğütlerini dinlesen, böyle bir yolculuğa çıkmazdın.</p>

  <p class="block2">- Setnaht'la görüşmeden, onu tek bir mezarın gereğine nasıl inandırırım?</p>

  <p class="block2">Kızıl saçları görkemli bir siyah perukanın altına gizlenmiş, gözleri hafifçe boyanmış Firuze, köyün ana kapısının önünde bekliyordu. Paneb, sırtında torbası, durdu.</p>

  <p class="block2">- Yoksa sen de mi yolculuğa karşısın?</p>

  <p class="block2">- Seven kadın da dahil, seni kim bundan alıkoyabilir? Dev adam Firuze'ye öylesine ateş dolu gözlerle baktı ki, genç kadın ürperdi.</p>

  <p class="block2">- Git, Ustabaşı, hayatını yakacak da olsa, görevini yerine getir. Yoksa, seni sevmem.</p>
</body>
</html>
