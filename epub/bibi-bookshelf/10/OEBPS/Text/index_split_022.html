<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_23">Yirmi dördüncü bölüm</h1>

  <p class="block2">Kraliçe Tausert'in yönetiminde toplanan ve artık Setnaht ve büyük oğlunun da katıldığı büyük konsey tartışmaya başlamak için Başbakan Bay'ın gelmesini bekliyordu.</p>

  <p class="block2">- Hiç gecikmezdi, diye mırıldandı kanallar sorumlusu. Haşmetmeapları bundan hiç...</p>

  <p class="block2">Kraliçe maliye bakanıyla birkaç kelime etti, sonra çevresindekilere döndü.</p>

  <p class="block2">- İçinizde Başbakan Bay'ın nerede olduğunu bilen var mı? Kimse cevap vermedi.</p>

  <p class="block2">- Biz çalışmaya başlarken, mabeyinci de Bay'ın dairesine kadar gitsin. Kanallar sorumlusunun raporuyla başlayalım.</p>

  <p class="block2">Mabeyinci konsey salonundan çıktı, koşarak başbakanın dairesine yöneldi. Bomboş.</p>

  <p class="block2">Geriye sadece kapısı kapalı oda kalıyordu. Mabeyinci kapıyı vurdu. Bir cevap almayınca, kapıyı itmeye karar verdi. Sürgü çekilmemişti.</p>

  <p class="block2">- Başbakan... Burada mısınız?</p>

  <p class="block2">Başbakan Bay yatağının ayak ucunda, bir kan gölünün ortasında yatıyordu. Başbakan gözlerini açtığında, kendini öte tarafın cennet</p>

  <p class="block2">tarlalarında sandı. Yaseminle karışık bir nilüfer kokusu burun deliklerini dolduruyor, Kraliçe Tausert'in kusursuz yüzü üzerine eğilmiş, bakıyordu.</p>

  <p class="block2">- Bay... konuşabilecek misin?</p>

  <p class="block2">- Ben... Ben ölmedim mi?</p>

  <p class="block2">- Seninle ilgilenen birçok hekim var. Neler oldu?</p>

  <p class="block2">- Hatırlıyorum! Bir öksürük nöbeti, diğerlerinden çok daha şiddetli... Sonra kan, durmadan boşalan kan... Sonra bayıldım... Eyvah! Şimdi hatırladım! Büyük konsey... Büyük konseyi kaçırdım.</p>

  <p class="block2">Bay kalkmaya davrandı.</p>

  <p class="block2">- Yatakta kal Başbakan, emrediyorum.</p>

  <p class="block2">- Tamam Haşmetmeapları, tamam... Tartışmalar sonuçlandı mı bari?</p>

  <p class="block2">- Güzel kararlar aldık.</p>

  <p class="block2">- İyi... Ama yapılacak o kadar iş var ki! Emin olun, bu benimki sadece geçici bir yorgunluk. Yarından tezi yok, ayağa kalkarım.</p>

  <p class="block2">- Biraz dinlenmeyi hak ettin.</p>

  <p class="block2">- Bu da yeni bir emir mi, Haşmetmeap?</p>

  <p class="block2">- Tabu.</p>

  <p class="block2">- Büyük konseye katılamadığım için, üzgünüm... Bir daha olmaz.</p>

  <p class="block2">- Söylediklerini uyguladık, Hazine memnun.</p>

  <p class="block2">- Haşmetmeapları, demek istiyorum ki... Başbakanın sesi duyulmaz olmuştu. Kraliçe, Bay'ın elini tuttu.</p>

  <p class="block2">- Haşmetmeapları... Mısır'a dikkat edin. Tausert birkaç dakika boyunca hareketsiz durdu.</p>

  <p class="block2">Bir hekim yaklaştı.</p>

  <p class="block2">- Haşmetmeapları, başbakan öldü.</p>

  <p class="block2">- Hayır Doktor, nihayet dinleniyor.</p>

  <p class="block2">Topal bacağı yüzünden giderek daha büyük güçlükle yürüyen Firavun Sipta kraliçeyle buluşmak için Amon Tapına-ğYnda kaldığı sade odadan çıktı. Tausert çektiği acılara rağmen yüzü hâlâ dingin olan genç firavunun ne derecede çöktüğünü görünce, şaşırdı.</p>

  <p class="block2">- Beni görmek istemişsiniz, Haşmetmeapları, dedi Sipta.</p>

  <p class="block2">- Kötü haberlerim var.</p>

  <p class="block2">- Açık havada, avluda biraz yürümek istiyorum... Güneşi görmeyeli günler oldu. Bastonum sayesinde, daha kolay yürüyorum artık.</p>

  <p class="block2">Hayranlık uyandırıcı bir cesaretle aylardır içini kemiren sancılan unutmayı, temiz hava solumak için tapınaktan çıkmayı başardı genç hükümdar.</p>

  <p class="block2">- Gök ne kadar görkemli! Firavunların ruhu işte o yükseklerde yaşıyor... Bana verilecek kötü haberleriniz vardı, değil mi?</p>

  <p class="block2">- Başbakan Bay öldü.</p>

  <p class="block2">Sipta midesine bir yumruk yemişçesine ikiye büküldü.</p>

  <p class="block2">- Bay, dostum ve koruyucum... Çalışmaktan bitkin düştü.</p>

  <p class="block2">- Mumyası Krallar Vadisi'nde, ebedî istirahatgâhınızın yakınında dinlenecek.</p>

  <p class="block2">- Bay ne muhteşem bir yolculuğa çıkıyor! Vadide beni karşılayacağından eminim. Firavun taştan yapılmış bir sıraya oturdu.</p>

  <p class="block2">- Ne kadar silik bir hükümdarım! Siz bana Mısır'dan söz ediyorsunuz, ben sadece kendimi düşünüyorum.</p>

  <p class="block2">- Bay'ın yerini alacak birini bulmak, imkânsız. Uzun çabalar sonucunda oluşturduğu, kendine özgü bir görev yapıyordu. Tüm hükümet üyelerinin saygısını kazanmıştı. Artık onların ve saray halkının karşısında yalnızız, siz ve ben.</p>

  <p class="block2">- Size yardım etmekten âcizim, Tausert. Sandığınızdan da yalnızsınız. Size edebileceğim tek yardım, gözleri tahttan başka bir şey görmeyen leş kargalarına karşı sizi sonuna kadar desteklemek. Hazırladığınız kararnameleri imzalayacağım, çünkü sizin için ülkenin güvenliğinden daha önemli bir şey olmadığını biliyorum. Kraliçe firavunun karşısında eğildi.</p>

  <p class="block2">Tausert Güney Mşiflerinin saraya hediye ettikleri değerli kuşların bulunduğu büyük kafese girdi. Kendi eliyle yemliklerini doldurdu, suluklarına taze su ekledi. San siyah ibikli bir çavuşkuşu omzuna kondu, başını yana eğerek kraliçeye baktı.</p>

  <p class="block2">- Özgür olmak mı istiyorsun? dedi ardına kadar açık kafes kapısını göstererek. Çavuşkuşu havalandı, bir süre havada asılı gibi durdu, sonra kafese döndü.</p>

  <p class="block2">- Ben de kaçmayı başaramıyorum bir türlü, diye mırıldandı kraliçe Setnaht'ın her zamankinden de sert görünen, kararlı adımlarda yaklaşmasını izlerken.</p>

  <p class="block2">- Benimle özel olarak görüşmeyi kabul eder misiniz Haşmetmeapları, yoksa resmî bir randevu başvurusu yapmam mı gerekecek?</p>

  <p class="block2">- Önemsiz şeyler için buraya kadar zahmet etmeyeceğini ze göre, konuşalım.</p>

  <p class="block2">- Bu kuşlar çok gürültülü... Kameriyenin altına gidelim.</p>

  <p class="block2">Gölgelik olmasının dışında, bir iyi tarafı daha vardı kameriyenin; her şeyin uzağında bulunduğundan, bahçıvanlar bile kulak kabartamazdı orada konuşulanlara. Kraliçe ile Setnaht karşı karşıya, üzerinde bir sepet üzüm yerleştirilmiş alçak masanın iki yanına oturdu.</p>

  <p class="block2">- Haşmetmeapları, Bay'ın ölümüyle hizipleri dizginlemeyi başaran adamınızı kaybettiniz.</p>

  <p class="block2">- Kimse benim kadar bu kaybın bilincinde olamaz.</p>

  <p class="block2">- Bana kalırsa, kimse onun yerini alamaz.</p>

  <p class="block2">- Haklısınız.</p>

  <p class="block2">- Cenaze törenine katılmayı düşünüyor musunuz?</p>

  <p class="block2">- Cenaze töreni Teb'de yapılacak. Per Ramessu'dan ayrılmam mümkün değil.</p>

  <p class="block2">- Bunu duyduğuma sevindim.</p>

  <p class="block2">- Yoksa gitmemi engellemeyi mi düşündünüz?</p>

  <p class="block2">- Kaldığınıza göre, Haşmetmeapları bu sorunun bir önemi yok artık. Bugünkü koşullarda, başka şekilde davranmanız, ciddi bir hata olurdu. Herkes Firavun Sipta'nın adım adım ölüme yaklaştığını ve onun yerine iktidara geçmenizi istediğini biliyor. Firavun başka bir ülkeye gidiyor olsaydı, onun yerine hükmetmeniz istenecek, bunda da kimse şaşılacak bir şey göremeyecekti. İki Ülke'nin ilk naibesi olmayacaktınız, şimdi de İki Ülke'nin ihtiyacını duyduğu istikran temsil ediyorsunuz, ama başkentten uzaklaşmamak koşuluyla. Onun için büyük oğlum ve ben size tereddütsüz bağlı kalacağız.</p>

  <p class="block2">- Bunu duyduğuma memnun oldum, dedi kraliçe hafif bir tebessümle.</p>

  <p class="block2">- Yine de bu sadakatin bir sının olduğunu hatırlatmak istedim. Sipta'nın ölümünden sonra, naibenin tahttan uzaklaşması gerekir.</p>

  <p class="block2">- Kimin eline bırakarak?</p>

  <p class="block2">- Firavun iktidarını tüm görkemiyle yeniden canlandıracak güçlü bir erkeğin eline. Son yıllarda, endişe verici güçsüzlükte iktidarlara tanık olduk, bu gidişe bir kadının son verebileceğine inanmıyorum.</p>

  <p class="block2">- Başarılı olacağınıza nasıl inanıyorsunuz?</p>

  <p class="block2">- Çünkü kararlıyım.</p>

  <p class="block2">- Bir iç savaş pahasına olsa da mı, Setnaht?</p>

  <p class="block2">- İç savaş düşmanlarımızın oyununa gelmek, Mısır'ı ölüme mahkûm etmek olur. Zamanı geldiğinde, Haşmetmeap-lan, çekilin ve bırakın, istediğim gibi hareket edeyim.</p>

  <p class="block2">Hakikat Meydanı Mahkemesi'nin toplandığını duyunca, köylülerin çoğunun yüzü asıldı. Acaba nasıl bir güçlük bekliyordu onlan? Çözümlenmiş Tuti davası olamazdı bu toplantının nedeni, iki zanaatkar arasında bir anlaşmazlık falan da olmamıştı son dönemlerde.</p>

  <p class="block2">Pişkin Somun Pay'ın kansının aşın çörek yemesinden, Somurtkan Karo'nun eşinin sürekli küfretmesine kadar çeşit çeşit söylentiler çıktı, ama söylenenlerin hiçbiri inanılır gibi değildi.</p>

  <p class="block2">- Mutlaka Başbakan Bay'ın ölümüyle ilgili olmalı, dedi Çakal Unes. Yetkililer sevkiyatı azaltmaya karar verdi!</p>

  <p class="block2">- Ben, diye bağırdı Güçlü Naht, Karnak zanaatkârlarının bizi kıskandığından, dışandan iş almamızı önlemek istediklerinden eminim.</p>

  <p class="block2">- Ne olursa olsun, istediklerini yapmalarına izin vermeyeceğiz, dedi Burun Fened.</p>

  <p class="block2">Mahkeme, herkesi şaşırtacak kadar kısa sürdü. Kenhir herhangi bir açıklama yapmaya yanaşmadı, tüm köy merakıyla baş başa kaldı.</p>

  <p class="block2">- Bu kadar ciddi demek! dedi Güçlü Niut.</p>

  <p class="block2">- Loncanın geleceği için son derecede önemli bir karar aldık, dedi mezar kâtibi umarım yanılmamışızdır.</p>
</body>
</html>
