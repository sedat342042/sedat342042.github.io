<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_56">Elli yedinci bölüm</h1>

  <p class="block2">- Ne demek, hasta? diye şaşırdı Paneb.</p>

  <p class="block2">- Evet, hasta, diye yineledi küçük esmer kadın, taş yontucusu Halat Kasa'nın eşi saldırganca. Durum bu, onun için evde kalması gerek.</p>

  <p class="block2">- Bu sabah Krallar Vadisi'ne hareket ediyoruz ve tüm ekibe ihtiyacım var.</p>

  <p class="block2">- Kasa olmadan yapacaksın, demek! Uyuyor ve ben onu uyandırmayacağım.</p>

  <p class="block2">- Demek bu işle kendim ilgileneceğim.</p>

  <p class="block2">- Ustabaşı olsan da, evinlin eşiğinden geçmene izin vermiyorum !</p>

  <p class="block2">- Daha ileri gitme, yoksa sinirlenebilirim.</p>

  <p class="block2">- Eğer bana inanmıyorsan, gidip bilge kadına sor! Kocamı muayene etti, yataktan kalkamayacak kadar güçsüz olduğunu söyledi.</p>

  <p class="block2">Paneb meraklandı, büyük adımlarla Işık'ın yaramaz bir yumurcağın burkulmuş bileğini tedavi ettiği muayenehanesine gitti.</p>

  <p class="block2">- Kasa narin adamları oynuyor, dedi dev adam.</p>

  <p class="block2">- Birkaç günde tedavi edebileceğim bir böbrek iltihabından yatıyor, diye açıkladı bilge kadın.</p>

  <p class="block2">- Ayağa kalkamayacak, yürüyemeyecek, çalışamayacak durumda olduğunu söyleme bana !</p>

  <p class="block2">- Maalesef, evet.</p>

  <p class="block2">- Bana bırak, senden çok daha çabuk iyileştiririm.</p>

  <p class="block2">- Kurallarımız bir hastayı şantiyede çalıştırmayı yasaklıyor.</p>

  <p class="block2">Boyun eğmekten başka çare göremeyen Paneb, Kasa'nın adını ve işe gelmeme nedenini mezar günlüğüne kaydettirmek üzere mezar kâtibine gitti. Mezar kâtibini kaba bir gömlek giymiş, yazı takımlarını hazırlamış görünce, şaşırdı.</p>

  <p class="block2">- Yoksa geçide kadar tırmanmak niyetinde misiniz, Kenhir?</p>

  <p class="block2">- Tabiî ki! Bir an için de olsa, yeni bir kral mezarının kazılmasını kaçıracağımı mı sandın? Haydi bakalım, yola.</p>

  <p class="block2">Paneb'in eşeği Kuzey Rüzgârı, doğruca kafilenin önüne geçti. Neredeyse sahibi kadar güçlü olan hayvan, mezar kâtibinin avadanlıklarını taşımayı kabullenmiş, bir taraftan iki ayaklıların yavaşlığına, ayaklan üzerinde durma yeteneksizliklerine kızıyor, bir yandan da tırmanışı hızlandırmaya çalışıyordu. Paneb dualıklar ve taş kulübeler yaptıkları geçide giden patikaya girerken heyecanlandı. Zanaatkarlar çalışma dönemleri süresince orada uyur, orada kendilerini göğe yakın hissederlerdi. O yerin dinginliğini korumak amacıyla, ateş yakmak, yemek pişirmek yasaklanmıştı; yine de zanaatkarları leziz yemeklerden mahrum bırakmıyordu bu yasak.</p>

  <p class="block2">Geçitte geçirilen geceleri unutmak mümkün olmazdı. Paneb harçla tutturulmuş büyük kireç bloklardan yapılmış kulübesinin damına oturur, ölmez yıldızlarla çevrelenmiş Büyük Ayı'yı seyrederdi hayranlıkla.</p>

  <p class="block2">- Sen de mi uyuyamadın? dedi Kenhir.</p>

  <p class="block2">- Atalara adanmış sütunları onarmak için geçirdiğimiz gün, bütün uykumu sildi. Burada varlığı neredeyse elle dokunacak kadar belirgin olan Nefer'i düşünmediğim tek bir an bile geçmedi...</p>

  <p class="block2">- Rahat ol, onu koruyor ve yaşatıyorsun... Yine de, başlamak niyetinde olduğun eseri iyi düşündün mü?</p>

  <p class="block2">- Başlangıçtan beri içimde taşıdığım ateş, Tausert'in ebedî istirahatgâhının planını belirledi.</p>

  <p class="block2">- Hiç değişmedin, Paneb. Lonca mahkemesi önünde,</p>

  <p class="block2">adaylığını desteklediğim o ilk günden beri, bütün engelleri aşacağını biliyordum. En ulu makam bile kararlılığından ve tutkundan bir şey kaybettiremedi sana. Yine de ihtiyatlı ol! Öteki zanaatkarlar seninle aynı kumaştan yapılmadı.</p>

  <p class="block2">Kenhir kulübesine, üç odası olan tek kulübeye döndü; odalardan birincisinde, üzerinde sahibinin adı kazılı bir oturağı bulunan U şeklinde bir sıra ve taze su testileri, ikincisinde hasır bir döşek ile taş bir yatak, üçüncüsünde de mezar kâtibinin mezar günlüğünü tuttuğu taş bir masa vardı.</p>

  <p class="block2">Kenhir bu mütevazı kulübede yaşını ve ağrılarını unutuyor, loncayla paylaşmak bahtına eriştiği önemli anlarını yeniden yaşıyordu. Hakikat Meydam'nın hizmetine girmek için, parlak ama o derecede de sıkıcı görevleri reddetmekle ne akıllılık etmişti! Başka nerede hayatın sırlarına bu denli yaklaşabilir, başka nerede sınavların durmadan güçlendirdiği bir kardeşlik yaşayabilirdi?</p>

  <p class="block2">Krallar Vadisi'nin girişindeki malzeme deposunu beklemekle görevli Nübyeli polis memuru Penbu, Kuzey Rüzgârı'nın, batı yakasının en ünlü eşeğinin geçmesine izin verdiyse de, zanaatkarların yüzüne sorar gibi baktı.</p>

  <p class="block2">- Bir eksik var, dedi sonunda.</p>

  <p class="block2">- Halat Kasa hastalandı, diye açıkladı mezar kâtibi. Bize gelecek hafta katılacak.</p>

  <p class="block2">Ustabaşı Tusa'yı, Penbu'nun Nübyeli meslektaşını çağırıp, Tausert'in mezarı kazılır kazılmaz, girişinde nöbet tutmakla görevlendirdi. Kısa bir kılıç, bir hançer, bir yay, oklar ve kısa bir baltayla silahlanmış polis memuru, şantiyeye girmeye çalışan her kuşkuluyu öldürmeye yetkiliydi.</p>

  <p class="block2">Kurtarıcı Şed, Marangoz Didya'nın da yardımıyla, kayalığın içindeki yarığa yapılmış atölyesine girmişti bile. Kaplan, potaları, taslan, boya topaklarını yerleştirmek için raflar yaptılar, malzemeyi güneşten korumak amacıyla beyaz bir bez gerdiler. Mezarın boyutlan, çizimci ve ressamların bolca malzemeye ihtiyaç duyacaklarını belirtiyordu.</p>

  <p class="block2">Henüz el değmemiş kayanın karşısında, bilge kadın usta-başına sırmalı bir önlük, altın bir çekiç ve kalem verdi. Paneb çekici kalemin üzerine vurarak kayadan ilk kireç parçasını kopardı, incelemesi için Fened'e uzattı.</p>

  <p class="block2">- Kusursuz, dedi Fened.</p>

  <p class="block2">Paneb, üzerine ateşin Şefin burnu ve kulaklarını kazıdığı büyük kazmayı aldı, taş yontucular da istekle ustabaşlarına yardıma girişti. Aletlerin ahenkli balesi başladı, o sırada öteki zanaatkarlar taş kırıklarını sazdan yapılmış sağlam sepetlere dolduruyor, sonra da şantiye dışına taşıyorlardı.</p>

  <p class="block2">- Bu duvar, gerçek bir şaheser! diye haykırdı Güçlü Naht. Bizi beklediğine yemin edebilirim.</p>

  <p class="block2">- Tükürüğünü boşa harcama, diye öğüt verdi ona Somurtkan Karo, yoksa kolların yorulur.</p>

  <p class="block2">- Sen de vuruşlarını bana uydur, yoksa adaleni incitirsin! Kasa'dan sonra, başımıza ikinci bir narin çıktı.</p>

  <p class="block2">Paneb sessizce aralarına girdi. Aletler kayada aynı sesle şarkı söyledi.</p>

  <p class="block2">- Bu Tran-Bel'i hemen ortadan kaldırmak lazım, dedi General Mehi. Bu görevden hoşlanacağını tahmin ederken yarılmıyorum, değil mi tatlı sevgilim? Serketa, nilüfer havuzunun kenarına uzanan kocasının sırtını ovuyordu.</p>

  <p class="block2">- Gerçekten de çok eğlenirdim, ama şimdilik erken olur, yumuşak aslanım.</p>

  <p class="block2">- O sahtekâra biraz süre tanımak mı istiyorsun?</p>

  <p class="block2">- Hâlâ işimize yarayabilir.</p>

  <p class="block2">- Tausert'ten çekinmem için bir neden kalmadı. Öyleyse bize ihanet etmekten başka bir şey düşünmeyen o paçavrayı neden düşüneyim?</p>

  <p class="block2">- İyi ya işte, böylesi bir özelliğe sahip olduğu için! Hazırladığım kusursuz küçük planı uygulamak için, ondan iyi bir müttefik bulamayız.</p>

  <p class="block2">General merakla döndü.</p>

  <p class="block2">- Tran-Bel mi, müttefikimiz? Mantıksız konuşuyorsun, Serketa! Onun için önemli olan tek şey, para.</p>

  <p class="block2">İşaret parmağını usulca Mehi'nin göğsünde gezdirdi.</p>

  <p class="block2">- İyi ya, timsahım, iyi ya! O Suriyeli kalleş bu harika kusuru yüzünden hiçbir şeyden kuşkulanmayacak. Gözleri o kadar kamaşacak ki, tedbir bile alamayacak.</p>

  <p class="block2">- Beni meraklandırıyorsun. Yoksa strateji uzmanı mı oldun?</p>

  <p class="block2">- Sen karar ver...</p>

  <p class="block2">Serketa planının ayrıntılarını açıkladıkça, Mehi'nin ağzı sulanıyordu. Karısının planı sadece kusursuz değildi, lonca üzerinde üstünlük kurmasını da sağlayacaktı.</p>

  <p class="block2">Paneb şantiyenin böylesine çabuk ilerleyeceğini düşünememişti. Ne var ki zanaatkarların heyecanı ve ellerinin becerisi, kayanın yarılmasını ve akıl almaz bir hızla derine inilmesini sağlamıştı.</p>

  <p class="block2">Böbrek iltihabından kurtulan Halat Kasa da arkadaşlarına katılmış, gücünün hiç de eksilmediğini kanıtlamıştı.</p>

  <p class="block2">Resim atölyesinde de ikonografi programı yavaş yavaş şekillenmeye başlamıştı; heykeltıraşlar da geri kalmıyor, ustabaşının müdahale etmesi gerekmiyordu. Kenhir, şimdiye kadar yaşamadığı derinlikte, yoğun bir neşe duyuyordu. Paneb, ışıltısı ve kişisel büyüsünün gücü sayesinde, özellikleri tükenmez görülen ekibe yeni bir heyecan aşılamayı başarmıştı.</p>

  <p class="block2">Geçitteki köyde geçirilen her gece, ayrı bir mutluluktu. Yapılan işin keyfi çıkarılıyor, bir sonraki günün işleri tartışılıyor, ustabaşı bir karar verene dek, her ayrıntı üzerinde sıkı tartışmalara giriliyordu. Tausert'in ebedî istirahatgâhı bütün sağ ekibi avucuna almış gibiydi, genellikle çok mesafeli duran Kurtarıcı Şed bile, yeni Büyük Eser'in tutkusunu yaşıyordu. Yaratıcılığın susuzluğuyla beslenen Paneb yorgunluk nedir bilmeden, gecede sadece iki saat uyuyor, yıldızlan izlerken, bir sonraki gün için güç topluyordu. Her zaman ötekilerden önce kalkıyordu ustabaşı; sonra seleflerinden biri tarafından kazınmış sütunun önünde diz çöküyor, uykusu daha ağır olanları uyandırmadan önce, dirilen güneşi selamlama törenini gerçekleştiriyordu. Kenhir acıyla geriniyordu.</p>

  <p class="block2">- Böylesi çılgınlıklar, artık bana göre değil... Yine de ne inanılmaz dakikalar yaşıyoruz!</p>

  <p class="block2">- Gerçekten de öyle.</p>

  <p class="block2">- Haini düşünüyorsun, değil mi?</p>

  <p class="block2">- Ve Nefer'in ölümünü, her sabah.</p>

  <p class="block2">- Daha her şeyin bitmediğinden şüpheleniyorum. Ustabaşının gözleri sabitleşti.</p>

  <p class="block2">- Geçide varan patikada biri var.</p>

  <p class="block2">- Emin misin?</p>

  <p class="block2">- Sanırım, bir kadm.</p>
</body>
</html>
