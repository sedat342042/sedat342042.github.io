<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_69">Yetmişinci bölüm</h1>

  <p class="block2">Bir şarap kupasını devirdiği için Mehi'den şiddetli bir tokat yiyen Nübyeli küçük hizmetçi, ağlayarak ahırlara kaçmıştı. Kâhya onu boşuna ararken, gereğinden fazla kötü muameleyle karşılaştığı bu malikâneden ayrılmaya karar verdi.</p>

  <p class="block2">Ne var ki, generalden ödleri kopan meslektaşlarının aksine, gerçeği açıklama cesareti gösterecekti. Genç hizmetçi, zanaatkarların köyünün güvenliğini sağlayan ve rüşvet almamakla tanınan Nübyeli polisten bahsedildiğini duymuştu. Ona gidip, her şeyi anlatacaktı.</p>

  <p class="block2">El ayak çekildikten sonra, malikâneden çıktı, çölün kıyısına ulaşabilmek için, tarlalardan geçti. Orada rastladığı bir köylü kadına yolu sordu. Yorgunluğa aldırmadan, 1. Tabyaya kadar yürüdü. Nübyeli polislerden biri durdurdu genç hizmetçiyi.</p>

  <p class="block2">- Böyle nereye gidiyorsun bakalım, yaramaz kız?</p>

  <p class="block2">- Şefini görmeye.</p>

  <p class="block2">- Ona ne anlatacaksın?</p>

  <p class="block2">- General Mehi hakkında şikâyette bulunacağım.</p>

  <p class="block2">Polis memurunun bir kahkaha atması daha yerinde olurdu kuşkusuz, ne var ki küçük hizmetçi öylesine ciddi duruyordu ki, sözüne inanmaya karar verdi.</p>

  <p class="block2">- Şimdi haber verirler, sen burada bekle.</p>

  <p class="block2">- Bana Mehi'den mi bahsetmek istiyordun? dedi Sobek</p>

  <p class="block2">dev cüssesinden korkan küçük Nübyeliye. Küçük kız yine de endişesini yendi, sonuna kadar gitmekten kimse ahkoyamayacaktı onu.</p>

  <p class="block2">- General beni sık sık tokatlıyordu. Hâlâ tokatlarının izlerini taşıyorum. Sobek küçük kurbanın yalan söylemediğini gördü.</p>

  <p class="block2">- Bu, generali hapse gönderebilecek ciddi bir suç. -Daha iyi ya!</p>

  <p class="block2">- Onunla mahkemede karşılaşacak ve suçlamanı yineleyecek cesaretin var mı?</p>

  <p class="block2">- Gerekirse on kere!</p>

  <p class="block2">- Öyleyse ifadeni alacağım, sonra da birlikte bir yargıca gider, şikâyet dilekçesi vermeni sağlarız.</p>

  <p class="block2">Firavun daha mezar kâtibinin dosyasını incelemeden, hapse atılacaktı demek Mehi.</p>

  <p class="block2">- Tutuklanmayı hak eden sadece o değil ki, diye ekledi Nübyeli kız.</p>

  <p class="block2">- Ya... Başka kim?</p>

  <p class="block2">- Karısı... Tam bir çılgın! Bayan Serketa öfke krizlerine kapılıp duvarları inletir, yerlerde yuvarlanır, saatler boyu yemek yer ya da vahşi hayvanlar gibi çığlık atar! Karısını sakinleştirmek için, onunla kızgın bir hayvan gibi sevişir Mehi. Sonra bir de kıyafet değiştirmeyi sever o kadın...</p>

  <p class="block2">-Anlamadım?</p>

  <p class="block2">- O kadar zengin olmasına rağmen, bir sandıkta köylü elbiseleri saklıyor, hatta bir seferinde dilenci gibi giyinip dışarı çıktığını gördüm.</p>

  <p class="block2">Sobek cinayet zanlısı köylü kadını hatırladı... Demek Serketa, Mehi'nin kirli işlerini yapan bir infazcıydı!</p>

  <p class="block2">- Bir seferinde, diye devam etti Nübyeli kız, fare suratlı, yapışkan sesli ufak bir kâtiple Hakikat Meydanı'ndan ve sizden söz ettiler.</p>

  <p class="block2">- O kâtibin adını hatırlıyor musun?</p>

  <p class="block2">- İmuni miydi, neydi?</p>

  <p class="block2">Demek hain gerçekten de İmuni'ydi! Lonca ondan kurtulmuştu, ama Sobek'in kaybedecek tek bir dakikası bile yoktu. O korkunç çiftin loncaya yeni bir kötülük yapmasını önlemek gerekiyordu.</p>

  <p class="block2">- Karnını doyurup, kalacak bir yer vereceğiz sana. Burada, güvendesin.</p>

  <p class="block2">Nübyeli kız polis şefinin yanağını öptü. Göründüğünden de çok heyecanlanan Sobek köyün kapısına seğirtti.</p>

  <p class="block2">Kenhir'i görür görmez, küçük hizmetçinin açıklamalarını tekrarladı.</p>

  <p class="block2">- Bu kez, generalin işi bitik, dedi mezar kâtibi. Yazık ki Uputi başkente hareket etti, yoksa bu küçüğün suçlamalarını raporuma eklerdim... Neyse, gelecek sefere.</p>

  <p class="block2">- Gitti mi... Öyleyse ölüme koşuyor! Bir köylü kadından asla kuşkulanmayacak! Postacı Uputi en güzel elbiselerini giymiş, mesleğinin sembolü ağır Tot asasını kendi eliyle parlamış, sonra da mezar kâtibinin kalın raporunu beyaz deri torbasına koymuştu.</p>

  <p class="block2">Rıhtıma giden yolun üzerinde, kendisini saygıyla selamlayan iki genç kâtiple karşılaştı.</p>

  <p class="block2">Yaşlı bir ılgın ağacının dibinde, yüzünün yansı kaba bir peruk altına gizlenmiş bir köylü kadın acıyla kıvranıyordu.</p>

  <p class="block2">Görevi icabı, Uputi'nin durmaması gerekirdi, yine de kadını acılar içinde bırakacak hali yoktu. Sonra, gemi de onu almadan gidemezdi ya.</p>

  <p class="block2">- Neyin var?</p>

  <p class="block2">- Galiba bacağımı kırdım, dedi Serketa inleyerek.</p>

  <p class="block2">- Gidip yardım çağırayım.</p>

  <p class="block2">- Hayır, hayır, burada yalnız kalmaktan çok korkuyorum... Yardım et de ayağa kalkayım!</p>

  <p class="block2">- Bu akıllıca bir fikir değil, kırığını daha da zorlayabilirsin.</p>

  <p class="block2">- Yalvarırım, yardım et bana.</p>

  <p class="block2">Serketa'nın stratejisi basit olduğu kadar etkiliydi de. Postacı elini uzattığında, gömleğinin altına sakladığı hançeri alacak ve Uputi'nin kalbine saplayacaktı. Ne var ki doğrulup iyi bir saldırı açısı alabilmek için, Tot asasından destek almak zorunda kaldı.</p>

  <p class="block2">- Sakın dokunma! diye haykırarak gerildi Uputi. Serketa ayağa kalkmış, elinde hançer, öldürücü darbeyi vurma fırsatını kaçırmıştı.</p>

  <p class="block2">- Ama... Çıldırmışsın sen!</p>

  <p class="block2">Mehi'nin karısı öfkeli bir çığlık attı, kurbanının üzerine atıldı.</p>

  <p class="block2">Postanın tehlikede olduğunu düşünen Uputi tereddüt etmedi. Tot asasından bir gürz gibi yararlandı ve isterik kadının kafasını nişanladı.</p>

  <p class="block2">Serketa yüzü kan içinde, gözleri yuvalarından uğramış, parmakları hançerinin sapının üzerine kenetlenmiş, önce sendeledi, sonra yere yığıldı. Öldü.</p>

  <p class="block2">- Bilimin ve kutsal sözlerin tanrısı Tot, postacılara saldırılmasına izin vermez, dedi Uputi, cenaze duası yerine.</p>

  <p class="block2">Hathor vardı, içinden kırmızı siyah bir kobranın fırladığı kırmızı güneşin taçlandırdığı mavi peruğuyla; Ptah vardı, Maat'ın kanatlarıyla sardığı, parlak beyaz ve dar gömleğiyle; dört oğlunun durduğu büyük nilüferin karşısında tahtına kurulmuş, kırmızı pelerinini giyip boynuna altın gerdanlığını takmış Osiris vardı; bir de Paneb'in benzersiz dehasıyla çizdiği öteki ilahlar.</p>

  <p class="block2">Ne var ki en dikkat çekici şaheseri, son aynntılannı tamamlamaya çalıştığı eser, zarif şekillerle süslü sütunların taşıdığı lahit salonundaki çeşitli cenaze eşyası ve simyasal değişimle yeni güneşin hazırlanışını gösteren dev duvardı. Yeşil ve kırmızı kanatlı dev boyutlu bir koçun üzerinde, ruh-kuşların eşlik ettiği iki insan, siyah bir çöl böceğinin yaptığı güneş çemberini taşıyordu; öte yanda da evrenin kucağında tohumlanmış, gök tanrısınca korunup, şafağın ışığında ortaya çıkarılacak bir çocuk güneşin oluşumu da gösteriliyordu.</p>

  <p class="block2">Dev adam eserini tamamlamak için inanılmaz sayıda kandil kullanmış, Kenhir yine de sesini çıkarmamıştı; Lekesiz Uabet de fitillerin hazırlanışı sırasında özellikle faal görünmüştü. Çalışma gücü ile uygulama zarafetini birleştiren Paneb, bir taraftan mezarı canlı renklerle aydınlatırken, Tausert'in ruhunu sonsuzluğun yüreğinde tutacak sembollerin manevî gücünü de artırmıştı. Arada sırada sadece bir saat uyuyarak, firavun kraliçenin çevresinde kol gezen ölüme karşı zafer kazanmak istiyordu Paneb. Ölümü sadece resim sayesinde yenebileceğinin bilincinde olarak, kendine soluk alma fırsatı bile tanımamıştı. Kenhir'in bastonunun basamaklardaki tanıdık sesi duyuldu. Yaşlı kâtibin gözleri kamaştı, lahit salonunun kapısında durarak çevresine baktı hayranlıkla.</p>

  <p class="block2">- Sen kimsin Paneb, böylesine şaheserler çizebildiğine göre, gerçekten kimsin?</p>

  <p class="block2">- Hakikat Meydanı'nın bir hizmetkârı, ne bir eksik ne bir fazla.</p>

  <p class="block2">- Uzun hayatım boyunca, hayranlık duyacağım fazla insana rastlamadım. Aslında bunu sana söylememem gerekirdi ama... bu resimleri görebildiğim için, tanrılara şükran borçluyum.</p>

  <p class="block2">- Ölümü yine yeneceğiz!</p>

  <p class="block2">- Sobek bizi vadinin girişinde bekliyor. Önemli gelişmeler varmış.</p>

  <p class="block2">- Postacı Uputi Serketa'yı, General Mehi'nin karısı Serketa'yı öldürmüş, diye açıkladı Nübyeli polis. Serketa köylü kadın kıyafetine bürünmüş, postacıyı hançerleyip mezar kâtibinin Firavun Setnaht'a gönderdiği raporu almak, yerine de Mehi'nin imzasını taşıyan ve loncayı firavuna karşı komplo kurmakla suçlayan bir mektup bırakmak niyetindeymiş. Generalin villasına, batı yakası yönetim binasına gittim, ama, Mehi'yi bulamadım.</p>

  <p class="block2">- Doğu yakasında, Teb'in merkez kışlasına sığınmış olmalı, dedi Kenhir.</p>

  <p class="block2">- Bu kesin, ne yazık ki Mehi'yi tutuklama yetkim yok.</p>

  <p class="block2">- Hemen bu bilgileri raporuma ekleyeyim, sen de yazdıklarımı Uputi'ye verirsin.</p>

  <p class="block2">- Postacı polisin koruması altında, yola çıkmak içim emrinizi bekliyor. İyi bir haberim var; Mehi'nin kötü davrandığı hizmetçi kızın sayesinde, hainin adını da biliyoruz artık: eski Kâtip Yardımcısı İmuni.</p>

  <p class="block2">- İmuni, Suskun Nefer'in katili... diye kekeledi Kenhir. Böylesine iğrenç bir cinayeti nasıl işleyebildi?</p>

  <p class="block2">Paneb etkilenmemişe benziyordu.</p>

  <p class="block2">- Köye dönüp silahlarınızı hazır tutmanızı öneriyorum, dedi Sobek ciddiyetle. Generalin, yakalanmak üzere olduğunu anlayan her vahşi hayvan gibi, şiddetini artıracağından şüpheleniyorum.</p>
</body>
</html>
