<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_40">Kırk birinci bölüm</h1>

  <p class="block2">Kimseye görünmeden Maat ve Hathor Tapınağı'na nasıl girmeli, Işık Taşı'nın saklandığı gizli bölmeyi bulacak kadar zamanı nasıl sağlamalı? İşte uzunca bir süredir hainin kafasını kurcalayan, cevaplandıramadığı soru buydu. Hem uyuyamadığını hem de iştahını yitirdiğini gören eşi, böylesine tehlikeli bir maceradan vazgeçmesini öğütlemişti, hem de birkaç kez. O gece yine ısrar ediyordu.</p>

  <p class="block2">- Ustabaşının taşı nereye sakladığını bilsen de, ulaşamazsın ki. Bu kadar inat neden?</p>

  <p class="block2">- Bu köyde bizim için bir gelecek yok da, ondan! Oysa dışarıda bizi bekleyen hatırı sayılır bir servet var. O servete kavuşmak için, üzerimize düşeni yapmamız gerek.</p>

  <p class="block2">- Bir yakalanırsan, köy mahkemesi sana şimdiye kadar hiç duyulmamış bir ceza verir.</p>

  <p class="block2">- Korkaklıktan vazgeç de, sonunda hedefe yaklaşmakta olduğumuzu bir anlamaya çalış. Ötekilerle birlikte Krallar Vadisi'ne gitmek yerine, hasta olduğumu söyleyeceğim. Hayır, bu o kadar iyi bir fikir değil... Işık hemen yalanımı anlar. Bana midemi bozacak bir şey ver. Gerçekten hastalanmam gerek.</p>

  <p class="block2">- Tapınakta nöbetçi yok mudur sanıyorsun? Sağ ekipten köyde bir tek sen kalmışken, bir olay olursa, ilk senden kuşkulanmazlar mı?</p>

  <p class="block2">- Haklısın... Daha iyi bir şey bulmalı.</p>

  <p class="block2">Üzüntüyle kocasına fazla pişmiş bakla sundu.</p>

  <p class="block2">- İlginç bir şey öğrendim, dedi yemek sırasında, ama ne işine yarar, bilmem.</p>

  <p class="block2">- Sen hele bir anlat.</p>

  <p class="block2">- Sol ekip kuyumcusunun karısı, kimseye söylemeyeceğime yemin ettirerek, bir sır verdi. Ustabaşı kocasma altın bir kaz ısmarlamış.</p>

  <p class="block2">- Bir kaz... Yanlış anlamadığından emin misin?</p>

  <p class="block2">- Tabiî ki eminim! Krallar Vadisi'nde, Ramses'in kızlarından birinin mezarım onarırken, heykeltıraşlardan biri cenaze eşyalarından kazm zarar gördüğünü belirtmiş. Paneb de yeni bir kaz yaptırmaya karar vermiş.</p>

  <p class="block2">- Altın bir kaz... Işık Taşı'm saklayacak büyüklükte bir nöbetçi kaz... Üstelik burada değil, Kraliçeler Vadisi'nde! O mezar hakkında daha fazla bir şey öğrenebilir misin?</p>

  <p class="block2">- Sol ekip kuyumcusunun karısı hem geveze hem de kendini beğenmiş... Onu konuşturmak güç olmayacak.</p>

  <p class="block2">Saray hepsi aynı yönde sayısız söylentiyle çalkalanıyordu: Kraliçe Tausert, Setnaht ve oğluyla boy ölçüşemeyeceği-ni kabul etmişti. Günlerce ülkenin asker ve sivil yetkilileriyle bir araya gelmiş, konuşmaktan çok, söylenenleri dinlemişti.</p>

  <p class="block2">Bu yüzden, bizzat davet edildiği olağanüstü konsey toplantısından önce, II. Seti'nin dul eşi ile kendi arasındaki çekişme konusunda en ufak bir kuşkusu kalmamıştı Setnaht' ın.</p>

  <p class="block2">- Kraliçe akıllı olduğu kadar sezgili olduğunu da gösterdi, dedi oğluna. Benimle geliyor musun?</p>

  <p class="block2">- İstifa ettikten bu yana, resmî bir görevim kalmadı. Kraliçeyi kızdırmanın bir yararı olmaz.</p>

  <p class="block2">- Sen diplomatlığı iyi öğrendin! Tahtırevanımı getirsinler. Romatizma ağrıları neredeyse bir adım bile atmasına izin</p>

  <p class="block2">vermiyordu. Suriye ve Filistin'de yoğun bir askeri müdahaleyle başlayacak olan iktidarının çok sürmeyeceğini, tahtı kısa zamanda büyük oğluna devredeceğini biliyordu.</p>

  <p class="block2">Setnaht saraya vardığında, ona verilen selamlar her zamankinden daha belirgindi. Saray halkı onun şahsında Mısır'ın yeni efendisini görüyor, iktidarın barış içinde el değiş¬tirecek olmasına seviniyordu.</p>

  <p class="block2">Sırmalı bir elbise giymiş, basma kırmızı bir taç yerleştirmiş kraliçe göründüğünde, Setnaht kendini Tausert'e bir kez daha hayran olmaktan alamadı. Kim bilir kaç erkek bu kadına âşık olmuş, ama o ölmüş bir kocaya duyduğu bağlılıktan vazgeçmemişti. Tausert tahta oturdu.</p>

  <p class="block2">- Firavun Sipta'nın mumyalanmasına başlanalı yirmi gün oldu, diye başladı açıklamasına. Yoğun bir yas döneminde olmamıza rağmen, ülkenin yönetilmeye ihtiyacı var. Bu yüzden, ülkenin geleceği konusunda çok önemli bir karar almak zorunda kaldım.</p>

  <p class="block2">"Naibe çekilmek için mumyalanmanın sonunu bekleyebilirdi" diye geçirdi Setnaht içinden. "Ama belki de böylesi daha iyi. Müstakbel firavunun adı bilinirse, gerginlikler azalır, Mısır da böyle bir iktidar değişikliğinden güçlenmiş olarak çıkar."</p>

  <p class="block2">- Yeni bir vezir atamaya karar verdim, diye sürdürdü kraliçe sözlerini.</p>

  <p class="block2">Taht salonuna bir yıldırım düşse, bu cümleden daha etkili olamazdı. Kraliçe yeni bir başbakan atayarak, firavun olma arzusunu açıkça belli ediyordu. Setnaht anladı; rakibini etkisizleştirmek için, bizzat; Setnaht'ı seçecekti kraliçe! Oysa büyük bir yanlışlık olurdu böyle bir seçim, en azından Tausert bakımından. Öneriyi duyar duymaz şiddetle reddedecek, böylelikle kraliçeye ondan çekinecek hiçbir şeyi olmadığını belli edecekti.</p>

  <p class="block2">- Vezir Hori, Maat kuralının karşısında, firavunun adıyla yemin etsin, dedi kraliçe.</p>

  <p class="block2">Genç Sipta'ya kutsal metinleri okumayı öğreten Amon rahiplerinden Hori taht salonuna alındı.</p>

  <p class="block2">Tausert Maat'ın sembolü olan altın bir tüy kaldırdı, yeni vezir de bilgelerin deyimiyle "safra kadar acı" görevini kusursuz bir biçimde yerine getireceğine and içti.</p>

  <p class="block2">İki rahip vezire sırmalarla süslü ağır bir elbise giydirdi, boynuna da biri kalp biçiminde, öteki tanrıça Maat'ı temsil eden figürün sallandığı bir gerdanlık taktı.</p>

  <p class="block2">Setnaht'ın öfkesi, adını taşıdığı ilaha layıktı. Teb'deki villasında patlak veren, gerçek bir boraydı sanki.</p>

  <p class="block2">Öfkeden kıpkırmızı olan yaşlı adamın neredeyse soluğu kesiliyordu.</p>

  <p class="block2">- Madem savaş istiyor, öyleyse savaşırız! Bu naibe, bana baş eğdireceğini mi sanıyor? Herhalde o kukla vezirinden emir alacağımı düşünmüyor!</p>

  <p class="block2">- Size tedbirli davranmayı öğütlüyorum, Baba. Uyarı Setnaht'ı şaşkınlıktan dondurdu.</p>

  <p class="block2">- Yoksa Tausert'e katılmak niyetinde misin?</p>

  <p class="block2">- Ben sadece Vezir Hori hakkında bilgi topladım. Bir bakıma, hoşunuza gitmeli, bence; dürüst, çalışkan, hırsına yenik düşmeyecek, etki altına alınamayacak, ciddi bir adam. Öte yandan, atanması kraliçenin çok uygun bir seçim yaptığını, yeni başbakanının da bir kukla ya da değersiz biri olmayacağını gösteriyor. Naibenin yayımlamayı düşündüğü kararnameleri incelemek için. Başbakan Bay'ın odasma yerleşmiş bile.</p>

  <p class="block2">Setnaht dudak büktü.</p>

  <p class="block2">- Bu bizi etkilemek için yapılmış, kaba bir manevra!</p>

  <p class="block2">- Sanmıyorum, Baba. Tausert firavun olmak istiyor, olabilmek için de, gerekli imkânları yaratmaya çalışıyor.</p>

  <p class="block2">- İmkânlarmış... Hiç tecrübesi olmayan bir vezir parçası!</p>

  <p class="block2">- Ne geçmişinin ne de herhangi bir kabileyle ilişMlerinin ayak bağı olamayacağı yepyeni birisi.</p>

  <p class="block2">Setnaht büyük oğlunun değerlendirmesine önem veriyordu.</p>

  <p class="block2">- Hori'nin kendini kabul ettirebilmesi için, elli günden az bir süresi var! Ne kadar yetenekli olursa olsun, başaramaz.</p>

  <p class="block2">- Siz de biliyorsunuz ki, Tausert bu engeli aşmak için yeni mezarın hazır olmadığı, cenaze tarihinin mezarın tamamlanmasına bağlı olduğu bahanesinin ardına sığınacak.</p>

  <p class="block2">- Demek Hakikat Meydanı'nın acele etmesi gerekiyor!</p>

  <p class="block2">- O köyün üzerinde hiçbir etkimiz yok, Baba.</p>

  <p class="block2">- Kimin var?</p>

  <p class="block2">- Firavunun temsilcisi ve naibe olarak, bizzat Tausert'in.</p>

  <p class="block2">- O loncada devletin bir temsilcisi yok mu?</p>

  <p class="block2">- Mezar kâtibi.</p>

  <p class="block2">- O görevde kim var?</p>

  <p class="block2">- Yıllardan beri köyde yaşayan, yönetimin yetkilerini aşmasına kesinlikle izin vermeyen, Kenhir adında yaşlı bir kâtip.</p>

  <p class="block2">- Oldukça iyi bilgi sahibisin, oğul!</p>

  <p class="block2">- Uzunca bir süredir Hakikat Meydanı'yla ilgileniyorum. O köy olmasa, krallarımız sadece dünyevî bir hayat yaşardı; zanaatkarların yarattığı ebedî istirahatgâhlar sayesinde, firavunlar ölümün ötesinde de ışık saçmaya devam ediyor. Tausert loncayı kendi çıkarına çalıştırarak, karşı çıkamayacağımız usta bir manevra başarmış oluyor.</p>

  <p class="block2">-Teb'in güçlü adamı, General Mehi diye biri... Sana göre, onun davranışı nasıl olacak?</p>

  <p class="block2">- Başından beri meşru yönetime bağlı kaldı.</p>

  <p class="block2">- Demek, Tausert'in yanında yer alacak!</p>

  <p class="block2">- Muhtemel, Baba.</p>

  <p class="block2">Setnaht kendini çok bitkin hissetti.</p>

  <p class="block2">- Yıllardan beri üst üste dizip inşa ettiklerim, birden son derece çürük göründü... Oysa o kraliçeyi hiç de küçük görmemiştim, ama o sandığımdan da akıllı ve tehlikeli çıktı. Beklediğim tepkileri hiç göstermedi.</p>

  <p class="block2">- Gerçek bir kraliçe olduğu için.</p>

  <p class="block2">- Demek sen de hayransın ona?</p>

  <p class="block2">- Böylesi olağanüstü bir kadına kim saygı duymaz?</p>

  <p class="block2">- Demek, yenildik.</p>

  <p class="block2">- Kuşkusuz hayır.</p>

  <p class="block2">- Ne bekliyorsun?</p>

  <p class="block2">- Bir hareket çizgisi belirledik, o çizgiyi izleyelim. Biz Kraliçe Tausert'i yıkmak değil, Mısır'ı gerçek bir tehlikeye karşı savunmak istiyoruz. İçimizdeki bu istek hiç sönmemeli; eğer yanılmazsak, bu istek bizi zafere taşıyacak. Setnaht yılların yükünün hafiflediğini duydu; büyük oğlunun sözleri ona yeni bir güç veriyordu.</p>

  <p class="block2">- Tausert yanılıyor, ülkemizi tehlikeye atıyor. Bu yüzden çekilmesi gerekir.</p>
</body>
</html>
