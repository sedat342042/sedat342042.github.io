<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_22">Yirmi üçüncü bölüm</h1>

  <p class="block2">Yönetici, tapınaktaki hizmet süresi dolar dolmaz pazarın yolunu tutmaya hazırlandı. Satılması imkânsız altın levhaları orada gümüş külçeleriyle değiştirecek, ondan sonra da borçlarını ödeyip daha rahat bir hayat sürme fırsatı bulacaktı. Doğru, bunun için hırsızlık yapmış, sonra da ağır cezaya çarptırılmak üzere masum bir zanaatkarın mahkemeye verilmesine neden olmuştu, ama hiç pişman değildi. Herkesin kazanmak zorunda olduğu kişisel bir kavgası yok muydu sanki?</p>

  <p class="block2">Sırtındaki deri torbanın içinde, papirüse sarılmış iki altın levha... Sadece ana kapıdaki nöbetçiden geçmek kalmıştı.</p>

  <p class="block2">- Hizmet süren bitti mi? diye sordu nöbetçilerin komutanı.</p>

  <p class="block2">- Birkaç ay sonra geri döneceğim.</p>

  <p class="block2">- Bu hırsızlık, pis iş...</p>

  <p class="block2">- İyi ki sık olmuyor. Üstelik suçlu da yakalandı.</p>

  <p class="block2">- Torbanı aç.</p>

  <p class="block2">Yönetici terli elleriyle söyleneni yaptı.</p>

  <p class="block2">- Torbanda ne var?</p>

  <p class="block2">- Her zamanki gibi, tamamlanmış onarımların listesi ile gelecek sefer yapmak zorunda olduklarım. Sadece kopyası tabiî; orijinal metni bu sabah üstlerime verdim.</p>

  <p class="block2">- Hâlâ kaymakamlıkta mı çalışıyorsun?</p>

  <p class="block2">- Şimdilik, öyle.</p>

  <p class="block2">- Tamam, gelecek sefer görüşürüz.</p>

  <p class="block2">Onu çok eğlendiren köylü kadm kılığına bürünmüş Serketa, öteki köylü kadınların arasına çökmüş, pazarlık etmeye kararlı alıcılar sökün etmeden, yanındaki saücılarla dereden tepeden konuşmuştu. Tebli tanıdıklarından çoğunun hizmetçileri yanından geçerken onun farkına bile varmamışlardı; üstelik Serketa alışverişini bizzat yapacak kadar cimri, zengin bir toprak sahibesiyle pazarlık bile etmiş, yine de tanınmamıştı.</p>

  <p class="block2">Yanındakilere bakarak, bazen müşteriyle anlaşma yolu arıyor, bazen de geri adım atmıyordu generalin eşi. Rakiplerini öfkelendirmemek için de elindeküeri hemen satmamaya özen gösteriyordu.</p>

  <p class="block2">Uzaktan yönetici göründü; sinirli ve rahatsızdı. Satıcılara yaklaşmak için, işsiz güçsüz dolaşan insanların arasından kendine güçlükle bir yol açtı. Daha önceden de konuştukları gibi, Serketa'nın incirleri parlak yeşil üç sepete yerleştirilmişti. Yöneticinin aradığı insanı karıştırması imkânsızdı, kısacası. Birden, Serketa'nın tüm sezgileri ayaklandı.</p>

  <p class="block2">Genelde, pazarı denetleyen ve sahtekârların yakasına yapışan iki polis maymunu olurdu. Oysa bu kez dört hayvan vardı çevrede. Yanlarında da elleri sopalı bir kalabalık.</p>

  <p class="block2">Ya örmüştü yönetici ya da izlendiğinin farkında değildi. Ne olursa olsun, başı fena halde dertteydi Serketa'nın. Yönetici incirlerin önünde durdu.</p>

  <p class="block2">- Karpuz da satıyor musun?</p>

  <p class="block2">- Sadece olgun incirlerim var, dedi Serketa, kararlaştırdıkları gibi. Şunun bir tadına bak hele.</p>

  <p class="block2">Yönetici inciri beğendi.</p>

  <p class="block2">- Papirüslerine karşılık bir sepet al, diye fısıldadı Serketa. Polis bizi izliyor.</p>

  <p class="block2">- Polis mi... ama...</p>

  <p class="block2">- Acele et.</p>

  <p class="block2">Yönetici yükünden kurtulduğuna memnun, söyleneni yaptı.</p>

  <p class="block2">- Külçe sepetin dibinde, dedi Serketa. Yanımdakinden de meyve alıp pazarı dolaş. Sakın sükûnetini kaybetme.</p>

  <p class="block2">Yönetici elleri titreyerek, boğazı kuruyarak yaptı üzüm pazarlığını. Suç ortağının hâlâ orada olup olmadığını görmek için başını çevirdiğinde, görüntü bulanıklaştı. Acı bir duygu tüm sindirim sistemini yaktı, yüreği hızlı çarpmaya başladı, soluk almakta güçlük çekiyordu. Müşterisinin rahatsız olduğunu gören satıcı doğruldu.</p>

  <p class="block2">- Kendinizi iyi hissetmiyor musunuz?</p>

  <p class="block2">- Ben... O...</p>

  <p class="block2">Gözleri yuvalarından uğramış, taze soğan yığınının üzerine devrildi. Polisler atıldı. Şef Sobek çevredekileri kenara itti.</p>

  <p class="block2">- Bu adam ölmüş, dedi.</p>

  <p class="block2">Pazar önce bir sarsıldı, ne var ki keskin dişli maymunlar kısa zamanda düzeni sağladı.</p>

  <p class="block2">- Komşun nereye kayboldu? diye sordu Sobek.</p>

  <p class="block2">- İncir satıcısı mı? Ne bileyim... Daha önce hiç görmemiştim onu. Biraz önce ölen adamla konuştuktan sonra, gözden kayboldu.</p>

  <p class="block2">- Adam ondan bir şey aldı mı?</p>

  <p class="block2">- Şu devrik sepettekileri.</p>

  <p class="block2">Sobek sepeti inceledi. İncirden başka bir şey yoktu içinde.</p>

  <p class="block2">- Karşılığını nasıl ödedi?</p>

  <p class="block2">- Sanırım papirüsle.</p>

  <p class="block2">Polis şefi belki bir şey bulabilirim umuduyla katilin oturduğu yeri araştırdı. Yerde papirüsü, içinde de Maat Tapınağı'ndan çalınma iki altın levhayı buldu. Sahte satıcı maymunlardan korkmuş, altın levhaları yanına almamıştı.</p>

  <p class="block2">- Nasıl? diye sordu Kenhir, Lekesiz Uabet'e.</p>

  <p class="block2">- Dün gece olanlardan sonra, diye cevap verdi Uabet gülümseyerek, hâlâ çok güçlü görünüyor.</p>

  <p class="block2">- İyi, iyi... Görebilir miyim? Güzel sarışının yüzü kapandı.</p>

  <p class="block2">- Yine kötü bir haber değildir, umarım.</p>

  <p class="block2">- Tam tersine!</p>

  <p class="block2">- Öyleyse, girin.</p>

  <p class="block2">Paneb, kızı Selena için, ayna sunan Hathor rahibesine</p>

  <p class="block2">benzettiği hareketli bir bebek yapmış, kızıyla oynamaya girişmişti. Küçük kız babasının dikkatli bakışları arasında, bebeğinin kolunu oynatıyordu usulca.</p>

  <p class="block2">- Harika, güzelim... İstersen bebeğini yürütebilirsin, biliyorsun, değil mi? Selena sanki dünyada daha değerli bir şey yokmuş gibi bakıyordu yeni oyuncağına.</p>

  <p class="block2">- Ben de rahibe olacağım, değil mi?</p>

  <p class="block2">- O zaman böyle güzel bir aynan olsun, ister misin?</p>

  <p class="block2">- Sadece ayna değil.</p>

  <p class="block2">- Ya başka?</p>

  <p class="block2">- Dağın gizemini de öğrenmek isterim. Tanrıçadan bunu isteyebilecek tek bir Hathor rahibesi var. Anneme sordum, ama kim olduğunu söylemedi bir türlü.</p>

  <p class="block2">- Doğrusu da bu, Selena.</p>

  <p class="block2">- Yoksa sen de mi anlatmayacaksın bana?</p>

  <p class="block2">- Ben zanaatkarım, rahibe değil.</p>

  <p class="block2">Bu cevap küçük kızı, uzun süre kurtulamadığı bir şaşkınlığa düşürdü.</p>

  <p class="block2">- Yine de beni zirveye götürebilirsin! Bu kadar güçlüyken, hiçbir iblis korkutamaz seni.</p>

  <p class="block2">- Biraz daha sabırlı ol. Mezar kâtibi öksürdü.</p>

  <p class="block2">- Oyununuzu bozduğum için üzgünüm, ama biraz önce Kamak Mahkemesi'nin Tuti'yi akladığını öğrendim. Büyük rahip meslektaşımızı davet ederek küçük Maat Tapınağı'nın süslemesini tamamlamasını isteyecek, bir de iki altın levha değerinde krem ve elbise hediye edecek.</p>

  <p class="block2">- Tuti nasıl?</p>

  <p class="block2">- Çok daha iyi. Bilge kadın onun birkaç günde işinin basma dönebileceğini düşünüyor. Her türlü suçlamadan arındığını öğrenmek, Tuti'ye yepyeni bir güç verdi. Ya sen, sen kendini nasıl hissediyorsun?</p>

  <p class="block2">- Böylesi bir sınavı bir daha yaşamak istemem, diye itiraf etti dev adam küçük kızını kollarına alırken. Uykuya yenik düşerken, gördüğüm pazar sahnesinin bir işe yaramayacağından korktum. Sonra bir ışık gördüm, ellerimi kollarımı oynatabildim, Tuti'yi düşünmeye hiç ara vermedim... Yoksa kardeşlik ölümden de güçlü mü?</p>

  <p class="block2">Kenhir duygulandığı gizlemek için, yeniden öksürdü.</p>

  <p class="block2">- Yönetici gırtlağına kadar borçlanmış, diye anlattı, işte bu yüzden altın levhaları çalıp pazarda değiş tokuş etmek istemiş. Polisin müdahalesi maalesef çok gösterişli olunca suç ortağı, o incir satıcısı ganimetini terk etme pahasına sıvışmayı başardı.</p>

  <p class="block2">- Bir incir saücısı mı? diye sordu Paneb şaşkınlıkla.</p>

  <p class="block2">- Evet, tarifinin hiçbir şeye yaramadığı bir köylü kadın.</p>

  <p class="block2">- Bu anlattıklarınız mantıksız!</p>

  <p class="block2">- Şef Sobek'e göre, o kadın altın levhaları almak, sonradan muhtemelen eritmekle görevli bir aracı olabilir.</p>

  <p class="block2">- Başka bir deyimle, tek amacı Hakikat Meydanı'nı yıkmak olan gerçek bir çeteyle karşı karşıyayız! İçimizden biri, kardeşimiz olduğunu iddia eden biri de, bu çetenin üyesi!</p>

  <p class="block2">Küçük kız babasına sarıldı.</p>

  <p class="block2">- Bunun anlamı, karanlıkların ışığı yutacağı mı? diye sordu endişeyle.</p>

  <p class="block2">- Bunun anlamı, eserin sürmesi ve hıyanetin haini boğması için mücadele etmek zorunda olduğumuz.</p>
</body>
</html>
