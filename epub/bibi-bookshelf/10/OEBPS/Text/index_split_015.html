<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_16">On yedinci bölüm</h1>

  <p class="block2">Dakter'e göbeklerinden bağlı uzmanlar baştabibin önerisini şiddetle desteklediler; ne var ki içlerinden en yaşlı olanı ile kalp uzmanı aynı şiddetle karşı koydu meslektaşlarına.</p>

  <p class="block2">Bilge kadın sükûnetini kaybetmeden, tartışmanın sona ermesini bekliyordu.</p>

  <p class="block2">- Bizimle birlikte saraya geleceksiniz, diye buyurdu Dakter. Tedavilerinizdeki kuşkular nedeniyle, köy halkını da gereksiz tehlikelere atmamak için, gözetim altında bulunmanızın kaçınılmaz olduğuna inanıyorum.</p>

  <p class="block2">- Asıl siz ve meslektaşlarınız, beni izleyin. Dakter parladı.</p>

  <p class="block2">- Bizi tehdit etmeyi bırakın da, dediğimi yapın! Yoksa General Mehi'nin askerlerini çağırırım.</p>

  <p class="block2">- Ben kimseyi tehdit etmeyi düşünmedim. Tek istediğim, bu hastayı iyileştirmek.</p>

  <p class="block2">- Herkesin huzurunda bunu beceremeyeceğinizi itiraf etmiştiniz!</p>

  <p class="block2">- Bildiklerimle, evet. Ama başka silahlanın da var. En yaşlı tabip bir kaçış kapısı gördüğünü sandı.</p>

  <p class="block2">- Bu dediklerinizden, muayeneyi bitirir bitirmez, hastayı uzmanlara teslim edeceğiniz anlamını çıkarabilir miyiz?</p>

  <p class="block2">- Tabiî ki hayır, dedi bilge kadın yaşlı tabibe tatlılıkla.</p>

  <p class="block2">- İşte görüyorsunuz ya! diye yeniden parladı Dakter. İnat etmesi bir yana, bir de bizimle dalga geçiyor!</p>

  <p class="block2">- Böylesi durumlarda benim kadar uzmanlar da çaresizdir, dedi Işık hep aynı sükûnetiyle. Çünkü zehir bu arada önemli zararlar vermiştir. Bunun için, sonucundan tam olarak emin olamayacağımız son bir çare var. İşte peşimden gelmenizi de onun için istiyorum.</p>

  <p class="block2">- Gereksiz, dedi Dakter.</p>

  <p class="block2">- Olmazsa olmaz, dedi Kenhir bastonuyla yeri döverek. Eğer baştabip bilge kadının önerisini geri çevirirse, yardıma muhtaç birinin imdadma koşmamak suçundan yargılanmasını isteyeceğim.</p>

  <p class="block2">Dakter böyle bir şikâyetin sonuç vereceğini, Işık'ın da aklanacağını biliyordu.</p>

  <p class="block2">- Peki öyleyse, gidelim... Acele edin!</p>

  <p class="block2">- Hastayı bir sedyeye alsınlar, dedi bilge kadın. Durmadan alnını ve dudaklarını ıslatsınlar.</p>

  <p class="block2">Hasat zamanıydı, arpanın yenilir altına dönüştüğü, gözü olan herkese doğanın simyasını gösterdiği hasat zamanı.</p>

  <p class="block2">Kafile sıcağın altında yavaşça ilerledi. Bilge kadın ile mezar kâtibi önde yürüyor, Paneb ile Güçlü Naht sedyeyi taşıyorlardı. Sıcak tarlalardaki gezintiden hiç mi hiç hoşlanmayan Dakter terden sırılsıklam olmuş, durmaksızın içecek bir şeyler istiyordu. Mehi gibi Dakter de kırlardan nefret ediyordu, başaklar ya da toprağın altın taneleri ve dirilmiş Osiris'in teni onun için değersizdi.</p>

  <p class="block2">Görkemli bir tarlanın dibinde, başında bir güneş çemberi bulunan granitten yapılmış bir kobrayı barındıran küçük bir tapınak vardı. Onun karşısında da, küçücük bir sunak.</p>

  <p class="block2">- Hasat tanrıçasına saygılarımızı sunalım, dedi Işık. Ürünümüzü ve ambarlarımızı korusun, varlıkları öte dünyanın aydınlığıyla beslesin, gizemlerin öğretilmesi sırasında doğanı emzirsin. Armağanlarımız onu yatıştırsın, iyileştirici ateşini kullanmamıza izin vermesini sağlasın.</p>

  <p class="block2">Terden sırılsıklam, soluk soluğa Dakter omuzlarını silkti. Demek son çare dedikleri buydu, köylülerin batıl inançlarını billurlaştıran bir yılan heykeli! Firuze ve Lekesiz Uabet sunağa yaklaştılar, ellerindeki armağanları birer birer başrahibeye uzatarak tanrıçaya sunmasını beklediler.</p>

  <p class="block2">- Sana ilk su damlasını, ilk bira damlasını, ilk şarap damlasını, ilk buğday başağını ve ilk ekmek dilimini sunuyorum, dedi Işık yüksek sesle. Bu lahana ile bu nilüferi kabul et, bana büyünü bağışla.</p>

  <p class="block2">Armağanlar sunağın üzerine yerleştirildiğinde, bu maskaralığa dayanamayan Dakter dışında herkes diz çöküp, baş eğdi.</p>

  <p class="block2">- Bu hastayı iyileştirecek misiniz, iyileştirmeyecek misiniz? Bilge kadın ona döndü.</p>

  <p class="block2">- Siz neye saygı duyarsınız, Dakter?</p>

  <p class="block2">- İlme, yoksa bu salak inançlara değil!</p>

  <p class="block2">- Haklısınız, görüşünüze ben de katılıyorum. Baştabip şaşırmış gibiydi.</p>

  <p class="block2">- İyi ama, siz...</p>

  <p class="block2">- Ne tanrıçaya ne de bu heykele inanıyorum; ama görünen dünyanın, yaratıcı güçlerin dolaştığı koskocaman görünmezin sadece çok ufak bir parçası olduğunu öğrendim. O güçlerden sadece biri, bu canlı taşın içinde yaşayanı, hastayı iyileştirebilir.</p>

  <p class="block2">Dakter bir kahkaha attı.</p>

  <p class="block2">- Bir an için bu saçmalıklardan vazgeçtiğiniz umuduna kapılmıştım! Hapishane aklınızı başına getirecektir.</p>

  <p class="block2">Paneb altın varakla kaplı değerli ağaçtan yapılmış "kutsal sopayı" elinde oynatarak heykele yaklaştı. Sopanın ucuyla, heykelin gözlerine hafifçe dokundu. Töreni izleyenler gerilemek istedi birden. Bir an, tanrıçanın bakışlarının alevlendiğini görür gibi olmuşlardı.</p>

  <p class="block2">- Heykeli tapmaktan çıkarıp ışığın altına koy, dedi bilge kadın sağ ekip şefine. Dev adam dikkatle yaptı söyleneni. Taş, sanki damarlarında hayat akıyormuşçasına, sıcaktı.</p>

  <p class="block2">- Bu hastayı zehirlediler, diye suçladı bilge kadın, eldeki ilaçlar onu kurtaramaz. Ne bir uzman ne de ben kaçınılmaz sonu önleyemeyiz. İşte bu yüzden kendimi altın başaklan doğuran ve insanları besleyen tanrıçanın eline bırakıyorum.</p>

  <p class="block2">Işık, heykelin bel kemiğini kaplayan hiyeroglif yazıların üzerine yavaşça su döktü. Hiyeroglifler yılanlara, akreplere, zehirli böceklere, insana zarar veren görünür görünmez yaratıklara karşı etkili, çok eski metinler içeriyordu.</p>

  <p class="block2">Metinlerin büyüsünden süzülen su, piramitler döneminden kalma ve bu amaçla kullanılan diyorit bir kâsede toplandı.</p>

  <p class="block2">- İçin, dedi bilge kadın zorlukla nefes alan hastaya. Paneb adamın doğrulmasına yardım etti, hasta birkaç yudum içtikten sonra, benzi kül gibi, gözleri kapalı, uzandı.</p>

  <p class="block2">- Başka önereceğiniz bir şey? diye sordu Dakter alayla.</p>

  <p class="block2">- Elimdeki son çareydi, dedi Işık.</p>

  <p class="block2">- Öyleyse burada daha fazla zaman kaybetmeyelim. Hastayı saraya götürüp acılarını dindirmeye çalışalım. Yeteneksizliğiniz kanıtlandığına göre, gereken cezayı alacaksınız.</p>

  <p class="block2">Paneb bilge kadın ile baştabibin araşma dikildi.</p>

  <p class="block2">- Çekilin! diye haykırdı Dakter. Beni korkutma çabanız gereksiz olduğu kadar da yararsız. Eğer devam ederseniz, siz de hapse atılırsınız!</p>

  <p class="block2">- Bakın! diye bağırdı hekimlerin en yaşlısı. Bakın, doğruluyor!</p>

  <p class="block2">Teni, sanki yüz damarlarına taze kan dolmuş gibi pembeleşmiş hasta doğrulup ayağa kalkmayı başardı. Hâlâ sendeliyordu, onun için Güçlü Naht'a dayanmak zorunda kaldı.</p>

  <p class="block2">- Kalbim... Çarpıyor! Soluğumun kesildiğini sanmıştım, ama işte yine nefes alabiliyorum.</p>

  <p class="block2">Kalp uzmanı zaman geçirmeden göğsünü dinledi. Işık ise midedeki nabzı saydı.</p>

  <p class="block2">- Zehrin etkisi kayboluyor, dedi iyice dinledikten sonra, iyileştirici su bir zafer daha kazandı.</p>

  <p class="block2">Tabiplerin bakışları, sinirden kızıl sakalının kıllarını geveleyen, ne söyleyeceğini bilemeyen Dakter'in üzerinde toplandı.</p>

  <p class="block2">- Burada hazır bulunan tanıkların sayıları ve uzmanlıkları sayesinde, diye sevinçle açıkladı Kenhir, haşmetmeapla-nna ayrıntılı bir rapor yazacağım. Teb Sarayı'nın kısa zamanda adına layık bir baştabibe kavuşacağından eminini. Dakter sinirden tepmiyordu.</p>

  <p class="block2">Bir saati aşkın bir süredir batı yakası merkez yönetim binasının salonunu arşınlıyor, Mehi'nin huzuruna kabul edilmeyi bekliyordu. Bilgin randevusuz geldiğinden, generalin özel kalem müdürü iki üst rütbeli subay ile bir ambar kâtibinden sonraya aldı Dakter'i.</p>

  <p class="block2">- General Mehi sizi şimdi kabul edecek, dedi özel kalem müdürü sonunda. Teb'in güçlü adamının üzerine bir papirüs yaydığı büyük masaya doğru yürüyen Dakter, öfkeden tir tir titriyordu.</p>

  <p class="block2">- Benim lehime bir girişimde bulunmalısınız, General!</p>

  <p class="block2">- Önce, bana ne yapacağımı söylemekten vazgeç, sonra, sesini alçalt ve sakinleş. Yoksa, seni dışarı attırırım.</p>

  <p class="block2">- Biraz önce, baştabiplik görevimin sona erdiğini bildiren kararnameyi aldım!</p>

  <p class="block2">- Biliyorum. Eğer dikkatle okumuş olsaydm, haşmetme-aplannın kararını tereddütsüz desteklediğimi, kararnamenin altına da imza attığımı görürdün. Şaşkın Dakter alçak bir iskemleye çöküp, altındaki sandalyeyi inletti.</p>

  <p class="block2">- Demek... demek beni fırlatıp atıyorsunuz!</p>

  <p class="block2">- O korkunç başarısızlığından sonra, başka seçeneğim yoktu. Bölgenin başyöneticisi olarak, Hakikat Meydanı'nın bilge kadınıyla başını derde sokan, beceriksiz bir yöneticiyi görevinde nasıl tutarım? Başarılı olmak zorundaydın, Dakter. Bugün artık bir hiçsin.</p>

  <p class="block2">- O gülünç heykelin insanı iyileştirebileceğine inanmak mümkün değildi ki! Adamın yiyeceğine gerçekten de zehir kattım, uzmanların gözü önünde ölmesi için, elimden geleni yaptım. Anlaşılır gibi değil!</p>

  <p class="block2">- Eski firavun bilimini çok hafife aldın, onlar da seni cezalandırdı. Hiç olmazsa hâlâ laboratuvann yöneticiliğini sürdürüyorsun. Ama eğer yeni baştabip laboratuvann başından da ayrılmanı isterse, haberin olsun, hiç karşı çıkamam. Seninle aramızda en ufak bir ilişki bulunmamalı.</p>

  <p class="block2">Dakter hıçkınyordu.</p>

  <p class="block2">- Bana böyle davranmaya hakkınız yok... Hâlâ işinize yarayabilirim!</p>

  <p class="block2">- Doğru, yarayabilirsin, ama hangi işe yarayacağına ben karar vereceğim. Şimdi buradan çık, bu konuşma gereğinden uzun sürdü.</p>

  <p class="block2">Generalin çalışma odasından çıkan bilginin yüzünü, belinin büküldüğünü görenler, Mehi'nin bir kez daha acımasız davrandığını, her zaman olduğu gibi, dürüstlükten ödün vermediğini düşündüler.</p>
</body>
</html>
