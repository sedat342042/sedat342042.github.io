<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>insanca.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal">&nbsp;</p>

    <p class="normal">&nbsp;</p>

    <p class="h2baslik"><br class="chapter" />
    Bir taşra kulübünün sahnesi.</p>

    <p class="normal">NYUHİN</p>

    <p class="indentmetin">(Uzun favorili, bıyıksızdır. Eski, yıpranmış bir frak giymektedir. Kasılarak girer. Eğilerek selam verir ve yeleğini düzeltir.)</p>

    <p class="normal">&nbsp;&nbsp;&nbsp;Sevgili bayanlar ve madem geldiniz baylar.</p>

    <p class="indentmetin">(Favorilerini düzeltir.)</p>

    <p class="normal">&nbsp;&nbsp;&nbsp;Karıma, hayır amacıyla burada ilgi çekici bir konu hakkında konuşma yapıp yapamayacağım sorulmuş. Neden yapmayayım? Konuşmaysa işte konuşma, benim için fark etmez. Elbette bir profesör olmadığım gibi ilmi bir unvanım da yok ama bununla birlikte otuz yıldır aralıksız olarak, hatta sağlığımı da tehlikeye atarak bilimsel konuları araştırıyor, düşünüyorum; bazen de bilim adamları gibi değil ama tabirimi mazur görün, bilim adamıymışım gibi bilimsel makaleler yazıyorum. Mesela birkaç gün önce “Bazı Böceklerin Zararları” başlıklı uzun bir makale kaleme aldım. Kızlarım özellikle tahtakuruları hakkındaki bölümü çok beğendi ama ben birkaç kere okuduktan sonra yırtıp attım. Evde böcek ilacı olmadıktan sonra bu yazının ne faydası var. Piyanoda bile tahtakuruları geziniyor... Bugünkü konuşmam için seçtiğim konu tütün tüketiminin insanoğluna verdiği zarar. Aslında ben de sigara içiyorum ama karım bugün tütünün zararları hakkında bir şeyler okumamı emretti ve böylece hakkında konuşacak bir şeyler çıktı. Tütün hakkında konuşmamı istiyorsa tütün hakkında konuşurum, benim için fark etmez; size gelince bayanlar baylar, konuşmamı büyük bir dikkatle dinlemenizi öneririm aksi takdirde bir şey anlayamazsınız. Aranızda böyle ciddi, bilimsel bir konudan ürken, hoşlanmayan, konuşmayı dinleyemeyecek olan varsa gitsin.</p>

    <p class="indentmetin">(Yeleğini düzeltir.)</p>

    <p class="normal">&nbsp;&nbsp;&nbsp;Eğer aramızda doktor varsa konuşmamdan faydalı bilgiler alabilecekleri için daha dikkatli dinlemelerini öneriyorum, çünkü tütün zararlı etkilerinin yanı sıra tıpta da kullanılır. Örneğin bir sineği enfiye kutusunun içine koyarsak, muhtemelen sinirleri zarar göreceğinden ölecektir. Tütün her şeyden önce bir bitkidir... Genellikle konuşma yaparken sağ gözümü kırparım ama siz aldırmayın; heyecandan oluyor. Aslında genel olarak da sinirli biriyimdir, gözümü kırpmayaysa tam olarak 13 Eylül 1889’da, karım dördüncü kızımız Varvara’yı dünyaya getirdiğinde başladım. Bütün kızlarım ayın 13’ünde doğdu. Bununla birlikte...</p>

    <p class="indentmetin">(Saate bakar.)</p>

    <p class="normal">&nbsp;&nbsp;&nbsp;Zamanımız az olduğundan konunun dışına çıkmayalım. Aklınızda bulunsun, karım müzik okulu ve özel bir pansiyon, aslında tam anlamıyla pansiyon değil de onun gibi bir şey işletir. Laf aramızda parasızlıktan yakınmaya bayılır ama yastığının altında kırk-elli bini vardır, benimse beş kuruşum bile yok; neyse konumuza dönelim! Ben pansiyonun mali işlerine bakarım. Erzak alırım, çalışanları kontrol ederim, harcamaları yazarım, defterlere bakarım, tahtakurularını hallederim, karımın köpeğini gezdiririm, fare yakalarım... Dün akşamki görevim, bugünkü gözlemeler için aşçıya un ve yağ götürmekti. Neyse efendim, bugün gözlemeler piştiğinde karım mutfağa geldi ve üç öğrencinin bademcikleri şiştiği için gözlemeleri yemeyeceğini söyledi. Bu yüzden birkaç gözleme arttı. Nereye koymamızı emredersiniz? Karım önce kilere koymamızı emretti, sonra düşündü, düşündü ve şöyle dedi: “Bu gözlemeleri sen ye bostan korkuluğu.” Keyfi yerinde olmadığı zaman beni böyle çağırır: Bostan korkuluğu, yılan ya da şeytan. Ama ben niye şeytan oluyormuşum? Keyfi hiçbir zaman yerinde değildir. Yemedim, karnım daima aç olduğundan çiğnemeden yuttum. Mesela dün bana öğle yemeği vermedi. “Senin yemeğe ihtiyacın yok,” dedi. Ama yine de...</p>

    <p class="indentmetin">(Saate bakar.)</p>

    <p class="normal">Gevezelik ettik ve konudan biraz uzaklaştık. Devam edelim. Eminim bu konuşmanın yerine bir aşk şarkısı, ne bileyim bir senfoni ya da arya dinlemeyi tercih ederdiniz...</p>

    <p class="indentmetin">(Şarkı söylemeye başlar.)</p>

    <p class="normal">&nbsp;&nbsp;&nbsp;“Tutkulu gözlerinizin ateşinden gözlerimizi alamıyoruz...” Bu şarkıyı nerede duyduğumu hatırlamıyorum... Bu arada, karımın müzik okulunda mali işlere bakmanın yanı sıra matematik, fizik, kimya, coğrafya, tarih, solfej, edebiyat gibi dersleri vermek de benim görevimdir. Dans ve şan derslerini benim vermeme rağmen karım dans, şan ve resim dersi için ayrıca para alır. Müzik okulumuz Pyatisobaçe Sokağı, 13 numaradadır. Herhâlde benim bu kadar talihsiz olmamın nedeni de 13 numarada oturmamız. Bütün kızlarım ayın 13’ünde doğdu ve evimizin 13 penceresi var... Neyse konumuza dönelim! Karımla görüşmek isterseniz her zaman evde bulabilirsiniz, okulun broşürünü de kapıcı tanesi otuz kapiğe satıyor.</p>

    <p class="indentmetin">(Cebinden birkaç broşür çıkarır.)</p>

    <p class="normal">&nbsp;&nbsp;&nbsp;Ama isterseniz birer tane verebilirim şimdi. Tanesi 30 kapik! Kim ister?</p>

    <p class="indentmetin">(Kısa bir sessizlik olur.)</p>

    <p class="normal">&nbsp;&nbsp;&nbsp;Kimse istemiyor mu? Yirmi kapik olsun!</p>

    <p class="indentmetin">(Kısa bir sessizlik olur.)</p>

    <p class="normal">&nbsp;&nbsp;&nbsp;Tüh! Neyse 13 numara. Hayatta hiçbir şey başaramadım, yaşlandım, aptallaştım... Burada bu konuşmayı yaparken eğleniyor görünebilirim ama aslında avazım çıktığı kadar bağırmak ya da çok uzak bir yere kaçmak geliyor içimden. Derdimi anlatacak kimsem yok, hatta bazen ağlamak istiyorum... Kızların var diyeceksiniz... Olmaz olsunlar. Dertlerimi anlattığım zaman gülmekten başka bir şey yapmıyorlar... Karımın yedi kızı var... Yok, özür dilerim, altı galiba...</p>

    <p class="indentmetin">(Hemen düzeltir.)</p>

    <p class="normal">&nbsp;&nbsp;&nbsp;Yo, yo, yedi! En büyükleri Anna yirmi yedi yaşında, en küçüğü on yedi. Bayanlar ve baylar!</p>

    <p class="indentmetin">(Arkasına bakar.)</p>

    <p class="normal">&nbsp;&nbsp;&nbsp;Evet talihsizim, aptala döndüm, önemsiz bir adamım ama şunu da biliniz ki en mutlu babalardan biriyim aslında. Böyle olmalı yoksa aksini söylemeye cesaret edemezdim. Ah bir bilseniz! Karımla otuz üç yıldır birlikteyiz ve bu yıllar hayatımın en iyi yıllarıydı, en iyi olmasa bile iyi yıllardı. Tek bir mutlu an gibi geçip gitti, aslında şeytan götürsün hepsini.</p>

    <p class="indentmetin">(Arkasına bakar.)</p>

    <p class="normal">&nbsp;&nbsp;&nbsp;Daha gelmediğine göre her şeyi açıkça söyleyebilirim... Çok korkuyorum. Bana baktığı zaman tir tir titriyorum. Şunu da söyleyeyim: Kızlarımın bu yaşa kadar evlenip gitmemelerinin nedeni utangaçlıkları ve erkeklerle hiç görüşmemeleridir. Karım parti vermez, kimseyi yemeğe davet etmez; çok cimri, sinirli, huysuz bir kadındır ve bu nedenle kimse kapımızı çalmaz, ama size bir sır vereyim...</p>

    <p class="indentmetin">(Sahnenin önüne yaklaşır.)</p>

    <p class="normal">&nbsp;&nbsp;&nbsp;Karımın kızlarını bayramlarda teyzeleri Natalya Semyonovna’nın evinde görebilirsiniz. Bu kadıncağızın romatizması vardır ve siyah puantiyeli sarı elbisesiyle hamamböceğine benzer. Çok güzel mezeleri vardır. Hatta karım olmadığı zamanlarda...</p>

    <p class="indentmetin">(İçme işareti yapar.)</p>

    <p class="normal">&nbsp;&nbsp;&nbsp;Şunu söyleyeyim, ben bir kadeh şarapla bile sarhoş olurum; sarhoş olduğumda önce mutlu olurum, sonra nedense birden hüzünlenirim; aklıma gençlik yıllarım gelir ve nasıl da kaçıp gitmek isterim bir bilseniz!</p>

    <p class="indentmetin">(Heyecanla.)</p>

    <p class="normal">&nbsp;&nbsp;&nbsp;Her şeyi bırakıp, ardıma bakmadan kaçmak... Ama nereye? Nereye olursa... Beni kocamış, zavallı bir aptala, kocamış zavallı bir salağa çeviren bu çürümüş, adi, bayağı hayattan, otuz üç yıldır işkence eden budala, dar kafalı, zalim, sinirli, pinti karımdan, müzikten, mutfaktan, kadın parasından, bütün bu saçmalıklardan, bayağılıklardan kurtaracak herhangi bir yere kaçmak... Çok uzaklarda bir tarlada durup, engin gökyüzünün altında bir ağaca, direğe, korkuluğa yaslanarak gece boyunca sakin, parlak mehtabı seyretmek ve her şeyi unutmak, unutmak istiyorum... Hiçbir şey hatırlamamayı ne çok isterdim! Otuz üç yıl önce evlendiğim günden beri giydiğim bu pis, eski frakı çıkartıp atmayı ne çok isterdim!</p>

    <p class="indentmetin">(Frakını çıkartıp atar.)</p>

    <p class="normal">&nbsp;&nbsp;&nbsp;Hayır amaçlı konuşmaları hep bu frakla yapıyorum... Alın işte!</p>

    <p class="indentmetin">(Ayaklarıyla çiğner.)</p>

    <p class="normal">&nbsp;&nbsp;&nbsp;Alın işte! Bu yıllanmış, sırtı yırtılmış yelek kadar yaşlı, yıpranmış ve perişanım.</p>

    <p class="indentmetin">(Dönüp yeleğin arkasını gösterir.)</p>

    <p class="normal">&nbsp;&nbsp;&nbsp;Hiçbir şey istemiyorum! Bir zamanlar daha iyi durumdaydım, daha temizdim; gençtim, zekiydim, üniversiteye gidiyordum, hayallerim vardı, iyi bir adam olduğumu düşünürdüm. Artık hiçbir şey istemiyorum! Sadece dinlenmek... Dinlenmek istiyorum!</p>

    <p class="indentmetin">(Yan tarafa bakar ve çabucak frakını giyer.)</p>

    <p class="normal">&nbsp;&nbsp;&nbsp;Karım yanda... Gelmiş ve beni bekliyor...</p>

    <p class="indentmetin">(Saate bakar.)</p>

    <p class="normal">&nbsp;&nbsp;&nbsp;Vakit de çok ilerlemiş... Eğer size sorarsa, lütfen konuşmanın... Bostan korkuluğunun, yani benim çok başarılı olduğumu söyler misiniz?</p>

    <p class="indentmetin">(Yana bakar, boğazını temizler.)</p>

    <p class="normal">&nbsp;&nbsp;&nbsp;Buraya bakıyor...</p>

    <p class="indentmetin">(Sesini yükseltir.)</p>

    <p class="normal">&nbsp;&nbsp;&nbsp;Daha önce de söylediğim gibi tütün çok zararlı bir bitkidir; bu yüzden ne olursa olsun sigara içmeyin; umarım “Tütünün Zararları” başlıklı bu konuşmam sizlere faydalı olmuştur. Söyleyeceklerim bu kadar. Dixi et animam levavi!<sup class="calibre5"><a href="../Text/ayi_split_030.html#footnote-426-1" id="footnote-426-1-backlink">1</a></sup></p>

    <p class="normal">&nbsp;</p>

    <p class="indentmetin">(Eğilerek selam verir ve kasılarak çıkar.)</p>

    <p class="normal">&nbsp;</p>

    <p class="resim">Perde</p>
  </div>
</body>
</html>
