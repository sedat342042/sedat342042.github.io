<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>insanca.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal">&nbsp;</p>

    <p class="normal">&nbsp;</p>

    <p class="h2baslik"><br class="chapter" />
    1. Sahne</p>

    <p class="ortayazi"><span class="idebold">(Popova’nın çiftlik evinin oturma odası. Büyük bir üzüntüyle, dikkatle elindeki fotoğrafa bakan Popova ve Luka.)</span></p>

    <p class="normal">LUKA</p>

    <p class="normal">&nbsp;&nbsp;&nbsp;Hiç iyi değil bu yaptığınız hanımefendi... Kendinizi harap ediyorsunuz... Hizmetçi, aşçıyla birlikte çilek toplamaya gitti. Nefes alan her varlık neşe içinde. Kedi bile bu neşenin kokusunu almış, avluda dolaşıp kuş avlıyor. Sadece siz manastırdaymış gibi burada oturuyor ve hiçbir şeyden zevk almıyorsunuz. Gerçekten öyle! Kapıdan dışarı adımınızı atmayalı neredeyse bir yıl oldu!..</p>

    <p class="normal">POPOVA</p>

    <p class="normal">&nbsp;&nbsp;&nbsp;Hiçbir zaman da atmayacağım... Neden dışarı çıkayım? Benim için hayatın bir anlamı kalmadı. O mezarda yatıyor, ben de kendimi dört duvar arasına gömdüm... İkimiz de öldük.</p>

    <p class="normal">LUKA</p>

    <p class="normal">&nbsp;&nbsp;&nbsp;Keşke hiç duymasaydım bu sözleri. Nikolay Mihayloviç öldü. Elimizden bir şey gelmez. Tanrı’nın takdiri. Siz üzerinize düşeni yaptınız. Matem tuttunuz. Ömür boyu ağlayıp, sızlanacak değilsiniz ya. Benim yaşlı karım da zamanı gelince göçtü gitti. Ne yapabilirim? Matemini tuttum, bir ay ağladım ama o kadar. Lazarus bir asır boyunca şarkı söylese bile karım yattığı yerden kalkmayacak.</p>

    <p class="indentmetin">(İç çeker.)</p>

    <p class="normal">&nbsp;&nbsp;&nbsp;Komşularınızı da unuttunuz... Ne ziyaretlerine gidiyorsunuz ne de buraya gelmelerine izin veriyorsunuz. Özür dilerim ama ışık görmeyen örümcekler gibi yaşıyoruz. Üniformamı bile fareler yedi... Etrafımızda hiç iyi insan olmasa neyse de, bütün bölge saygın insanlarla dolu oysa... Rıblov’da bir alay var. Subayları da öyle yakışıklıymış ki insan gözlerini üzerlerinden alamıyormuş! Alayda bu cuma bir balo var. Orkestra da hafta içi her gün çalıyormuş... Ne dersiniz hanımefendi! Gençsiniz, güzelsiniz, yüzünüzden kan damlıyor. Hayattan zevk almalısınız... Güzellik sonsuza dek sürmez! On yıl sonra centilmen subayların gözlerindeki pası silmeyi kendiniz isteyeceksiniz ama iş işten geçmiş olacak.</p>

    <p class="normal">POPOVA</p>

    <p class="indentmetin">(Ciddileşir.)</p>

    <p class="normal">&nbsp;&nbsp;&nbsp;Bana bir daha böyle konulardan bahsetmemeni rica ediyorum! Sen de biliyorsun ki Nikolay Mihayloviç öldükten sonra hayatın benim için bir anlamı kalmadı. Yaşıyor görünüyorum ama sadece görünüşte! Ölene kadar yas tutacağıma ve gün ışığını görmeyeceğime dair kendi kendime söz verdim... Anladın mı? Hayaleti onu ne kadar sevdiğimi görsün... Evet biliyorum, sen de biliyorsun, bana kötü, sert davranırdı... Hatta vefasızdı ama ben ölene kadar ona sadık kalacağım ve onu ne kadar sevdiğimi göstereceğim. Tabutlarımız yan yana yatırıldığında beni öldüğü zamanki gibi bulacak...</p>

    <p class="normal">LUKA</p>

    <p class="normal">&nbsp;&nbsp;&nbsp;Bunları söyleyeceğinize bahçede bir yürüyüşe çıkın, isterseniz Tobi’yi ya da Velikana’yı arabaya koşsunlar, komşularınızı ziyarete gidin...</p>

    <p class="normal">POPOVA</p>

    <p class="normal">&nbsp;&nbsp;&nbsp;Ah!..</p>

    <p class="indentmetin">(Ağlar.)</p>

    <p class="normal">LUKA</p>

    <p class="normal">&nbsp;&nbsp;&nbsp;Hanımefendi!.. Hanımım!.. Ne oldu? İsa sizinle olsun!</p>

    <p class="normal">POPOVA</p>

    <p class="normal">&nbsp;&nbsp;&nbsp;Tobi’yi ne kadar da severdi. Korçaginler’e ya da Vlasovlar’a giderken arabaya hep onu koşardı. Çok da güzel sürerdi arabayı! Yularlara tüm gücüyle asılırken ne kadar da zarif görünürdü. Hatırlıyor musun? Tobi, Tobi! Ona bugün her zamankinden daha fazla yulaf vermelerini söyle.</p>

    <p class="normal">LUKA</p>

    <p class="normal">&nbsp;&nbsp;&nbsp;Emredersiniz!</p>

    <p class="indentmetin">(Kapının zili çalar.)</p>

    <p class="normal">POPOVA</p>

    <p class="indentmetin">(İrkilir.)</p>

    <p class="normal">&nbsp;&nbsp;&nbsp;Bu da kim? Söyle, kimseyi kabul etmek istemiyorum!</p>

    <p class="normal">LUKA</p>

    <p class="normal">&nbsp;&nbsp;&nbsp;Emredersiniz hanımefendi!</p>

    <p class="indentmetin">(Çıkar.)</p>

    <p class="h2baslik"><br class="chapter" />
    2. Sahne</p>

    <p class="ortayazi"><span class="idebold">(Popova yalnız.)</span></p>

    <p class="normal">POPOVA</p>

    <p class="indentmetin">(Resme bakarak.)</p>

    <p class="normal">&nbsp;&nbsp;&nbsp;Seni nasıl sevip, bağışlayabileceğimi göreceksin Nicolas... Zavallı kalbim çarpmayı bırakınca sevgim de benimle birlikte ölecek.</p>

    <p class="indentmetin">(Gözyaşları arasında gülümser.)</p>

    <p class="normal">&nbsp;&nbsp;&nbsp;Hiç utanmıyor musun? Ben, uslu, sadık karın kendimi bu eve kapattım ve mezara kadar sana sadık kalacağım... Ya sen hiç utanmıyor musun kötü çocuk? Bana ihanet ettin, kötü davrandın, bırakıp gittin, haftalarca gelmedin...</p>

    <p class="h2baslik"><br class="chapter" />
    3. Sahne</p>

    <p class="normal">LUKA</p>

    <p class="indentmetin">(Telaşla girerken.)</p>

    <p class="normal">&nbsp;&nbsp;&nbsp;Hanımefendi, adamın birisi gelmiş sizi soruyor. Sizi görmek...</p>

    <p class="normal">POPOVA</p>

    <p class="normal">&nbsp;&nbsp;&nbsp;Kocamın öldüğü günden beri kimseyi kabul etmediğimi söylemişsindir herhâlde.</p>

    <p class="normal">LUKA</p>

    <p class="normal">&nbsp;&nbsp;&nbsp;Söyledim ama dinlemek istemiyor. Çok önemli bir konu olduğunu söylüyor.</p>

    <p class="normal">POPOVA</p>

    <p class="normal">&nbsp;&nbsp;&nbsp;İs-te-mi-yo-rum.</p>

    <p class="normal">LUKA</p>

    <p class="normal">&nbsp;&nbsp;&nbsp;Söyledim ama... Laf anlamıyor... Küfretti ve zorla içeri girdi... Yemek odasında bekliyor...</p>

    <p class="normal">POPOVA</p>

    <p class="indentmetin">(Kızgın.)</p>

    <p class="normal">&nbsp;&nbsp;&nbsp;Tamam, buraya getir... Ne kadar terbiyesiz bir adam!</p>

    <p class="indentmetin">(Luka çıkar.)</p>

    <p class="normal">&nbsp;&nbsp;&nbsp;İnsanlar ne kadar da acımasız! Benden ne istiyorlar? Neden gelip matemimi bozuyorlar?</p>

    <p class="indentmetin">(İç çeker.)</p>

    <p class="normal">&nbsp;&nbsp;&nbsp;Kesinlikle bir manastıra kapanmam gerekiyor.</p>

    <p class="indentmetin">(Düşünceli.)</p>

    <p class="normal">&nbsp;&nbsp;&nbsp;Evet, evet, bir manastıra...</p>

    <p class="h2baslik"><br class="chapter" />
    4. Sahne</p>

    <p class="ortayazi"><span class="idebold">(Popova, Luka ve Smirnov.)</span></p>

    <p class="normal">SMİRNOV</p>

    <p class="indentmetin">(İçeri girerken Luka’ya.)</p>

    <p class="normal">&nbsp;&nbsp;&nbsp;Aptal, çok konuşuyorsun... Eşek herif!</p>

    <p class="indentmetin">(Popova’yı görünce saygıyla.)</p>

    <p class="normal">&nbsp;&nbsp;&nbsp;Hanımefendi, sizinle tanışmak benim için bir onurdur, ben emekli topçu teğmeni, pomeşçik Grigoriy Stepanoviç Smirnov! Çok önemli bir konu yüzünden sizi rahatsız etmek zorunda kaldım...</p>

    <p class="normal">POPOVA</p>

    <p class="indentmetin">(Elini uzatmadan.)</p>

    <p class="normal">&nbsp;&nbsp;&nbsp;Ne istiyorsunuz?</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Kendisiyle tanışmak şerefine eriştiğim merhum kocanız bana bin iki yüz rublelik iki senet vermişti. Yarın bir banka borcunun faizini ödemem gerekiyor. Bu nedenle hanımefendi parayı bugün ödemenizi rica ediyorum.</p>

    <p class="normal">POPOVA</p>

    <p class="normal">&nbsp;&nbsp;&nbsp;Bin iki yüz ruble... Peki nasıl oldu da kocam bu parayı size borçlandı?</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Benden yulaf almıştı.</p>

    <p class="normal">POPOVA</p>

    <p class="indentmetin">(İç çekerek Luka’ya.)</p>

    <p class="normal">&nbsp;&nbsp;&nbsp;Söylediğimi unutma Luka! Tobi’ye bugün her zamankinden daha fazla yulaf vermelerini emret.</p>

    <p class="indentmetin">(Luka çıkar. Smirnov’a.)</p>

    <p class="normal">&nbsp;&nbsp;&nbsp;Nikolay Mihayloviç size borçlandıysa bu para size kesinlikle ödenecektir, ama bugünlük beni bağışlayın, elimde o kadar para yok. Öbür gün kâhyam şehirden dönecek, size o gün ödeme yapabilirim ama şu anda isteğinizi yerine getiremeyeceğim... Ayrıca bugün kocam öleli tam yedi ay oluyor ve şu anda para meseleleriyle uğraşabilecek bir hâlde değilim.</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Ama ben de yarın borcumu ödemezsem, sıfırı tüketecek bir hâldeyim. Malımı mülkümü haczedecekler!</p>

    <p class="normal">POPOVA</p>

    <p class="normal">&nbsp;&nbsp;&nbsp;Öbür gün paranızı alacaksınız.</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Parayı öbür gün değil bugün almam gerekiyor.</p>

    <p class="normal">POPOVA</p>

    <p class="normal">&nbsp;&nbsp;&nbsp;Özür dilerim, bugün size ödeme yapamam.</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Ama ben de öbür güne kadar bekleyemem.</p>

    <p class="normal">POPOVA</p>

    <p class="normal">&nbsp;&nbsp;&nbsp;Bugün param yok, ne yapabilirim?</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Yani bugün ödeyemez misiniz?</p>

    <p class="normal">POPOVA</p>

    <p class="normal">&nbsp;&nbsp;&nbsp;Maalesef...</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Hımm... Son sözünüz bu mu?</p>

    <p class="normal">POPOVA</p>

    <p class="normal">&nbsp;&nbsp;&nbsp;Evet, son sözüm.</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Son sözünüz mü? Kesin mi?</p>

    <p class="normal">POPOVA</p>

    <p class="normal">&nbsp;&nbsp;&nbsp;Kesin.</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Pekâlâ, öyle olsun. Bunu bir kenara yazıyorum.</p>

    <p class="indentmetin">(Omuz silker.)</p>

    <p class="normal">&nbsp;&nbsp;&nbsp;Bir de bana soğukkanlı ol diyorlar! Yolda vergi tahsildarına rastladım, adam bana sordu: “Neden bu kadar sinirlisiniz Grigoriy Stepanoviç?” Nasıl sinirli olmayayım? Para lazım... Dün sabahın köründe evden çıktım, bana borcu olan herkese uğradım ama bir tanesi bile borcunu ödemedi! Köpek gibi yoruldum, gece bir Yahudi’nin hanında, votka fıçısının yanında uyudum. Alacağımı tahsil etme umuduyla yetmiş kilometre yol yapıp buraya kadar geldim ve bana “para meseleleriyle uğraşabilecek bir hâlde değilim” diyorsunuz. Nasıl soğukkanlı olayım?</p>

    <p class="normal">POPOVA</p>

    <p class="normal">&nbsp;&nbsp;&nbsp;Size her şeyi açıkça söyledim sanıyorum: Kâhyam şehirden döner dönmez paranızı alacaksınız.</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Ben kâhyanızı değil sizi görmeye geldim! Kâhyanızın, ifademi bağışlayın ama cehenneme kadar yolu var!</p>

    <p class="normal">POPOVA</p>

    <p class="normal">&nbsp;&nbsp;&nbsp;Özür dilerim saygıdeğer beyefendi ama bu tarz konuşmalara, bu ses tonuna hiç alışık değilim. Sizi daha fazla dinlemeyeceğim.</p>

    <p class="indentmetin">(Hızla çıkar.)</p>

    <p class="h2baslik"><br class="chapter" />
    5. Sahne</p>

    <p class="ortayazi"><span class="idebold">(Smirnov yalnız.)</span></p>

    <p class="normal">SMİRNOV</p>

    <p class="normal">&nbsp;&nbsp;&nbsp;Bak sen şu işe! Para meseleleriyle uğraşabilecek... Yedi ay olmuşmuş. İyi de ben bu parayı bankaya ödemek zorunda mıyım değil miyim? Size soruyorum: Zorunda mıyım değil miyim? Kocanız ölmüş, para meseleleriyle uğraşacak hâlde değilmişsiniz, bunların hepsi numara. Kahrolası kâhya şehre gitmiş, bana ne bunlardan? Ben ne yapayım? Faizcilerden kaçmak için balona mı bineyim? Ya da koşup kafamı duvara mı vurayım? Gruzdev’e gidiyorum, evde yok; Yaroşeviç saklanmış; Kuritsin’le ölesiye kavga ettik, neredeyse pencereden aşağı atıyordum; Mazutov koleraya yakalanmış; buraya geldim, para meseleleriyle uğraşabilecek hâlde değilmiş. Serserilerin hiçbiri metelik bile vermedi! Ama her şey onları çok şımarttığım için oldu, ağlamalarına, sızlanmalarına dayanamadım! Fazla nazik davrandım! Ama bekleyin! Beni tanıyacaksınız! Tanrı şahidim olsun benimle dalga geçmenize izin vermeyeceğim! Paramı alana kadar buradan ayrılmayacağım! Bırrr! Öfkeden kuduruyorum! Tanrı canımı alsın sinirden titriyorum... Tanrım, hiç iyi değilim!</p>

    <p class="indentmetin">(Bağırır.)</p>

    <p class="normal">&nbsp;&nbsp;&nbsp;Kimse yok mu?</p>

    <p class="h2baslik"><br class="chapter" />
    6. Sahne</p>

    <p class="ortayazi"><span class="idebold">(Smirnov ve Luka.)</span></p>

    <p class="normal">LUKA</p>

    <p class="indentmetin">(Girer.)</p>

    <p class="normal">&nbsp;&nbsp;&nbsp;Buyurun.</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Bana kvas ya da su getir!</p>

    <p class="indentmetin">(Luka çıkar.)</p>

    <p class="normal">&nbsp;&nbsp;&nbsp;Mantığa bak! Bir adamın çaresizce paraya ihtiyacı var, neredeyse kendini asacak ama hanımefendi parasını ödemiyor; çünkü para meseleleriyle ilgilenecek durumda değilmiş. Kadın mantığı işte! Sırf bu yüzden kadınlarla konuşmayı sevmem, hiçbir zaman da sevmedim. Barut dolu bir fıçının üzerine oturmayı tercih ederim. Bırr!.. Tüylerim diken diken oldu, her yanımı sinir bastı. O şiirsel varlıkları uzaktan görmek bile öfkeden bacaklarımın kasılmasına neden oluyor. İçimden imdat diye bağırmak geliyor.</p>

    <p class="h2baslik"><br class="chapter" />
    7. Sahne</p>

    <p class="ortayazi"><span class="idebold">(Smirnov ve Luka.)</span></p>

    <p class="normal">LUKA</p>

    <p class="indentmetin">(İçeri girer ve Smirnov’a bir bardak su uzatır.)</p>

    <p class="normal">&nbsp;&nbsp;&nbsp;Hanımefendi hastalandı ve kimseyi kabul etmek istemiyor.</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Defol!</p>

    <p class="indentmetin">(Luka çıkar.)</p>

    <p class="normal">&nbsp;&nbsp;&nbsp;Hastalanmış ve kimseyi kabul etmek istemiyormuş. Gerek yok, kabul etmesin... Paramı alana kadar buradan ayrılmayacağım. Bir hafta boyunca hasta yat, ben de bir hafta burada beklerim... Bir yıl hasta yat, bir yıl beklerim... Paramı alacağım hanımefendi. Yas numaralarıyla, gamzelerinle kandıramazsın beni... Biliriz biz o gamzeleri!</p>

    <p class="indentmetin">(Pencereden bağırır.)</p>

    <p class="normal">&nbsp;&nbsp;&nbsp;Semyon çöz atları! Gitmiyoruz! Burada kalıyorum! Ahırdakilere söyle atlara yulaf versinler! Sana söylüyorum hayvan herif, soldaki dizgine dolaşmış.</p>

    <p class="indentmetin">(Arabacıyı tehdit eder.)</p>

    <p class="normal">&nbsp;&nbsp;&nbsp;Atlarla ilgilenmezsen senin sırtına binerim.</p>

    <p class="indentmetin">(Pencereden çekilir.)</p>

    <p class="normal">&nbsp;&nbsp;&nbsp;Ne aksilik! Hava çok sıcak, bir kişi bile para vermedi, gece hiç uyuyamadım, bu yaslı eksik etek de para konularıyla ilgilenecek durumda değilim diyor... Başım ağrıyor... Votka mı içsem? Evet, votka içeyim.</p>

    <p class="indentmetin">(Bağırır.)</p>

    <p class="normal">&nbsp;&nbsp;&nbsp;Kimse yok mu?</p>

    <p class="normal">LUKA</p>

    <p class="indentmetin">(Girer.)</p>

    <p class="normal">&nbsp;&nbsp;&nbsp;Ne istemiştiniz?</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Bir bardak votka getir!</p>

    <p class="indentmetin">(Luka çıkar.)</p>

    <p class="normal">&nbsp;&nbsp;&nbsp;Üff!</p>

    <p class="indentmetin">(Oturur ve üstüne başına bakar.)</p>

    <p class="normal">&nbsp;&nbsp;&nbsp;Üstüme başıma da diyecek yokmuş hani! Toz içindeyim, çizmelerim pis, kaç gündür yıkanmadım, saçım başım birbirine girmiş, yeleğime samanlar yapışmış. Hanımefendi beni haydut falan sanmıştır herhâlde.</p>

    <p class="indentmetin">(Esner.)</p>

    <p class="normal">&nbsp;&nbsp;&nbsp;Bu hâlde salona girmek pek de kibar bir davranış olmadı... Ben onun misafiri değil alacaklısıyım, alacaklıların nasıl giyineceğine dair bir kural yok...</p>

    <p class="normal">LUKA</p>

    <p class="indentmetin">(İçeri girer ve votkayı uzatır.)</p>

    <p class="normal">&nbsp;&nbsp;&nbsp;İyice yerleşmişsiniz beyefendi...</p>

    <p class="normal">SMİRNOV</p>

    <p class="indentmetin">(Kızgın.)</p>

    <p class="normal">&nbsp;&nbsp;&nbsp;Ne?</p>

    <p class="normal">LUKA</p>

    <p class="normal">&nbsp;&nbsp;&nbsp;Bir şey yok... Beyefendi... Aslında...</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Kiminle konuştuğunu sanıyorsun! Kapa çeneni!</p>

    <p class="normal">LUKA</p>

    <p class="indentmetin">(Kendi kendine.)</p>

    <p class="normal">&nbsp;&nbsp;&nbsp;Başımıza gelene bak... Bir bu bela eksikti...</p>

    <p class="indentmetin">(Luka çıkar.)</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Sinirim hâlâ geçmedi. O kadar sinirliyim ki her şeyi tuz buz edesim geliyor... Yine kötüleşiyorum</p>

    <p class="indentmetin">(Bağırır.)</p>

    <p class="normal">&nbsp;&nbsp;&nbsp;Hey, buraya bak!</p>

    <p class="h2baslik"><br class="chapter" />
    8. Sahne</p>

    <p class="ortayazi"><span class="idebold">(Popova ve Smirnov.)</span></p>

    <p class="normal">POPOVA</p>

    <p class="indentmetin">(Yere bakarak içeri girer.)</p>

    <p class="normal">&nbsp;&nbsp;&nbsp;Saygıdeğer beyefendi, uzun süreli yalnızlığım boyunca insan sesini unutmuştum. Böyle bağırarak beni rahatsız ediyorsunuz. Sükûnetimi bozmamanızı rica ediyorum.</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Paramı verin gideyim.</p>

    <p class="normal">POPOVA</p>

    <p class="normal">&nbsp;&nbsp;&nbsp;Kaç kere söylemem gerekiyor: Şu anda size verebilecek kadar param yok, öbür gün alacaksınız.</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Peki benim kaç kere söylemem lâzım: Parayı hemen almam gerek. Parayı bugün vermezseniz yarın kendimi asmak zorunda kalacağım.</p>

    <p class="normal">POPOVA</p>

    <p class="normal">&nbsp;&nbsp;&nbsp;Ama bugün size verecek kadar param yok, ne yapabilirim? Çok tuhafsınız.</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Yani şimdi ödeme yapmayacak mısınız? Öyle mi?</p>

    <p class="normal">POPOVA</p>

    <p class="normal">&nbsp;&nbsp;&nbsp;Yapamam...</p>

    <p class="normal">SMİRNOV</p>

    <p class="normal">&nbsp;&nbsp;&nbsp;O zaman ben de paramı alana kadar buraya oturup, hiçbir yere ayrılmıyorum...</p>

    <p class="indentmetin">(Oturur.)</p>

    <p class="normal">&nbsp;&nbsp;&nbsp;Öbür gün mü ödeyeceksiniz? Tamam! Öbür güne kadar böyle oturacağım. İşte böyle...</p>

    <p class="indentmetin">(Hızla kalkar.)</p>

    <p class="normal">&nbsp;&nbsp;&nbsp;Size soruyorum: Benim yarın bankaya borcumu ödemem gerekiyor mu, gerekmiyor mu? Şaka yaptığımı mı sanıyorsunuz?</p>

    <p class="normal">POPOVA</p>

    <p class="normal">&nbsp;&nbsp;&nbsp;Saygıdeğer beyefendi, bağırmamanızı rica ediyorum! Burası ahır değil!</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Size ahırı sormuyorum, yarın bankaya olan borcumu ödemem gerekiyor mu, gerekmiyor mu? Bunu soruyorum!</p>

    <p class="normal">POPOVA</p>

    <p class="normal">&nbsp;&nbsp;&nbsp;Bir hanımefendinin yanında nasıl davranılması gerektiğini bilmiyorsunuz!</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Yanılıyorsunuz bayan, bir hanımefendinin yanında nasıl davranılması gerektiğini bilirim!</p>

    <p class="normal">POPOVA</p>

    <p class="normal">&nbsp;&nbsp;&nbsp;Hayır bilmiyorsunuz! Çok kaba bir insansınız! Saygılı insanlar bir bayanla böyle konuşmaz!</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Şu işe bak! Sizinle nasıl konuşmamı emredersiniz? Fransızca olur mu?</p>

    <p class="indentmetin">(Sinirlenir ve Fransız aksanıyla konuşur.)</p>

    <p class="normal">&nbsp;&nbsp;&nbsp;Madame, je vous prie.<sup class="calibre5"><a href="../Text/ayi_split_030.html#footnote-426-3" id="footnote-426-3-backlink">3</a></sup> Paramı ödemeyerek beni bahtiyar ettiniz. Ah pardon, sizi rahatsız ettim! Hava bugün sizin kadar güzel! Bu üzüntü yüzünüze hiç yakışmıyor!</p>

    <p class="indentmetin">(Eğilerek selam verir.)</p>

    <p class="normal">POPOVA</p>

    <p class="normal">&nbsp;&nbsp;&nbsp;Gülünç oluyorsunuz.</p>

    <p class="normal">SMİRNOV</p>

    <p class="indentmetin">(Taklit eder.)</p>

    <p class="normal">&nbsp;&nbsp;&nbsp;Gülünç oluyorsunuz. Kadınların yanında nasıl davranılacağını bilmiyormuşum! Madam, sizin sandığınızdan çok daha fazla kadın tanıdım ben. Kadınlar yüzünden üç kere düelloda vuruldum, on ikisini ben terk ettim, dokuzu da beni terk etti! Anladınız mı? Aptala döndüğüm, duygularımla hareket ettiğim, çok kibar davrandığım, paramparça olduğum, yerlerde süründüğüm zamanlar oldu... Sevdim, acılar gördüm, ahlar çektim, eridim bittim, tükendim, donakaldım... Deli gibi sevdim, kadınların özgürleşmesi için çene yarıştırdım, servetimin yarısını bu hoş duygu uğrunda harcadım ama bu uşaklık bitti! Artık beni sevgi yönetmiyor! Yetti! Kara gözler, tutkulu gözler, kırmızı dudaklar, gamzeli yanaklar, ay, fısıltılar, ürkek iç çekmeler; bütün bunlara artık yarım kapik bile vermem hanımefendi! Sizi hariç tutuyorum ama en küçüğünden en büyüğüne bütün kadınlar numaracı, yapmacık, dedikoducu, nefret dolu, yalancı, kendini beğenmiş, mızmız, acımasız, mantıksızdır ve bunları göz önüne alırsak...</p>

    <p class="indentmetin">(Alnına vurur.)</p>

    <p class="normal">&nbsp;&nbsp;&nbsp;Açık sözlülüğümü mazur görün, bir serçe bile etek giymiş bir düşünürden on kat daha akıllıdır! Bu şairane yaratıklara bir bakın: Tüle bürünmüş, hafif bir ilahedir sanki, milyonlarca haz verir insana ama ruhuna yakından bakınca ne görüyorsunuz? Bildiğiniz timsah kalbi!</p>

    <p class="indentmetin">(Bir sandalyenin arkalığını tutar ama sandalye çatırdayıp kırılır.)</p>

    <p class="normal">&nbsp;&nbsp;&nbsp;Ama beni en çok çileden çıkartan, timsahın, nedense hoş duyguların tümünü şaheseri, ayrıcalığı ve kendi tekelinde sanmasıdır! Hepsi yerin dibine batsın, kadınlar süs köpeklerinden başka herhangi birini nasıl seveceklerini biliyorlarsa beni ayağımdan şu çiviye asın! Kadınlar aşkta sadece sızlanmayı ve gözyaşı dökmeyi bilir! Erkek acı çekip fedakârlıkta bulunurken kadın bütün aşkını sadece eteklerini sallayarak ve arkasında toplamaya çalışarak gösterir. Başınıza kadın olmak gibi bir talihsizlik gelmiş, dolayısıyla kadın doğasını benden daha iyi bilirsiniz. Bana gerçeği söyleyin: Hayatınızda hiç dürüst, samimi ve sadık bir kadın gördünüz mü? Görmediniz! Sadece bazı yaşlı ve çirkin kadınlar samimi ve sadık olur! Boynuzlu bir kedi ya da beyaz bir çulluk görme ihtimali, sadık bir kadın görme ihtimalinden daha fazladır!</p>

    <p class="normal">POPOVA</p>

    <p class="normal">&nbsp;&nbsp;&nbsp;Peki sizce kim samimi ve aşkına sadık? Erkekler mi?</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Evet, erkekler!</p>

    <p class="normal">POPOVA</p>

    <p class="normal">&nbsp;&nbsp;&nbsp;Erkeklermiş!</p>

    <p class="indentmetin">(Acı acı güler.)</p>

    <p class="normal">&nbsp;&nbsp;&nbsp;Erkekler samimi ve aşkına sadık! Bir yaşıma daha girdim!</p>

    <p class="indentmetin">(Hiddetle.)</p>

    <p class="normal">&nbsp;&nbsp;&nbsp;Ne hakla böyle konuşabiliyorsunuz? Erkekler samimi ve sadıkmış! Geçmişte tanımış olduğum ve bugün tanıdığım erkeklerin arasında en iyisi rahmetli kocamdı... Onu tutkuyla, bütün benliğimle, sadece şefkatli, düşünceli bir kadının sevebileceği gibi seviyordum; ona gençliğimi, mutluluğumu, hayatımı, servetimi verdim; hepsini emrine sundum, bir puta tapar gibi tapındım ona... Ama... Sonra ne oldu? Öldükten sonra masasında bir kutu dolusu aşk mektubu buldum, aklıma geldikçe kahroluyorum. Bir keresinde bir haftalığına gitmişti, gözlerimin içine baka baka başka kadınların peşinden koşmuş, beni aldatmış, paramı sağa sola dağıtmış, duygularımla oynamış... Ben her şeye rağmen ona karşı samimi davrandım ve ona sadık kaldım... O öldü ve ben hâlâ ona sadığım. Kendimi bu dört duvar arasına hapsettim ve ölene kadar yas tutacağım...</p>

    <p class="normal">SMİRNOV</p>

    <p class="indentmetin">(Aşağılar gibi güler.)</p>

    <p class="normal">&nbsp;&nbsp;&nbsp;Yas! Benim kim olduğumu sanıyorsunuz anlamıyorum. Neden bu kara elbiseleri giydiğinizi ve kendinizi dört duvar arasına hapsettiğinizi bilmiyorum sanki! Siz öyle sanın! Bunlar öylesine gizemli, öylesine şiirsel ki! Evinizin önünden geçen herhangi bir askeri okul öğrencisi ya da şair pencerelere bir göz atar ve şöyle düşünür: “Burada kocasına duyduğu aşk yüzünden kendini dört duvar arasına gömmüş gizemli Tamara yaşıyor.” Biliriz biz bu numaraları!</p>

    <p class="normal">POPOVA</p>

    <p class="indentmetin">(Sinirlenir.)</p>

    <p class="normal">&nbsp;&nbsp;&nbsp;Ne diyorsunuz? Ne cüretle bunları söylüyorsunuz?</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Kendinizi diri diri buraya gömmüşsünüz ama burnunuzu pudralamayı ihmal etmemişsiniz!</p>

    <p class="normal">POPOVA</p>

    <p class="normal">&nbsp;&nbsp;&nbsp;Benimle böyle konuşmaya nasıl cüret edebilirsiniz?</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Bağırmayın lütfen. Ben sizin kâhyanız değilim! Bırakın her şeyi açıkça söyleyeyim. Ben kadın değilim ve düşündüklerimi açıkça söylemeye alışkınım! Lütfen bağırmayın!</p>

    <p class="normal">POPOVA</p>

    <p class="normal">&nbsp;&nbsp;&nbsp;Ben bağırmıyorum, siz bağırıyorsunuz! Lütfen rahat bırakın beni!</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Paramı verin gideyim.</p>

    <p class="normal">POPOVA</p>

    <p class="normal">&nbsp;&nbsp;&nbsp;Size para mara vermeyeceğim!</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Hayır, vereceksiniz!</p>

    <p class="normal">POPOVA</p>

    <p class="normal">&nbsp;&nbsp;&nbsp;Sizin gibi kötü yürekli birine beş kuruş vermem! Lütfen beni yalnız bırakır mısınız?</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Ben sizin kocanız ya da nişanlınız değilim. Bana böyle numaralar yapmayın lütfen.</p>

    <p class="indentmetin">(Oturur.)</p>

    <p class="normal">&nbsp;&nbsp;&nbsp;Bundan hiç hoşlanmadım.</p>

    <p class="normal">POPOVA</p>

    <p class="indentmetin">(Sinirden soluğu kesilerek konuşur.)</p>

    <p class="normal">&nbsp;&nbsp;&nbsp;Bir de oturuyor musunuz?</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Evet, oturuyorum.</p>

    <p class="normal">POPOVA</p>

    <p class="normal">&nbsp;&nbsp;&nbsp;Gitmenizi rica ediyorum.</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Paramı verin...</p>

    <p class="indentmetin">(Kendi kendine.)</p>

    <p class="normal">&nbsp;&nbsp;&nbsp;Yine öfkelendim!</p>

    <p class="normal">POPOVA</p>

    <p class="normal">&nbsp;&nbsp;&nbsp;Kendini beğenmiş bir terbiyesizle konuşmak istemiyorum! Lütfen pılınızı pırtınızı toplayıp gidin!</p>

    <p class="indentmetin">(Kısa bir sessizlik olur.)</p>

    <p class="normal">&nbsp;&nbsp;&nbsp;Gitmiyor musunuz?</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Gitmiyorum.</p>

    <p class="normal">POPOVA</p>

    <p class="normal">&nbsp;&nbsp;&nbsp;Öyle mi?</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Öyle.</p>

    <p class="normal">POPOVA</p>

    <p class="normal">&nbsp;&nbsp;&nbsp;Öyle olsun!</p>

    <p class="indentmetin">(Zili çalar.)</p>

    <p class="h2baslik"><br class="chapter" />
    9. Sahne</p>

    <p class="ortayazi"><span class="idebold">(Öncekiler ve Luka.)</span></p>

    <p class="normal">POPOVA</p>

    <p class="normal">&nbsp;&nbsp;&nbsp;Beyefendiye kapıyı gösterir misin?</p>

    <p class="normal">LUKA</p>

    <p class="indentmetin">(Smirnov’a yaklaşır.)</p>

    <p class="normal">&nbsp;&nbsp;&nbsp;Beyefendi, size söylendiği zaman gidin lütfen! Terbiyesizliğe gerek...</p>

    <p class="normal">SMİRNOV</p>

    <p class="indentmetin">(Hızla ayağa kalkar.)</p>

    <p class="normal">&nbsp;&nbsp;&nbsp;Kes sesini! Kiminle konuştuğunu sanıyorsun! Un ufak ederim seni!</p>

    <p class="normal">LUKA</p>

    <p class="indentmetin">(Kalbini tutarak.)</p>

    <p class="normal">&nbsp;&nbsp;&nbsp;Tanrım, koru bizi! Azizler aşkına!</p>

    <p class="indentmetin">(Kendini koltuğa bırakır.)</p>

    <p class="normal">&nbsp;&nbsp;&nbsp;Fenalaşıyorum, nefes alamıyorum!</p>

    <p class="normal">POPOVA</p>

    <p class="normal">&nbsp;&nbsp;&nbsp;Daşa nerede? Daşa!</p>

    <p class="indentmetin">(Bağırır.)</p>

    <p class="normal">&nbsp;&nbsp;&nbsp;Pelageya! Daşa!</p>

    <p class="indentmetin">(Zili çalar.)</p>

    <p class="normal">LUKA</p>

    <p class="normal">&nbsp;&nbsp;&nbsp;Herkes çilek toplamaya gitti... Evde kimse kalmadı... Fenalaşıyorum! Su verin!</p>

    <p class="normal">POPOVA</p>

    <p class="normal">&nbsp;&nbsp;&nbsp;Lütfen pılınızı pırtınızı toplayıp gidin!</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Biraz daha nazik olamaz mısınız?</p>

    <p class="normal">POPOVA</p>

    <p class="indentmetin">(Yumruklarını sıkar ve ayaklarını yere vurur.)</p>

    <p class="normal">&nbsp;&nbsp;&nbsp;Köylünün tekisiniz! Vahşi bir ayısınız! Vahşi! Canavar!</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Ne? Ne dediniz bakayım?</p>

    <p class="normal">POPOVA</p>

    <p class="normal">&nbsp;&nbsp;&nbsp;Vahşi bir ayısınız, canavarsınız dedim!</p>

    <p class="normal">SMİRNOV</p>

    <p class="indentmetin">(Üzerine yürür.)</p>

    <p class="normal">&nbsp;&nbsp;&nbsp;Bana böyle hakaret etme hakkını size kim verdi?</p>

    <p class="normal">POPOVA</p>

    <p class="normal">&nbsp;&nbsp;&nbsp;Hakaret ediyorum işte... Ne olacakmış? Sizden korktuğumu mu sanıyorsunuz?</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Siz de şairane bir varlık olduğunuz için bu hakaretin bedelini ödemekten kurtulacağınızı mı sanıyorsunuz? Öyle mi? Haddinizi aşmayın!</p>

    <p class="normal">LUKA</p>

    <p class="normal">&nbsp;&nbsp;&nbsp;Tanrım, koru bizi! Azizler aşkına! Su!</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Sizi düelloya davet ediyorum!</p>

    <p class="normal">POPOVA</p>

    <p class="normal">&nbsp;&nbsp;&nbsp;Güçlü yumruklarınız, boğa gibi boynunuz olduğu için sizden korkacağımı mı sandınız? Sizin gibi bir cahilden?</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Yine haddinizi aşıyorsunuz! Kadın, zayıf cins bile olsa kimsenin bana hakaret etmesine izin vermem!</p>

    <p class="normal">POPOVA</p>

    <p class="indentmetin">(Smirnov’un sesini bastırmaya çalışır.)</p>

    <p class="normal">&nbsp;&nbsp;&nbsp;Ayı! Ayı! Ayı!</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Yeter! Bundan böyle hakaretlerin cezasını yalnızca erkekler çekmeyecek! Eşitlikse her yerde eşitlik! Lanet olsun! Haddinizi aştınız iyice!</p>

    <p class="normal">POPOVA</p>

    <p class="normal">&nbsp;&nbsp;&nbsp;Düello mu istiyorsunuz? Önden buyurun!</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Hemen geliyorum!</p>

    <p class="normal">POPOVA</p>

    <p class="normal">&nbsp;&nbsp;&nbsp;Kocamdan kalan tabancaları alıp geliyorum...</p>

    <p class="indentmetin">(Hızla çıkar ve hemen geri döner.)</p>

    <p class="normal">&nbsp;&nbsp;&nbsp;Şu bakır rengindeki alnınıza delik açmak büyük bir zevk olacak! Şeytan görsün yüzünüzü!</p>

    <p class="indentmetin">(Çıkar.)</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Onu ördek gibi vuracağım. Ben ne çocuğum ne de sevimli bir köpek yavrusu. Zayıf cins de umurumda bile değil!</p>

    <p class="normal">LUKA</p>

    <p class="normal">&nbsp;&nbsp;&nbsp;Saygıdeğer efendim!</p>

    <p class="indentmetin">(Dizlerinin üstüne çöker.)</p>

    <p class="normal">&nbsp;&nbsp;&nbsp;Benim gibi ihtiyar bir adama acıyın da bir iyilik yapın: Gidin buradan! Korkudan ölecektim, şimdi de düello edeceksiniz!</p>

    <p class="normal">SMİRNOV</p>

    <p class="indentmetin">(Luka’yı dinlemez.)</p>

    <p class="normal">&nbsp;&nbsp;&nbsp;Düello, kadın erkek eşitliği, kadınların kurtuluşu budur işte! Al sana eşitlik! Prensip olarak onu ördek gibi vuracağım! Ne kadınmış ama!</p>

    <p class="indentmetin">(Taklit eder.)</p>

    <p class="normal">&nbsp;&nbsp;&nbsp;“Şeytan görsün yüzünüzü... Alnınıza delik açmak büyük bir zevk olacak...” Vay be, ne kadın! Yüzü kıpkırmızı oldu, gözleri parladı, düelloyu kabul etti! Şerefim üzerine yemin ederim hayatımda ilk defa böyle bir kadın görüyorum...</p>

    <p class="normal">LUKA</p>

    <p class="normal">&nbsp;&nbsp;&nbsp;Gidin beyefendi! Sonsuza dek duacınız olurum!</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Bu kadın! Bu kadını anlıyorum işte! Gerçek bir kadın! Bedbaht değil, miskin değil, ateş gibi, barut gibi, fişek gibi! Onu öldürmek acı olacak!</p>

    <p class="normal">LUKA</p>

    <p class="indentmetin">(Ağlayarak.)</p>

    <p class="normal">&nbsp;&nbsp;&nbsp;Beyefendi gidin lütfen!</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Çok hoşlandım bu kadından! Çok! Gamzelerine rağmen sevdim onu! Alacağımdan bile vazgeçebilirim... Sinirim de geçti... Olağanüstü bir kadın!</p>

    <p class="h2baslik"><br class="chapter" />
    10. Sahne</p>

    <p class="ortayazi"><span class="idebold">(Öncekiler ve Popova.)</span></p>

    <p class="normal">POPOVA</p>

    <p class="indentmetin">(Tabancalarla girer.)</p>

    <p class="normal">&nbsp;&nbsp;&nbsp;İşte tabancalar... Ama düelloya başlamadan bana nasıl ateş edeceğimi göstermeniz gerekiyor... Hayatımda tabanca almadım elime.</p>

    <p class="normal">LUKA</p>

    <p class="normal">&nbsp;&nbsp;&nbsp;Ulu Tanrım acı bize... Gidip arabacıyla bahçıvanı bulayım... Nereden geldi bu bela başımıza?</p>

    <p class="indentmetin">(Çıkar.)</p>

    <p class="normal">SMİRNOV</p>

    <p class="indentmetin">(Tabancaları inceler.)</p>

    <p class="normal">&nbsp;&nbsp;&nbsp;Bakın, birkaç cins tabanca vardır... Düellolarda genellikle kapsüllü Mortimerler kullanılır. Sizin tabancalarınız kovanı otomatik olarak dışarı atan Smith Wesson, revolver... mükemmel tabancalar! Bunlar gibi bir çiftin fiyatı en az doksan ruble... İşte böyle tutacaksınız...</p>

    <p class="indentmetin">(Kendi kendine, alçak sesle.)</p>

    <p class="normal">&nbsp;&nbsp;&nbsp;Gözleri! Ah o gözleri! Yakıp bitirdi beni!</p>

    <p class="normal">POPOVA</p>

    <p class="normal">&nbsp;&nbsp;&nbsp;Böyle mi?</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Evet, öyle... Sonra horozu kaldırırsınız... İşte böyle nişan alırsınız... Başınız yukarıda, kollarınız ileride... İşte böyle... Parmağınızla tetiğe basarsınız. Hepsi bu kadar... Ana kural şudur: Heyecanlanmayın ve nişan alırken acele etmeyin... Elinizi titretmemeye çalışın.</p>

    <p class="normal">POPOVA</p>

    <p class="normal">&nbsp;&nbsp;&nbsp;Anladım... Burası düello yapmak için uygun değil, bahçeye çıkalım.</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Olur. Yalnız sizi uyarayım, ben havaya ateş edeceğim.</p>

    <p class="normal">POPOVA</p>

    <p class="normal">&nbsp;&nbsp;&nbsp;Bu da nereden çıktı! Neden?</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Çünkü... Çünkü... Ben öyle istiyorum!</p>

    <p class="normal">POPOVA</p>

    <p class="normal">&nbsp;&nbsp;&nbsp;Korktunuz mu yoksa? Aa! Hayır beyefendi bu işten kaçamazsınız! Lütfen beni takip edin! Alnınıza bir delik açmadan sakinleşemem... O alından öyle nefret ediyorum ki! Korktunuz mu?</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Evet, korktum.</p>

    <p class="normal">POPOVA</p>

    <p class="normal">&nbsp;&nbsp;&nbsp;Yalan söylüyorsunuz! Neden düello etmek istemiyorsunuz?</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Çünkü... Çünkü ben... Sizden çok hoşlandım.</p>

    <p class="normal">POPOVA</p>

    <p class="indentmetin">(Acı acı güler.)</p>

    <p class="normal">&nbsp;&nbsp;&nbsp;Benden hoşlanmışmış! Bunu söylemeye cesaret ediyor bir de!</p>

    <p class="indentmetin">(Kapıyı gösterir.)</p>

    <p class="normal">&nbsp;&nbsp;&nbsp;Gidebilirsiniz!</p>

    <p class="normal">SMİRNOV</p>

    <p class="indentmetin">(Hiçbir şey söylemeden tabancayı bırakır, şapkasını alır ve yürümeye başlar; kapının yanında durur, yarım dakika boyunca hiçbir şey söylemeden bakışırlar; çekinerek Popova’ya yaklaşır ve konuşmaya başlar.)</p>

    <p class="normal">&nbsp;&nbsp;&nbsp;Beni dinleyin... Bana hâlâ kızgın mısınız? Ben de çok kızgınım ama anlarsınız... Nasıl söylesem... İşin doğrusu... Görüyorsunuz... Böyle bir olayda... Aslında...</p>

    <p class="indentmetin">(Bağırır.)</p>

    <p class="normal">&nbsp;&nbsp;&nbsp;Sizden hoşlandıysam suç benim mi?</p>

    <p class="indentmetin">(Sandalyenin arkalığını tutar ama sandalye çatırdar ve kırılır.)</p>

    <p class="normal">&nbsp;&nbsp;&nbsp;Kahretsin, mobilyalarınız da ne kadar narinmiş! Sizden çok hoşlandım! Anlıyor musunuz? Âşık olmak üzereyim!</p>

    <p class="normal">POPOVA</p>

    <p class="normal">&nbsp;&nbsp;&nbsp;Gidin başımdan! Sizden nefret ediyorum!</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Tanrım, ne kadın! Böylesine hiç rastlamadım! Tanrım, ne oldu bana! Fare gibi kapana kısıldım!</p>

    <p class="normal">POPOVA</p>

    <p class="normal">&nbsp;&nbsp;&nbsp;Defolun gidin, yoksa vururum!</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Vurun! Bu olağanüstü gözlerin bakışları altında küçücük, kadife gibi ellerin tuttuğu tabancadan çıkan kurşunla ölmenin beni ne kadar mesut edeceğini anlayamazsınız... Deliye döndüm! Düşünün ve karar verin, çünkü şimdi gidersem birbirimizi bir daha hiç göremeyeceğiz! Kararınızı verin... Ben soylu, dürüst bir adamım, yıllık on bin gelirim var... Havaya attığınız bir kapiği tam ortasından vururum... Mükemmel atlarım var... Benimle evlenir misiniz?</p>

    <p class="normal">POPOVA</p>

    <p class="indentmetin">(Hiddetle tabancayı sallayarak.)</p>

    <p class="normal">&nbsp;&nbsp;&nbsp;Yeter artık! Düelloya!</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Deliye döndüm... Hiçbir şey anlamıyorum...</p>

    <p class="indentmetin">(Bağırır.)</p>

    <p class="normal">&nbsp;&nbsp;&nbsp;Kimse yok mu? Su getirin!</p>

    <p class="normal">POPOVA</p>

    <p class="indentmetin">(Bağırır.)</p>

    <p class="normal">&nbsp;&nbsp;&nbsp;Düelloya!</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Aklımı kaybettim, deli gibi âşık oldum!</p>

    <p class="indentmetin">(Popova’nın elini sıkıca yakalar, Popova acıdan çığlık atar.)</p>

    <p class="normal">&nbsp;&nbsp;&nbsp;Sizi seviyorum.</p>

    <p class="indentmetin">(Dizlerinin üstüne çöker.)</p>

    <p class="normal">&nbsp;&nbsp;&nbsp;Daha önce hiç kimseyi sevmediğim kadar seviyorum! On iki kadını ben terk ettim, dokuzu beni bıraktı ama bir tanesini bile sizi sevdiğim kadar sevmedim... Yanıyorum, eriyip bitiyorum... Dizlerimin üzerine çöktüm, size evlenme teklif ediyorum... Utanıyorum, yüzüm kızarıyor! Beş yıldır âşık olmamıştım, aşka tövbe etmiştim ama sanki o tövbeyi eden ben değilmişim gibi birdenbire size âşık oldum! Benimle evlenir misiniz? Evet mi hayır mı? İstemiyor musunuz? Kabul etmek zorunda değilsiniz!</p>

    <p class="indentmetin">(Ayağa kalkar ve hızlıca kapıya doğru ilerler).</p>

    <p class="normal">POPOVA</p>

    <p class="normal">&nbsp;&nbsp;&nbsp;Bekleyin...</p>

    <p class="normal">SMİRNOV</p>

    <p class="indentmetin">(Durur.)</p>

    <p class="normal">&nbsp;&nbsp;&nbsp;Efendim?</p>

    <p class="normal">POPOVA</p>

    <p class="normal">&nbsp;&nbsp;&nbsp;Bir şey yok gidebilirsiniz ya da durun... Hayır, gidin! Sizden nefret ediyorum! Ya da hayır, gitmeyin! Ah, ne kadar kızgınım bir bilseniz!</p>

    <p class="indentmetin">(Tabancayı masaya bırakır.)</p>

    <p class="normal">&nbsp;&nbsp;&nbsp;Bu pis şeyi tutmaktan parmaklarım uyuştu...</p>

    <p class="indentmetin">(Sinirden şalını yırtar.)</p>

    <p class="normal">&nbsp;&nbsp;&nbsp;Niye hâlâ duruyorsunuz? Defolun!</p>

    <p class="normal">SMİRNOV</p>

    <p class="normal">&nbsp;&nbsp;&nbsp;Elveda.</p>

    <p class="normal">POPOVA</p>

    <p class="normal">&nbsp;&nbsp;&nbsp;Evet, evet, gidin!</p>

    <p class="indentmetin">(Bağırır.)</p>

    <p class="normal">&nbsp;&nbsp;&nbsp;Nereye gidiyorsunuz? Bekleyin... Hayır gidin. Ah çok kızgınım! Yaklaşmayın, yaklaşmayın!</p>

    <p class="normal">SMİRNOV</p>

    <p class="indentmetin">(Popova’ya yaklaşır.)</p>

    <p class="normal">&nbsp;&nbsp;&nbsp;Ben de kendime kızıyorum! Âşık oldum, lise öğrencisi gibi diz çöktüm... Gözyaşı döktüm...</p>

    <p class="indentmetin">(Sertçe.)</p>

    <p class="normal">&nbsp;&nbsp;&nbsp;Sizi seviyorum! Sizi sevmek ne işime yarayacaksa! Yarın bankaya borcumu ödemem gerekiyor, hasat başladı, siz ise burada...</p>

    <p class="indentmetin">(Beline sarılır.)</p>

    <p class="normal">&nbsp;&nbsp;&nbsp;Bunun için kendimi hiç affetmeyeceğim...</p>

    <p class="normal">POPOVA</p>

    <p class="normal">&nbsp;&nbsp;&nbsp;Çekilin! Çekin ellerinizi! Sizden... Nefret ediyorum! Bu ne cüret!</p>

    <p class="indentmetin">(YUzun uzun öpüşürler.)</p>

    <p class="h2baslik"><br class="chapter" />
    11. Sahne</p>

    <p class="ortayazi"><span class="idebold">(Öncekiler, elinde baltayla Luka, elinde orakla bahçıvan, elinde tırmıkla arabacı, elinde sopayla işçi.)</span></p>

    <p class="normal">LUKA</p>

    <p class="indentmetin">(Öpüşürlerken görür.)</p>

    <p class="normal">&nbsp;&nbsp;&nbsp;Tanrım sen bizi koru!</p>

    <p class="indentmetin">(YKısa bir sessizlik olur.)</p>

    <p class="normal">POPOVA</p>

    <p class="indentmetin">(Yere bakarak.)</p>

    <p class="normal">&nbsp;&nbsp;&nbsp;Luka, ahırdakilere söyle de bugün Tobi’ye hiç yulaf vermesinler.</p>

    <p class="normal">&nbsp;</p>

    <p class="resim">Perde</p>
  </div>
</body>
</html>
