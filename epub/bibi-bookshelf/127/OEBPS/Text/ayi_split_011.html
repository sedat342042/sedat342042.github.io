<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>insanca.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal">&nbsp;</p>

    <p class="normal">&nbsp;</p>

    <p class="indentmetin">Bir taşra tiyatrosunun gösterişsiz sahnesi. Sağ tarafta boyasız, üstünkörü yapılmış, soyunma odalarına açılan kapılar; sahnenin sol ve arka tarafı işe yaramaz çer çöple kaplıdır. Sahnenin ortasında ters dönmüş bir tabure. Gece. Karanlık.</p>

    <p class="h2baslik"><br class="chapter" />
    1. Sahne</p>

    <p class="ortayazi"><span class="idebold">(Svetlovidov üzerinde Kalkhas<sup class="calibre5"><a href="../Text/ayi_split_030.html#footnote-426-2" id="footnote-426-2-backlink">2</a></sup> kostümü, elinde mumla soyunma odasından çıkar ve kahkaha atar.)</span></p>

    <p class="normal">SVETLOVİDOV</p>

    <p class="normal">&nbsp;&nbsp;&nbsp;Şu işe bak! Ne denir buna! Soyunma odasında uyuya kalmışım! Oyun çoktan bitmiş, tiyatro boşalmış, bense hiçbir şey olmamış gibi içeride horlamışım. Ah koca kafalı ihtiyar, ah koca kafalı seni! Kocamış bir köpekten farkın yok! O kadar içtin ki oturduğun yerde sızıp kaldın! Ne zekice ama! Aferin sana!</p>

    <p class="indentmetin">(Bağırır.)</p>

    <p class="normal">&nbsp;&nbsp;&nbsp;Yegorka, Yegorka seni iblis! Petruşka! Kesin uyuyakalmıştır, top patlasa uyanmaz bu iblisler! Yegorka!</p>

    <p class="indentmetin">(Tabureyi düzeltip oturur ve mumu yere koyar.)</p>

    <p class="normal">&nbsp;&nbsp;&nbsp;Çıt yok, sadece sesimin yankısı... Yegorka ve Petruşka bugün gelip benden iyi çalışmaları karşılığı üç ruble aldılar ama şimdi ortada yoklar. Gitmişler; herhâlde tiyatronun kapısını da kilitlemiştir alçaklar...</p>

    <p class="indentmetin">(Başını çevirir.)</p>

    <p class="normal">&nbsp;&nbsp;&nbsp;Sarhoş olmuşum! Üff! Yardım gösterisi hatırına bugün kaç şarap, kaç bira içtim Tanrım! Bütün vücudum yanıyor, ağzımın içinde de yirmi dil var sanki... İğrenç...</p>

    <p class="indentmetin">(Kısa bir sessizlik olur.)</p>

    <p class="normal">&nbsp;&nbsp;&nbsp;Aptallık... Bu yaşlı ahmak sarhoş oldu ve neye sevindiği için içtiğini bile bilmiyor... Üff, Tanrım!.. Belim ağrıyor, başım çatlıyor, her tarafım üşüyor, ruhumsa bir mahzen kadar soğuk ve karanlık. Tanrı cezanı versin, sağlığına acımasan bile en azından yaşını düşünmeliydin Soytarı İvanıç...</p>

    <p class="indentmetin">(Kısa bir sessizlik olur.)</p>

    <p class="normal">&nbsp;&nbsp;&nbsp;Yaşlandım artık! Kurnazlık da etsem, cesur görünmeye de çalışsam, aptalı da oynasam yaşamım geçti gitti artık... Tam altmış sekiz yıl, saygılarımla! Geri gelmeyecek... Bütün şişeyi içtim, dibinde biraz kaldı... Birkaç damla... İşte böyle... Durum bu Vasyuşa... İstesen de istemesen de ölü adam rolünü prova etmenin vakti geldi. Ölüm çok yakınında artık...</p>

    <p class="indentmetin">(İleriye bakar.)</p>

    <p class="normal">&nbsp;&nbsp;&nbsp;Kırk beş yıldır sahnedeyim bir tiyatroyu ilk defa geceleyin görüyorum... Evet ilk defa... Tanrı canımı alsın, çok enteresan...</p>

    <p class="indentmetin">(Sahnenin önüne yaklaşır.)</p>

    <p class="normal">&nbsp;&nbsp;&nbsp;Hiçbir şey görünmüyor... Biraz suflör bölmesi... İşte nota sehpası, masa... Onlar dışında her yer karanlık! İçinde ölümün bile saklanabileceği, mezara benzeyen, dipsiz bir çukur... Bırr!... Soğuk... Salonda, şömine bacalarından içeriye giren rüzgâr gibi bir rüzgâr esiyor. Tam ruh çağırılacak yer! Çok ürkütücü... Lanet olsun... İçim ürperdi...</p>

    <p class="indentmetin">(Bağırır.)</p>

    <p class="normal">&nbsp;&nbsp;&nbsp;Yegorka! Petruşka! Neredesiniz Tanrı’nın belaları! Neden aklıma böyle uğursuz şeyler geliyor? Tanrım, böyle şeyler söylemeyi bırakmalısın, içmeyi bırakmalısın, yaşlandın artık, ölmek üzeresin... İnsanlar altmış sekiz yaşında gece duasına giderler, ölüme hazırlanırlar, ya sen ne yapıyorsun?.. Tanrım! Ahlaksız sözler, sarhoş bir beden, bu soytarı kostümü... Bakılacak gibi değil! Gidip üstümü değiştireyim... Korkunç! Bütün gece burada böyle oturursam korkudan ölebilirim...</p>

    <p class="indentmetin">(Soyunma odasına gider. Svetlovidov odasına giderken sahnenin en arka tarafındaki soyunma odasının kapısında beyaz geceliğiyle Nikita İvanıç görünür.)</p>

    <p class="h2baslik"><br class="chapter" />
    2. Sahne</p>

    <p class="ortayazi"><span class="idebold">(Svetlovidov ve Nikita İvanıç.)</span></p>

    <p class="normal">SVETLOVİDOV</p>

    <p class="indentmetin">(Nikita İvanıç’ı görünce korkudan çığlık atar ve geri geri gider.)</p>

    <p class="normal">&nbsp;&nbsp;&nbsp;Kimsin sen? Nereden çıktın?</p>

    <p class="indentmetin">(Ayağını yere vurur.)</p>

    <p class="normal">&nbsp;&nbsp;&nbsp;Kimsin?</p>

    <p class="normal">NİKİTA İVANIÇ</p>

    <p class="normal">&nbsp;&nbsp;&nbsp;Benim efendim!</p>

    <p class="normal">SVETLOVİDOV</p>

    <p class="normal">&nbsp;&nbsp;&nbsp;Sen kimsin?</p>

    <p class="normal">NİKİTA İVANIÇ</p>

    <p class="indentmetin">(Yavaşça Svetlovidov’a yaklaşır.)</p>

    <p class="normal">&nbsp;&nbsp;&nbsp;Benim efendim, suflör Nikita İvanıç... Benim Vasil Vasiliç!</p>

    <p class="normal">SVETLOVİDOV</p>

    <p class="indentmetin">(Bitap bir hâlde kendini tabureye atar, zorlukla nefes alır, tüm vücudu titrer.)</p>

    <p class="normal">&nbsp;&nbsp;&nbsp;Tanrım! Kim bu? Sen... Sen misin Nikituşka? Ne... Neden geldin buraya?</p>

    <p class="normal">NİKİTA İVANIÇ</p>

    <p class="normal">&nbsp;&nbsp;&nbsp;Geceleri buradaki soyunma odasında kalıyorum efendim. Lütfen Aleksey Fomiç’e söylemeyin efendim... Tanrı şahidim olsun kalacak başka yerim yok efendim...</p>

    <p class="normal">SVETLOVİDOV</p>

    <p class="normal">&nbsp;&nbsp;&nbsp;Sensin demek Nikituşka... Tanrı’ya şükür! On altı kere sahneye çağırdılar, üç tane çelenk ve daha bir sürü şey verdiler... Hepsi çok coşkuluydu ama bir tanesi bile bu sarhoş ihtiyarı uyandırıp evine bırakmadı... Ben yaşlı bir adamım Nikituşka... Altmış sekiz yaşındayım... Hastayım! Kalbim iyice yoruldu...</p>

    <p class="indentmetin">(Başını suflörün omzuna yaslayıp ağlar.)</p>

    <p class="normal">&nbsp;&nbsp;&nbsp;Gitme Nikituşka... Yaşlıyım, güçsüzüm, ölmek üzereyim... Korkunç bir şey bu! Korkunç...</p>

    <p class="normal">NİKİTA İVANIÇ</p>

    <p class="indentmetin">(Şefkat ve saygıyla.)</p>

    <p class="normal">&nbsp;&nbsp;&nbsp;Vasil Vasiliç, eve gitseniz daha iyi olur efendim!</p>

    <p class="normal">SVETLOVİDOV</p>

    <p class="normal">&nbsp;&nbsp;&nbsp;Eve gitmeyeceğim! Benim evim yok. Yok! Yok! Yok!</p>

    <p class="normal">NİKİTA İVANIÇ</p>

    <p class="normal">&nbsp;&nbsp;&nbsp;Tanrım! Nerede yaşadığınızı unuttunuz mu yoksa?</p>

    <p class="normal">SVETLOVİDOV</p>

    <p class="normal">&nbsp;&nbsp;&nbsp;Oraya gitmek istemiyorum, istemiyorum! Orada tek başımayım... Kimsem yok Nikituşka, ne bir akrabam, ne karım, ne de çocuğum... Tarlalarda esen rüzgâr kadar yalnızım... Ölsem arkamdan adımı anacak kimse yok... Tek başına kalmak korkunç... Beni teselli edecek, kucaklayacak, sarhoş olduğumda yatağa yatıracak kimsem yok... Kime aidim? Kimin bana ihtiyacı var? Kim beni seviyor? Kimse beni sevmiyor Nikituşka!</p>

    <p class="normal">NİKİTA İVANIÇ</p>

    <p class="indentmetin">(Ağlayarak.)</p>

    <p class="normal">&nbsp;&nbsp;&nbsp;İzleyicileriniz sizi seviyor Vasil Vasiliç!</p>

    <p class="normal">SVETLOVİDOV</p>

    <p class="normal">&nbsp;&nbsp;&nbsp;İzleyicilerim gitti, uykuya dalıp soytarılarını unuttular bile! Hayır kimsenin bana ihtiyacı yok, kimse beni sevmiyor... Ne karım ne de çocuğum var...</p>

    <p class="normal">NİKİTA İVANIÇ</p>

    <p class="normal">&nbsp;&nbsp;&nbsp;Bu kadar üzülmeyin...</p>

    <p class="normal">SVETLOVİDOV</p>

    <p class="normal">&nbsp;&nbsp;&nbsp;Ben de insanım, hâlâ hayattayım, damarlarımda kan dolaşıyor, su değil... Ben soyluyum Nikituşka, aristokrat bir aileden geliyorum... Bu çukura düşmeden önce ordudaydım, topçuydum... Çok da yiğit bir delikanlıydım, yakışıklı, dürüst, cesur, tutkulu! Tanrım, bunların hepsi nereye gitti? Peki sonra nasıl oyuncu oldum Nikituşka?</p>

    <p class="indentmetin">(Suflör’ün eline tutunarak ayağa kalkar.)</p>

    <p class="normal">&nbsp;&nbsp;&nbsp;Nereye gitti o eski günler, neredeler şimdi? Tanrım! Biraz önce şu çukura baktım da her şey yeniden aklıma geldi, her şey! Bu çukur hayatımın kırk beş yılını aldı götürdü ama ne hayat Nikituşka! Şimdi bu çukura bakıyorum da her şeyi senin yüzünü gördüğüm kadar açıkça görüyorum. Gençliğin şevki, inanç, tutku, kadınların aşkı! Kadınlar Nikituşka!</p>

    <p class="normal">NİKİTA İVANIÇ</p>

    <p class="normal">&nbsp;&nbsp;&nbsp;Vasil Vasiliç, artık yatmaya gidin isterseniz efendim!</p>

    <p class="normal">SVETLOVİDOV</p>

    <p class="normal">&nbsp;&nbsp;&nbsp;Genç bir aktörken, içime o ateş yeni düşmüşken, bir kadının sahnedeki oyunumu seyredip bana âşık olduğunu hatırlıyorum... Zarif, uzun boylu, genç, masum, yaz sabahları söken şafak kadar ateşli bir kadındı. O mavi gözleri, güzel gülüşü geceleri gündüze çevirirdi. Denizin dalgaları kayalara karşı koyamaz, ama onun saçının dalgaları kayaları, buz dağlarını, kar kütlelerini bile parçalardı. Hatırlıyorum, bir keresinde şimdi senin karşında durduğum gibi onun karşısında durmuştum... Hayatımın en güzel anıydı, bana öyle bir bakmıştı ki o bakışları mezarda bile unutmayacağım... Şefkatli, yumuşak, derin, gençliğin ışıltısıyla dolu bakışlar. Kendimden geçtim, önünde diz çöktüm, mutluluk dilendim...</p>

    <p class="indentmetin">(Sesini alçaltarak devam eder.)</p>

    <p class="normal">&nbsp;&nbsp;&nbsp;Ama o... o şöyle dedi: Sahneyi bırak! Sah-ne-yi-bı-rak!.. Anlıyor musun? Bir aktörü sevebilirmiş ama asla bir aktörle evlenmezmiş... Hatırlıyorum da... Kötü, soytarı gibi bir roldeydim... Oynadım ve o gün gözlerim açıldı... Sanatın kutsal bir şey olmadığını, hezeyan ve aldatma olduğunu, benim de bir köle, yabancıların boş zamanlarında oynadığı bir oyuncak, soytarı, şaklaban olduğumu anladım. Seyircilerin gerçek yüzlerini gördüm. O günden beri alkışlarına, verdikleri çelenklere, coşkularına inanmıyorum... Evet Nikituşka! Beni alkışlıyorlar, bir rubleye fotoğraflarımı alıyorlar ama onlar için bir yabancıyım; çamurdan, zenginlerle düşüp kalkan bir fahişeden farkım yok! Gösteriş yapmak için benimle tanışmak isterler, ama kız kardeşleriyle, kızlarıyla evlenmeme izin verecek kadar alçakgönüllü olamazlar... Onlara inanmıyorum!</p>

    <p class="indentmetin">(Tabureye oturur.)</p>

    <p class="normal">&nbsp;&nbsp;&nbsp;İnanmıyorum!</p>

    <p class="normal">NİKİTA İVANIÇ</p>

    <p class="normal">&nbsp;&nbsp;&nbsp;Yüzünüz bembeyaz oldu Vasil Vasiliç! Korkutuyorsunuz beni... Lütfen artık evinize gidin efendim!</p>

    <p class="normal">SVETLOVİDOV</p>

    <p class="normal">&nbsp;&nbsp;&nbsp;Evet, gözlerim açıldı Nikituşka... Ama bu aydınlanma bana pahalıya patladı! O olaydan... O kızdan sonra boş bir şişe gibi sallanmaya, amaçsızca, geleceği düşünmeden yaşamaya başladım... Soytarı, şaklaban rollerini oynadım, maskaralıklar yaptım, aklımı yitirdim, aslında çok iyi, çok yetenekli bir aktördüm! Yeteneğimi gömdüm, konuşmamı bozdum ve bayağılaştırdım, görünüşümü mahvettim... Bu kara çukur beni yiyip yuttu! Daha önce hissetmemiştim ama bugün... Uyanıp geriye baktığımda, geçen altmış sekiz yılı gördüm. O an yaşlandığımı anladım! Şarkı söylendi ve bitti!</p>

    <p class="indentmetin">(Hıçkırarak ağlar.)</p>

    <p class="normal">&nbsp;&nbsp;&nbsp;Şarkı bitti!</p>

    <p class="normal">NİKİTA İVANIÇ</p>

    <p class="normal">&nbsp;&nbsp;&nbsp;Vasil Vasiliç! Babacığım! Dostum... Sakin olun... Tanrım!</p>

    <p class="indentmetin">(Bağırır.)</p>

    <p class="normal">&nbsp;&nbsp;&nbsp;Petruşka! Yegorka!</p>

    <p class="normal">SVETLOVİDOV</p>

    <p class="normal">&nbsp;&nbsp;&nbsp;Aslında ne kadar yetenekli, ne kadar güçlüydüm! Nasıl konuştuğumu, ne kadar duygusal ve dokunaklı olduğumu, bu göğüste...</p>

    <p class="indentmetin">(Göğsüne vurur.)</p>

    <p class="normal">&nbsp;&nbsp;&nbsp;Kaç tel olduğunu hayal bile edemezsin! Soluğun kesilir! Dinle şunu... Dur, bir nefesimi ayarlayayım... “Godunov”dan bir parça:</p>

    <p class="indentmetin">&nbsp;</p>

    <p class="indentmetin">“Korkunç İvan’ın ruhu beni evlat edindi,</p>

    <p class="indentmetin">Mezarından kalktı ve bana Dimitri adını verdi.</p>

    <p class="indentmetin">İşte bu ruh, halkı etrafıma toplayıp ayaklandırdı.</p>

    <p class="indentmetin">Bu ruh, Boris’i benim elimle</p>

    <p class="indentmetin">Kurban olmaya mahkûm etti.</p>

    <p class="indentmetin">Ben çareviçim. Gururlu bir Leh kızı karşısında</p>

    <p class="indentmetin">Kendimi bunca küçülttüğüm için utanıyorum.”</p>

    <p class="indentmetin">&nbsp;</p>

    <p class="normal">&nbsp;&nbsp;&nbsp;Nasıl, kötü müydü?</p>

    <p class="indentmetin">(Heyecanla.)</p>

    <p class="normal">&nbsp;&nbsp;&nbsp;Şimdi de Kral Lear’dan bir parça... Kapkara bir gökyüzü hayal et; yağmur yağıyor, gök gürlüyor: Gürrr!... Yıldırımlar: Vızzz!.. Göğü yarıyor ve işte:</p>

    <p class="indentmetin">&nbsp;</p>

    <p class="indentmetin">"Es rüzgâr! Yanakların çatlayana kadar es!</p>

    <p class="indentmetin">Çağlayanlar gibi yağ yağmur ve kasırgalar estir</p>

    <p class="indentmetin">Çan kulelerimizi yıkana, rüzgârgüllerimizi boğana kadar!</p>

    <p class="indentmetin">Siz, insanı çıldırtan cehennem ateşleri,</p>

    <p class="indentmetin">Ağaçları yıkan yıldırımların gururlu habercileri,</p>

    <p class="indentmetin">Beyaz başımı alazlayın! Ve sen her şeyi titreten gök gürültüsü,</p>

    <p class="indentmetin">Yer yuvarlağını dümdüz et!</p>

    <p class="indentmetin">Doğanın toprağını çatlat, dağılsın dört bir yana</p>

    <p class="indentmetin">İnsanı nankörleştiren nimetler!”</p>

    <p class="indentmetin">&nbsp;</p>

    <p class="indentmetin">(Sabırsızca.)</p>

    <p class="normal">&nbsp;&nbsp;&nbsp;Şimdi de soytarı repliği.</p>

    <p class="indentmetin">(Ayağını yere vurur.)</p>

    <p class="normal">&nbsp;&nbsp;&nbsp;Çabuk gel soytarıyı oyna! Vaktim kalmadı!</p>

    <p class="normal">NİKİTA İVANIÇ</p>

    <p class="indentmetin">(Soytarıyı oynar.)</p>

    <p class="normal">&nbsp;&nbsp;&nbsp;“Neyin var dostum? Yağmurun altında titreyeceğine içeri gelsen daha iyi olmaz mı? Açıkçası amca, kızlarınla daha iyi geçinmelisin. Böyle bir gece ne aptala ne akıllıya yarar.”</p>

    <p class="normal">SVETLOVİDOV</p>

    <p class="indentmetin">&nbsp;</p>

    <p class="indentmetin">“Tüm gücünle kükre!</p>

    <p class="indentmetin">Es, yağ, gürle ve yak!</p>

    <p class="indentmetin">Bana acıyan kim? Ateş ve rüzgâr</p>

    <p class="indentmetin">Ve gök gürültüsü ve yağmur – kızlarım değil</p>

    <p class="indentmetin">Size zalimce yaklaşmıyorum:</p>

    <p class="indentmetin">Size sağlığımda çarlık vermedim,</p>

    <p class="indentmetin">Size çocuklarım demedim.”</p>

    <p class="indentmetin">&nbsp;</p>

    <p class="normal">&nbsp;&nbsp;&nbsp;Güç! Yetenek! Sanatçılık! Hâlâ bir şeyler var... Hâlâ hepsi yerinde... Eski günlerdeki gibi... Şimdi de</p>

    <p class="indentmetin">(Sevinç içinde bir kahkaha atar.)</p>

    <p class="normal">&nbsp;&nbsp;&nbsp;Hamlet’ten bir bölüm. Tamam, başlıyorum... Nasıldı? Hah, şöyle.</p>

    <p class="indentmetin">(Hamlet’i oynar.)</p>

    <p class="normal">&nbsp;&nbsp;&nbsp;“Hah işte flavtalar! Bana flavtanı ver!</p>

    <p class="indentmetin">(Nikita İvanıç’a.)</p>

    <p class="normal">&nbsp;&nbsp;&nbsp;Peşimden ayrılmıyordunuz galiba.”</p>

    <p class="normal">NİKİTA İVANIÇ</p>

    <p class="normal">&nbsp;&nbsp;&nbsp;“İnanın prensim, size olan sevgimden ve krala duyduğum bağlılıktan dolayı.”</p>

    <p class="normal">SVETLOVİDOV</p>

    <p class="normal">&nbsp;&nbsp;&nbsp;“Hiçbir şey anlamadım. Bana bir şeyler çal.”</p>

    <p class="normal">NİKİTA İVANIÇ</p>

    <p class="normal">&nbsp;&nbsp;&nbsp;“Çalamam prensim.”</p>

    <p class="normal">SVETLOVİDOV</p>

    <p class="normal">&nbsp;&nbsp;&nbsp;“Rica ediyorum, lütfen!”</p>

    <p class="normal">NİKİTA İVANIÇ</p>

    <p class="normal">&nbsp;&nbsp;&nbsp;“Gerçekten çalamam prensim!”</p>

    <p class="normal">SVETLOVİDOV</p>

    <p class="normal">&nbsp;&nbsp;&nbsp;“Tanrı aşkına çal!”</p>

    <p class="normal">NİKİTA İVANIÇ</p>

    <p class="normal">&nbsp;&nbsp;&nbsp;“Flavta çalmayı bilmiyorum.”</p>

    <p class="normal">SVETLOVİDOV</p>

    <p class="normal">&nbsp;&nbsp;&nbsp;“Yalan söylemek kadar kolay. Flavtayı şöyle tut, dudaklarını buraya, parmaklarını şuraya koy – ve çalmaya başla.”</p>

    <p class="normal">NİKİTA İVANIÇ</p>

    <p class="normal">&nbsp;&nbsp;&nbsp;“Hiç şarkı bilmiyorum.”</p>

    <p class="normal">SVETLOVİDOV</p>

    <p class="normal">&nbsp;&nbsp;&nbsp;“O zaman kendine sor: Bana ne gözle bakıyorsun? Benim ruhumu çalmak istiyorsun ama flavtayla çalınacak bir şarkı bile bilmiyorsun. Yoksa ben bu flavtadan daha kötü, daha basit miyim? Benim için istediğini düşünebilirsin ama şunu aklından çıkarma: Bana işkence edebilirsin ama beni çalamazsın!”</p>

    <p class="indentmetin">(Kahkaha atar ve alkışlar.)</p>

    <p class="normal">&nbsp;&nbsp;&nbsp;Bravo! Bir daha! Bravo! Kim yaşlıymış? Yaşlı falan değilim! Damarlarımda oluk gibi güç akıyor; gençlik bu, dirilik, hayat! Yeteneğin olduğu yerde yaşlılık yoktur Nikituşka! Afallamış gibisin Nikituşka! Aklını mı yitirdin? Bekle biraz, kendime geleyim... Tanrım! Şunu dinle, hiç bu kadar yumuşak, bu kadar ince bir şey, böyle bir müzik duydun mu? Şşt!</p>

    <p class="indentmetin">&nbsp;</p>

    <p class="indentmetin">“Sessiz bir Ukrayna gecesi.</p>

    <p class="indentmetin">Gökyüzü açık, yıldızlar parlıyor.</p>

    <p class="indentmetin">Üzerine uyuşukluk çökmüş</p>

    <p class="indentmetin">Rüzgâr istemiyor. Sadece hafifçe sallansın</p>

    <p class="indentmetin">Akkavakların yaprakları...”</p>

    <p class="indentmetin">&nbsp;</p>

    <p class="indentmetin">(Kapı açılır.)</p>

    <p class="normal">&nbsp;&nbsp;&nbsp;Kim o?</p>

    <p class="normal">NİKİTA İVANIÇ</p>

    <p class="normal">&nbsp;&nbsp;&nbsp;Petruşka ve Yegorka geldi herhâlde... Çok yeteneklisiniz Vasil Vasiliç, çok yetenekli!</p>

    <p class="normal">SVETLOVİDOV</p>

    <p class="indentmetin">(Sesin geldiği tarafa dönüp bağırır.)</p>

    <p class="normal">&nbsp;&nbsp;&nbsp;Buradayız çocuklar!</p>

    <p class="indentmetin">(Nikita İvanıç’a.)</p>

    <p class="normal">&nbsp;&nbsp;&nbsp;Gidip giyinelim... Yaşlılık diye bir şey yoktur, bunların hepsi saçmalık.</p>

    <p class="indentmetin">(Sevinçle kahkaha atar.)</p>

    <p class="normal">&nbsp;&nbsp;&nbsp;Sen neden ağlıyorsun? Zavallı küçüğüm, neyin var? Hiç hoş değil! Hayır dostum, öyle bakma! Neden öyle bakıyorsun?</p>

    <p class="indentmetin">(Gözyaşları içinde İvanıç’a sarılır.)</p>

    <p class="normal">&nbsp;&nbsp;&nbsp;Ağlamamalısın... Sanatın, yeteneğin olduğu yerde yaşlılık, yalnızlık ya da hastalık diye bir şey yoktur, ölüm ise kısmen vardır...</p>

    <p class="indentmetin">(Ağlar.)</p>

    <p class="normal">&nbsp;&nbsp;&nbsp;Yok Nikituşka, bizim şarkımız söylendi ve bitti... Yeteneğim kaldı mı benim? Sıkılmış limon, saçak buzu, paslı bir çivi gibiyim, sen ise Nikituşka yaşlı tiyatro faresisin, suflörsün... Hadi gidelim!</p>

    <p class="indentmetin">(Giderler.)</p>

    <p class="normal">&nbsp;&nbsp;&nbsp;Yeteneğim kaldı mı benim? Artık Fortinbras rolünü oynayabilirim ancak... Onun için bile çok yaşlıyım... Othello’daki şu bölümü hatırlıyor musun?</p>

    <p class="indentmetin">&nbsp;</p>

    <p class="indentmetin">“Elveda sakin akıl, elveda anlam</p>

    <p class="indentmetin">Elveda hırsı erdeme dönüştüren</p>

    <p class="indentmetin">Gösterişli ordular ve büyük savaşlar! Elveda!</p>

    <p class="indentmetin">Elveda kişneyen at ve tiz boru sesi,</p>

    <p class="indentmetin">Ruhları coşturan davul, kulakları yırtan asker düdüğü,</p>

    <p class="indentmetin">Kraliyet sancağı ve bütün iyi şeyler,</p>

    <p class="indentmetin">Gurur, ihtişam ve zafer!”</p>

    <p class="indentmetin">&nbsp;</p>

    <p class="normal">NİKİTA İVANIÇ</p>

    <p class="normal">&nbsp;&nbsp;&nbsp;Çok yeteneklisiniz! Çok!</p>

    <p class="normal">SVETLOVİDOV</p>

    <p class="normal">&nbsp;&nbsp;&nbsp;Şu bölümü de dinle:</p>

    <p class="indentmetin">&nbsp;</p>

    <p class="indentmetin">“Defolun! Ayın altında kırlar karanlık</p>

    <p class="indentmetin">Hızlı bulutlar güneşin soluk, son ışınlarını da içmiş:</p>

    <p class="indentmetin">Defolun! Şiddetli rüzgârlar birazdan karanlığı çağıracak,</p>

    <p class="indentmetin">Ve gecenin karanlığı cennetin parlak ışıklarını örtecek.”</p>

    <p class="indentmetin">&nbsp;</p>

    <p class="indentmetin">(Nikita İvanıç’la birlikte çıkar.)</p>

    <p class="normal">&nbsp;</p>

    <p class="resim">Perde ağır ağır iner.</p>
  </div>
</body>
</html>
