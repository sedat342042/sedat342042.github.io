<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>insanca.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal">&nbsp;</p>

    <p class="normal">&nbsp;</p>

    <p class="normal">Müdürün odası. Solda bankanın yazıhanesine açılan bir kapı. İki yazı masası. Zevksiz döşenmiş lüks mobilyalar: kadife koltuk ve sandalyeler, çiçekler, heykeller, halılar, telefon. Öğle vakti.</p>

    <p class="normal">&nbsp;</p>

    <p class="indentmetin">(Hirin tek başına; ayağında keçe çizmeler vardır.)</p>

    <p class="normal">&nbsp;</p>

    <p class="normal">HİRİN</p>

    <p class="indentmetin">(Kapıya doğru bağırır.)</p>

    <p class="normal">&nbsp;&nbsp;&nbsp;Biri eczaneye gidip bana on beş kapiklik kedi otu damlası alsın, bir de müdür odasına temiz su getirin. Yüz kere söyledim!</p>

    <p class="indentmetin">(Masadan kalkar.)</p>

    <p class="normal">&nbsp;&nbsp;&nbsp;Yorgunluktan ölüyorum. Dört gündür gözümü kırpmadan yazıyorum. Sabahtan akşama kadar burada, akşamdan sabaha kadar evde çalışıyorum.</p>

    <p class="indentmetin">(Öksürür.)</p>

    <p class="normal">&nbsp;&nbsp;&nbsp;Bütün vücudum alev gibi yanıyor. Titriyorum, ateşim var, öksürüyorum, ayaklarım ağrıyor ve gözlerimin önünde sanki... bir şeyler uçuşuyor.</p>

    <p class="indentmetin">(Oturur.)</p>

    <p class="normal">&nbsp;&nbsp;&nbsp;Bizim soytarı, o adi müdür bugün genel toplantıda raporu okuyacak: “Bankamızın bugünü ve geleceği”. Kendini Gambetta sanıyor...</p>

    <p class="indentmetin">(Yazar.)</p>

    <p class="normal">&nbsp;&nbsp;&nbsp;İki... Bir... Bir... Altı... Sıfır... Yedi... Sonra... Altı... Sıfır... Bir... Altı... Adam buradan bir an önce çıkıp gitmek için fırsat kolluyor, bense mahkûm gibi oturup çalışıyorum!.. O raporu kulağa hoş gelen saçmalıklarla dolduruyor, ben bütün gün abaküsle hesap yapıyorum, şeytan görsün yüzünü!</p>

    <p class="indentmetin">(Abaküsün boncuklarına bir fiske atar.)</p>

    <p class="normal">&nbsp;&nbsp;&nbsp;Dayanamıyorum artık!</p>

    <p class="indentmetin">(Yazar.)</p>

    <p class="normal">&nbsp;&nbsp;&nbsp;Öyleyse... Bir… Üç... Yedi... İki... Bir... Sıfır... Bu kadar çalıştığım için beni ödüllendirmeye söz vermişti. Eğer bugün işler iyi gidip milletin gözünü boyayabilirse altın nişan ve bir üç yüzlük verecekti... Bakalım ne olacak?</p>

    <p class="indentmetin">(Yazar.)</p>

    <p class="normal">&nbsp;&nbsp;&nbsp;Ama eğer emeklerimin karşılığını alamazsam cezasını çeker... Ben sinirli bir adamım... Sinirli elimden bir kaza çıkabilir... İşte öyle...</p>

    <p class="indentmetin">(Sahnenin arkasından sesler ve alkışlar gelir. Şipuçin’in sesi duyulur: “Teşekkürler! Sağ olun! Çok duygulandım!”. Şipuçin girer. Fraklı ve beyaz kravatlıdır. Elinde az önce armağan edilen bir albüm vardır.)</p>

    <p class="normal">&nbsp;</p>

    <p class="normal">ŞİPUÇİN</p>

    <p class="indentmetin">(Kapının önünde yüzü dışarıdakilere dönük şekilde durur.)</p>

    <p class="normal">&nbsp;&nbsp;&nbsp;Bu hediyenizi hayatımın en mutlu günlerinin bir hatırası olarak ölene kadar saklayacağım! Evet, sevgili dostlarım! Bir kez daha teşekkürler!</p>

    <p class="indentmetin">(Eliyle öpücük gönderir ve Hirin’in yanına gider.)</p>

    <p class="normal">&nbsp;&nbsp;&nbsp;Saygıdeğer dostum Kuzma Nikolayiç!</p>

    <p class="indentmetin">(Sahnede olduğu her an bir memur gelip kâğıt imzalatır ve çıkar.)</p>

    <p class="normal">HİRİN</p>

    <p class="indentmetin">(Ayağa kalkar.)</p>

    <p class="normal">&nbsp;&nbsp;&nbsp;Bankamızın on beşinci kuruluş yıldönümü sebebiyle sizi kutlamaktan büyük bir onur duyarım ve...</p>

    <p class="normal">ŞİPUÇİN</p>

    <p class="indentmetin">(Elini kuvvetlice sıkar.)</p>

    <p class="normal">&nbsp;&nbsp;&nbsp;Teşekkür ederim dostum! Teşekkürler! Böyle önemli bir günde, yıldönümümüzde, gelin bir öpüşelim...</p>

    <p class="indentmetin">(Öpüşürler.)</p>

    <p class="normal">&nbsp;&nbsp;&nbsp;Çok ama çok mutluyum! Hizmetiniz için teşekkür ederim... Her şey için çok teşekkürler! Bu bankanın müdürü olarak tüm başarımı size, çalışma arkadaşlarıma borçluyum!</p>

    <p class="indentmetin">(İç çeker.)</p>

    <p class="normal">&nbsp;&nbsp;&nbsp;Evet dostum, on beş yıl oldu! Yemin ederim on beş yıl!</p>

    <p class="indentmetin">(Heyecanla.)</p>

    <p class="normal">&nbsp;&nbsp;&nbsp;Raporum ne durumda? Bitiyor mu?</p>

    <p class="normal">HİRİN</p>

    <p class="normal">&nbsp;&nbsp;&nbsp;Evet, sadece beş sayfa kaldı.</p>

    <p class="normal">ŞİPUÇİN</p>

    <p class="normal">&nbsp;&nbsp;&nbsp;Çok güzel! Üç saat içinde hazır olur mu?</p>

    <p class="normal">HİRİN</p>

    <p class="normal">&nbsp;&nbsp;&nbsp;Kimse rahatsız etmezse bitiririm. Bir şey kalmadı.</p>

    <p class="normal">ŞİPUÇİN</p>

    <p class="normal">&nbsp;&nbsp;&nbsp;Olağanüstü, olağanüstü! Yemin ederim olağanüstü! Genel toplantı saat dörtte. Dostum ilk bölümünü verir misin lütfen... Biraz bakayım... Biraz daha çabuk...</p>

    <p class="indentmetin">(Raporu alır.)</p>

    <p class="normal">&nbsp;&nbsp;&nbsp;Bu rapora çok önem veriyorum... Bu benim için profession de foi,<sup class="calibre5"><a href="../Text/ayi_split_030.html#footnote-426-10" id="footnote-426-10-backlink">10</a></sup> başka bir deyişle havai fişek... Yemin ederim havai fişek.</p>

    <p class="indentmetin">(Masasına oturup raporu okur.)</p>

    <p class="normal">&nbsp;&nbsp;&nbsp;Amma da yorulmuşum... Dün akşam gut nöbetim tuttu, sabah da oradan oraya koşturdum, sonra bu coşku, alkışlar, bu heyecan... Öldüm yorgunluktan!</p>

    <p class="normal">HİRİN</p>

    <p class="indentmetin">(Yazar.)</p>

    <p class="normal">&nbsp;&nbsp;&nbsp;İki... Sıfır... Sıfır... Üç... Dokuz... İki... Sıfır... Gözümün önünde sayılar uçuşuyor... Üç... Bir... Altı... Dört... Bir... Beş...</p>

    <p class="indentmetin">(Abaküse bir fiske atar.)</p>

    <p class="normal">ŞİPUÇİN</p>

    <p class="normal">&nbsp;&nbsp;&nbsp;Yalnız, canım bir şeye sıkıldı... Bu sabah karınıza rastladım. Sizden yakındı. Dün akşam onu ve kardeşini elinizde bıçakla kovaladığınızı söyledi. Neden böyle bir şey yaptınız Kuzma Nikolayiç? Yakışıyor mu size?</p>

    <p class="normal">HİRİN</p>

    <p class="indentmetin">(Sertçe.)</p>

    <p class="normal">&nbsp;&nbsp;&nbsp;Yıldönümünün hatırına, sizden bir şey isteme cüretinde bulunacağım. Rica ediyorum, en azından yoğun çalışmama saygı gösterin de aile meselelerime karışmayın! Lütfen!</p>

    <p class="normal">ŞİPUÇİN</p>

    <p class="indentmetin">(İç çeker.)</p>

    <p class="normal">&nbsp;&nbsp;&nbsp;Şaşırtıcı bir insansınız Kuzma Nikolayiç! Sizin gibi olağanüstü, saygıdeğer bir insan kendi karısını, karısının kardeşini nasıl Karındeşen Jack gibi kovalar? Nasıl olur? Onlardan neden bu kadar nefret ettiğinizi anlamıyorum.</p>

    <p class="normal">HİRİN</p>

    <p class="normal">&nbsp;&nbsp;&nbsp;Ben de onları neden bu kadar sevdiğinizi anlamıyorum.</p>

    <p class="indentmetin">(Kısa bir sessizlik olur.)</p>

    <p class="normal">ŞİPUÇİN</p>

    <p class="normal">&nbsp;&nbsp;&nbsp;Memurlar bana bir albüm hediye ettiler. Duyduğuma göre yönetim kurulu üyeleri de teşekkür konuşması yapıp, bir de gümüş sürahi vereceklermiş...</p>

    <p class="indentmetin">(Monoklüyle oynar.)</p>

    <p class="normal">&nbsp;&nbsp;&nbsp;Yemin ederim harika! Hiç de fazla değil... Bankanın saygınlığı için böyle şatafatlı şeyler yapmak gerekir! Hepiniz biliyorsunuzdur herhâlde... Konuşmayı ben yazdım, gümüş sürahiyi de ben aldım... Ayrıca konuşmanın içine koyulacağı dosyaya kırk beş ruble verdim ama değdi doğrusu! Kendileri böyle bir şeyi düşünemezlerdi.</p>

    <p class="indentmetin">(Arkasına bakar.)</p>

    <p class="normal">&nbsp;&nbsp;&nbsp;Şu mobilyalara bakın! Ne kadar güzeller! Kapı kilitlerinin parlatılmasını, memurların son moda kravatlar takmasını, girişe güçlü kuvvetli bir kapıcı konulmasını istediğimde, bunların önemsiz şeyler olduğunu söylediler. Hayır dostum. Kapı kilitleri ve güçlü kuvvetli bir kapıcı hiç de önemsiz değildir. Kendi evimde küçük burjuvalıklar yapabilirim, domuz gibi uyuyabilirim, zilzurna sarhoş olabilirim...</p>

    <p class="normal">HİRİN</p>

    <p class="normal">&nbsp;&nbsp;&nbsp;Lütfen taş atmayın!</p>

    <p class="normal">ŞİPUÇİN</p>

    <p class="normal">&nbsp;&nbsp;&nbsp;Kimseye taş atmıyorum! Gerçekten çok şaşırtıcı bir insansınız... Şunu demeye çalışıyorum: Kendi evimde küçük burjuvalar, sonradan görmeler gibi davranabilirim ama burada her şey en grand<sup class="calibre5"><a href="../Text/ayi_split_030.html#footnote-426-11" id="footnote-426-11-backlink">11</a></sup> olmalı. Burası banka! Burada her şey etkileyici, nasıl desem heybetli olmalı.</p>

    <p class="indentmetin">(Yerden bir kâğıt alıp şömineye atar.)</p>

    <p class="normal">&nbsp;&nbsp;&nbsp;Benim bu bankaya yaptığım en önemli hizmet saygınlığını artırmak oldu! Büyük bir iş... Yemin ederim çok büyük!</p>

    <p class="indentmetin">(Hirin’e bakar.)</p>

    <p class="normal">&nbsp;&nbsp;&nbsp;Dostum, yönetim kurulu üyeleri her an burada olabilir, sizin ayağınızda bu keçe çizmeler, boynunuzda bu atkı... Rengi solmuş bu palto... Bir frak ya da siyah bir redingot giyemediniz mi?</p>

    <p class="normal">HİRİN</p>

    <p class="normal">&nbsp;&nbsp;&nbsp;Benim sağlığım yönetim kurulu üyelerinden daha önemli... Bütün vücudum ateş gibi yanıyor...</p>

    <p class="normal">ŞİPUÇİN</p>

    <p class="indentmetin">(Telaşlı.)</p>

    <p class="normal">&nbsp;&nbsp;&nbsp;Bu karışıklığı kabul edemem! Sizi böyle görünce ne düşünecekler!</p>

    <p class="normal">HİRİN</p>

    <p class="normal">&nbsp;&nbsp;&nbsp;Yönetim kurulu üyeleri geldiğinde saklanırım. Büyük bir sorun değil...</p>

    <p class="indentmetin">(Yazar.)</p>

    <p class="normal">&nbsp;&nbsp;&nbsp;Yedi... Bir... Yedi... İki... Bir... Beş... Sıfır. Ayrıca karışıklığı ben de sevmem... Yedi... İki... Dokuz...</p>

    <p class="indentmetin">(Abaküse bir fiske atar.)</p>

    <p class="normal">&nbsp;&nbsp;&nbsp;Artık karışıklığa tahammülüm kalmadı. Bugünkü yıldönümü yemeğine yönetim kurulu üyelerini davet etmeseniz çok daha iyi olurdu...</p>

    <p class="normal">ŞİPUÇİN</p>

    <p class="normal">&nbsp;&nbsp;&nbsp;Aldırmayın bunlara...</p>

    <p class="normal">HİRİN</p>

    <p class="normal">&nbsp;&nbsp;&nbsp;Biliyorum, siz hava atmak için salonu kadınlarla dolduracaksınız ama onlar bütün işi bozacaklar... Ortalığı alt-<br class="chapter" />
    üst edecekler...</p>

    <p class="normal">ŞİPUÇİN</p>

    <p class="normal">&nbsp;&nbsp;&nbsp;Tersine, kadınlar ortamı güzelleştirirler!</p>

    <p class="normal">HİRİN</p>

    <p class="normal">&nbsp;&nbsp;&nbsp;Güzelleştirirlermiş... Batırırlar... Örneğin karınız, görünüşte eğitimli, kültürlü bir kadın ama geçen pazartesi ortalığı öyle bir dağıttı ki işleri düzeltmek iki günümü aldı. Bir sürü insanın yanında birdenbire şunu sordu: “Kocamın aldığı Dryajski-Pryajski Bankası’nın senetlerinin borsada değerlerinin düştüğü doğru mu? Kocam çok endişeleniyor!” Herkesin önünde sordu! Böyle gizli şeyleri kadınlara neden söylüyorsunuz anlamıyorum! Onlar yüzünden ceza almak mı istiyorsunuz?</p>

    <p class="normal">ŞİPUÇİN</p>

    <p class="normal">&nbsp;&nbsp;&nbsp;Tamam, yeter! Yıldönümünde söylediğin şu kasvetli şeylere bak! Karımdan bahsettiniz de aklıma geldi.</p>

    <p class="indentmetin">(Saate bakar.)</p>

    <p class="normal">&nbsp;&nbsp;&nbsp;Birazdan karım gelecek. Aslında istasyona gidip onu, o zavallıcığı almam gerekiyor ama vakit kalmadı ve... çok yoruldum. Aslında gelmesine pek sevinmedim. Yani sevindim tabii ama iki gün daha annesinde kalsa benim için daha iyi olurdu. Şimdi bütün geceyi onunla geçirmemi ister, oysa yemekten sonra küçük bir gezi düşünmüştük.</p>

    <p class="indentmetin">(Titrer.)</p>

    <p class="normal">&nbsp;&nbsp;&nbsp;Yine sinirden titremeye başladım. Sinirlerim öyle gerildi ki en ufak bir şeyde bile ağlayabilirim. Hayır, güçlü olmalıyım yemin ederim.</p>

    <p class="indentmetin">(Tatyana Alekseyevna girer. Üzerinde yağmurluk, elinde valiz vardır.)</p>

    <p class="normal">ŞİPUÇİN</p>

    <p class="normal">&nbsp;&nbsp;&nbsp;İyi insan lafının üzerine gelirmiş.</p>

    <p class="normal">TATYANA ALEKSEYEVNA</p>

    <p class="normal">&nbsp;&nbsp;&nbsp;Hayatım!</p>

    <p class="indentmetin">(Kocasına koşar, uzun süre öpüşürler.)</p>

    <p class="normal">ŞİPUÇİN</p>

    <p class="normal">&nbsp;&nbsp;&nbsp;Biz de şimdi senden söz ediyorduk.</p>

    <p class="indentmetin">(Saate bakar.)</p>

    <p class="normal">TATYANA ALEKSEYEVNA</p>

    <p class="indentmetin">(Nefes nefese.)</p>

    <p class="normal">&nbsp;&nbsp;&nbsp;Özledin mi beni? Sağlığın yerinde mi? Eve uğramadan, istasyondan doğru buraya geldim. Sana anlatacağım bir sürü şey var, bir sürü... Kendimi tutamıyorum... Üstümü çıkartmayacağım, birkaç dakikalığına uğradım.</p>

    <p class="indentmetin">(Hirin’e.)</p>

    <p class="normal">&nbsp;&nbsp;&nbsp;Merhaba Kuzma Nikolayiç!</p>

    <p class="indentmetin">(Kocasına.)</p>

    <p class="normal">&nbsp;&nbsp;&nbsp;Evde her şey yolunda mı?</p>

    <p class="normal">ŞİPUÇİN</p>

    <p class="normal">&nbsp;&nbsp;&nbsp;Yolunda. Sen bir haftada kilo almışsın, güzelleşmişsin... Yolculuğun nasıl geçti?</p>

    <p class="normal">TATYANA ALEKSEYEVNA</p>

    <p class="normal">&nbsp;&nbsp;&nbsp;Mükemmel! Annemle Katya’nın selamları var. Vasiliy Andreyiç seni öpmemi söyledi.</p>

    <p class="indentmetin">(Öper.)</p>

    <p class="normal">&nbsp;&nbsp;&nbsp;Teyzem sana bir kavanoz reçel gönderdi; hepsi mektup yazmadığın için sana kızıyor. Zina da seni öpmemi söyledi.</p>

    <p class="indentmetin">(Öper.)</p>

    <p class="normal">&nbsp;&nbsp;&nbsp;Neler olduğunu bir duysan! Bir duysan! Anlatması bile korkunç! Neler, neler! Beni gördüğüne pek sevinmemiş gibisin!</p>

    <p class="normal">ŞİPUÇİN</p>

    <p class="normal">Tam tersi... Hayatım...</p>

    <p class="y-nerge">(Öper. Hirin sertçe öksürür.)</p>

    <p class="normal">TATYANA ALEKSEYEVNA</p>

    <p class="indentmetin">(İç çeker.)</p>

    <p class="normal">&nbsp;&nbsp;&nbsp;Ah zavallı Katya, zavallı Katya! Onun için çok üzülüyorum, zavallıcık!</p>

    <p class="normal">ŞİPUÇİN</p>

    <p class="normal">&nbsp;&nbsp;&nbsp;Tatlım bugün bankanın kuruluş yıldönümü, yönetim kurulu üyeleri her an burada olabilirler ve sen onların karşısına çıkabilecek bir kılıkta değilsin.</p>

    <p class="normal">TATYANA ALEKSEYEVNA</p>

    <p class="normal">&nbsp;&nbsp;&nbsp;Doğru, yıldönümü! Tebrikler beyler... En iyi dileklerimi... Yani bugün toplantı, akşam yemeği... İşte bunu seviyorum. Yönetim kurulu üyeleri için günlerce o mükemmel konuşmayı yazmıştın hatırlıyor musun? O konuşmayı sana bugün mü yapacaklar?</p>

    <p class="indentmetin">(Hirin sertçe öksürür.)</p>

    <p class="normal">ŞİPUÇİN</p>

    <p class="indentmetin">(Şaşırır.)</p>

    <p class="normal">&nbsp;&nbsp;&nbsp;Hayatım böyle şeylerden bahsetmesek... En iyisi sen eve git.</p>

    <p class="normal">TATYANA ALEKSEYEVNA</p>

    <p class="normal">&nbsp;&nbsp;&nbsp;Birazdan. Bir dakikada her şeyi anlatır giderim. Her şeye en başından başlayayım. Beni trene bıraktığında o şişko kadının yanına oturup kitap okumaya başlamıştım hatırlarsan. Trende konuşmayı sevmem. Üç istasyon boyunca kitap okudum ve kimseyle de konuşmadım. Akşam oldu. Bilirsin akşamları üzerime bir sıkıntı çöker. Karşımda genç, nasıl desem, eli yüzü düzgün, esmer biri oturuyordu... Neyse, konuşmaya başladık... Sonra bir denizci, birkaç da öğrenci geldi...</p>

    <p class="indentmetin">(Güler.)</p>

    <p class="normal">&nbsp;&nbsp;&nbsp;Ben de onlara evli olmadığımı söyledim. Sonra benimle nasıl ilgilendiklerini görecektin! Gece yarısına kadar konuştuk, esmer olan çok komik şeyler anlattı, denizci bütün gece şarkı söyledi. Gülmekten göğsüme ağrı girdi. Denizci –ah o denizciler yok mu– tesadüfen adımın Tatyana olduğunu öğrenince hangi şarkıyı söyledi biliyor musun?</p>

    <p class="indentmetin">(Sesini kalınlaştırarak şarkıyı söyler.)</p>

    <p class="normal">&nbsp;&nbsp;&nbsp;Onegin, artık saklamayacağım. Tatyana’yı deli gibi seviyorum!</p>

    <p class="indentmetin">(Güler. Hirin sertçe öksürür.)</p>

    <p class="normal">ŞİPUÇİN</p>

    <p class="normal">&nbsp;&nbsp;&nbsp;Peki Tanyuşa, ama Kuzma Nikolayiç’in çalışmasını engelliyoruz. Sen eve git istersen hayatım. Sonra...</p>

    <p class="normal">TATYANA ALEKSEYEVNA</p>

    <p class="normal">&nbsp;&nbsp;&nbsp;Bırak o da dinlesin, çok ilginç. Bitirmek üzereyim zaten. Beni istasyonda Seryoja karşıladı. Yanında gençten, nasıl desem yakışıklı, güzel gözlü, vergi memuruna benzeyen biri daha vardı... Seryoja bizi tanıştırdı ve hep beraber istasyondan ayrıldık... Hava çok güzeldi...</p>

    <p class="indentmetin">(Sahnenin arkasından sesler duyulur: “Giremezsiniz! Yasak! Ne istiyorsunuz?” Merçutkina girer.)</p>

    <p class="normal">MERÇUTKİNA</p>

    <p class="indentmetin">(Kapının girişinde, engel olmaya çalışanları eliyle kovar.)</p>

    <p class="normal">&nbsp;&nbsp;&nbsp;Çek elini üstümden! İşte böyle! Müdürü görmem gerekiyor...</p>

    <p class="indentmetin">(Girer, Şipuçin’e.)</p>

    <p class="normal">&nbsp;&nbsp;&nbsp;Şeref duydum ekselansları... Ben kâtibin eşi Nastasya Fyodorovna Merçutkina efendim.</p>

    <p class="normal">ŞİPUÇİN</p>

    <p class="normal">&nbsp;&nbsp;&nbsp;Ne istiyorsunuz?</p>

    <p class="normal">MERÇUTKİNA</p>

    <p class="normal">&nbsp;&nbsp;&nbsp;Bakın ekselansları, kocam kâtip Merçutkin beş ay boyunca hastaydı ve bu süre içinde tedavi gördü, ama hiçbir sebep göstermeden işten çıkardılar. Ben maaşını almaya gittiğimde ise yirmi dört ruble otuz altı kapik eksik verdiler ekselansları. Niye diye sordum. “Yardım sandığından aldığı borca karşılık,” dediler. Bu nasıl olur? Benden izinsiz nasıl borç alır? Bu imkânsız ekselansları! Ben aldığı kiralarla geçinen, fakir bir kadınım... Güçsüzüm, kendimi savunacak durumum yok... Herkesin hakaretine katlanıyorum ve kimse bana tek kelime bile iyi bir şey söylemiyor...</p>

    <p class="normal">ŞİPUÇİN</p>

    <p class="normal">&nbsp;&nbsp;&nbsp;Bakalım...</p>

    <p class="indentmetin">(Elindeki dilekçeyi alır ve masasına geçip okur.)</p>

    <p class="normal">TATYANA ALEKSEYEVNA</p>

    <p class="y-nerge">(Hirin’e.)</p>

    <p class="normal">&nbsp;&nbsp;&nbsp;Ama size her şeyi başından anlatayım... Geçen hafta annemden hiç beklemediğim bir mektup aldım. Grendilevskiler’den birinin kız kardeşim Katya’ya evlenme teklif ettiğini yazıyordu. Yakışıklı, alçak gönüllü bir genç ama ne parası ne de belli bir mevkii var. İşin kötüsü Katya da ona âşık olmuş. Ne yapmak lazım? Annem de mektupta vakit kaybetmeden oraya gitmemi ve Katya’yı fikrinden vazgeçirmemi istiyordu...</p>

    <p class="normal">HİRİN</p>

    <p class="indentmetin">(Sertçe.)</p>

    <p class="normal">&nbsp;&nbsp;&nbsp;İzin verin de çalışayım. Siz, anneniz, Katya derken aklım karıştı ve hiçbir şey anlamıyorum...</p>

    <p class="normal">TATYANA ALEKSEYEVNA</p>

    <p class="normal">&nbsp;&nbsp;&nbsp;İşiniz ne kadar da önemli! Bir hanımefendi sizinle konuşuyorsa, onu dinlersiniz! Bugün neden bu kadar kızgınsınız? Âşık falan mısınız?</p>

    <p class="indentmetin">(Güler.)</p>

    <p class="normal">ŞİPUÇİN</p>

    <p class="indentmetin">(Merçutkina’ya.)</p>

    <p class="normal">&nbsp;&nbsp;&nbsp;İyi ama nedir bu? Hiçbir şey anlamıyorum...</p>

    <p class="normal">TATYANA ALEKSEYEVNA</p>

    <p class="normal">&nbsp;&nbsp;&nbsp;Âşık mısınız? Hah! Kızardınız!</p>

    <p class="normal">ŞİPUÇİN</p>

    <p class="indentmetin">(Karısına.)</p>

    <p class="normal">&nbsp;&nbsp;&nbsp;Tanyuşa, lütfen beni dışarıda bekler misin hayatım? Şimdi geliyorum.</p>

    <p class="normal">TATYANA ALEKSEYEVNA</p>

    <p class="normal">&nbsp;&nbsp;&nbsp;İyi, tamam.</p>

    <p class="indentmetin">(Çıkar.)</p>

    <p class="normal">ŞİPUÇİN</p>

    <p class="normal">&nbsp;&nbsp;&nbsp;Hiçbir şey anlamıyorum. Görünüşe göre siz yanlış yere gelmişiniz hanımefendi. İsteğinizin bizimle hiç ilgisi yok. Kocanızın çalıştığı yere gitmeniz gerekiyor.</p>

    <p class="normal">MERÇUTKİNA</p>

    <p class="normal">&nbsp;&nbsp;&nbsp;Ama efendim şimdiye kadar beş yere gittim. Hiçbirisi dilekçemi kabul etmedi. Neredeyse aklımı kaybedecektim. Sağ olsun damadım Boris Matveyiç size gelmemi söyledi. “Bay Şipuçin’e git anne,” dedi, “Nüfuzlu bir insandır, her şeyi halledebilir...” Bana yardım edin ekselansları.</p>

    <p class="normal">ŞİPUÇİN</p>

    <p class="normal">&nbsp;&nbsp;&nbsp;Sizin için elimizden bir şey gelmez Bayan Merçutkina. Lütfen anlayın: Anladığım kadarıyla kocanız askeriyenin sağlık bölümünde çalışmış ama biz tamamen ticari bir kurumuz, bir bankayız. Bunu nasıl anlamazsınız?</p>

    <p class="normal">MERÇUTKİNA</p>

    <p class="normal">&nbsp;&nbsp;&nbsp;Ekselansları, kocam çok hasta ve elimde bunu kanıtlayacak doktor raporları var. İşte bakın...</p>

    <p class="normal">ŞİPUÇİN</p>

    <p class="indentmetin">(Sinirlenir.)</p>

    <p class="normal">&nbsp;&nbsp;&nbsp;Size inanıyorum ama tekrar ediyorum: Bu konunun bizimle bir ilgisi yok.</p>

    <p class="indentmetin">(Sahnenin arkasından önce Tatyana Alekseyevna’nın gülme sesi, ardından bir erkeğin gülme sesi gelir. Şipuçin kapıya bakar.)</p>

    <p class="normal">&nbsp;&nbsp;&nbsp;Orada da memurları meşgul ediyor.</p>

    <p class="indentmetin">(Merçutkina’ya.)</p>

    <p class="normal">&nbsp;&nbsp;&nbsp;Çok garip hatta saçma. Kocanız nereye başvurmanız gerektiğini bilmiyor mu?</p>

    <p class="normal">MERÇUTKİNA</p>

    <p class="normal">&nbsp;&nbsp;&nbsp;O da benim gibi hiçbir şey bilmiyor ekselansları. Tek bir şey dedi: “Bu iş seni ilgilendirmez! Git başımdan.” Hepsi bu kadar.</p>

    <p class="normal">ŞİPUÇİN</p>

    <p class="normal">&nbsp;&nbsp;&nbsp;Tekrar ediyorum hanımefendi: Kocanız askeriyenin sağlık bölümünde çalışmış, burası banka, ticari bir kurum...</p>

    <p class="normal">MERÇUTKİNA</p>

    <p class="normal">&nbsp;&nbsp;&nbsp;Tamam, tamam, anlıyorum... Ekselansları, en azından bana on beş ruble vermelerini emredemez misiniz? Tamamını şimdi almasam da olur.</p>

    <p class="normal">ŞİPUÇİN</p>

    <p class="indentmetin">(İç çeker.)</p>

    <p class="normal">&nbsp;&nbsp;&nbsp;Üff!</p>

    <p class="normal">HİRİN</p>

    <p class="normal">&nbsp;&nbsp;&nbsp;Andrey Andreyiç, böyle giderse raporu asla bitiremem.</p>

    <p class="normal">ŞİPUÇİN</p>

    <p class="normal">&nbsp;&nbsp;&nbsp;Şimdi hallediyorum.</p>

    <p class="indentmetin">(Merçutkina’ya.)</p>

    <p class="normal">&nbsp;&nbsp;&nbsp;Anlamıyorsunuz. Bize böyle bir dilekçeyle gelmeniz, boşanmak için eczaneye ya da sarrafa başvurmanız gibi bir şey!</p>

    <p class="indentmetin">(Kapı çalınır. Tatyana Alekseyevna’nın sesi: “Andrey girebilir miyim?” Şipuçin bağırır.)</p>

    <p class="normal">&nbsp;&nbsp;&nbsp;Bir dakika bekle hayatım!</p>

    <p class="indentmetin">(Merçutkina’ya.)</p>

    <p class="normal">&nbsp;&nbsp;&nbsp;Paranızın tamamını alamamışınız ama bu konuda biz ne yapabiliriz? Ayrıca hanımefendi, bugün kuruluş yıldönümümüz, çok meşgulüz... Her an birisi gelebilir... İzin verirseniz...</p>

    <p class="normal">MERÇUTKİNA</p>

    <p class="normal">&nbsp;&nbsp;&nbsp;Ekselansları benim gibi bir yetime acıyın! Güçsüzüm, kendimi savunacak durumum yok... Ölmek üzereyim... Kiracılarla uğraşmam, kocama bakmam, evi çekip çevirmem gerekiyor. Üstelik damadım da işsiz.</p>

    <p class="normal">ŞİPUÇİN</p>

    <p class="normal">&nbsp;&nbsp;&nbsp;Bayan Merçutkina... Ben... Hayır, özür dilerim, sizinle konuşamam. Başım dönmeye başladı... Hem bizi meşgul ediyorsunuz, hem de boş yere kendi zamanınızı harcıyorsunuz...</p>

    <p class="indentmetin">(İç çeker, sahnenin diğer tarafına gider.)</p>

    <p class="normal">&nbsp;&nbsp;&nbsp;Aptal bu kadın yemin ederim!</p>

    <p class="indentmetin">(Hirin’e.)</p>

    <p class="normal">&nbsp;&nbsp;&nbsp;Kuzma Nikolayiç, Bayan Merçutkina’ya durumu siz anlatır mısınız lütfen...</p>

    <p class="indentmetin">(Elini silkerek dışarı çıkar.)</p>

    <p class="normal">HİRİN</p>

    <p class="indentmetin">(Merçutkina’ya yaklaşır. Sertçe.)</p>

    <p class="normal">&nbsp;&nbsp;&nbsp;Ne istiyorsunuz?</p>

    <p class="normal">MERÇUTKİNA</p>

    <p class="normal">&nbsp;&nbsp;&nbsp;Ben güçsüz, kendini savunamayacak bir kadınım. Güçlü gözüküyor olabilirim ama tek bir sağlam yerim yok! Ayakta zor duruyorum, hiç iştahım yok. Bugün içtiğim kahveden bile tat alamadım.</p>

    <p class="normal">HİRİN</p>

    <p class="normal">&nbsp;&nbsp;&nbsp;Size ne istediğinizi soruyorum.</p>

    <p class="normal">MERÇUTKİNA</p>

    <p class="normal">&nbsp;&nbsp;&nbsp;Sadece bana on beş ruble vermelerini söyleminizi istiyorum. Gerisi ay başına kalabilir.</p>

    <p class="normal">HİRİN</p>

    <p class="normal">&nbsp;&nbsp;&nbsp;Size her şey anlatıldı: Burası banka!</p>

    <p class="normal">MERÇUTKİNA</p>

    <p class="normal">&nbsp;&nbsp;&nbsp;Tamam, anlıyorum. İsterseniz doktor raporlarını gösterebilirim.</p>

    <p class="normal">HİRİN</p>

    <p class="normal">&nbsp;&nbsp;&nbsp;Omuzlarınızın üzerindeki kafa mı yoksa başka bir şey mi?</p>

    <p class="normal">MERÇUTKİNA</p>

    <p class="normal">&nbsp;&nbsp;&nbsp;Ben sadece kanunen hakkım olanı istiyorum. Başkasının parasını değil!</p>

    <p class="normal">HİRİN</p>

    <p class="normal">&nbsp;&nbsp;&nbsp;Size soruyorum hanımefendi: Omuzlarınızın üzerindeki kafa mı yoksa başka bir şey mi? Sizinle konuşmaya harcayacak vaktim yok!</p>

    <p class="indentmetin">(Kapıyı gösterir.)</p>

    <p class="normal">&nbsp;&nbsp;&nbsp;Lütfen çıkar mısınız?</p>

    <p class="normal">MERÇUTKİNA</p>

    <p class="indentmetin">(Şaşkın.)</p>

    <p class="normal">&nbsp;&nbsp;&nbsp;Para ne olacak?</p>

    <p class="normal">HİRİN</p>

    <p class="normal">&nbsp;&nbsp;&nbsp;Tek bir şey söyleyeceğim: Omuzlarınızın üzerindeki kafa mı yoksa başka bir şey mi?</p>

    <p class="indentmetin">(Parmağıyla önce masaya sonra kendi alnına vurur.)</p>

    <p class="normal">MERÇUTKİNA</p>

    <p class="indentmetin">(Gücenir.)</p>

    <p class="normal">&nbsp;&nbsp;&nbsp;Ne diyorsun sen? Böyle davranmanıza hiç gerek yok! Git karının kafasına vur. Ben kâtibin karısıyım... Benimle böyle konuşamazsın!</p>

    <p class="normal">HİRİN</p>

    <p class="indentmetin">(Sinirle, sesini yükseltmeden.)</p>

    <p class="normal">&nbsp;&nbsp;&nbsp;Çık dışarı!</p>

    <p class="normal">MERÇUTKİNA</p>

    <p class="normal">&nbsp;&nbsp;&nbsp;Ama... Ama... Bu hiç hoş değil!</p>

    <p class="normal">HİRİN</p>

    <p class="indentmetin">(Sesini yükseltmeden.)</p>

    <p class="normal">&nbsp;&nbsp;&nbsp;Eğer hemen çıkıp gitmezsen kapıcıyı çağıracağım! Çık!</p>

    <p class="indentmetin">(Ayağını yere vurur.)</p>

    <p class="normal">MERÇUTKİNA</p>

    <p class="normal">&nbsp;&nbsp;&nbsp;Böyle davranamazsın! Senden korkmuyorum... Senin gibileri çok gördük... Çatlak!</p>

    <p class="normal">HİRİN</p>

    <p class="normal">&nbsp;&nbsp;&nbsp;Hayatım boyunca böyle ters bir kadın görmedim... Üff! Başıma ağrı saplandı...</p>

    <p class="indentmetin">(Derin bir nefes alır.)</p>

    <p class="normal">&nbsp;&nbsp;&nbsp;Tekrar söylüyorum... Duyuyor musun? Hemen gitmezsen seni toz ederim, suratsız kadın! Benim böyle bir karakterim var, seni sakat bırakırım! Cinayet bile işleyebilirim!</p>

    <p class="normal">MERÇUTKİNA</p>

    <p class="normal">&nbsp;&nbsp;&nbsp;Havlama köpek! Beni korkutamazsın! Senin gibilerini çok gördük!</p>

    <p class="normal">HİRİN</p>

    <p class="indentmetin">(Ümitsiz.)</p>

    <p class="normal">&nbsp;&nbsp;&nbsp;Bunu görmeye dayanamıyorum! Kötü oluyorum! Dayanamıyorum!</p>

    <p class="indentmetin">(Masaya gidip oturur.)</p>

    <p class="normal">&nbsp;&nbsp;&nbsp;Burası kadınların işgaline uğradı, raporu yazamıyorum! Yazamıyorum!</p>

    <p class="normal">MERÇUTKİNA</p>

    <p class="normal">&nbsp;&nbsp;&nbsp;Başkasının parasını istemiyorum. Kendi kanuni hakkımı istiyorum. Terbiyesiz adam! Büroda keçe çizmelerle oturuyor... Köylü...</p>

    <p class="indentmetin">(Şipuçin ve Tatyana Alekseyevna girer.)</p>

    <p class="normal">TATYANA ALEKSEYEVNA</p>

    <p class="indentmetin">(Girerken kocasına.)</p>

    <p class="normal">&nbsp;&nbsp;&nbsp;Akşam Berejnitskiler’e gittik... Katya’nın üzerinde yakası açık, hafif dantelli, ipekli, gök mavisi bir elbise vardı... Kabarık saçları yüzüne çok iyi gitmişti; saçlarını ben taramıştım... Saçı da kıyafeti de büyüleyiciydi!</p>

    <p class="normal">ŞİPUÇİN</p>

    <p class="indentmetin">(Baş ağrısı tutmuştur.)</p>

    <p class="normal">&nbsp;&nbsp;&nbsp;Evet... Büyüleyici... Her an gelebilirler.</p>

    <p class="normal">MERÇUTKİNA</p>

    <p class="normal">&nbsp;&nbsp;&nbsp;Ekselansları!</p>

    <p class="normal">ŞİPUÇİN</p>

    <p class="normal">&nbsp;&nbsp;&nbsp;Yine ne var? Ne istiyorsun?</p>

    <p class="normal">MERÇUTKİNA</p>

    <p class="normal">&nbsp;&nbsp;&nbsp;Ekselansları!</p>

    <p class="indentmetin">(Hirin’i işaret eder.)</p>

    <p class="normal">&nbsp;&nbsp;&nbsp;Şu adam... Önce kendi alnına, sonra da masaya parmağıyla vurdu... Siz benim işimi halletmesini istemiştiniz, o benimle dalga geçti. Ben güçsüz, kendini savunamayacak bir kadınım...</p>

    <p class="normal">ŞİPUÇİN</p>

    <p class="normal">&nbsp;&nbsp;&nbsp;Tamam hanımefendi, ilgileneceğim... Gerekeni yapacağım... Ama şimdi gidin... Sonra!</p>

    <p class="indentmetin">(Kendi kendine alçak sesle.)</p>

    <p class="normal">&nbsp;&nbsp;&nbsp;Yine gutum tuttu!</p>

    <p class="normal">HİRİN</p>

    <p class="indentmetin">(Şipuçin’in yanına gider, alçak sesle.)</p>

    <p class="normal">&nbsp;&nbsp;&nbsp;Andrey Andreyiç, kapıcıya söyleyin kulağından tutup atsın! Daha ne kadar çekeceğiz bu kadını?</p>

    <p class="normal">ŞİPUÇİN</p>

    <p class="indentmetin">(Çekinerek.)</p>

    <p class="normal">&nbsp;&nbsp;&nbsp;Hayır, olmaz. Çığlığı basıp herkesi ayağa kaldırır.</p>

    <p class="normal">MERÇUTKİNA</p>

    <p class="normal">&nbsp;&nbsp;&nbsp;Ekselansları!</p>

    <p class="normal">HİRİN</p>

    <p class="indentmetin">(Ağlamaklı.)</p>

    <p class="normal">&nbsp;&nbsp;&nbsp;Ama benim raporu yazmam gerekiyor! Vaktim kalmadı...</p>

    <p class="indentmetin">(Masaya gider.)</p>

    <p class="normal">&nbsp;&nbsp;&nbsp;Bitiremeyeceğim!</p>

    <p class="normal">MERÇUTKİNA</p>

    <p class="normal">&nbsp;&nbsp;&nbsp;Ekselansları, parayı ne zaman alabilirim? Bugün lâzım da.</p>

    <p class="normal">ŞİPUÇİN</p>

    <p class="indentmetin">(Kendi kendine, öfkeyle.)</p>

    <p class="normal">&nbsp;&nbsp;&nbsp;A-şa-ğı-lık köylü!</p>

    <p class="indentmetin">(Merçutkina’ya nazikçe.)</p>

    <p class="normal">&nbsp;&nbsp;&nbsp;Hanımefendi size söyledim. Burası banka, ticari bir kurum...</p>

    <p class="normal">MERÇUTKİNA</p>

    <p class="normal">&nbsp;&nbsp;&nbsp;Bir iyilik yapın ekselansları... Doktor raporu yetmiyorsa polisten onay belgesi de alabilirim. Paramın verilmesini emredin!</p>

    <p class="normal">ŞİPUÇİN</p>

    <p class="indentmetin">(Derin derin iç çeker.)</p>

    <p class="normal">&nbsp;&nbsp;&nbsp;Üff!</p>

    <p class="normal">TATYANA ALEKSEYEVNA</p>

    <p class="indentmetin">(Merçutkina’ya.)</p>

    <p class="normal">&nbsp;&nbsp;&nbsp;Anacığım, işlerine engel olduğunu söylediler ya. Derdin ne senin?</p>

    <p class="normal">MERÇUTKİNA</p>

    <p class="normal">&nbsp;&nbsp;&nbsp;Güzel kızım, kimse bana yardım etmiyor. Tek zevkim yemek içmekti. Bu sabah kahvemden bile zevk alamadım.</p>

    <p class="normal">ŞİPUÇİN</p>

    <p class="indentmetin">(Bitkin bir tavırla Merçutkina’ya)</p>

    <p class="normal">&nbsp;&nbsp;&nbsp;Ne kadar istiyorsunuz?</p>

    <p class="normal">MERÇUTKİNA</p>

    <p class="normal">&nbsp;&nbsp;&nbsp;Yirmi dört ruble, otuz altı kapik.</p>

    <p class="normal">ŞİPUÇİN</p>

    <p class="normal">&nbsp;&nbsp;&nbsp;Tamam.</p>

    <p class="indentmetin">(Cüzdanından 25 ruble çıkarıp kadına verir.)</p>

    <p class="normal">&nbsp;&nbsp;&nbsp;İşte size yirmi beş ruble. Alın ve... Gidin!</p>

    <p class="indentmetin">(Hirin sinirle öksürür.)</p>

    <p class="normal">MERÇUTKİNA</p>

    <p class="normal">&nbsp;&nbsp;&nbsp;Çok teşekkür ederim ekselansları...</p>

    <p class="indentmetin">(Parayı alıp saklar.)</p>

    <p class="normal">TATYANA ALEKSEYEVNA</p>

    <p class="indentmetin">(Kocasının yanına oturur.)</p>

    <p class="normal">&nbsp;&nbsp;&nbsp;Eve gitme vakti geldi...</p>

    <p class="indentmetin">(Saate bakar.)</p>

    <p class="normal">&nbsp;&nbsp;&nbsp;Ama daha anlatacaklarım bitmedi... Bir dakikada bitirir giderim... Neler oldu, neler! O akşam Berejnitskiler’e gitmiştik... Fena bir parti değildi ama çok ilginç bir yönü de yoktu... Kati’nin âşık olduğu Grendilevski de oradaydı tabii... Ama ben de Katya’yla konuştum, biraz ağladım. O da hemen o gece Grendilevski’yle konuşup onu reddetti. Her şey halloldu, annem sakinleşti, Katya kurtuldu, artık ben de biraz rahatlayabilirim diyordum... Sonra ne oldu dersin? Yemekten önce Katya’yla dolaşmaya çıktık ve birdenbire...</p>

    <p class="indentmetin">(Telaşlı.)</p>

    <p class="normal">&nbsp;&nbsp;&nbsp;Birdenbire bir silah sesi duyduk. Hayır, heyecandan anlatamayacağım.</p>

    <p class="indentmetin">(Eşarbıyla kendini yelpazeler.)</p>

    <p class="normal">&nbsp;&nbsp;&nbsp;Hayır, yapamayacağım!</p>

    <p class="normal">ŞİPUÇİN</p>

    <p class="indentmetin">(İç geçirir.)</p>

    <p class="normal">&nbsp;&nbsp;&nbsp;Üff!</p>

    <p class="normal">TATYANA ALEKSEYEVNA</p>

    <p class="indentmetin">(Ağlar.)</p>

    <p class="normal">&nbsp;&nbsp;&nbsp;Hemen kameriyeye koştuk ve orada... Zavallı Grendilevski yerde yatıyordu... Elinde bir tabanca vardı...</p>

    <p class="normal">ŞİPUÇİN</p>

    <p class="normal">&nbsp;&nbsp;&nbsp;Hayır, bunları dinlemeye dayanamayacağım! Dayanamıyorum!</p>

    <p class="indentmetin">(Merçutkina’ya.)</p>

    <p class="normal">&nbsp;&nbsp;&nbsp;Hâlâ gitmediniz mi? Daha ne istiyorsunuz?</p>

    <p class="normal">MERÇUTKİNA</p>

    <p class="normal">&nbsp;&nbsp;&nbsp;Ekselansları peki kocam işine dönebilecek mi?</p>

    <p class="normal">TATYANA ALEKSEYEVNA</p>

    <p class="indentmetin">(Ağlayarak.)</p>

    <p class="normal">&nbsp;&nbsp;&nbsp;Kendini tam kalbinden vurmuştu... İşte böyle... Zavallı Katya bayıldı... Grendilevski de korku içinde yatıyordu... Doktor çağırmamızı istedi... Sonra doktor geldi... Talihsiz adamı kurtardı...</p>

    <p class="normal">MERÇUTKİNA</p>

    <p class="normal">&nbsp;&nbsp;&nbsp;Ekselansları kocam işini geri alabilecek mi?</p>

    <p class="normal">ŞİPUÇİN</p>

    <p class="normal">&nbsp;&nbsp;&nbsp;Hayır dayanamayacağım!</p>

    <p class="indentmetin">(Ağlar.)</p>

    <p class="normal">&nbsp;&nbsp;&nbsp;Yeter!</p>

    <p class="indentmetin">(Ellerini çaresizlikle Hirin’e uzatır.)</p>

    <p class="normal">&nbsp;&nbsp;&nbsp;At şu kadını dışarı! Yalvarırım at!</p>

    <p class="normal">HİRİN</p>

    <p class="indentmetin">(Tatyana Alekseyevna’ya yaklaşır.)</p>

    <p class="normal">&nbsp;&nbsp;&nbsp;Defol git buradan!</p>

    <p class="normal">ŞİPUÇİN</p>

    <p class="normal">&nbsp;&nbsp;&nbsp;Onu değil... Şu korkunç kadını...</p>

    <p class="indentmetin">(Merçutkina’yı gösterir.)</p>

    <p class="normal">&nbsp;&nbsp;&nbsp;Onu at...</p>

    <p class="normal">HİRİN</p>

    <p class="indentmetin">(Şipuçin’i anlamaz, Tatyana Alekseyevna’ya.)</p>

    <p class="normal">&nbsp;&nbsp;&nbsp;Çık dışarı!</p>

    <p class="indentmetin">(Ayağını yere vurur.)</p>

    <p class="normal">&nbsp;&nbsp;&nbsp;Defol!</p>

    <p class="normal">TATYANA ALEKSEYEVNA</p>

    <p class="normal">&nbsp;&nbsp;&nbsp;Ne? Ne diyorsunuz? Aklınızı mı kaçırdınız?</p>

    <p class="normal">ŞİPUÇİN</p>

    <p class="normal">&nbsp;&nbsp;&nbsp;Korkunç bir şey! Ben ne talihsiz bir adamım! Atın o kadını dışarı! Dışarı!</p>

    <p class="normal">HİRİN</p>

    <p class="indentmetin">(Tatyana Alekseyevna’ya.)</p>

    <p class="normal">&nbsp;&nbsp;&nbsp;Çık dışarı! Kemiklerini kırarım senin! Yüzünü dağıtırım! Cinayet bile işlerim!</p>

    <p class="normal">TATYANA ALEKSEYEVNA</p>

    <p class="indentmetin">(Hızla yanından uzaklaşır, Hirin peşinden gider.)</p>

    <p class="normal">&nbsp;&nbsp;&nbsp;Benimle böyle konuşmaya nasıl cesaret edebilirsiniz? Küstah!</p>

    <p class="indentmetin">(Bağırır.)</p>

    <p class="normal">&nbsp;&nbsp;&nbsp;Andrey! İmdat! Andrey!</p>

    <p class="indentmetin">(Çığlık atar.)</p>

    <p class="normal">ŞİPUÇİN</p>

    <p class="indentmetin">(Koşarak yanlarına gider.)</p>

    <p class="normal">&nbsp;&nbsp;&nbsp;Yeter! Yalvarıyorum! Sessiz olun! Acıyın bana!</p>

    <p class="normal">HİRİN</p>

    <p class="indentmetin">(Merçutkina’yı kovalar.)</p>

    <p class="normal">&nbsp;&nbsp;&nbsp;Dışarı! Yakalarsam un ufak ederim!</p>

    <p class="normal">ŞİPUÇİN</p>

    <p class="indentmetin">(Bağırır.)</p>

    <p class="normal">&nbsp;&nbsp;&nbsp;Yeter! Rica ediyorum! Yalvarıyorum!</p>

    <p class="normal">MERÇUTKİNA</p>

    <p class="normal">&nbsp;&nbsp;&nbsp;Tanrım... Kurtar beni!</p>

    <p class="indentmetin">(Çığlık atar.)</p>

    <p class="normal">&nbsp;&nbsp;&nbsp;Tanrım!</p>

    <p class="normal">TATYANA ALEKSEYEVNA</p>

    <p class="indentmetin">(Bağırır.)</p>

    <p class="normal">&nbsp;&nbsp;&nbsp;İmdat! İmdat! Kurtarın beni! Bayılacağım!</p>

    <p class="indentmetin">(Sandalyenin üzerine sıçrar, oradan koltuğa düşer, bayılmış gibi inler.)</p>

    <p class="normal">HİRİN</p>

    <p class="indentmetin">(Merçutkina’nın peşinde.)</p>

    <p class="normal">&nbsp;&nbsp;&nbsp;Yakalayın onu! Parçalayın!</p>

    <p class="normal">MERÇUTKİNA</p>

    <p class="normal">&nbsp;&nbsp;&nbsp;Ay Tanrım, gözlerim kararıyor... Ay, ay!</p>

    <p class="indentmetin">(Kendini kaybedip Şipuçin’in kollarına düşer. Kapı vurulur ve sahnenin arkasından sesler gelir. “Yönetim kurulu üyeleri.”)</p>

    <p class="normal">ŞİPUÇİN</p>

    <p class="normal">&nbsp;&nbsp;&nbsp;Üyelerimiz... Saygınlığımız... Hâlimiz...</p>

    <p class="normal">HİRİN</p>

    <p class="indentmetin">(Ayağını yere vurur.)</p>

    <p class="normal">&nbsp;&nbsp;&nbsp;Tanrı’nın belası...</p>

    <p class="indentmetin">(Kollarını sıvar.)</p>

    <p class="normal">&nbsp;&nbsp;&nbsp;Onu bana verin! Öldüreceğim!</p>

    <p class="indentmetin">(Yönetim kurulu üyelerinden beşi girer; hepsi fraklıdır. Birinin elinde kadife kılıfı içinde konuşma, diğerinin elinde sürahi vardır. Memurlar kapının ağzından yönetim kurulu üyelerine bakarlar. Tatyana Alekseyevna koltukta, Merçutkina Şipuçin’in kollarındadır; ikisi de inlemektedir.)</p>

    <p class="normal">YÖNETİM KURULU ÜYESİ</p>

    <p class="indentmetin">(Okumaya başlar.)</p>

    <p class="normal">&nbsp;&nbsp;&nbsp;Sevgili dostumuz Andrey Andreyeviç. Ticari kurumumuzun geçmişine ve kaydettiği ilerlemeye göz atacak olursak son derece sevindirici bir tabloyla karşılaşırız. Kuruluşumuzun ilk yıllarında sermayemizin azlığı ve yeterli düzeyde banka işlemlerimizin olmaması akıllara Hamlet’in şu ünlü sorusunu getiriyordu: “Olmak ya da olmamak.” Hatta bankanın kapanmasını isteyenler bile vardı. Ama sonra kurumun başına siz geçtiniz. Bilgi birikiminiz, çalışma azminiz bankanın olağanüstü bir başarı ve nadir görülebilecek bir gelişim süreci yakalamasını sağladı. Bankanın saygınlığı...</p>

    <p class="indentmetin">(Öksürür.)</p>

    <p class="normal">&nbsp;&nbsp;&nbsp;Bankanın saygınlığı...</p>

    <p class="normal">MERÇUTKİNA</p>

    <p class="indentmetin">(İnler.)</p>

    <p class="normal">&nbsp;&nbsp;&nbsp;Off! Off!</p>

    <p class="normal">TATYANA ALEKSEYEVNA</p>

    <p class="indentmetin">(İnler.)</p>

    <p class="normal">&nbsp;&nbsp;&nbsp;Su! Su!</p>

    <p class="normal">YÖNETİM KURULU ÜYESİ</p>

    <p class="indentmetin">(Devam eder.)</p>

    <p class="normal">&nbsp;&nbsp;&nbsp;Bankamızın...</p>

    <p class="indentmetin">(Öksürür.)</p>

    <p class="normal">&nbsp;&nbsp;&nbsp;Bankanın saygınlığı o kadar arttı ki kurumumuz en iyi kurumlarla rekabet edebilecek bir duruma geldi.</p>

    <p class="normal">ŞİPUÇİN</p>

    <p class="normal">&nbsp;&nbsp;&nbsp;Üyelerimiz... Saygınlığımız... Hâlimiz... İki arkadaş akşamları gezmeye çıkarmış ara sıra, konuşurlarmış hep aralarında... Deme bana geçti gençlik çağı, senin hiç utanman kalmadı.</p>

    <p class="normal">YÖNETİM KURULU ÜYESİ</p>

    <p class="indentmetin">(Şaşırmış bir hâlde devam eder.)</p>

    <p class="normal">&nbsp;&nbsp;&nbsp;Bankanın gösterdiği gelişme için sevgili dostumuz Andrey Andreyeviç’e...</p>

    <p class="indentmetin">(Sesini alçaltır.)</p>

    <p class="normal">&nbsp;&nbsp;&nbsp;Bu durumda biz daha sonra gelsek... İyi olacak... Çok daha sonra.</p>

    <p class="normal">&nbsp;</p>

    <p class="resim">Perde</p>
  </div>

  <div class="calibre1" id="calibre_pb_30"></div>
</body>
</html>
