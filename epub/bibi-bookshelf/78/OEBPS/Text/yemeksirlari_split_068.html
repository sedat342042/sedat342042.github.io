<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_34"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Erdil</span><br class="calibre3" />
  &nbsp;<br class="calibre3" />
  <span class="bolum">Yaşaroğlu</span></h1>

  <p class="normal1">&nbsp;</p>

  <p class="h2baslik">“Sütlünuriye kapak bulduran bir tatlıdır”</p>

  <p class="normal1">&nbsp;</p>

  <p class="normal1"><span class="idebold">Küçüklüğünüzde çok yaramaz bir çocukmuşsunuz; yaramazlıktan fırsat bulup yemek yiyebiliyor muydunuz?</span></p>

  <p class="normal1">Çocukken yemek seçiyordum, ama seçtiğim yemekleri keyifle yerdim. Ailem çok zengin değildi, memur çocuğuyum, ama annem her zaman dört-beş çeşit yemek yapmaya dikkat ederdi. Arada kereviz, bamya gibi çocukların sevmediği yemekler olsa da zorla yerdim. Doğduğumdan beri iyi yiyiciyimdir. 19 yaşından sonra ailemden ayrı yaşamaya başladım, o zaman yemek seçimim bitti. Çünkü evden ayrılınca Afrika’daki aç hayvanlar gibi oldum, ne bulursam yemeye başladım.</p>

  <p class="normal1">&nbsp;</p>

  <p class="normal1"><span class="idebold">Peki, anneniz lezzetli yemek yapar mıydı?</span></p>

  <p class="normal1">Kimin annesi yapmaz ki, hâlâ da yapar getirir. Biz Karadenizliyiz. Karadeniz’de çok âdetten olmamasına rağmen annem ıspanaktı, bamyaydı çok güzel sebze yemekleri yapar.</p>

  <p class="normal1">&nbsp;</p>

  <p class="normal1"><span class="idebold">Sizin mutfakla aranız nasıl?</span></p>

  <p class="normal1">Aç kalıyorsam yapabiliyorum. En kötü ihtimalle kitabı açar, yaparım istediğim yemeği. Elimin ayarı da vardır.</p>

  <p class="normal1">&nbsp;</p>

  <p class="normal1"><span class="idebold">Aç kaldığınız zaman en sık neyi pişirirdiniz?</span></p>

  <p class="normal1">Ispanağı çok severim, onu iyi pişiririm, bamyayı da yaparım. 30 yaşından sonra zayıflamak zorlaşıyor ya, o yüzden buharda pişmiş sebzeler ve somon gibi yemekler yapmaya başladım bir anda. Bir de kurnaz yemeklerim vardır. Mesela, hazır satılan dondurulmuş patates kızartması var ya, onu fritöze falan değil de direkt fırına atıyorum, daha sağlıklı oluyor.</p>

  <p class="normal1">&nbsp;</p>

  <p class="normal1"><span class="idebold">İlk karikatürünüzün yayınlandığı günden bugüne yemek alışkanlıklarınızda değişiklik oldu mu?</span></p>

  <p class="normal1">17 yaşındaydım ve o zamandan bu zamana çok şey değişti. 19 yaşından sonra yemek seçme olayı bitti; en radikal değişiklik bu. Ayrı yaşamaya başladığımdan itibaren bir anda annemin yemeklerini özlemeye başladım. 25 yaşına kadar bir fast food çılgınlığına tutuldum. 100 kilonun üzerine çıkmaya başlayınca diyetle tanıştım. 39 yaşındayım, on senedir yediğime dikkat ederim, az yağlı yemekleri tercih ederim. Bu o kadar alışkanlık haline geldi ki, bir restoranda biraz yağlı bir şey yediğim zaman kötüleşiyorum.</p>

  <p class="normal1">&nbsp;</p>

  <p class="normal1"><span class="idebold">Babanızın mutfakla arası nasıldı?</span></p>

  <p class="normal1">Babam devlet memuruydu, mutfakla arası iyiydi. Anneme de çok yardım ederdi. İlginç yemekler de bilirdi ama damak tadı bir garipti. Mesela, domates çorbası içerken içine üzüm atardı. “Olur mu baba ya?” dediğimizde, klasik olarak “Midede birleşiyor ya” diye cevap verirdi. Bir de aktar ürünlerini çok severdi. Kendine acayip çaylar yapar, bir yerlerde kefir sebze, meyve yetiştirir, beslenmesine çok dikkat ederdi, hâlâ da ediyor.</p>

  <p class="normal1">&nbsp;</p>

  <p class="normal1"><span class="idebold">İyi yemek yapan kadınlar sizi etkiler mi?</span></p>

  <p class="normal1">Etkilemez mi, tabii etkiler. Evde yemek kokusunu severim, evin en sevdiğim yeri de mutfaktır. Çocukluğumda da öyleydi. Karadenizli ailelerde mutfak çok önemlidir.</p>

  <p class="normal1">&nbsp;</p>

  <p class="normal1"><span class="idebold">Eşiniz iyi bir aşçı mı?</span></p>

  <p class="normal1">İyi bir aşçı adayı; şimdiye kadar pek yemek yapmamış ama çok istekli. Karısına iltifat ediyor diyenler olabilir, ama şimdiye kadar yaptığı, ilk denediği yemekler bile çok başarılı oldu. Kitapları var, bakıyor; o süreçten keyif alıyor. Bir de ben beğenince daha da hoşuna gidiyor. İşin sırrı onda mı tereyağında mı, onu anlamış değilim. Tereyağı öyle güzel bir şey ki, koluna sürsen kolunu yersin.</p>

  <p class="normal1">&nbsp;</p>

  <p class="normal1"><span class="idebold">Bir günlük yemek programınızı anlatır mısınız?</span></p>

  <p class="normal1">Sabahları mutlaka iyi bir kahvaltı yaparım, peynir çeşitlerini çok severim. Çay kahve içmem, portakal veya meyve suyunu tercih ederim. Hiç aksatmam, mutlaka sekiz-on tane küçük domates yerim. Kahvaltıda bir de kırmızı ve yeşil biberi severim. Bu soğuk kahvaltı... Sıcak kahvaltı istersem, bu peynirleri tost ekmeğinin içine koyup bir güzel eritirim. Güzel bal bulursam kahvaltıdan önce bir kaşık bal yemeyi severim.</p>

  <p class="normal1">&nbsp;</p>

  <p class="normal1"><span class="idebold">Ara öğünleriniz var mı?</span></p>

  <p class="normal1">Ara öğünlerde küçük haylazlıklar yapıyorum. Önceden ara öğün falan yoktu, üç öğün yiyordum. Bir ara diyetisyene gittim, onun tavsiyesiyle bu alışkanlığı edindim; iyi de oldu. Sık sık, az az yiyorum. Meyveyi çok severim, ara öğünde meyve yerim. Kurabiye yemek gibi haylazlıklar da arada yapıyorum. Öğle yemeğinde evde ne varsa onunla idare ediyorum. Çok ağır yememeye dikkat ediyorum. Ekmek çok az tüketiyorum. Akşam erkenden, en geç 19.30’da yiyorum. Balık çok seviyorum, tavuk hiç sevmiyorum.</p>

  <p class="normal1">&nbsp;</p>

  <p class="normal1"><span class="idebold">Eti nasıl seviyorsunuz?</span></p>

  <p class="normal1">Eti çok çok iyi pişmiş olursa yerim. Biraz kırmızılık görürsem yiyemiyorum. Çok fazla et tüketmek gibi bir alışkanlığım da yok aslında. Kebabı severim. Ne zaman Bursa’nın içinden geçsem mutlaka iki porsiyon İskender yerim. Hatta üç buçuk porsiyon yediğim zamanlar bile olmuştur. İyi yapıldığı zaman pamuk gibi olur bu kebap.</p>

  <p class="normal1">&nbsp;</p>

  <p class="normal1"><span class="idebold">Tabağınızı sıyırıp, salataya şamandıra atar mısınız?</span></p>

  <p class="normal1">Hemen hemen her şeye atarım. Tabakta hiçbir zaman yemek bıraktığımı hatırlamıyorum, özenle sıyırırım. Afrika’nın ücra köşelerine gittiğimde, oradaki açlığı görünce, buradaki nimetlerin farkına varıyorum. İşte o zaman tabakta yemek bırakmak çok zorlaşıyor.</p>

  <p class="normal1">&nbsp;</p>

  <p class="normal1"><span class="idebold">Spor yapıyor musunuz?</span></p>

  <p class="normal1">Bisiklete biniyorum, çok yürüyorum, spor salonuna da gidiyorum.</p>

  <p class="normal1">&nbsp;</p>

  <p class="normal1"><span class="idebold">Diyet yapıyor musunuz?</span></p>

  <p class="normal1">Sürekli diyet yapıyorsanız, bu diyet gibi olmuyor, hayat tarzınız oluyor. Hani sürekli aynı sesi duyunca, belli bir zaman sonra onu duymaz olursunuz ya aynen öyle. Bu normal yeme alışkanlığına dönüşüyor. En güzel diyet yöntemi bence, “erkek çocuk diyeti”dir. Yani ne yiyorsan yarısını yiyeceksin. Erkek çocuğu olduğum için benim uydurduğum bir isim bu. Kızlar salata falan yerler ya, o yüzden bu ismi koydum. Salatanın da sırrını öğrendim: Salatanın yenmesi zor olduğu için onu yerken aldığın bütün kaloriyi yakıyorsun.</p>

  <p class="normal1">&nbsp;</p>

  <p class="normal1"><span class="idebold">Tatlıyla aranız nasıl?</span></p>

  <p class="normal1">Hiç tatlı yemezdim, çikolata bile sevmezdim, aramazdım, canım istemezdi. Son üç dört yıldır tatlı yemekten keyif almaya başladım. Sütlü tatlıları severim; güllaç senenin her ayı olmalı, bu yüzden her ay ramazan olmalı. İyi yapılmış muhallebiyi de severim. Baklavaya, şöbiyete bayılırım. Bir de bulduğumda çıldırdığım sütlünuriye var. Dergide kapak esprisi bulmak için çalışırken tıkandığımızda, “Metin Abi, bize sütlünuriye ve kahve ısmarla” deriz. O ikisini yedikten on dakika sonra kapak esprisi çıkar. Sütlünuriye, kapak bulduran tatlıdır yani. Çünkü kahve uykuyu açıyor, kendine geliyorsun, diriliyorsun, sütlünuriye de enerjiyi verince kafa bir anda çalışıyor.</p>

  <p class="normal1">&nbsp;</p>

  <p class="normal1"><span class="idebold">Bir karikatürist nasıl beslenir?</span></p>

  <p class="normal1">En yanlış karikatüriste soruyorsunuz bu soruyu, çünkü beslenmesine en çok dikkat eden adamlardan biri benim. Arkadaşlarım genelde hiçbir şeye dikkat etmezler. Aşırı derecede kahve tüketirler. Öyle böyle değil, kova kova içerler. Sabaha kadar ekmek arası bir şeyler yerler. Ben hiçbirinin sağlıklı, düzenli beslendiğini görmedim. Bir tek Selçuk Erdem vejetaryendir, o dikkat eder. Hepimiz kış uykusundan yeni uyanmış ayı gibi besleniriz.</p>

  <p class="normal1">&nbsp;</p>

  <p class="normal1"><span class="idebold">Kahramanlarını eve davet etsen, onlara ne ikram ederdin?</span></p>

  <p class="normal1">Ne zor soruymuş yahu. Arslan da var, penguen de, Afrikalı zenci de, astronot da var. Hepsinin damak zevki farklı, neyse grup grup çağırırız o zaman. Türk kahvesi yapmayı yeni öğrendim; hepsine Türk kahvesi ikram ederim herhalde.</p>

  <p class="normal1">&nbsp;</p>

  <p class="normal1"><span class="idebold">Kahramanlarınızı neden pek mutfağa sokmuyorsunuz?</span></p>

  <p class="normal1">Arada bir giriyorlar aslında, ama mutfak konusunda çok baskın değiller. Bu konuda bana benziyorlar. Mutfakta üretici değilim ama çok güzel tüketirim. Restoran karikatürleri, mutfak karikatürlerinden daha fazladır. Kahramanlarım da üretimden çok tüketimi beceriyor.</p>

  <p class="normal1">&nbsp;</p>

  <p class="normal1"><span class="idebold">En çok hangi yörenin yemekleri ağzınızı sulandırır?</span></p>

  <p class="normal1">Duruma göre değişir. Eğer çok açsam hemen aklıma güneydoğu ve doğu yemekleri gelir. O yörelerde, gözün de doyar, karnın da. Çok aç değilsem, lezzetli bir şeyler yiyeyim dersem Ege mutfağı aklıma gelir. Özüme döneyim, mutlu olayım dersem, Karadeniz mutfağını düşünürüm tabii ki. Onun dışında da farklı lezzetleri tatmak, denemek de hoşuma gider. O yüzden dünya yemeklerini de çok severim.</p>

  <p class="normal1">&nbsp;</p>

  <p class="normal1"><span class="idebold">Favoriniz var mı?</span></p>

  <p class="normal1">Hint mutfağını çok seviyorum. Çünkü baharata düşkünüm... Yemesi iyi de sonra mahvediyor insanı. Uzakdoğu mutfağını da seviyorum, ama Batı yemeklerine çok alışık olduğum için, terbiye edilmiş Uzakdoğu mutfağını seviyorum.</p>

  <p class="normal1">&nbsp;</p>

  <p class="normal1"><span class="idebold">En sevdiğiniz lokantalar hangileri?</span></p>

  <p class="normal1">Rakı içemiyorum, yemeği uzatmayı beceremiyorum. Bir yere gittiğim zaman, çok hızlı yemeğimi yerim ve sonra sıkılırım. Millet yavaş yavaş yer, muhabbetini eder ama benim için belli yerden sonra eziyet olmaya başlar. O yüzden Adem Baba’yı çok seviyorum. Gidiyorsun, balığını yiyip çıkıyorsun. Müzedechanga’yı çok severim, Topaz’ın yemeklerini çok beğenirim. Otto’nun pizzalarını çok severim, küçük meyhaneleri severim. Bir de Karadeniz yemekleri yapan Ayder Sofrası var, o da çok iyidir.</p>

  <p class="normal1">&nbsp;</p>

  <p class="normal1"><span class="idebold">Dergide çalışırken nasıl besleniyorsunuz?</span></p>

  <p class="normal1">Pazartesi bizim sabahlama günümüz. Ben sabah 07.00 gibi çalışmaya başlarım, akşam altıya kadar falan dört öğün yerim. Editörler falan, bütün dergi bir araya gelip, “Kapağa ne yapalım, üçüncü sayfaya ne yapalım?” diye konuşuruz. O sırada kahvaltı masası ya da kebap masası gibi zengin bir masa kurulur derginin ortasına. Yemek yerken bir yandan sohbet ederiz, güleriz, eğleniriz, ondan sonra yavaş yavaş konuları bulmaya başlarız. Tabii sabahlıyorsun, o sabahlama sürecinde çok yenir, çünkü dergiyi yetiştirme stresi var. Ben çoğunlukla espri düşünürken kendimi buzdolabına bakarken bulurum. Eski <span class="ideitalik">Limon</span> dergisindeyken sabahlardık, bütün dergi sabah 05.00 gibi börekçiye giderdik. Ben ilk defa kolböreğini orada yedim. Dergide herkes kolböreğiyle süt içer ve sonra bağırsaklarını bozardı. Buna rağmen bunu inatla her hafta yaparlardı. Sebebini sordum, kimse doğru dürüst bir cevap vermedi. Sonra ben de börekle süt içmeye başladım.</p>

  <p class="sagnormal">(12 Aralık 2010)</p>

  <div class="calibre1" id="calibre_pb_69"></div>
</body>
</html>
