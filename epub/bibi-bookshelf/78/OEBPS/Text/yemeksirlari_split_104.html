<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_52"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Leman</span><br class="calibre3" />
  &nbsp;<br class="calibre3" />
  <span class="bolum">Sam</span></h1>

  <p class="normal1">&nbsp;</p>

  <p class="h2baslik">“Yemek yapan erkek kompleksizdir”</p>

  <p class="normal1">&nbsp;</p>

  <p class="normal1"><span class="idebold">Annenizin mutfağından neler hatırlıyorsunuz?</span></p>

  <p class="normal1">Herkesin aksine annemin mutfağından pek bir şey hatırlamıyorum, çünkü annemle babam ben çok küçükken ayrıldıkları için büyükannemin mutfağını hatırlıyorum. Yaptığı her şeyin çok güzel olduğunu biliyorum; herkesin annesinin, büyükannesinin yaptığı yemek çok güzel gelir insana. Hatırladığım bütün yemekler olağanüstüydü. Beni hiç mutfağa sokmadı, bana hiç yemek öğretmedi; ben şu hayatta her şeyi doğadan ve hayvanlardan öğrendim. Onun için yemek yemeyi, yemek yapmayı, anne olmayı doğayı takip ederek öğrendim. Yemek yapmak benim için beste yapmak gibi bir şey. “Ne yapıyorsunuz?” diye sorarsanız, galiba ona füzyon mutfağı diyorlar, çok çeşitli şeyleri karıştırarak, değişik tatlar elde etmeyi çok seviyorum.</p>

  <p class="normal1">&nbsp;</p>

  <p class="normal1"><span class="idebold">Babaannenizin pişirdiği en iyi yemek hangisiydi?</span></p>

  <p class="normal1">Büyükannemin irmik helvası, topiği, pilavı, çiğböreği, aklınıza hangi yemek gelirse, elini hangi yemeğe sürerse olağanüstü olurdu.</p>

  <p class="normal1">&nbsp;</p>

  <p class="normal1"><span class="idebold">O dönemde sevdiğiniz yemekler hangileriydi?</span></p>

  <p class="normal1">Ben çocukluğumda da et düşmanıydım. Otobur insanım ben; sadece patlıcan yiyemezdim çocukken, bir de ıspanak dişimi kamaştırırdı, bunun dışında bütün sebzeleri yerdim. Çok yemek seven bir çocuk değildim, çok iştahsızdım. Hayatımda hiçbir zaman yemek yemeyi sevmedim; hep “Şu hayatta, yemek yemek zorunda kalmasaydım ne güzel olurdu” diyenlerdenim. Bir de uykuya ihtiyacım olmasaydı ne güzel olurdu.</p>

  <p class="normal1">&nbsp;</p>

  <p class="normal1"><span class="idebold">Sizdeki ve kızlarınızdaki et sevgisizliği nereden geliyor?</span></p>

  <p class="normal1">Şevval daha sonradan başladı, büyük kızım ise arada sırada yiyor. Ben bir kere yedirttikleri zaman tadını beğenmedim, bana çok iğrenç geldi. Ölü yiyorum, ceset yiyorum hissine kapıldım. Ceset yemek, bana çok sempatik gelmedi. Et, benim damak zevkime hiç uygun değil.</p>

  <p class="normal1">&nbsp;</p>

  <p class="normal1"><span class="idebold">Eti hiç mi yemiyorsunuz?</span></p>

  <p class="normal1">Hiç yemiyorum. Çok ender olarak balık yiyorum, ama onun da üstüne bir çorba kaşığı köri, kekik, aklınıza gelecek bütün baharatları koyuyorum. Galiba balığı da yakında bırakacağım.</p>

  <p class="normal1">&nbsp;</p>

  <p class="normal1"><span class="idebold">Bilinçli olarak ilk mutfağa girişiniz nasıl oldu?</span></p>

  <p class="normal1">Bilinçli değil de, evlendiğimde girmek zorunda kaldım. Çok gençtim, eşimin anneannesi Rum’du, çok da güzel yemek yapardı. Eşim güzel yemeğe alışmış bir insandı. İlk günlerden birinde benden çay istedi. Gerçekten de çay yapmayı bile bilmiyordum. Çaydanlığa suyu doldurdum, içine de çayı koydum, tabii bu korkunç bir şey oldu. Büyükannemin şöyle bir lafı kalmıştı aklımda, “Soğansız yemek olmaz kızım.” Domatesli pilavı soğanla pişirdim, sonra kızların babası o kadar beğendi ki bu yemeği, “Aaa ne kadar güzel bir pilav” dedi.</p>

  <p class="normal1">&nbsp;</p>

  <p class="normal1"><span class="idebold">Mutfakta tarifleri mi uygularsınız yoksa uydurur musunuz?</span></p>

  <p class="normal1">Uydururum; hayatımda tarif okumadım, anlamıyorum zaten. Bir kez çok eskiden, İngilizce bir tarif kitabı aldım; oradaki bir yemeği yapmaya niyetlendim, ama orada yazılı olan malzemelerden hiçbirini bulamadım. Sonra kitabı attım bir tarafa, elimdeki malzemelerle bir şeyler üretmeyi tercih ettim. Eskiden beyaz pilav daha çok yapardım, şimdi kabuklu, kepekli pirinçten yapıyorum pilavı.</p>

  <p class="normal1">&nbsp;</p>

  <p class="normal1"><span class="idebold">Asla “hayır” diyemeyeceğiniz bir yiyecek var mı?</span></p>

  <p class="normal1">Bala asla “hayır” diyemem ve baldan çok iyi anlarım. İyi bir balın tarifi yok, bir kere çok güveneceğiniz bir yöreden almanız lazım. Tarım ilacının olmadığı, arılara şeker ya da benzeri şeylerin verilmediği yerleri bilmeniz gerekir. Ama o yörelerde üretilen bu balları da, ilaç yapmak için İsviçre falan bir yıl öncesinden kapatıyor. Benim çocukluğumda doğudaki bütün kentlerde olağanüstü ballar olurdu, fakat hem tarım ilaçlarından hem savaş halinden oralarda ne arı kaldı, ne çiçek kaldı, ne böcek kaldı. Ender olarak Tunceli’nin Ovacık ilçesinde güzel bal üreten yerler var.</p>

  <p class="normal1">&nbsp;</p>

  <p class="normal1"><span class="idebold">Bir balı alırken sahte olup olmadığını nasıl anlarsınız?</span></p>

  <p class="normal1">Koklarım, ben av köpeği gibi koku alırım. Ben her şeyi koklarım; sebzeleri meyveleri, balı, her şeyi koklayarak alırım. İnsanları da koklarım aslında, kokusu beni tutarsa sevebilirim. Balın şeffaflığı, yoğunluğu ama öncelikle kokusu çok önemlidir. İçine aroma katsalar bile beni kandıramazlar, aroma katılmış balları anlarım yani. Ben kendi burnuma güvenirim, bir de tanımadık bir yerden almam.</p>

  <p class="normal1">&nbsp;</p>

  <p class="normal1"><span class="idebold">Et dışında ağzınıza sürmediğiniz yemek var mı?</span></p>

  <p class="normal1">Sakatat ve şarküteri ürünlerini yemem. Ege’nin otlarını, madımağı, Hakkâri’nin ışkınını, yani yerel lezzetleri çok severim.</p>

  <p class="normal1">&nbsp;</p>

  <p class="normal1"><span class="idebold">Sadece lezzet mi önemli yoksa yemeği süslemeyi de sever misiniz?</span></p>

  <p class="normal1">Ben kendim için süslemem, ama birine hazırlıyorsam gerçekten çok şık bir sofra donatırım. Hatta zamanında kızlarıma da hazırlarken öyle yapardım; çiçekler, peçeteler, renklere falan dikkat ederdim. Bunlar genç kız; bir baktım, oturuyorlar harala gürele yiyip kalkıp gidiyorlar, hiçbir şey görmüyorlar. Ben de dedim ki; “Bunu sevgilime yapmak zorundayım, kızlara boş ver.”</p>

  <p class="normal1">&nbsp;</p>

  <p class="normal1"><span class="idebold">Mutfağınızda her gün tencere kaynıyor mu?</span></p>

  <p class="normal1">Hemen hemen. Bazen yemekler bitmiyor, onu atmıyorum, ertesi gün de yiyorum, ama benim tencerem kaynar. Benim mutfağımdan kızlarım çok şikâyetçi, “Yemek pişirmiyorsunuz, bu kadar çok tencereye, tavaya ne lüzum var?” diyorlar, ama benim elimin altında her şey bulunmalı. Eskiden bir anda on-on beş kişiye yemek hazırlama yeteneğim vardı. Artık öyle kalabalık misafir ağırlamak çok zor geliyor.</p>

  <p class="normal1">&nbsp;</p>

  <p class="normal1"><span class="idebold">Bir zamanlar geç saatlerde pazara gitme alışkanlığınız varmış...</span></p>

  <p class="normal1">Hâlâ gidiyorum. O zamanlar Yeşilköy’de oturuyorduk, ekonomik durumum biraz kötü olduğu için pazara geç saatte giderdim. Şimdi Feriköy’deki organik pazara gidiyorum. Bu pazarın kurucularından sayılırım. Orda kızlarımla konser bile verdim. Orada çok iyi dostlar var. Semt pazarlarına pek gitmiyorum artık.</p>

  <p class="normal1">&nbsp;</p>

  <p class="normal1"><span class="idebold">Sebzeyi ve meyveyi mutlaka organik mi yiyorsunuz?</span></p>

  <p class="normal1">Açıkçası, ne kadar organik bilemiyorum. Bu konuyu çok derinlemesine bildiğim için kendimi de çok kandırmıyorum. Ama ne kadar olursa, en azından bir miktar da olsa yine faydası var. Sonunda doktora vereceğinize doğal sebzeye bir iki lira fazla verin. Kilolarca almaya gerek yok. İki patates, iki patlıcan, iki biber, iki kabak bir sürü yemek oluyor. Pahalı sofraları sevmem, bir çeşit yemek yerim; kuru fasulye mi sadece kuru fasulye yerim.</p>

  <p class="normal1">&nbsp;</p>

  <p class="normal1"><span class="idebold">Bir zamanlar bostanınızda sebze yetiştiriyormuşsunuz; tarım aşkı devam ediyor mu?</span></p>

  <p class="normal1">Burada değil de Dalyan’daki evimin bahçesinde yetiştiriyordum. Hasan Dayı adında çok iyi bir bahçıvanım var, çok şeker bir insan. Meyve ağaçlarım var, narenciyelerim var, temiz bir suyumuz var orada. Gübre de kullanmıyorum ben. Hayvan doğal yem yemediği için gübresi de doğal olarak ilaçlı oluyor. Hasan Dayı, bahçede yetiştirdiklerini kutulayıp bana kargoyla gönderiyor.</p>

  <p class="normal1">&nbsp;</p>

  <p class="normal1"><span class="idebold">Kızlarınıza hâlâ yemek pişiriyor musunuz?</span></p>

  <p class="normal1">Büyük kızım zaman zaman beni çağırır, o pek yemekçidir. Arada sırada onların sevdiği şeyleri pişirince gönderiyorum. Şevval’in pek zamanı olmadığı için çok sağlıklı beslenen bir çocuk değil, onun sevebileceği şeyleri götürüyorum. Şevval, domatesli pilavımı çok seviyor.</p>

  <p class="normal1">&nbsp;</p>

  <p class="normal1"><span class="idebold">Kızlarınız “Anne şunu yap” diye sipariş veriyorlar mı?</span></p>

  <p class="normal1">Hayır, zaten öyle mutfakta oturup uzun uzun, çeşit çeşit şeyler yapacak zamanım yok benim. Geç uyanıyorum, günüm ölüyor, ama evimin işini kendim yaparım, biraz titizim. Yazın sokakta kedilere, köpeklere su dağıtmam gerekiyor. Baktığım hayvanlar var, onlara yemek vermek zorundayım. Prova oluyor, televizyon programı oluyor. Benim kendime göre bayağı işim var; müzik dinliyorum, yazı yazıyorum. Onun için mutfakta uzun uzun zaman harcayacak vaktim olmuyor.</p>

  <p class="normal1">&nbsp;</p>

  <p class="normal1"><span class="idebold">İyi yemek yapabilen erkekler sizi etkiler mi?</span></p>

  <p class="normal1">Bir erkeğin yemek yapması ya da yaptığını kabullenmesi onun çok kompleksiz olduğunu gösterir. Bir erkeği mutfakta severek izleyebilirim, çok hoşuma gider. Ama bugüne kadar birlikte olduğum kişilerde öyle bir şey görmedim, herkes benden bekledi.</p>

  <p class="normal1">&nbsp;</p>

  <p class="normal1"><span class="idebold">Aşkların midede filizlendiğine inanıyor musunuz?</span></p>

  <p class="normal1">Hayır, buna da çok karşıyım. İnsan bir şeyler hissettiği insanın karşısında zaten yemek yiyemez; ben yiyemem şahsen, aç kalırım. Bunun için bir yemeğin aşka bahane edilmesinden çok hoşnut değilim.</p>

  <p class="normal1">&nbsp;</p>

  <p class="normal1"><span class="idebold">Bir günlük beslenme programınızı anlatır mısınız?</span></p>

  <p class="normal1">Çok değişir; ben günde bir kez yemek yenmesi taraftarıyım. Doğu felsefesi de bunu söyler, yani midemiz çöplük değil ki. Önüme yemek konduğu zaman, “Tanrım, önce sağlıklı olarak bunları yiyebildiğim için, sonra da bulabildiğim için teşekkür ederim” diye dua ederim. Yemekten sonra da mideme teşekkür ederim. Bir gün yoğurtla yulaf yerim, yoğurdumu kendim yaparım. Sebze yemeği yerim; bir de meyve yerim; onlar yeter bana. Zaten akşama kadar pek acıkmam. Akşam saatlerinde güzel bir yemek bana yeter, bütün bir gün bir öğün yerim. Sürekli mideyi yormanın ne anlamı var, bana çok mantıklı gelmiyor.</p>

  <p class="normal1">&nbsp;</p>

  <p class="normal1"><span class="idebold">Diyet yapıyor musunuz? Gerçi yedikleriniz diyet gibi...</span></p>

  <p class="normal1">Ben hiç diyet yapamam. İnsanlar diyet yaptıkları zaman aç kalmaya şartlandıkları için canları daha çok yemek yemek istiyor. Neden acıkmadığımı şöyle izah edebilirim; saç yıkama meselesini örnek verebilirim. İnsanlar saçlarını her gün ya da gün aşırı yıkıyorlar, sonra da “Yıkıyorum yıkıyorum, daha çok yağlanıyor” diyorlar. Tabii yağlanır, çünkü onu öyle terbiye etmişsin. Alıştığı için her gün yıkanmak istiyor. Ben saçımı terbiye ettim, midemi de terbiye ettim. Bir uykumu terbiye edemedim.</p>

  <p class="normal1">&nbsp;</p>

  <p class="normal1"><span class="idebold">Hangi yörenin yemekleri ağzınızı sulandırır?</span></p>

  <p class="normal1">Her yöreden ağzımı sulandıracak yemekler var; Karadeniz’den kuymak mesela, Ege’nin otları, Antakya’nın humusunu, acılı çökeleğini, künefesini çok severim. Van’ın kahvaltısına, Bursa’nın meyvelerine bayılırım.</p>

  <p class="normal1">&nbsp;</p>

  <p class="normal1"><span class="idebold">Favori mekânlarınız?</span></p>

  <p class="normal1">Demeti, Cibalikapı Balıkçısı, bir de Cihangir’deki Jash.</p>

  <p class="sagnormal">(10 Ekim 2010)</p>

  <table class="generictable">
    <tr class="calibre7">
      <td class="calibre8"><span class="idebold">LEMAN SAM’DAN DOMATESLİ PİLAV TARİFİ</span><br class="chapter" />
      &nbsp;<br class="chapter" />
      Pirinç ılık tuzlu suda bekletilir. Diğer tarafta domatesin kabukları soyulur, doğranır, kabukları rondodan geçirilip pilavın suyu olarak kullanılır. Önce domatesler tereyağında pişirilir. Sonra pirinç eklenir ve bir ölçü pirince bir buçuk ölçü su ilave edilir. Şöyle bir karıştırıldıktan sonra kapağı kapatılır. Pilav göz göz olduğu zaman, üzerine peçete konur, demlendikten sonra bir kez karıştırılır.</td>
    </tr>
  </table>

  <div class="calibre1" id="calibre_pb_105"></div>
</body>
</html>
