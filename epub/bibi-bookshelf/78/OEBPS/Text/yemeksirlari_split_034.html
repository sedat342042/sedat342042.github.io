<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_17"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Beyti</span><br class="calibre3" />
  &nbsp;<br class="calibre3" />
  <span class="bolum">Güler</span></h1>

  <p class="normal1">&nbsp;</p>

  <p class="h2baslik">“Burhan Felek bir yazdı, müşteri akın etti”</p>

  <p class="normal1">&nbsp;</p>

  <p class="normal1"><span class="idebold">Beyti Bey, hatırladığınız kadarıyla çocukluğunuzun mutfağını anlatır mısınız?</span></p>

  <p class="normal1">Biz zamanın Dışişleri Bakanı Tevfik Rüştü Aras ve Bükreş Büyükelçisi Abdullah Suphi Tanrıöver’in önerisiyle Türkiye’ye göç ettik. O dönemde Osman Dedemle bizim oturduğumuz evin arasında bir sokak vardı. Sabah kahvaltılarını Osman Dedemin evinde yapardık. Bütün aile o sofrada olurdu. Sofrada kaçamak olurdu. Kaçamak, mısır unuyla pişirilir, üzerine eritilmiş biberli tereyağı gezdirilirdi. Bunun adı nedense kaçamaktı. Yine sabahleyin en sevdiğim yemek eni boyu dört santim olan kare hamurların üstüne konan kuşbaşı etle yapılan kanepe benzeri böreklerdi. Üstüne yoğurt dökülürdü. Bizim evlerimizde böreksiz sofraya asla oturulmazdı. Etli içle yapılan sarı burma, yine parça et ve pirinçle yapılan kabak böreği soframızın en gözde yemekleriydi.</p>

  <p class="normal1">&nbsp;</p>

  <p class="normal1"><span class="idebold">Anneniz güzel yemek yapar mıydı?</span></p>

  <p class="normal1">Allah gani gani rahmet eylesin, annem çok güzel yemek yapardı. Kış sabahları muhakkak sucuklu yumurta, peynir ve çayın olduğu zengin bir kahvaltı sofrası hazırlardı. O zamanlar ineklerimiz vardı. Sütünü sağdırır, onun üzerinden kaymağını alır, bir kaşık bal, bir yumurtayla karıştırıp bana içirirdi. Böylesine sıkı kahvaltıdan sonra, dışarıdaki soğuk hava bana sıcak gelirdi.</p>

  <p class="normal1">&nbsp;</p>

  <p class="normal1"><span class="idebold">Çocukluğunuzdaki evde de bugünkü gibi et tüketiliyor muydu?</span></p>

  <p class="normal1">Evimizde etsiz yemek yenmezdi. Onun için o gün bugündür et yemezsem karnım doymaz. Balık yesem bile üstüne mutlaka et yerim. Yine o dönemde fıçılara et basılırdı. Bir kat et, bir kat tuz... Yani evimiz etsiz kalmasın diye her türlü önlem alınırdı.</p>

  <p class="normal1">&nbsp;</p>

  <p class="normal1"><span class="idebold">Annenizin pişirdiği en lezzetli yemek ya da yemekler neydi?</span></p>

  <p class="normal1">Annem her şeyin en iyisini yapardı. Bir gözleme yapardı ki onun tadı hiçbir zaman aklımdan çıkmaz. Biz etsiz yemek bilmeyiz. 1934’te Yeşilköy’e yerleştik. İlkokul arkadaşım rahmetli Mehmet Arsay beni evlerine yemeğe çağırdı. Rahmetli annem dönüşte “Ne yediniz?” diye sordu. “Vallahi bunlar sadece ot yiyorlar” dedim. Çünkü yemekte az pirinçle pişirilmiş ıspanak vardı. Bunu Türkiye’de ilk onların evinde yedim. Annem ısrarla sofrada et olup olmadığını sormuştu.</p>

  <p class="normal1">&nbsp;</p>

  <p class="normal1"><span class="idebold">O zamanki yemek alışkanlıklarınız ile şimdiki yemek alışkanlıklarınız arasındaki fark ne?</span></p>

  <p class="normal1">Ben hâlâ aynı alışkanlıklarımı sürdürmeye çalışıyorum. Yani etimi, böreğimi, zeytinyağlımı afiyetle yiyorum. Ama yeni nesil bir diyet kıskacına girdi. Çok seçici oldular. Eti, yağı, hamuru dışladılar. Türk mutfağını dışlayıp yabancı mutfakların peşinde koşturur oldular. Kim haklı, siz karar verin. Bir yanda 80’ini aşmış ama hâlâ dimdik ayakta duran ben varım. Diğer tarafta ise en ufak esintide bile yatağa düşen genç nesil.</p>

  <p class="normal1">&nbsp;</p>

  <p class="normal1"><span class="idebold">Sizin mutfakla aranız nasıldı?</span></p>

  <p class="normal1">Benim mutfakla aram daima iyi oldu. Küçük yaşlardan beri hayatım mutfaklarda geçti. Düne kadar etimi kendim pişirir, kendim keserdim. Öğlen 12’de döner ocağının başına geçer, altmış kilo döneri 15.30’da bitirirdim. Senelerce bu işten zevk aldım, bu benim yaşam tarzım. 1937’de lokantayı gece geç saate kadar açık tutardık. Çünkü bıldırcın döneminde avcılar gelir, köfte-ekmek, kuzu pirzola yiyip ava giderlerdi. 10 liralık satış yaptım mı “Allah bereket versin” derdim. Müşteri olmadığı zamanlar tezgâhın arkasına geçer, lokantamızın dünya çapında bir lokanta olması için neler yapmamız gerektiğini düşünürdüm. Seyahate gittiğimde elime geçen mecmuaları karıştırıp lokantaların fotoğraflarına, yemeklerine bakar özenirdim.</p>

  <p class="normal1">&nbsp;</p>

  <p class="normal1"><span class="idebold">Etin dışında mutfakta bir şey pişirir miydiniz?</span></p>

  <p class="normal1">Küçükçekmece’de kuru fasulye, imambayıldı, biber dolması gibi sekiz-on çeşit yemek çıkarırdık. O zaman ulaşım araçları kısıtlı olduğu için uzaklardan pek müşteri gelmezdi. Çekmece’den yürüyerek gelen müşteriler, at arabaları ve öküz arabalarıyla İstanbul’a mal götüren Trakyalı tüccarlar, köylüler... 46’lı, 47’li yıllarda taksi sayısı artınca müşterilerimizin profili de değişmeye başladı. Önce çevreye müşteri götüren şoförler geldi. Ardından adımızı duyan İstanbullular. Hakkımdaki ilk gazete yazısı Burhan Felek yazdı. Yazının başlığı, “Küçükçekmece’de bir et vahası”ydı. Yemeklerin neredeyse hepsinin tadına bakmıştı. Daha sonra Doğan Nadi, Nadir Nadi de yemeklerimi öven yazılar yazdılar. Bu yazılardan sonra İstanbul’dan akın akın müşteri gelmeye başladı.</p>

  <p class="normal1">&nbsp;</p>

  <p class="normal1"><span class="idebold">Etle aşkınız nasıl başladı?</span></p>

  <p class="normal1">Küçük bir fırınımız, bir de bakkal dükkânımız vardı. O dönemde fırında ekmeğin yanı sıra et de pişerdi. Çoban Mehmet Pehlivan, Tekirdağlı Mustafa, Mülayim çok et yiyen müşterilerdi. Onların yarım kuzusunu pişirirdim tenekenin içinde. Yağ tenekesini yanlarından kesip tava gibi yapardık. Kuzuyu onun içinde fırına atardık. Pişirme parası olarak beş kuruş alırdık. Yarım kuzuyu bir oturuşta yerlerdi. Sene 1935-1936... Fırın ile bakkal arasında mekik dokurdum. O zamanlar Küçükçekmece’de otuz altı tane kasap vardı. Öyle usta kasaplar vardı ki profesör gibiydiler. Yedi kiloluk Trakya kuzusu, sığır, manda kesilirdi. Bütün İstanbul etini Çekmece’den alırdı. Ben orada dönemin en usta kasaplarının yanında yetiştim. Artık ne öyle ustalar ne de sürüler kaldı. Buradan Gelibolu’ya gidinceye kadar otuz tane sürü görürdüm. Her sürüde 300 ila 600 koyun olurdu. Şimdi aynı yolda 10-20 koyunu bir arada zor görüyorum.</p>

  <p class="normal1">&nbsp;</p>

  <p class="normal1"><span class="idebold">Etin en sevdiğiniz yeri neresidir?</span></p>

  <p class="normal1">Eskiden bir tabir vardı: “Et alırsan koldan, kız alırsan soydan.” Biz bu tabirle yetiştik. Kol, kürek, yani sırttan, belden yukarısı lezzetlidir. Ama bu lezzette pişirenin de payı vardır. Eti bilmeyen birisi, en lezzetli eti berbat hale getirebilir. Ben sana bir gerdan haşlayayım, yerken parmağını ısırırsın.</p>

  <p class="normal1">&nbsp;</p>

  <p class="normal1"><span class="idebold">Kolesterolünüz nasıl?</span></p>

  <p class="normal1">Ölçtürmüyorum. Niye? Çünkü insanın en iyi doktoru kendisidir, o vücuttaki arızayı hemen hisseder. Ölçtürmüyorum derken, senede bir kere kan kontrolümü yaptırırım. Kontrol yaptırmayalı on dört ay oldu. Kendimde bir eksiklik görsem hemen yaptırırdım.</p>

  <p class="normal1">&nbsp;</p>

  <p class="normal1"><span class="idebold">Etten sonra en sevdiğiniz yemek?</span></p>

  <p class="normal1">Güzel bir imambayıldı, enginar, salata, biber dolması, patlıcan dolması... Zeytinyağlılara bayılırım. Bizim örfümüzde var. Dün, bir çobansalatası yaptırdım. Bir tane kabak, iki biber dolma, iki buçuk kaşık barbunya pilaki, normal ölçüde bulgur pilavı, iki parça kavun yedim. Üstüne bir kahve ve bir de puro tüttürdüm.</p>

  <p class="normal1">&nbsp;</p>

  <p class="normal1"><span class="idebold">Atalarınız hem Balkanlar’dan hem Kırım’dan. Sizde hamur işi de olması lazım...</span></p>

  <p class="normal1">Biz böreksiz sofraya oturmayız. Ben bu yaşıma geldim, annemin yaptığı gibi bir börek tatmadım. Onun yaptığı böreğe köbete derdik. Yufkayı elle açardı. Sekiz-on parça yufkayı aralarına yağ sürerek tepsiye dizer, ortasına eti didikler, haşlanmış pirinci koyar ve üstüne tekrar yufkaları sererdi. En üste ise tereyağıyla çırpılmış yumurta sürüp fırına verirdi. Aynısının kabaklısını da yapardı. Çiğbörek, pırasa böreği, akıtma da soframızdan eksik olmazdı. Börek tatlıdan önce gelirdi. Yani yemek börekle sona ererdi.</p>

  <p class="normal1">&nbsp;</p>

  <p class="normal1"><span class="idebold">Bütün lokantalar Beyti kebabı yapıyor. Bunu nasıl icat ettiniz?</span></p>

  <p class="normal1">Bir iş seyahati sırasında gittiğim Cenevre’de Moller adlı bir kasap dükkânına uğradım. Kasap dükkânı demek için şahit lazım, etle ilgili her şey satılıyordu. Hatta eti gramla bile almak mümkündü. Kuzu sırtına sarılan bonfileyi orada gördüm. Türkiye’ye dönünce aynısını yapmaya başladım. Herhangi bir adı olmadığı için beyti kebabı diye anıldı.</p>

  <p class="normal1">&nbsp;</p>

  <p class="normal1"><span class="idebold">Bir günlük yemek listenizi anlatır mısınız?</span></p>

  <p class="normal1">Sabah iki ceviz, iki kayısı, bir bardak çay, üç tane zeytin, yaklaşık 70 gram beyazpeynir, domates, salatalık, biber, üstlerine biraz zeytinyağı, iki dilim esmer ekmek, bir bardak su.</p>

  <p class="normal1">Öğlen, 15.00’ten sonra müşteri hafifler, o zaman yemeğe otururum. Bir gün kebap, döner gibi et ağırlıklı, ertesi gün sebze ağırlıklı yerim. Ispanak kökünü üzerine yoğurt dökerek yemeyi çok severim. Üstüne yarım kavun, yarım karpuz. Akşam, 20.15’te köşeme otururum. İşe bir bardak viskiyle başlarım. Bazen bir bardak soğuk beyaz şarap içerim. Önden biraz zeytinyağlı tadarım. Sonra kırmızı şarap eşliğinde dana pirzolası yerim, arkasından da meyve... Eve gidince bir konyak koyarım, puromu yakarım.</p>

  <p class="normal1">&nbsp;</p>

  <p class="normal1"><span class="idebold">Et en lezzetli ızgarada mı, tavada mı yoksa fırında mı pişer?</span></p>

  <p class="normal1">Et en lezzetli tencerede pişer; tabii pişiricinin işinin ustası olması lazım. Kömür ızgarasında da çok lezzetli olur; tabii kıvamında, suyunu kaçırmadan pişirmek kaydıyla. Sıcak kuyulara sarkıtılıp pişirilenler de güzel olur. Yani eti ustaca pişirirseniz her türlüsü lezzetli olur. Eti pişireceğiniz tencere bakır olacak, yani ısı dört bir yana eşit dağılacak. Bir de altı kısık olacak, çabuk pişmeyecek, yaklaşık bir buçuk saat ocakta kalacak.</p>

  <p class="normal1">&nbsp;</p>

  <p class="normal1"><span class="idebold">Okuyuculara bir et yemeği tarifi verebilir misiniz?</span></p>

  <p class="normal1">Madde bir: Kasaptan üç günde bitirebileceğiniz miktarda et alın. Eti dondurmadan tüketmek lazım. Eti dondurucu da değil, buzdolabının alt bölmelerinde saklayın. 50-60 sene önce teldolapta saklanırdı ve onun için fazla et almazdık. O dönemde bir Kasap Osman vardı. Osman kravatsız, ceketsiz tezgâhın başına geçmezdi. Ondan et almak bir ayrıcalıktı. Yine Eminönü’nde Nimet Abla’nın karşısında bir Altın Kasap vardı. Ben her ikisinden de senelerce et aldım. Dönelim tarifimize: Eve aldığınız altı kişilik bir pirzolaya tuz atın. Bir soğanın yarısını rendeleyin, biraz zeytinyağı ve bir çay kaşığı sirkeyi karıştırın. Ete bu karışımı sürün, bir saat dinlendirdikten sonra pişirin. Aslında bunun kömür ateşinde pişmesi makbuldür.</p>

  <p class="normal1">&nbsp;</p>

  <p class="normal1"><span class="idebold">Evde mutfağın hâkimi eşiniz galiba?</span></p>

  <p class="normal1">Eşim Gamgamların kızıdır. Evliliğimiz elli seneye yaklaştı. Zor bir insandır, ama benim gibi bir insana bugüne kadar dayandığı için ona saygı duyuyorum. Evimde çok misafir ağırladım. Ne aşçım ne hizmet edenim var. Her şeyi eşim yaptı, çok da güzel ağırlamışızdır. Eşim çok güzel hamur işleri yapar. Sigaraböreğini bile öyle yapar ki parmaklarını yersin. Hiçbir zaman şunu yap, bunu yap dememişimdir. Ne pişirirse iştahla yerim.</p>

  <p class="normal1">&nbsp;</p>

  <p class="normal1"><span class="idebold">Okuyucularımız et alırken nelere dikkat etsinler?</span></p>

  <p class="normal1">Senelerdir hep söylerim, öncelikle kasapla dost olun. Aslında kasap olayını öldürdüler. Eskiden her köşe başında kasap vardı. Üzülerek söylüyorum, bu sektörü marketlerin bir köşesine mahkûm ettiler. Kasaplık ayrı bir sanattır. Bana sorarsınız eti kasaptan alın derim. Kasaba ne yemek yapacağınızı söyleyin. Onlar o yemeğin etin neresinden yapılacağını iyi bilirler. Ben de etimi yedi-sekiz kasaptan alırım; hepsi dostum, arkadaşımdır. Buzluğa girip etimi kendim seçerim. Lokantaya gelince etleri yine elden geçirip ondan sonra dolaba koydururum.</p>

  <p class="sagnormal">(22 Ağustos 2010)</p>

  <div class="calibre1" id="calibre_pb_35"></div>
</body>
</html>
