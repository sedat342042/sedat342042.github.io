<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_51"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Latif</span><br class="calibre3" />
  &nbsp;<br class="calibre3" />
  <span class="bolum">Demirci</span></h1>

  <p class="normal1">&nbsp;</p>

  <p class="h2baslik">“Karikatür de yemek de aceleye gelmez”</p>

  <p class="normal1">&nbsp;</p>

  <p class="normal1"><span class="idebold">&nbsp;Karikatür ve yemek arasında benzerlik var mı?</span></p>

  <p class="normal1">İkisinde de detay ve titizlik gerekiyor. Gelişigüzel çizemem, yemekte de aynı şeyi yapıyorum. Pişirmesinden tabağa konma şekline kadar yemeğin her aşamasında titizimdir. Yemek bence bir başkasına tarif edilemez. Sizin bildiğiniz, yazılı olmayan bir tarif vardır. Ölçü elinizdir. Tariflere bakmam, benim bir ağız tadım var ve ben ona göre yapıyorum.</p>

  <p class="normal1">&nbsp;</p>

  <p class="normal1"><span class="idebold">Peki, karikatürcüler neden kötü beslenir?</span></p>

  <p class="normal1">Dergilerde olurdu o kötü beslenme; dergilerden çekilip eve dönünce daha doğru besleniyorlardır herhalde. Dergilerde sabahlarsın, Kürt böreği gelir, ekmek arası salam gelir, hamburger gelir, atıştırılır. Hep iştesindir, ara vermemek için masana gelenle yetinirsin. Ben ara vermeyi de atıştırmayı da sevmiyorum.</p>

  <p class="normal1">&nbsp;</p>

  <p class="normal1"><span class="idebold">Yaratıcılıktan uzaklaşmamak için mi yemekten kaçıyorlar?</span></p>

  <p class="normal1">Başka bir şeyle ilgilendiğin zaman yaratıcılık kaçabiliyor. Ben çalışırken yemeği falan düşünmem, televizyonu bile açmam. Telefon konuşması bile kafamı dağıtabiliyor. Çizerken sadece sigara, kahve, çay içiyorum.</p>

  <p class="normal1">&nbsp;</p>

  <p class="normal1"><span class="idebold">İlham veren bir yemek var mı?</span></p>

  <p class="normal1">Hayır, öyle bir yemek yok. Uzun pişmiş yemekleri severim, iki-üç saat tencerede pişmiş eti severim. Tencerenin başında yemek pişene kadar beklerim; kapağın açılmaması gerekir, ama ben sabredemem.&nbsp;</p>

  <p class="normal1">&nbsp;</p>

  <p class="normal1"><span class="idebold">Hangi yemek yüreğinizi titretir?</span></p>

  <p class="normal1">Tek bir yemek ismi söylemeyeyim, ama üstüne yoğurt konan tüm yemekleri çok severim.</p>

  <p class="normal1">&nbsp;</p>

  <p class="normal1"><span class="idebold">Yemek programlarını izliyor musun?</span></p>

  <p class="normal1">İzliyorum. Yabancı, yerli hepsine bakıyorum. Öyle tarif falan almıyorum, ama püf noktaları aklımda kalıyor.</p>

  <p class="normal1">&nbsp;</p>

  <p class="normal1"><span class="idebold">Ekmek arası köfte mi, kokoreç mi?</span></p>

  <p class="normal1">Köfteyi severim de, ekmek arası kokoreç daha güzel olur. Çok sık yemem, ama yediğim zaman da sadesini tercih ederim. Öyle kekik, pulbiber filan sevmem, kokorecin kendi tadını severim.</p>

  <p class="normal1">&nbsp;</p>

  <p class="normal1"><span class="idebold">Masanızda hangi içkiyi ağırlamaktan keyif alırsınız?</span></p>

  <p class="normal1">Viski içmeyi daha çok severim. Yemekte tercihim şaraptır. Plaj gibi bir yerdeysem buz gibi birayı tercih ederim. Kola gibi meşrubatlarla hiç aram yok, ama ayranı severim.</p>

  <p class="normal1">&nbsp;</p>

  <p class="normal1"><span class="idebold">Tadına bakmaya korktuğunuz yemek var mı?</span></p>

  <p class="normal1">Sevmediğim yemek yok, ancak neden yapıldığını anlamadıysam pek yanaşmam, işim olmaz yani. Bakınca ne olduğunu anlamalıyım, anlamamışsam ne olursa olsun yemem.</p>

  <p class="normal1">&nbsp;</p>

  <p class="normal1"><span class="idebold">Kimlerle yemek yemek size keyif verir?</span></p>

  <p class="normal1">Muhabbet eden insanlarla yemek yemekten çok keyif alırım. Yemek masasında sadece çatal kaşık sesi değil, insan sesi olacak. Öyle “Bir an önce yiyelim de masadan kalkalım” diyenlerle yemeye gitmemeye çalışırım.</p>

  <p class="normal1">&nbsp;</p>

  <p class="normal1"><span class="idebold">Favori yemek mekânlarınız nereler?</span></p>

  <p class="normal1">Ocakbaşı severim ama her gün gidip ateşin başına oturayım gibi bir alışkanlığım yok, ara sıra canım ister. Boğaz’daki Lacivert’i severim. Yeri muhteşem. Oturduğunuzda Boğaz yanınızdan akar gider. Üsküdar’daki Kanaat Lokantası’na her zaman gidemem ama çok severim. Köftecilere düşkünüm. Fransız Konsolosluğu’nun arkasında Köfteci Hüseyin vardı, oraya giderdim. Çocukken ayda bir, pazar günleri ailece Sultanahmet Köftecisi’ne gidilirdi.</p>

  <p class="normal1">&nbsp;</p>

  <p class="normal1"><span class="idebold">Çocukluk mutfağından aklınızda ne kaldı?</span></p>

  <p class="normal1">Çok şey, çok yemek. Küçük bir ev mutfağıydı. Daha çok aileden gelen Ege yöresi yemekleri, zeytinyağlılar, tencere yemekleri pişerdi. Uzun saplı tost makinesi vardı, sandviçi arasına koyup, ocağın üzerinde yapardık. Arada ben de yapardım, tek ekmeklik küçük siyah bir şeydi. Küçük eski bir buzdolabı vardı yine.</p>

  <p class="normal1">&nbsp;</p>

  <p class="normal1"><span class="idebold">Evde mutfağın hâkimi kimdi?</span></p>

  <p class="normal1">Annemdi ve herkesin annesi gibi güzel yemek yapardı. Annem de, babam da Denizlili. O yöre yemekleri yapılırdı genellikle. İnsanlar, “Eski tatlar kalmadı” diyor ya bu doğru değil. Doğru malzeme kullandığında yakalıyorsun o eski tatları.</p>

  <p class="normal1">&nbsp;</p>

  <p class="normal1"><span class="idebold">Annenizin en çok hangi yemeğini severdiniz?</span></p>

  <p class="normal1">Tarhanayı çok severdim, şimdi de çok severim. Bir de yoğurtlu sıcak patlıcan közlemesini...</p>

  <p class="normal1">&nbsp;</p>

  <p class="normal1"><span class="idebold">Babanız mutfağa girer miydi?</span></p>

  <p class="normal1">Babam salata hazırlamak, karpuz kesmek gibi işleri yapardı. Karpuzu yıldız şeklinde doğrar, çekirdeklerini tek tek ayıklardı.</p>

  <p class="normal1">&nbsp;</p>

  <p class="normal1"><span class="idebold">Sizin mutfakla aranız nasıl?</span></p>

  <p class="normal1">Çok iyi, her türlü yemeği yaparım. Bir gurme gibi değilim ama mutfakta olmayı, bir şeyi kesip biçmeyi severim; acele etmem ve yemeği hakkıyla yapmayı severim.</p>

  <p class="normal1">&nbsp;</p>

  <p class="normal1"><span class="idebold">İyi yemek yapan kadınlar sizi etkiler mi?</span></p>

  <p class="normal1">Etkiler tabii, yemek önemli. Şimdiki kadınlar “Yağı çok koymamak lazım, tuz zararlı” falan diyerek yemeğin tadını kaçırıyor.</p>

  <p class="normal1">&nbsp;</p>

  <p class="normal1"><span class="idebold">Siz kimseyi yemeğinizle etkilediniz mi?</span></p>

  <p class="normal1">Etkilemişimdir. Bir kere, yemek yapan erkeğe kadınlar şaşırıyorlar. Omlet değil tabii ama dolma falan yapan erkeğe şaşırıyorlar. Hayatımda bir tek yaprak sarmadım. Tencere yemeği yaparım; kuzu, patates, fasulye... Bunları yapabilmem şaşırtıcı geliyor.</p>

  <p class="normal1">&nbsp;</p>

  <p class="normal1"><span class="idebold">Köy kahvaltısı hakkında ne düşünüyorsunuz?</span></p>

  <p class="normal1">Nedir köy kahvaltısı?.. Sucuk, bal, tereyağı, yüz çeşit peynir... Köylüler böyle kahvaltı etmez ki. Ekmeğin, arasına peynir koyup dürüm yapar, çayla yerler.</p>

  <p class="sagnormal">(16 Ekim 2011)</p>

  <div class="calibre1" id="calibre_pb_103"></div>
</body>
</html>
