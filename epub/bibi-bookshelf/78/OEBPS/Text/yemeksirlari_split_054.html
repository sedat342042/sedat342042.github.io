<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_27"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Derya</span><br class="calibre3" />
  &nbsp;<br class="calibre3" />
  <span class="bolum">Baykal</span></h1>

  <p class="normal1">&nbsp;</p>

  <p class="h2baslik">“Ne yiyeceğimi şeker aletim söyler”</p>

  <p class="normal1">&nbsp;</p>

  <p class="normal1"><span class="idebold">Çocukluğunuzun mutfağından neler hatırlıyorsunuz?</span></p>

  <p class="normal1">Çocukluğumun mutfağından bir kere üç öğün yemek hatırlıyorum. Üstüne margarin sürülmüş ekmeği, sobanın üstünde pişen patates ve ayvayı, bir de tencere yemeklerini hatırlıyorum. Biz tamamen tencere yemekleriyle büyüdük. İlk önceleri teldolap vardı, su küpü vardı, daha sonra buzdolabına geçildi. İspirto ocağı, elektrikli fırın, havagazı. Mutfağın hâkimi annemdi. Ben çok meraklı bir çocuktum 12-13 yaşından itibaren mutfağa el atmaya başladım.</p>

  <p class="normal1">&nbsp;</p>

  <p class="normal1"><span class="idebold">Annenizin en çok hangi yemeğini severdiniz?</span></p>

  <p class="normal1">Kıymalı, domatesli, biberli patlıcan yemeğini çok severdim. Patlıcanlar önce kızartılır, sonra kıyması, soğanı, salçası eklenip pişirilirdi; bildiğiniz klasik patlıcan yemeği, şimdi de çok severim. Annem bütün yemekleri çok güzel yapardı; iyi bir şefti, klasik bir Türk kadınıydı. Kıymalı patates, kıymalı fasulye, kuru fasulye evimizde sık sık pişen yemeklerdi.</p>

  <p class="normal1">&nbsp;</p>

  <p class="normal1"><span class="idebold">İştahlı mı yoksa mızmız bir çocuktunuz?</span></p>

  <p class="normal1">Sebze, et, hamur işi ayırt etmeden her şeyi yerdim. Sabahları çiğ yumurta içmeden evden çıkmazdım. Önden kaşıkla çiğ yumurta, arkasından da süt. Uzun yıllar bu yüzden süt içememiştim. Peynir, yumurta yerdim, hiç yemek ayırt etmezdim. Zaten böyle bir lüksümüz de yoktu; sofrada ne varsa o yenirdi, çok varlıklı bir aile değildik. Bize sorulmazdı ne pişirilecek diye, bütçeye ne uygunsa o yenirdi. Akşam yemeğinde yenecek bir şey yoksa kahvaltılıklarla geçiştirilirdi. Çok iyi anlaşan bir apartmandaydık, birbirimize yemek yemeye giderdik.</p>

  <p class="normal1">&nbsp;</p>

  <p class="normal1"><span class="idebold">Babanız da mutfağa girer miydi?</span></p>

  <p class="normal1">Babam da çok iyi bir şefti, çok güzel aşure yapardı. Babam Mersinli; babaannem de çok hamarat bir kadındı; ekmeğini, etini, kıymasını kendi yapardı.</p>

  <p class="normal1">&nbsp;</p>

  <p class="normal1"><span class="idebold">Mutfağa ilk ne zaman girdiniz, ilk hangi yemeği yaptınız?</span></p>

  <p class="normal1">Mutfağa ilk kez 12-13 yaşlarında girdim. İddialı yemeklerle başladım işe, mesela ilk yaptığım tatlı profiteroldü. Bir de kürdan kebabı ilk yaptığım yemekti. İlk yaptığım börek ise gülböreğiydi. O zamanlar sık sık peynirli makarna yapardım. Tarifleri ve bu tarifleri kimden aldığımı daima yazıp saklardım.</p>

  <p class="normal1">&nbsp;</p>

  <p class="normal1"><span class="idebold">Kızlarınız en çok hangi yemeğinizi seviyor?</span></p>

  <p class="normal1">Kızlarım kuşbaşı sotemi, şehriyeli pilavımı, salatamı, kıymalı makarnamı ve enginarımı çok severler. Ama onlar şu sıralar diyet şeyler yiyorlar, bayağı zayıfladılar. Yemeklere yağ koymuyoruz, kızlarımın diyetisyenlerinin programlarını uyguluyorum. Yani artık kızlar benim yemeklerimi pek yemiyorlar.</p>

  <p class="normal1">&nbsp;</p>

  <p class="normal1"><span class="idebold">Kızlarınız da bir şeyler pişiriyorlar mı?</span></p>

  <p class="normal1">Pişiriyorlar, sağlıklı mutfak takıntıları var onların. Organik bulurlarsa organik yiyorlar. Kızlarımdan biri süt ve süt ürünleri yemiyor, daha ziyade sebze ve baklagillerle besleniyor, yağı ağzına bile sürmüyor.</p>

  <p class="normal1">&nbsp;</p>

  <p class="normal1"><span class="idebold">İyi yemek yapan erkeklerden etkilenir misiniz?</span></p>

  <p class="normal1">Hiç etkilenmem; erkeğin mutfağa girmesinden çok hoşlanmam. Ben yokken girsin, hazırlasın da ben varken olmasın. Elimin altında birinin olmasından hoşlanmam, mutfakta çok seri çalışırım, yedi-sekiz yemeği aynı anda yaparım, o yüzden elimin altında kimsenin olmasını istemem. Aslında düşünce olarak erkeğin mutfakta olmasından yanayım; yardımcı olsun, bir şeyler paylaşayım, o anda benimle sohbet etsin, yemeği hazırlarken bir kadeh içkimiz önümüzde olsun falan ama aynı anda çalışamam. Bu durum sadece erkek için geçerli değil, herhangi birinin de olmasını istemem.</p>

  <p class="normal1">&nbsp;</p>

  <p class="normal1"><span class="idebold">Siz yaptığınız yemeklerle birini etkilediniz mi?</span></p>

  <p class="normal1">Tabii ki, herkesi. Bu konuda iddialıyım. Ben güzel sofra kurmayı severim; çocuklarıma özenli sofra kurarım. Mutfakta yaşamayı seviyorum. Mutfak masamın önü orkidelerle süslüdür, peçeteler koyarım, özellikle yazlık evde çok güzel sofralar hazırlarım. Benim sofram yaşayan bir sofradır. Baharatları severim, yeşillikleri severim, kahvaltı sofrasını severim, şimdilerde yoğun tempodan ötürü çok yapamıyorum. Bir tek dolma yapmam, çünkü annem çok güzel yapardı, o yüzden dolma içimi buruyor. Bir yerde güzel bir dolma yediğim zaman mutlaka annem aklıma geliyor.</p>

  <p class="normal1">&nbsp;</p>

  <p class="normal1"><span class="idebold">Televizyonlarda ve kitaplarda yemek tarifleri veriyorsunuz; bu tarifleri nerelerden topluyorsunuz?</span></p>

  <p class="normal1">Ben televizyonda biraz tutumlu olmaya dikkat ediyorum. Bizim ailenin hiçbir şeyi atmama özelliği var, biz öyle büyüdük. Gerek giysi, gerek yemek, gerek ekmek, hiçbir şeyi atmayız, sonuna kadar kullanırız. İnsanlara bu düşünceyi aşılamak istiyorum. Çocukluğumuzda azıcık bir pilav kalsa, annem onu salatanın üstüne koyardı, ondan çorba yapardı. Farklı bir gözle bakmalarını istiyorum insanların, çünkü yokluk çeken insanlar var dünyada, açlık var. Tarifleri her yerden toplarım; ailemin büyüklerinden, konu komşudan, izleyicilerden. Yediğim ilginç yemeklerin tariflerini mutlak defterime yazarım.</p>

  <p class="normal1">&nbsp;</p>

  <p class="normal1"><span class="idebold">Çok çalışıyorsunuz; yemek yapmaya fırsat bulabiliyor musunuz?</span></p>

  <p class="normal1">Evde yardımcım var, ben yemek için organizasyon yaparım. Mesela, köftemi yaparım, bunları tek tek poşetlerim. Bazen soğanları küçük küçük doğrar, poşetler, dolaba koyarım. Özellikle çalışan kadınlar için bunlar çok pratiktir, hayatlarını kolaylaştırır. Evde atölyem var, orada da yemek pişiririz. Diyabetli olduğum için sebze ağırlıklı besleniyorum. Yiyeceklerimi hep yanımda taşırım. 12-13 yıldan beri diyabetliyim, bu şekilde yaşamayı öğrendim. Çok hareketli yaşıyorum, bu hastalığım için hem iyi hem de kötü.</p>

  <p class="normal1">&nbsp;</p>

  <p class="normal1"><span class="idebold">Yemek ile cinsellik arasında bir ilişki var mı?</span></p>

  <p class="normal1">Kesinlikle iyi ve keyifli bir yemek önemli bir şey, mutlaka cinselliği tetikliyordur, ama ağır yemeklerin vücudu olumsuz etkilediğini söyleyebiliriz. Afrodizyak yemeklerin cinsellikle ilgisi olduğunu söylüyorlar. Afrodizyak yiyecek demek, içinde sağlıklı besinler olan bir şey demek; ben de o yiyecekleri kullanıyorum.</p>

  <p class="normal1">&nbsp;</p>

  <p class="normal1"><span class="idebold">Bir günlük beslenme programınızı anlatır mısınız?</span></p>

  <p class="normal1">Benim bütün günlük beslenme düzenimi şeker ölçümlerim belirler. Eğer sabah kalktığımda şekerim yüksekse, o benim bütün yemek düzenimi yönlendirir. Günde yedi-sekiz kere şekerimi ölçerim, yemek yemeden mutlaka şekerimi ölçerim, yemekten bir iki saat sonra ölçerim; o benim rehberim. Bütün şeker hastalarının da böyle yapması gerekiyor, çünkü gün içinde stres dahil birçok şey şekerimizi etkiliyor. Ona göre ya ileri giderim ya da kendimi geri çekerim. Karbonhidratı ona göre alırım, karbonhidrat sayımımı mutlaka yaparım. Eğer şekerim yüksekse, o zaman mutlaka salata yerim. Günde altı-yedi badem, üç dört ceviz, domates, ve peynir yerim. Ölçümlere göre karbonhidratı azaltır, çoğaltırım, yumurta mutlaka tüketirim. Ara öğünde, içinde meyve olan, yulaf olan yoğurdumu yerim. Öğle yemeklerinde genellikle sebze tüketirim, bulgur pilavı çok yerim.</p>

  <p class="normal1">&nbsp;</p>

  <p class="normal1"><span class="idebold">Dışarıda nasıl idare ediyorsunuz?</span></p>

  <p class="normal1">Dışarıda yiyeceksem, İtalyan mutfağını tercih ediyorum. Salata ve domatesli makarna yiyorum. Kepekli makarnayı tercih ediyorum ama pek bulamıyorum. Daha doğrusu ölçüm yapmadan bir şey yemem, ölçümüme göre siparişimi veririm. Şeker ölçüm çantam ve ilaçlarımı yanımdan hiç ayırmam. Çünkü o bana ne yiyeceğimi söylüyor, beni yönlendiren ölçüm aletidir. Bütün şeker hastalarının böyle yapması gerekiyor aslında.</p>

  <p class="normal1">&nbsp;</p>

  <p class="normal1"><span class="idebold">Hangi bölgenin yemekleri ağzınızı sulandırır?</span></p>

  <p class="normal1">Antakya mutfağını çok severim. Kebapları, çorbaları, mezeleri, tuzlu yoğurdu, acılı çökeleği, içliköftesi her şeyi çok güzel. Ege bölgesinin ise balıklarını ve otlarını çok seviyorum. Sanırım Ege mutfağı tam şeker hastaları için.</p>

  <p class="normal1">&nbsp;</p>

  <p class="normal1"><span class="idebold">Yalnız mı yoksa kalabalıkla mı yemek yemek hoşunuza gider?</span></p>

  <p class="normal1">Kalabalıklarla tabii ki. Ekibim, çocuklarım, yeğenlerim, ablam... Kalabalık aile yemeklerini çok seviyorum. Çocuklarımın, beyaz örtülü güzel sofralarda, annelerinin pişirdiği yemekleri yemesini çok önemsiyorum.</p>

  <p class="normal1">&nbsp;</p>

  <p class="normal1"><span class="idebold">Gece buzdolabından bir şeyler tırtıklar mısınız?</span></p>

  <p class="normal1">Gece şekerim düşerse, uyanıyorum; o zaman bir meyve suyu ve karbonhidrat yemem gerekiyor. Tek bir tane bisküvi yiyorum, bir de meyve suyu içiyorum.</p>

  <p class="normal1">&nbsp;</p>

  <p class="normal1"><span class="idebold">Tatlı, hamur işi ve sakatatla aranız nasıl?</span></p>

  <p class="normal1">Tatlı yemiyorum, şekerim çok düşükse tadına bakıyorum. Sakatat da yemiyorum. Böbrek, ciğer çok severim ama yemiyorum, ancak masada birine geldiyse ucundan tadına bakarım.</p>

  <p class="normal1">Hamur işlerini yapmasını çok severim, eskiden de yerdim ama şimdi yiyemiyorum. Şimdi sadece “Ver tadına bakayım” şeklinde idare ediyorum.</p>

  <p class="normal1">&nbsp;</p>

  <p class="normal1"><span class="idebold">Tabağınızı ekmekle sıyırıp, salatanın suyuna şamandıra atar mısınız?</span></p>

  <p class="normal1">En sevdiğim şeydir, ama çok fazla yapamıyorum. Çok sevdiğim bir şey var: Domatesler halka halka kesilecek, üzerine tuzda hafif öldürülmüş halka soğanlar konacak, azıcık sirke, yağ, balzamik, biraz limon eklenecek, ona kızarmış kepek ekmek düşüreceksin. Ne yalan söyleyeyim banıyorum. Aslında bütün çocukluğumuz, bütün yemeklerin suyuna ekmek banmakla geçti. Çocukken tabağımızı sıyırmak, kemikten ilik çekmek, kemik sıyırmak gibi şeyler vardı. Şimdilerde ayıp sayılıyor. Taze ekmek diye bir kavram vardı; ben uzun yıllardır o taze ekmeği unuttum, beyaz ekmek eve hiç girmiyor. Ekmek fırından yeni çıkacak, yemeğin suyuna banacaksınız. Şeker hastalığı her şeyi frenledi.</p>

  <p class="normal1">&nbsp;</p>

  <p class="normal1"><span class="idebold">Bir yemek anınız var mı?</span></p>

  <p class="normal1">Eve konuk gelen Cihan Ünal’a makarnanın suyundan çay demlemiştim. Evde devlet tiyatrosundan arkadaşlarımla oturuyordum. Onlara makarna yapacaktım. Ocağın üstünde bol tuzlu makarna suyu kaynıyordu. Cihan Ünal aniden gelince, çay demlemek icap etti, Ben de tencerede hazır kaynayan su var diye onunla çay demledim. Tabii suyun içine bol tuz attığımı unutmuşum. Arkadaşlar, “Çayda bir tuhaflık var” dediler, ama önce anlayamadık. Sonradan onlara tuzlu çay içirdiğimi fark ettim.</p>

  <p class="normal1">&nbsp;</p>

  <p class="normal1"><span class="idebold">Favori yemek mekânlarınız nereleri?</span></p>

  <p class="normal1">Ben hiç şurası burası diye ayrım yapmam. En olmadık yerde de yemek yerim. Kıyıda köşede kalmış güzel yemek yapan yerleri bulurum; lezzet benim için çok önemlidir. Mekânın lüks olması gibi takıntım yoktur, arkadaşlarımın tavsiye ettiği yerlere giderim. Arnavutköy’e inerken köfteci vardır. Eskiden seyyar köfteciydi. Oranın yemekleri, dürümleri, köfteleri çok güzeldir; ailecek çok severiz. Kıyı’yı ve Bebek Balıkçısı’nı severim, Develi’yi beğenirim. Fulya’da Çıtçıt diye bir mekân var, orayı çok severim.</p>

  <p class="sagnormal">(18 Eylül 2011)</p>

  <div class="calibre1" id="calibre_pb_55"></div>
</body>
</html>
