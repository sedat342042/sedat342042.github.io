<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_79"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Yasemin</span><br class="calibre3" />
  &nbsp;<br class="calibre3" />
  <span class="bolum">Alkaya</span></h1>

  <p class="normal1">&nbsp;</p>

  <p class="h2baslik">“İnsanların yemekle tavlanacağını çocukken öğrendim”</p>

  <p class="normal1">&nbsp;</p>

  <p class="normal1"><span class="idebold">Çocukluğunuzdan aklınızda kalan yemek anıları neler?</span></p>

  <p class="normal1">O zamanlar ailesi çalışan nadir çocuklardandık, genelde kadınlar çalışmıyordu. Emektar bir dadımız vardı, ama yaşlı ve kulağı sağırdı. Dolayısıyla biz her şeye müdahale eden, yaramaz çocuklardık. Arkadaşlarımız bizimle oynasın diye evde ne var ne yok sokağa taşırdık. Bazen de onları eve çağırır, yemek yedirip bir çeşit rüşvet verirdik. Çünkü çalışan bir ailenin çocuğuyduk ve aileler çocuklarının bizimle oynamasını pek istemezlerdi. Bir de babam 12 Mart’ta tutuklanmıştı. Yani biz o çevreye göre aykırı bir aileydik. Çetin Altan’la aynı binada oturuyorduk, Orhan Kemal sürekli bize gelir giderdi. Dolayısıyla farklı, annesiz, sürekli sokakta oynayan çocuklardık. O dönemde yemekle insanları tavlayabildiğimizi keşfettim.</p>

  <p class="normal1">&nbsp;</p>

  <p class="normal1"><span class="idebold">Annenizin mutfağından aklınızda neler kaldı?</span></p>

  <p class="normal1">Zeytinyağlılar aklımdan çıkmıyor. Annemin babası Rumelili olduğu için çok lezzetli zeytinyağlı yemekler yapardı. Babam Kayseriliydi. Bu nedenle inanılmaz hamur işleri, subörekleri, mantılar pişirilirdi. Ama en çok zeytinyağlılar ve mezeler aklımda kalmış, çünkü evde her akşam rakı sofrası kurulurdu. Yavaş yavaş ben de onları öğredim. Yedi yaşında taze fasulye pişiriyordum.</p>

  <p class="normal1">&nbsp;</p>

  <p class="normal1"><span class="idebold">Anneniz iyi bir aşçı mıydı, en çok hangi yemeğini severdiniz?</span></p>

  <p class="normal1">Annem hâlâ çok iyi bir aşçıdır; zeytinyağlılar konusunda onunla zor yarışılır. Domatesli pilav yaptığı zaman çok mutlu olurdum, ama en çok tavuklu yaptığı yemekleri severdim. Fırında tavuğu çok iyi yapardı ve dil pişirirdi. Dili sebzeyle pişirirdi, söğüş dil yapardı ve yine çok güzel arnavutciğeri, beyin salatası yapardı. Bunlar bir çocuk için çok ağır lezzetler olmasına rağmen çok severdim.</p>

  <p class="normal1">&nbsp;</p>

  <p class="normal1"><span class="idebold">Anneniz hem çalışıp hem bu güzel yemekleri yapmaya nasıl fırsat buluyordu?</span></p>

  <p class="normal1">Annem hem çalışıp hem güzel yemekler pişirir, hem de hep beyaz örtü serilmiş masalar kurardı. Kolalanmış beyaz örtü örtülmeyen masaya oturmazdı. O zamanlar çamaşır makinesi falan yoktu, ama annem bir şekilde yetiştiriyordu; öyle bir enerjisi vardı.</p>

  <p class="normal1">&nbsp;</p>

  <p class="normal1"><span class="idebold">Babanızın mutfakla arası nasıldı?</span></p>

  <p class="normal1">Babam çok çabuk pes edebilen bir insandı. Damak zevki çok gelişmişti, ama çay bile doldurmayı beceremezdi. Sosyalist bir insan olmasına rağmen mutfakta kadın-erkek eşitliğine inanmazdı. Tam bir paşa çocuğu olarak büyümüş, öyle de kalmıştı. Genç yaşında da vefat etti. Babam İsmet Alkaya Yeşilçam’ın ilk yönetmenlerindendir. Bir tek film çekmiş, sonra hapse girmiş ve bu macera da böylece bitmiş.</p>

  <p class="normal1">&nbsp;</p>

  <p class="normal1"><span class="idebold">Siz ilk ne zaman mutfağa girdiniz ve ne yaptınız?</span></p>

  <p class="normal1">Yedi yaşındayken babamın emektar dadısıyla birlikte taze fasulye pişirdiğimi hatırlıyorum. Onun öncesinde, ekmeğin üzerine salça sürer, üzerine baharat döker, afiyetle yerdim.</p>

  <p class="normal1">&nbsp;</p>

  <p class="normal1"><span class="idebold">Konusu mutfakta geçen bir film ve oyunda nasıl bir rol almak isterdiniz? Hiç öyle bir projenin içinde oldunuz mu?</span></p>

  <p class="normal1">Ne yazık ki öyle bir teklif gelmedi. Buna çok şaşırıyorum, hiç restoran deneyimi olmayan birçok oyuncu arkadaşım yemek programı yaptılar, bana ise hiçbir zaman böyle bir şey teklif edilmedi. Ben 2005 yılında 5.Kat’ın belgeselini çektim. Bu belgesel birçok uluslararası festivale katıldı. Mutfakta neler yaşıyoruz, personel problemleri, iş başvuruları, nelerle mücadele ediliyor; yani restoranın kimsenin görmediği arka yüzünü anlattık. Aynı zamanda müşteri ile personel arasındaki kültür farkını işledik. Buraya gelen müşteriler, kültür seviyesi yüksek olan, sıklıkla Avrupa’ya gidip gelen kişiler. Oysa burada çalışan insanlar, daha Anadolu’dan yeni gelmiş, varoşlarda yaşayan, yeme içme kültürünü ancak okullarda öğrenmiş ama ailesinde görmediği için henüz benimseyememiş insanlar. Bu ikilemi işledim belgeselde.</p>

  <p class="normal1">&nbsp;</p>

  <p class="normal1"><span class="idebold">Sizi hem tiyatro, hem sinema, hem dizi oyuncusu bilirken birdenbire restoran işletmecisi olarak karşımıza çıktınız. Bu işe ne zaman ve niçin başladınız?</span></p>

  <p class="normal1">Ankara Film Festivali’nde ödül kazandığım dönemdi. Tiyatrodan kazandığım para geçinmeme yetmiyordu. Bir gün Mustafa Kemal Ağaoğlu, “Burayı kirala, istediğini yap” dedi. İşe öyle başladım; sandım ki kirayı öderim, bu işi de yaparım. Ama inanılmaz bir şeymiş, bu işe başlamam sanatıma en büyük ihanet oldu. Çünkü bu iş büyük bir disiplin istiyor. İnsanlar bana güvenerek geliyorlar. “Ben bunu bırakıp, gidip tiyatroda oynayacağım” demek olmuyor. Yemekler hijyenik olmak zorunda, kimseyi zehirlemeyeceksiniz. Müziğin ayarı, malzemelerin alınması, mönünün hazırlanması, yemeklerin pişirilmesi her şeyiyle çok zor bir iş. Bir girdim, bir daha çıkamadım. 1993 yılından beri yapıyorum, ama tamamen cahil cesareti. İyi yemek yapmak ile bir işletmeyi ayakta tutmak asla aynı şey değil. Eğer bana teklif edilen proje İstanbul’daysa oynayabiliyorum. Ama çok sevdiğim, gerçekten istediğim bir proje olması lazım. En son 2003’te tiyatroda oynamıştım. 2005’te buranın filmini çektim, 2007’de <span class="ideitalik">Yaşam Arsızı</span>’nı çektim. Kalan vakitlerde de senaryolar yazıyorum. Aslında benim bütün hayatım oyunculuk, sahne, sinema...</p>

  <p class="normal1">&nbsp;</p>

  <p class="normal1"><span class="idebold">Manzaranız kadar lezzetleriniz de kuvvetli mi?</span></p>

  <p class="normal1">Bence çok kuvvetli, çünkü ben çok kuvvetli lezzetleri severim; baharat benim için çok önemlidir. Yağı çok az kullanırım, ama baharat çok kullanırım, onun için Uzakdoğu mutfağını tercih ederim. Uzakdoğu mutfağı taze ve iyi malzemeyle yapılırsa lezzetli olur her zaman.</p>

  <p class="normal1">&nbsp;</p>

  <p class="normal1"><span class="idebold">5. Kat’ı diğer benzeri mekânlardan ayıran özellikleri neler?</span></p>

  <p class="normal1">Karakter tabii ki. Karakter de tamamen parasızlık, mimarsızlıkla ve ısrarla oluşmuş bir şey. İnsanların geldiği zaman, hayal kurabileceği ve kendini rahat hissedebileceği bir yer oluşturmak istedim. İş disiplinimin oluşmasındaYıldız Kenter’in büyük bir katkısı var, asker gibi yetiştik onun tiyatrosunda. Disiplin, hayatı çok kolaylaştıran bir şey.</p>

  <p class="normal1">&nbsp;</p>

  <p class="normal1"><span class="idebold">Mönünüzü nasıl oluşturuyorsunuz?</span></p>

  <p class="normal1">Kendi sevdiğim yemeklerle oluşturuyorum. Neyi taze yapabiliyorsam mönüye onu koyuyorum. Benim için tazelik, bir ürünü aynı anda bir iki yerde kullanabilmek, günlük üretimi tüketebilmek birinci planda geliyor. Ondan sonra da “Bu malzemeyle nasıl lezzetli bir şey yapılır?” sorusunun peşine düşüyorum. En önemlisi de, aşçı gittiği zaman mönüdeki yemekleri mutlaka ben de yapabilmeliyim.</p>

  <p class="normal1">&nbsp;</p>

  <p class="normal1"><span class="idebold">5. Kat’ın karakterini nasıl tanımlarsınız?</span></p>

  <p class="normal1">Yüzde yüz kendim gibi, çünkü tamamen bana benziyor. Güvenilir, kuvvetli –rengiyle, ışığıyla, müziğiyle– cesaretli ve standart sahibi. Birbirine benzeyen insanların buluşabildiği bir yer. Gün içinde işyerinde, kendimize benzemeyen insanlarla birlikte olmak bizleri yorarken, keyifli bir yerde kendimize benzeyen insanlarla vakit geçirmek bizi rahatlatır. Bu da buranın karakteriyle sağlanıyor.</p>

  <p class="normal1">&nbsp;</p>

  <p class="normal1"><span class="idebold">Restoran işletmenin zorlukları neler?</span></p>

  <p class="normal1">Ben çevresi geniş biri olduğum için, bir artıyla başladım. Ama bu hiçbir zaman güvenilir bir şey değil, çünkü insanlar burada yediklerine içtiklerine para ödüyorlar; bir şeyleri iyi yapamıyorsan bir daha gelmiyorlar. Ama yine de bir mekânı tanıtmak gibi bir zorluk yaşamadım. O insanlar zaten vardı, ama ben bu insanların güvenine layık olabilmek için çok çok çalıştım. Müşteri açısından hiç zorluk yaşamadım diyebilirim. Benim zorluğum hem kadın hem sanatçı olmak. Personel, televizyonla seyrettikleri Yasemin ile gerçek Yasemin arasında bağ kurmakta zorlanıyorlar.</p>

  <p class="normal1">&nbsp;</p>

  <p class="normal1"><span class="idebold">En lezzetli pişirdiğiniz yemeğin tarifini verir misiniz?</span></p>

  <p class="normal1">En iyi Uzakdoğu yemeklerini yapıyorum. Bizde Kamboçya pek bilinmiyor, oradan bir tarif vereyim. Önce taze balık ya da karidesi alıp ayıklarız. Taze fasulye, kabak, havuç, brokoli, soya filizi, bambu, bamya ne olursa kullanabiliriz; sebzeleri ince ince doğrandıktan sonra çok hafif ve kızgın bir yağda soteleriz, ama sebzeler mutlaka diri kalmalıdır. Balık veya karidesi de ayrı bir tavada kızartırız, asla aynı tava kullanılmaz. Üçüncü bir tavada curry paste’i yani sıvıyağ, süt ve suyla pelte haline getirilmiş köriyi, hindistancevizi, taze kesilmiş zencefil ve sarmısakla hafifçe kavururuz, ondan sonra sebze ve balığı ilave ederiz. Sağlıklı yaşam için Uzakdoğu yemeklerini herkese öneririm.</p>

  <p class="normal1">&nbsp;</p>

  <p class="normal1"><span class="idebold">Hangi bölgenin yemekleri ağzınızı sulandırır?</span></p>

  <p class="normal1">Ben hamur işlerine bayılırım. Yani Orta Anadolu ve Balkan mutfakları favorimdir. Suböreğinin üzerine yatıp o tepsiyle birlikte dönme hayalim var. Bu sahneyi mutlaka bir filmde kullanacağım. Yine fırından yeni çıkmış ekmeği yanağıma dayamak isterim. Kahve kokusu, fırın kokusu beni en çok cezbeder. Et sevmem. Vejetaryen değilim, ama öyleymiş gibi yaşıyorum. Baklagilleri çok severim; çorba en sevdiğim yemeklerin başında gelir.</p>

  <p class="normal1">&nbsp;</p>

  <p class="normal1"><span class="idebold">Dünya mutfaklarıyla aranız nasıl?</span></p>

  <p class="normal1">Fransız mutfağını hiç sevmem, neden severler onu da anlamam. Güney Fransa biraz daha iyi, bana en uygun İtalyan mutfağı. Akdeniz mutfağı tercihim. Ama en favorim ise Uzakdoğu mutfağıdır.</p>

  <p class="normal1">&nbsp;</p>

  <p class="normal1"><span class="idebold">Yemek keşiflerine çıktığınız oluyor mu?</span></p>

  <p class="normal1">İsteğim kadar değil ama yeni bir yer açıldığı zaman gitmeye çalışıyorum. Yurtdışından gelen arkadaşlarımla mutlaka kebapçıya gidiyoruz. Ben mezelere, kabarmış ekmeklere ve peynirlere ilgi duyuyorum. Yurtdışına gittiğimde, hakkında iyi şeyler yazılmış her yere gitmeye çalışıyorum, ama bence bu keşifleri daha fazla yapabilmeliyim.</p>

  <p class="normal1">&nbsp;</p>

  <p class="normal1"><span class="idebold">Hangi yemek kokuları ağzınızı sulandırır?</span></p>

  <p class="normal1">Taze sarmısak ve yeşil biber kızartması. Kokusunu duyduğum anda “Lezzetli bir şey geliyor” derim.</p>

  <p class="normal1">&nbsp;</p>

  <p class="normal1"><span class="idebold">Sokak yemekleriyle aranız nasıl?</span></p>

  <p class="normal1">Aşırı hijyen takıntısı olan bir insanım, o yüzden de sokak yemekleriyle aram hiç yok. Ne Eminönü’nde balık-ekmek yedim, ne sokakta köfte-ekmek. Onu bir kenara bırakın, emin olmadığım kebapçıda bile bir şey yemem. Bir tek Adana Film Festivali’nde En İyi Kadın Oyuncu Ödülü’nü aldığım gün bu kuralı bozdum. Beni en iyi kebapçıya götüreceklerini söylediler ve sokaktaki bir tezgâha götürdüler. Bu kadar özenilerek götürülmüş bir ödül kutlamasında, “Hayır, ben yiyemem” diyemedim. Ancak yediğim kebaplar inanılmaz lezzetliydi, ama ben onları bitirinceye kadar ölüp ölüp dirildim.</p>

  <p class="normal1">&nbsp;</p>

  <p class="normal1"><span class="idebold">İyi yemek yapan insanlardan etkilenir misiniz?</span></p>

  <p class="normal1">Çok etkilenirim ama bu yeteneğini paylaşmazsa biraz kızarım, çünkü paylaşıldığı zaman o yemek inanılmaz şeylere dönüşür.</p>

  <p class="normal1">&nbsp;</p>

  <p class="normal1"><span class="idebold">Erkekler mutfakta neden beceriksiz?</span></p>

  <p class="normal1">Ben hiç beceriksizine rastlamadım. Mesela, eşim çok becerikli, yemek yapmayı bilen ve lezzetten anlayan biri. Galiba yemek becerisi olmayan biriyle ilgilenmem, hayatımda olmaz. Erkekler işlerine geldiği için beceriksizmiş gibi gösteriyorlar kendilerini. Mutfak işlerinin üstlerine kalacağından korkuyorlar.</p>

  <p class="sagnormal">(4 Mart 2012)</p>

  <div class="calibre1" id="calibre_pb_159"></div>
</body>
</html>
