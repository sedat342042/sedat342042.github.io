<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_45"><br class="calibre3" />
  <br class="calibre3" />
  <br class="calibre3" />
  <span class="kitapickapak3">İdil</span><br class="calibre3" />
  &nbsp;<br class="calibre3" />
  <span class="bolum">Biret</span></h1>

  <p class="normal1">&nbsp;</p>

  <p class="h2baslik">“Kızarmış çekirgenin tadı karidesi andırıyordu”</p>

  <p class="normal1">&nbsp;</p>

  <p class="normal1"><span class="idebold">Çocukluğunuzda yemekle aranız nasıldı?</span></p>

  <p class="normal1">Ben çok iştahlı bir çocuk değildim, hatta iştahsızdım. Tek sevdiğim şey greyfurt, ekşi-acı şeylerdi. Tatlıya hiç meraklı olmadım. Hep ekşi şeyler yerdim. Sonradan iştahım açıldı. Her şeyi yemeye başladım. Yemediğim hiçbir şey yoktur.</p>

  <p class="normal1">&nbsp;</p>

  <p class="normal1"><span class="idebold">Yedi yaşında Fransa’ya gittiniz; Fransız mutfağı damağınızı nasıl geliştirdi?</span></p>

  <p class="normal1">Evde bildiğimiz yemekler pişerdi, çünkü annemle babam Fransız mutfağını pek sevmiyorlardı. Ama ben Fransız yemeklerini seviyordum. Hocama gittiğim zaman yediğim şeyler çok lezzetli geliyordu bana. Özellikle Fransız peynirlerini evdekilerin sevmemesini anlayamıyordum. Belki de benimkisi, Fransız yemeklerini sevmeyen anne ve babama bir tepkiydi.</p>

  <p class="normal1">&nbsp;</p>

  <p class="normal1"><span class="idebold">Annenizin mutfağından neler hatırlıyorsunuz?</span></p>

  <p class="normal1">Annem klasik yemekler yapardı. Yemekten çok pastada ustaydı. Çok nefis pastalar, kekler, börekler yapardı. Bunlar evde hiç eksik olmazdı. Annemin, babamın dostları bizi sık sık ziyaret ederlerdi. Ayrıca her gün saat 17.00’de çay içmeye mutlaka misafir gelirdi. Doğruyu söylemek gerekirse, annem yemek yapmayı fazla sevmezdi. Misafir geldiği zaman klasik bir mönüsü vardı: Börek, taskebabı, pilav ortasında bezelye, revani. Bir seferinde Hamdullah Suphi Tanrıöver gelmişti yemeğe. Suphi Bey’in hanımıyla annemin hısımlığı vardı. Suphi Bey’in baklavayı çok sevdiğini biliyordu. Annem pastaneden baklava hamuru aldı ve yaptı. Hamdullah Bey ilk dilimi ağzına atar atmaz “Aa bu tuzlu” dedi. Annem çok üzüldü. Meğer baklava hamurunun içine biraz tuz koyuyorlarmış. Annem bunu bilmiyordu.</p>

  <p class="normal1">&nbsp;</p>

  <p class="normal1"><span class="idebold">Babanız mutfağa girer miydi?</span></p>

  <p class="normal1">Babam zaman zaman tas kebabı yapardı. Annem ve babam İstanbullu. Anneannemin yemekleri çok baharatlı olduğu için bizimkiler pek yiyemezlermiş. Onlar da herkes gibi bir yere abone olmuşlardı. Oradan sefertasında yemek gelirdi. Ben iki mutfak arasındaydım. İtalyan mutfağını da çok severdim. Çünkü hocamın bir uşağı vardı, fevkalade bir adamdı. Hem nota kopya edebilecek kadar nota yazmayı bilir, hem şoförlük, hem aşçılık yapardı. Nefis İtalyan yemekleri pişirirdi. Son dakikada hazırladığı küçük kurabiyeler çok lezzetliydi.</p>

  <p class="normal1">&nbsp;</p>

  <p class="normal1"><span class="idebold">O dönemlerde en sevdiğiniz yemek hangisiydi?</span></p>

  <p class="normal1">Her şeyi yiyordum, seçmiyordum. Ama muhakkak masada, acı veya ekşi bir şey olsun istiyordum. Tatlı reçellere o zaman da tahammül edemiyordum, şimdi de yiyemiyorum. Vişne reçeline evet, ama tatlı bir reçeli yemem mümkün değil.</p>

  <p class="normal1">&nbsp;</p>

  <p class="normal1"><span class="idebold">Kaç yaşınıza kadar annenizin yemeğini yediniz?</span></p>

  <p class="normal1">Yirmi küsur yaşına kadar herhalde. Çok güzel pastalarını, böreklerini yedim. Sonra bir ara yemek yapmaya merak sardım. Bu merak sanırım biraz tepkiden kaynaklanıyordu. “Ona dokunma, elini yakacaksın, buraya girme, bunu yapma” gibi ikazlardan sıkılmıştım. “Yemek yapmayı öğreneceğim” dedim ve zahmetli şeyler yapmaya başladım. Mesela sufle yapıyordum. Peynirli suflelerim çok lezzetli oluyordu. Sonra annemin etkisiyle pasta yapmayı öğrendim. Sonra bu yemekleri yapmanın çok zaman aldığını ve birkaç dakikada bittiğini düşündüm. Böyle olunca da insanın morali biraz bozuluyor. Şimdi prensip olarak mutfakta çok fazla kalmamak şartıyla zaman zaman yapıyorum. Türk mutfağı çok zengin, fakat yapması güç. Tarifler çok doğru olmalı, zaman lazım; o yüzden özenmiyorum, kendim bir şeyler uyduruyorum. Yemek konusunda benim nazari bilgim daha fazladır, pratiğim ise zayıftır. Ben basit ama lezzetli yemekleri seviyorum. Yerken tatları tanımak istiyorum, içindekilerin ne olduğunu tattığım zaman anlamak istiyorum.</p>

  <p class="normal1">&nbsp;</p>

  <p class="normal1"><span class="idebold">Konserler, jüri üyelikleri derken yaşamınızın büyük bir bölümü yurtdışında geçiyor; bu gezilerde nasıl besleniyorsunuz?</span></p>

  <p class="normal1">Oradaki insanların yediği şeyleri yiyerek. Japonya’ya gittiğiniz zaman biftek yemeye çalışmamalısınız. Ben Japon yemeklerini çok severim ve orada onların yemeklerini yerim. Bir keresinde Güney Afrika’da baktım işçiler bir dükkânın önünde kuyruk olmuşlar, kuru fasulye-pilav yiyorlardı. Tam bizim damağımıza uygun bir yemekti. Ama bazı memleketlerde yemek yemek problemli olabiliyor. Mesela, Meksika’da yemekler biraz acı oluyor, insan yemekte zorlanabiliyor. Hiçbir şeyi reddetmemek, denemek lazım. Bir ara çok tereddüt ettiğim yerlerde çocuk maması alıp yiyordum. En azından sıhhatli olduğundan emin oluyordum.</p>

  <p class="normal1">&nbsp;</p>

  <p class="normal1"><span class="idebold">Enteresan bir yemek maceranız oldu mu?</span></p>

  <p class="normal1">Çok oldu. Amerika’da Louisiana’da timsah eti yedik. Önce çok lezzetli gibi geldi, ama sonradan damağımda bir tat bıraktı ki saatlerce çıkmadı. Bu tadı hiç unutmayacağım, korkunç bir şeydi, kimseye tavsiye etmiyorum. Yine Meksika’da çekirge yedik, tadı karidesten biraz daha iyiydi. Çin’de boru gibi, kaygan korkunç bir şey yedim. Zorlukla yedim. Yeni tatlara meraklıyımdır. Çekinmeden tadarım.</p>

  <p class="normal1">&nbsp;</p>

  <p class="normal1"><span class="idebold">Şefik Bey’in mutfakla arası nasıldır?</span></p>

  <p class="normal1">Güzel yemek yemeyi çok sever ama tutucudur biraz, macerayı pek sevmez, bizim yemekleri severek yer. Nefis ayva reçeli yapar. Birçok arkadaşımız da ondan reçeteyi alıp yapar.</p>

  <p class="normal1">&nbsp;</p>

  <p class="normal1"><span class="idebold">Mutfakta yemek yapmak mı, piyano çalmak mı daha kolay?</span></p>

  <p class="normal1">Çok değişik şeyler, ama insan mantıklı hareket ettikten sonra mutfakta gayet güzel şeyler yapabilir. Zaten her yaptığınız işte mantıklı davranacaksınız ve konsantre olacaksınız. Yoksa her işte ortaya felaket bir şey çıkar.</p>

  <p class="normal1">&nbsp;</p>

  <p class="normal1"><span class="idebold">Bir günlük yemek maceranızı anlatır mısınız?</span></p>

  <p class="normal1">Bende zaman zaman değişiyor bu. Mesela, bir aralık kahvaltıda müsli yerdim, şimdi müsliyi bıraktım. Kahvaltı çok önemli, iyi kahvaltı etmek gerekir. İngiliz tipi kahvaltıları çok severim. Van kahvaltısı da fevkaladedir. Yumurta fazla yemem. Kahvaltıda kızarmış ekmek, lor peyniri, bal, çay, greyfurt yerim. Tereyağı hemen hemen hiç yemem. Zeytinyağını ise çok az miktarda tüketirim. Öğle ve akşam yemeklerinde sebze ağırlıklı besleniriz. Eti çok sık yemeyiz. Önemli olan az miktarda, iyi şeyler yemektir.</p>

  <p class="normal1">&nbsp;</p>

  <p class="normal1"><span class="idebold">Konserlerden önce özel bir beslenmeniz var mı?</span></p>

  <p class="normal1">Enerjinizi uzun zaman tutmak istiyorsanız makarnayı tercih etmelisiniz. Opera şarkıcıları da bunu yapar. Ben domates soslu makarna yerim; bazen ufak bir çikolata yediğim de olur. Konser öncesi fazla yememek lazım, çünkü nefes alamıyorsunuz; konserde nefes çok önemlidir. Ayrıca midenizin boş olması lazım.</p>

  <p class="normal1">&nbsp;</p>

  <p class="normal1"><span class="idebold">Çalışırken bir şeyler atıştırıyor musunuz?</span></p>

  <p class="normal1">Atıştırmamaya çalışıyorum. Bunun çok tehlikeli olduğunu biliyorum. Kuru meyve, badem, iki tane ceviz, üzüm gibi şeyler atıştırdığım oluyor.</p>

  <p class="normal1">&nbsp;</p>

  <p class="normal1"><span class="idebold">Türkiye’de hangi yörenin yemekleri sizin ağzınızı sulandırır?</span></p>

  <p class="normal1">Ben her zaman doğal olan şeyleri seviyorum. Haşlamayı çok seviyorum, kızartmayı yemiyorum, biraz köylü yemekleri seviyorum. Güneyde, doğuda çok güzel yemekler var, İstanbul mutfağı da çok iyi. Yeni tatlar bulabilmek için her şeyi birbirine karıştırıyorlar. Bunu pek onaylamıyorum. Mesela, basit bir pırasa yemeğinin iyi yapılmışını çok zor buluyorsunuz. Hamsiyle yapılan yemekleri çok seviyorum. Hamsi çok lezzetli bir balık. Hamsili pilavı çok severim. Antakya’da çok güzel bir zahter salatası yemiştim, çok lezzetliydi, nar ekşisi şaheserdi.</p>

  <p class="normal1">&nbsp;</p>

  <p class="normal1"><span class="idebold">Dünya mutfağındaki favorileriniz hangileri?</span></p>

  <p class="normal1">Fransa’nın basit yemeklerini, Hintlilerin körisini, tüm av etlerini severim. Balık çok iyi olmadıkça yemem, hatta emin değilim sevip sevmediğime. İtalyan mutfağını da çok severim. Mesela, vitello tonnato (tonbalığı soslu dana eti) iyi yapıldığı zaman nefis bir şeydir. Japon mutfağından suşiyi çok severim, ama ona da dikkat etmek lazım; taze ve temiz olması gerekir. Çin mutfağı da çok yaratıcıdır.</p>

  <p class="normal1">&nbsp;</p>

  <p class="normal1"><span class="idebold">Diyetle aranız nasıl?</span></p>

  <p class="normal1">Ben zaten neredeyse her zaman diyetteyim. Beslenme şeklim öyle. Bazen iki-üç saat sadece su içtiğim olur. Her şeyden yemek lazım, ama az miktarda...</p>

  <p class="normal1">&nbsp;</p>

  <p class="normal1"><span class="idebold">Tatlı sever misiniz?</span></p>

  <p class="normal1">Çocukluğumda hiç sevmezdim, daha çok ekşi, tuzlu severdim, sonradan tatlı yemeye başladım. Çok iyi ve kaliteli olmak şartıyla siyah çikolata yerim. Lezzetli pastaya “hayır” demem, ama herkes birer porsiyon yerken ben üçte birinden daha az yerim. Almanların, bütün kırmızı meyveleri pelte haline getirerek yaptıkları bir tatlı var, onu çok seviyorum. Bizde yapılan limon peltesini seviyorum. En sevdiğim süt tatlısı, sumuhallebisidir.</p>

  <p class="normal1">&nbsp;</p>

  <p class="normal1"><span class="idebold">Hamur işleriyle aranız nasıl?</span></p>

  <p class="normal1">Güzel bir böreğe “hayır” demem, ama hamur işini yüzde yüz aramam. Üzümlü, fıstıklı içpilavı da severim, ama abartmamak lazım. Fazla yağ beni hastalandırabiliyor.</p>

  <p class="normal1">&nbsp;</p>

  <p class="normal1"><span class="idebold">Boğazına düşkün şefler, müzisyenler tanıyor musunuz?</span></p>

  <p class="normal1">Tarih onlarla dolu. Mesela Rossini, bir süre sonra kompozisyon yapmayı bırakıp kendini mutfağa vermiş. Bugün herkes daha fazla dikkat ediyor kilosuna. 1910’larda falan orkestra fotoğraflarına baktığınızda herkes yaşından daha büyük gözüküyor.</p>

  <p class="normal1">&nbsp;</p>

  <p class="normal1"><span class="idebold">Gördüğüm kadarıyla çok ölçülü bir beslenmeniz var; acaba piyanodaki ölçü mü sizi etkiledi?</span></p>

  <p class="normal1">Hayır, benim yeme şeklim böyle, çocukluğumdan beri de böyleydi. Tabii bana öğretilen, her şeyden yiyeceksin, ikram edilen şey reddedilmez, tabakta yemek bırakılmaz... Bunlar hepimize öğretilen şeyler, mantıksız da değil. Bazen maceralar olabiliyor. Bir seferinde bir memlekette, bir yerde çay ikram ettiler; baktım fincanın içinde kocaman bir böcek var. Bıraktım bir kenara. Ev sahibi, “Aaa çayınızı içmiyorsunuz” dedi. “İçinde böcek var” diyemedim.</p>

  <p class="normal1">&nbsp;</p>

  <p class="normal1"><span class="idebold">Turşu seviyor musunuz?</span></p>

  <p class="normal1">Seviyorum, ama zaman zaman ya ekşisi ya tuzu fazla oluyor. Her zaman kıvamında olmuyor. Limonlu olunca güzel oluyor. Limonatayı da severim, hatta hiç şeker koymadan da içtiğim olur. Zaman zaman vücudumun isteğine göre isteklerim değişir. Vücudum bana ne istediğini söyler.</p>

  <p class="sagnormal">(30 Ocak 2011)</p>

  <div class="calibre1" id="calibre_pb_91"></div>
</body>
</html>
