<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_56"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Meral</span><br class="calibre3" />
  &nbsp;<br class="calibre3" />
  <span class="bolum">Okay</span></h1>

  <p class="normal1">&nbsp;</p>

  <p class="h2baslik">“Tabağında yemek bırakma sonra arkandan ağlar”</p>

  <p class="normal1">&nbsp;</p>

  <p class="normal1"><span class="idebold">Çocukluğunuzdan hatırladığınız yemek anılarınızda neler var?</span></p>

  <p class="normal1">Bütün çocukluğum yemek anılarıyla dolu zaten. Kafkasyalı Çerkez büyük bir aile mensup olunca, kocaman sofralarda büyüyorsunuz. Yeğenler, kuzenler, akrabalar, sürekli gelen gideni olan, sürekli sofra kurulup sofra kalkan bir ev. Sofraya oturulduğunda, bir sonraki öğünde ne yeneceğinin tartışıldığı bir evde büyüdüm. Çocukluğumun tamamı yemekle dolu. Babam asker olduğu için ilkokulu Balıkesir, Ankara ve İskenderun’da okudum. İskenderun’da okuduğum okulun karşısında esnaf lokantaları vardı ve humus yaparlardı. Bakır büyük tencerelerin içinde humus ile turşu suları ve şalgam satarlardı. Annem bunları yememi yasaklanmıştı. Halbuki esas lezzet onlardaydı. Okulda bir şey yemezdim, çıkışta servisten kaçar, humus yer, şalgam suyu içerdim. Annem bana, “Sen Çerkez falan değilsin, bence fellahsın” derdi. Ben güneydoğu mutfağını da çok severim. Osmanlı ve Arap karışımı müthiş lezzetli bir mutfak vardır ya, bol cevizli, patlıcanlı, baharatlı, otlu; işte o mutfağa bayılırım. Aile hastalığımız hemoroitten dolayı bizim evde pek baharat kullanılmazdı. Ama abim ile ben baharatı çok yerdik. Sonra sonra, ben baharat yemeyi azalttım.</p>

  <p class="normal1">&nbsp;</p>

  <p class="normal1"><span class="idebold">Evde mutfağın hâkimi kimdi?</span></p>

  <p class="normal1">Annem tabii ki, olağanüstü yemek yapardı. Annem Çerkez, ama Anadolu’yu falan çok dolaştıkları için tüm mutfakları iyi bilirdi. Ege mutfağını iyi bilirdi, bu yüzden otlu, zeytinyağlı yemekler pişirirdi. Bunun yanı sıra Çerkez yemekleri, börekler, mantılar, baklavalar da pişirirdi. Tepsi tepsi baklava yapar, mahalleye dağıtırdı. Tarhana yapardı, erişte keserdi. Çocukken çorbalık erişte keserdim. Kayseri, Uzunyayla’da akrabaların tarlaları vardı. Yazları memlekete gittiğimizde, çiftlikte bulunan bütün akraba kadınlar hep birlikte, tarhana, kuskus yaparlardı. Ben de çocukken çok tarhana öğütmüşümdür.</p>

  <p class="normal1">&nbsp;</p>

  <p class="normal1"><span class="idebold">Çocukluğunuzda en çok hangi yemekleri severdiniz?</span></p>

  <p class="normal1">Benim bir tane küçük, yeşil çinko tabağım vardı; o tabak bizimle birlikte her yeri gezmiştir. Müthiş koku alan bir çocuktum. Lojmanlarda kimde ne yemek pişiyorsa çinko tabağımı alıp o daireye giderdim. Daha konuşamıyorken evin kapısını tekmeleyip kapıyı açana tabağımı uzatıp “Mama” dermişim. Annem ince kat kat milföy hamuru gibi bir hamurdan patatesli ve kıymalı börekler yapardı. Yıllarca o koku benim burnumda kaldı. Zoraki öğlen uykusundan uyandığımızda hep annemin keklerinin kokusunu duyardım. Bir de eve çok giden gelen olurdu, annemin arkadaşları falan, o yüzden evde sürekli bir pastane havası vardı zaten.</p>

  <p class="normal1">&nbsp;</p>

  <p class="normal1"><span class="idebold">Sizin mutfakla aranız nasıl, mutfak aşkı ne zaman başladı?</span></p>

  <p class="normal1">Benim mutfakla ilişkim mecburiyetten başladı. İlk yemeğimi sekiz-dokuz yaşındayken pişirmeye başladım. Çünkü annem üst üste ağır ameliyatlar geçirdi ve uzun bir süre hastanede kaldı. Halam, amcam bizde kalıyorlardı, ama onlar lisede, üniversitede okuyorlardı. Babam ağabeyimle bana yemek pişirip, annemin yanına hastaneye dönüyordu. Sonra ikimiz evde kendi kendimize yemek yapmaya başladık. Ağabeyim de olağanüstü yemek yapar. Kendi kendimizi idare edelim derken, yavaş yavaş ev halkına da yemek pişirmeye başladık. Sonradan baktılar ki lezzetli yapıyoruz, o işi üstümüze yıkmaya başladılar. Şimdi eskisi kadar çok yemek pişirmiyorum. Hayat tarzıyla alakalı bu. Yaman’dan sonra pek yemek pişirmedim. Ancak ya davet olacak ya da bana gelen arkadaşlarım, “Meral şunu özledik, pişirsene bize” diyecekler, o zaman kolları sıvarım. Onun dışında yemekleri yardımcım yapıyor. Ona her şeyi öğrettim. Vakit bulamıyorum ama dolapta iki çeşit zeytinyağlı, ayıklanmış hazır salata, dondurucuda balık ve et her zaman vardır. Ben pişirmesem bile o dondurucu her zaman doludur, ola ki biri gelir diye. Malzemenin elimin altında olmasını isterim. Rahmetli annem de öyleydi. Hatta babam anneme, “Sende seferberlik ruhu var Türkân” derdi. Annem her şeyi yedeklerdi, ya biterse, ya gelen giden olursa, ya aç kalınırsa diye. Ben de öyleyim. Yamanla birlikteyken bir pilav yapardım, tam altı kişilik. Bir ölçekten pilav yapmayı, küçük tencerelerde iki-üç kişilik yemek pişirmeyi kendimi çok zorlayarak öğrenebildim. Mesela, yüz kişiye yemek yapmak benim için daha kolay, çünkü elim aza alışık değildir.</p>

  <p class="normal1">&nbsp;</p>

  <p class="normal1"><span class="idebold">Senaryo yazarken bir şeyler atıştırır mısınız?</span></p>

  <p class="normal1">Aklıma gelirse atıştırırım. Yazı yazdığım masanın üstünde üzüm, incir, fındık dolu bir çanak olur ya da bir çanak meyve olur. Ben böyle keyifle yenilen içilen sofraları severim. Onun için tek başıma bir şeyler atıştırmayı çok sevmiyorum.</p>

  <p class="normal1">&nbsp;</p>

  <p class="normal1"><span class="idebold">Çarşıya, pazara, manava gider misiniz?</span></p>

  <p class="normal1">Giderim. Yıllarca Balık Pazarı’ndan alışveriş yaptım. Gümüşsuyu’nda oturduğum dönemde en büyük keyfim buydu. Sabah kahvaltımı yaptıktan sonra Balık Pazarı’na gidip şarküteri, et, balık, sebze alışverişimi yapar, sonra o poşetlerle Papirüs’e gider, vestiyere poşetleri bırakıp bara geçerdim. Bir iki duble votka içerken, barda o an kim varsa onlarla bir küçük dedikodudan sonra eve dönerdim. Gümüşsuyu’ndan taşındıktan sonra Samatya’dan da çok alışveriş yaptım. Oradaki balıkçıları, sebzecileri çok severim. Hele orada bir bal-kaymakçı vardır ki, olağanüstüdür. İstanbul’un en güzel kaymağı orada satılır.</p>

  <p class="normal1">&nbsp;</p>

  <p class="normal1"><span class="idebold">Meyve sebze seçmeyi becerir misiniz?</span></p>

  <p class="normal1">Tabii ki beceririm. Ben yaklaşık üç yıl lokantacılık yaptığım için bilirim yani. Etin neresinden ne çıkar, sebzenin iyisinden çok iyi anlarım. Ama şimdi kasaba telefon açıyorum, istediğim eti gönderiyor.</p>

  <p class="normal1">&nbsp;</p>

  <p class="normal1"><span class="idebold">Tabağınızı sıyırıp salataya şamandıra atar mısınız?</span></p>

  <p class="normal1">Hem de nasıl... Biz, “Tabağında yemek bırakma, sonra arkandan ağlar” kuşağındanız. Onun için tabakta ne varsa sıyırırım. Zaten yemeğin en lezzetli yeri de o sona kalan kısımdır. Şamandırayı özellikle buğulama balığın suyuna, çobansalatasına atarım. Suyu iyice çeksin diye taze ekmeği tercih ederim.</p>

  <p class="normal1">&nbsp;</p>

  <p class="normal1"><span class="idebold">Senaryosunu yazdığınız “Muhteşem Yüzyıl” dizisi için Kanuni döneminde sarayda ne yenip içildiğini araştırdınız mı?</span></p>

  <p class="normal1">Araştırdım, elimizde listeler var, neler yememişler ki... Av hayvanını çok tüketmişler, bu beni çok şaşırtmıştı. Kaz ciğerleri, bıldırcın yumurtaları, bol miktarda havyar... Anlayacağınız çok kaliteli beslenmişler. O yüzden padişahların çoğu gut hastalığından gitti. Sebze yok pek, sebzeyi hanedana çıkarmıyorlar. Ama sebzeyi bilmem ne kulağına sarıp veya bilmem ne hayvanın içine doldurup yapıyorlar. Mesela, ıspanağı böbrekle sarıyor, onu da muhakkak başka değerli bir şeyin içene katarak pişiriyorlar. Bizim bildiğimiz gibi kıymalı ıspanak pişireyim diye bir şey yok. Zaten günde iki öğün yiyorlar, sabah ve akşamüstü, gece yemek yemek yok. Hani şimdi bize “Akşam yediden sonra yemek yemeyin” diyorlar ya, onlar bunu çok önceden keşfetmişler. Akşamüstü 4-5 gibi yemek yiyorlar, akşam da tatlı, meyve, yemiş gibi şeyler atıştırıyorlar. Sabah kahvaltı mönüsüne bakıyorsun, neler yok ki! Onu yediğinde zaten bir gün yemek yemesen olur. Saray mutfağı büyük bir mutfak, yani her emperyal mutfak gibi, her taraftan gelen lezzetler, malzemeler orada buluşmuş. Bunların en rafineri olanları hanedana sunulmuş. Sofrada içki de var. İçkiyle ilgili belgeler, şiirler, methiyeler var. Birçok padişahın şarap ve meyle kurduğu ilişkiye dair şiirler, divanlar var yani. Bizim televizyondaki Kanuni, şu anda içmiyor ama yarın öbür gün kafası bozulur içer; onu şimdilik bilemiyorum.</p>

  <p class="normal1">&nbsp;</p>

  <p class="normal1"><span class="idebold">Yemeğini en sevdiğiniz yöreler?</span></p>

  <p class="normal1">Ege, Antep, Antakya, Karadeniz... Ege’nin otlarını da, balığını da çok seviyorum. Balığın mümkün olduğu kadar az muameleden geçirilmiş olanını tercih ediyorum. Ben balığa limon bile sıkmam, babam öyle öğretmişti. Yani balığın lezzeti örtülmeyecek. Palamut pilakiyi annem çok güzel yapardı, onu da çok severim; bol soğanlı, zeytinyağlı, üstelik soğuk da yenir. İstiridyeyi çok severim. Türkiye’de çok yemem, ama Paris’e gittiğimde, çantayı otele atıp istiridye yemeye koşarım, günde üç öğün yiyebilirim.</p>

  <p class="normal1">&nbsp;</p>

  <p class="normal1"><span class="idebold">Dünya mutfağıyla aranız nasıl?</span></p>

  <p class="normal1">İtalyan mutfağını çok severim. Fransız köylü mutfağına bayılırım. İspanyol mutfağında deniz ürünleri ağırlıkta olduğu için onu da severim. Okyanus karideslerini sarmısağa batırıp ızgarada kızartıyorlar. Onun karşısında insan aklını kaybedebilir. Suşiyi çok seviyorum; iyi suşi bulduğum zaman da kaçırmam.</p>

  <p class="normal1">&nbsp;</p>

  <p class="normal1"><span class="idebold">Hamur işleriyle aranız nasıl?</span></p>

  <p class="normal1">Çok iyi; zamanında mantı bile yapardım. Annemden ve akrabalarımdan o kadar lezzetli mantılar yedim ki, dışarıda mantı yiyemem. Hani bir kaşığa beş tane sığacak derler ya, bizimkilerin yaptığı öyleydi.</p>

  <p class="normal1">&nbsp;</p>

  <p class="normal1"><span class="idebold">Neleri yemezsiniz?</span></p>

  <p class="normal1">Kapuska ve nohudu bin yıl yemesem aklıma gelmez. Nohuda olan öfkem geçmişten geliyor. Bir gün okuldan geldim, annem önüme parça etli nohut koydu. Canım yemek istemedi, “Ben başka bir şey yemek istiyorum” dedim. Annem, “Hayır, bunu yiyeceksin” diye ısrar etti. O inat, ben inat, beş saat sofrada, ağzımda nohutla oturdum, o günden sonra nohudu sevmez oldum. İyi pişmiş bir kuru fasulyeyi çok severim, ama nohudu sevmem. Ama humusu severim. Onda tahin var, kimyon var, benim âşık olduğum baharat kimyon, o zamana nohut nohutluğunu yitiriyor. Ben patatesli humus da yaparım.</p>

  <p class="normal1">&nbsp;</p>

  <p class="normal1"><span class="idebold">Tatlı sever misiniz?</span></p>

  <p class="normal1">Çok düşkünlüğüm yoktur tatlıya. Şöyle söyleyeyim, bir kavanoz reçel bende altı ay gidebilir. Bademli, sakızlımuhallebiyi, kabak tatlısını severim, ancak şerbeti yoğun olmayacak. Ev baklavasını sadece iki-üç tane yerim.</p>

  <p class="normal1">&nbsp;</p>

  <p class="normal1"><span class="idebold">İyi yemek yapan erkekler sizi etkiler mi?</span></p>

  <p class="normal1">Öyle hanım hanımcık mutfakta dolaşan, her şeye maydanoz olan erkeklerden hoşlanmam. Yapsınlar, hoşuma gider. Izgara yapabilirler, güzel soslu bir şeyler pişirebilirler ama mutfağa girip de “Beş tencere yemek yaptım, ortalığı da temizledim şekerim” diyen adam bana çok seksi gelmez. Sofra kursun, sofra kaldırsın, yanındaki hayat arkadaşına yardımcı olsun, öyle adamları severim.</p>

  <p class="normal1">&nbsp;</p>

  <p class="normal1"><span class="idebold">Bir günlük yemek maceranızı anlatır mısınız?</span></p>

  <p class="normal1">Sabaha karşı yattığım için, kalktığımda kahvaltıya saldıran insanlardan değilim. Kepek ekmekli tost, kahve üstüne kahve, ardından bir kahve daha... Ancak kahveyle aklım başıma geliyor benim. Öğlen evdeysem zeytinyağlı bir yemek ile yanında salata yiyorum, dışarıdaysam öğlen iyi yemek yemeyi seviyorum. Akşam, genellikle çorba iyi geliyor bana, hem tok tutuyor hem ağırlık hissi vermiyor. Çünkü çok yemek yedikten sonra yazının başına oturamıyorum. Gece daha çok meyve yiyorum. Ben de severim gece kebap yemeyi, ama uykumu getiriyor. Kebapçıdan çıkıp eve gelip yazının başına oturamam.</p>

  <p class="normal1">&nbsp;</p>

  <p class="normal1"><span class="idebold">Favori mekânlarınız?</span></p>

  <p class="normal1">Park Şamdan, Kıyı, Papermoon.</p>

  <p class="sagnormal">(27 Şubat 2011)</p>

  <div class="calibre1" id="calibre_pb_113"></div>
</body>
</html>
