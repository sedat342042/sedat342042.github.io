<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_75"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Tuncel</span><br class="calibre3" />
  &nbsp;<br class="calibre3" />
  <span class="bolum">Kurtiz</span></h1>

  <p class="normal1">&nbsp;</p>

  <p class="h2baslik">“Böreksiz asla yapamam”</p>

  <p class="normal1">&nbsp;</p>

  <p class="normal1"><span class="idebold">Yemek deyince aklınıza ne geliyor?</span></p>

  <p class="normal1">Yemek o kadar güzel bir şey ki anlatması zor. Babam kaymakam olduğu için çocukluğumdan bu yana bütün Türkiye’yi dolaştım. Kırıkkale, Reşadiye, Kandıra, Posof, Kars, Ardahan, Şavşat, İzmit, Ayvalık, Edremit... Daha sonra Amerika’ya gittim. Coca Cola’yı ilk kez Amerika’da Detroit’te gördüm, hiç sevmedim. Sosisleri sucuk zannettim. Ekmekleri kokuyordu. Hep Türkiye’de yediğim yemekleri özledim. Orada bir tek kabak ezmesini sevmiştim, o kadar. Ama ondan sonra Silifke, Tarsus, Edremit, Muş, Antep, Urfa, İstanbul’da bir Hristo, yan tarafta Stadt Hamburg, onun yanında Fisher, Beyoğlu’nda Rejans. Stadt Hamburg çok güzeldi. Orada domuz pirzolası, biftek yerdik, şarap içerdik. Enteresan bir yerdi Stadt Hamburg. Hıristo’da mezenin en güzeli bulunurdu. Sarıyer’de Façyo, vay anam vay...</p>

  <p class="normal1">Babam 1913 yılında üç yaşında gelmiş Selanik’ten. Anneannem ise Bosna’dan gelmiş. Yani mutfağımızda Balkan kültürü hâkimdi. Evde ağız börekleri yapılır, lezzetli enginarlar pişerdi. Boşnak börekleri bir tarafta, Arnavut börekleri bir tarafta... Bağımız vardı. Bağdan gelen elmalar, armutlar, üzümler tavanlara asılırdı. Mutfak bir tablo gibi görünürdü. İşte böylesine bir zenginliğin içinden geliyorum.</p>

  <p class="normal1">&nbsp;</p>

  <p class="normal1"><span class="idebold">Çocukluğunuzda hiç unutamadığınız, damağınızı en çok şenlendiren yemek hangisiydi?</span></p>

  <p class="normal1">Posof’ta yaylaya çıktığımız zaman, yayıkta sallanan sütün kaymağını üst üste koyup üzerine şeker serperlerdi. Aman Yarabbim, o ne lezzetti! Bu tadı hiç unutamam. Evde bumbar yapıldığı zaman hemen sokağa kaçardım. Ama şimdi çok seviyorum. Bamyayı da sevmezdim, ama şimdi bayılıyorum. Gediz’de enteresan bir âdet vardı; yemek arasında tatlılar yenirdi. Arkasından çorba gelirdi. Derken et sofraya konurdu, onu helva izlerdi. Ardından sıra dolmaya gelirdi. Bir de anneannemin yaptığı ağız böreği hiç aklımdan çıkmaz. Ağız böreği, ineğin ilk sütüyle yapılır. Hamur açılır, ondan sonra ağız sütü sıcak olarak dökülür. Müthiş lezzetliydi. Bir de babamın yaptığı yemek vardı. Babam o yemeğin adını “Babambeğendi” koymuştu. Ben de şimdi arada bir yapıyorum ve “Dedembeğendi” diyorum.</p>

  <p class="normal1">&nbsp;</p>

  <p class="normal1"><span class="idebold">Evinizde en çok hangi yemek pişerdi?</span></p>

  <p class="normal1">Annem çok iyi bir aşçıydı. Her fırsatta mutfağa girip harikalar yaratırdı. Öğrenmeye de meraklıydı. Mesela, Amerika’dan Muhammed Ali el-Kebir diye bir Mısır gemisiyle dönüyorduk. Ne yapar eder mutfağa girip aşçının yemekleri nasıl yaptığını öğrenirdi. Tabii bir geçmişi de var. Boşnak kültürüyle yetişmişti. Bosna ağır ceza reisinin kızıydı. Bunlar Karamürsel’e ve İzmit’e gelip yerleşmişler, bağ bahçe satın almışlar. Ağır ceza reisi de, mühendis de olsa Bosnalının mutlaka bağı bahçesi olacak. Dut, incir, zeytin, erik ağaçları, üzümleri olacak. Kiminden reçel yapacak, kimini damıtıp kahvesinin yanına rakı yapacak. Annem çok lezzetli dolmalar ile fasulye pilakisi yapardı. Tabak tabak yerdim, yine doymazdım. Şimdi aklımda kalanlarla annemin yaptığı gibi yapmaya çalışıyorum, ama onunki kadar lezzetli olmuyor. Evde yılbaşında mutlaka hindi pişirilirdi. Pancarlı Rus salatasının mayonezini annem kendisi yapardı; Yarabbim ne lezzetli şeydi o salata. Babam elini hiçbir şeye sürmezdi, ama her şeyi bilirdi. Misafirler gelince “Bu yemekleri yapmak çok kolay” diye anlatıp dururdu. Annem çok üzülürdü o zaman. Kışın sofrada mutlaka lahana turşusu olurdu. Turşuyu annem küplerin içine kurardı. Evde yapılan güllaç hâlâ düşlerimi süsler. Fakat illaki bir börek olmalıydı; patatesli, pırasalı, kıymalı...</p>

  <p class="normal1">&nbsp;</p>

  <p class="normal1"><span class="idebold">Türkiye’de hangi yörenin yemekleri sizin favoriniz?</span></p>

  <p class="normal1">Gaziantep’e gidip İmam Çağdaş’ta lahmacun, alinazik yediğin zaman “Bunun ötesi yok” diyorsun. Antakya’da bir kuşbaşı kebap yediğin zaman, “Etin en lezzetli hali bu” diyorsun. Trakya’ya uzandığın zaman bambaşka lezzetler aklını başından alıyor. Ege’de otlar, otlar, otlar, otlar... Benim için her bölgenin lezzeti başka. Hepsi baştan çıkarıcı.</p>

  <p class="normal1">&nbsp;</p>

  <p class="normal1"><span class="idebold">Kebapla aranız nasıl?</span></p>

  <p class="normal1">Kebap sevilmez mi?.. Kebaba nasıl “hayır” derim. Antakya Uzunçarşı’da eti yanında kesip hemen bir sini kebabı yaparlar ki, insan parmaklarını yer.</p>

  <p class="normal1">&nbsp;</p>

  <p class="normal1"><span class="idebold">Urfa’mı, Adana’mı?</span></p>

  <p class="normal1">Adana’nın kebabı çok lezzetli, ama yemekte Urfa çok daha zengin, çünkü Halep’e daha yakın. Halep mutfağı müthiş bir mutfak; künefe orada yenir yani.</p>

  <p class="normal1">&nbsp;</p>

  <p class="normal1"><span class="idebold">Sabah ciğerle kahvaltı yaptınız mı hiç?</span></p>

  <p class="normal1">Urfa’ya gidip de bunu yapmamak mümkün mü? Ben 1966’da gittim Urfa’ya. O zamanlar bol rakı içiliyordu sokaklarında, şimdi rakı yok. Sabah gözümüzü ciğer kokusuyla açardık. Bütün şehri ciğer kokusu kaplardı. Bu koku insanın aklını başından alırdı. Hâlâ da öyle sanıyorum.</p>

  <p class="normal1">&nbsp;</p>

  <p class="normal1"><span class="idebold">Anadolu’ya gittiğinizde yemek yiyeceğiniz lokantayı nasıl seçiyorsunuz?</span></p>

  <p class="normal1">Benim için seçim yapmak zor değildir. Mesela, Bergama’ya gidiyorum, bakıyorum orada bir köylü lokantası var, hemen giriyorum içeriye. Yediğin yemek belli orada; kuru fasulye, pilav, bir de kimyonlu köfte. Ama hepsi çok lezzetli. Salihli’ye gittiğin zaman, çarşı içinde akşamdan mangalın üstüne konmuş bir kuru fasulye vardır. Lezzeti tarif edilemez.</p>

  <p class="normal1">Bir seferinde Antakya’da enginar buldum. Antakya’daki küçük kırmızı enginarları Mustafa Kemal de istermiş. Antakya’da sabah akşam hep et yedik, sofralarda sebze yoktu. Bir gün pazara çıktım. Bir de ne göreyim, enginar var. Tezgâhtaki bütün enginarları torbaya doldurdum. Otelin sahibine mutfağa gireceğimi söyledim. Mutfaktakiler beni çok seviyorlardı. Soğanı doğradım, üzerine zeytinyağını döküp bir güzel pembeleştirdim. Sonra iyice yıkanmış enginarı tencerenin içine atıp çevirdim. Üzerine suyunu koyup kaynamaya bıraktım. Sonra baklayı, bol miktarda taze soğanı attım. Haşlanmış nohutları da boca edip kapağını kapattım. İyice suyunu çektiği zaman “Bana haber verin” dedim. Sonra arkadaşlarla masanın başına toplanıp afiyetle yedik. Yiyenler bir daha istedi. Herkes, “Yahu biz hayatımızda hiç enginar yememişiz meğer” dediler.</p>

  <p class="normal1">&nbsp;</p>

  <p class="normal1"><span class="idebold">Türkiye’den sonra dünyada en çok sevdiğiniz mutfak hangisi?</span></p>

  <p class="normal1">Belçika mutfağı çok enteresan, çok iyi. Midyeyi inanılmaz şekilde hazırlıyorlar. Biraları da çok güzel. Çoğu rahiplerin yaptığı manastır biraları. Eti de çok güzel pişiriyorlar.</p>

  <p class="normal1">&nbsp;</p>

  <p class="normal1"><span class="idebold">Michelin yıldızlı lokantalarla aranız nasıl?</span></p>

  <p class="normal1">Öyle lokantalara pek gitmem. Zaten Türkiye’de böyle lokantalar yok galiba. Ama iyi restoranlara da “hayır” diyemem. Mesela, bir kere Papermoon’a gittim. Orada yediğim ahtapot karpaçyonun tadını unutamadım. Böylesini İtalya’da bile zor yersiniz.</p>

  <p class="normal1">Türkiye yemek kültürünü yavaş yavaş kaybediyor. Yemeğin üzerine gidilmiyor. Oysa Türk mutfağı çok zengin. İtalyanlar kendi mutfaklarını çok güzel pazarlıyorlar. Bizse dönerle, kebapla işi ucuzlatıyoruz.</p>

  <p class="normal1">Bana lezzetleri Özdemir Asaf öğretti diyebilirim. Özdemir benim abimdir. Parasız pulsuz günlerimizde, Molla Fenari’deki matbaasında çay içip simit yerken bir gün ona, “Abi sen hiç yemek yemez misin?” diye sordum. “İyi ki aklıma getirdin, hadi gidelim de yiyelim” dedi. Şimdi adını hatırlayamayacağım, Sirkeci’de çok enteresan bir lokanta vardı. Duvarları ahşap kaplı, çok eski bir lokantaydı, yemekleri harikaydı. Reşad Ekrem Koçu da orada yemek yiyordu. Babıâli’nin baba isimleri de oraya geliyorlardı. Yemek bitince kalkmaya yeltendim, Özdemir Abi, “Dur yemek henüz bitmedi” dedi. Garsona iki orta şekerli kahve, un kurabiyesi, birer kadeh de rakı ısmarladı. İlk defa yemeğin böyle bittiğine şahit oluyordum. Daha sonra, Yunanistan’da, Atina’da bir arkadaşımın yaşlı babası, yemekten sonra aynı şeyi yaptı; un kurabiyesi, kahve ve rakı ısmarladı.</p>

  <p class="normal1">&nbsp;</p>

  <p class="normal1"><span class="idebold">Hiç sevmediğiniz bir yemek var mı?</span></p>

  <p class="normal1">Yok gibi bir şey. Kötü bir yemeği tattığım zaman yiyemem ama insanoğlunun yarattığı hiçbir şeyi geri çevirmem. Mesela, kurbağa bacağı yedim bayıldım; ne yalan söyleyeyim İsviçre’de buram buram beyaz şarap, sarmısak kokan bir restoranda afiyetle yedim. Bol sarmısak soslu salyangoz da çok hoşuma gitti. Bir şeyi tatmadan “Onu yemem, bunu içmem” demem asla. Benim bütün içkilerle ve yemeklerle yakınlığım vardır.</p>

  <p class="normal1">&nbsp;</p>

  <p class="normal1"><span class="idebold">Dilini bilmediğiniz bir ülkeye gittiğinizde nasıl yemek ısmarlarsınız?</span></p>

  <p class="normal1">Bir ara Roma’da yalnızdım. Karım henüz gelmemişti. O gelene kadar keşfetmeye çalışıyordum. Daha çok mahalle aralarında dolaşıyordum. Bir mahallede büyükçe bir esnaf lokantası gördüm. İçerisi tıklım tıklımdı. Daldım içeri, ama tek kelime İtalyanca bilmiyorum. Nasıl ısmarlayacağımı kestiremedim. Mönüyü uzun uzun inceledim. Sonra garsonu arkama takıp masaların arasında dolaşmaya başladım. Neyi beğendiysem garsona işaret ettim. İşaret diliyle anlaştım yani. Barcelona’da dilsiz numarası yaptım. O zaman beni mutfağa götürüp yemekleri gösterdiler. Beğendiklerimi seçtim.</p>

  <p class="normal1">&nbsp;</p>

  <p class="normal1"><span class="idebold">En sevdiğiniz öğün?</span></p>

  <p class="normal1">Sabah, öğlen, akşam; üçünü de çok seviyorum. Ama zaman zaman bu sıralama değişiyor.</p>

  <p class="sagnormal">(16 Mayıs 2010)</p>

  <table class="generictable">
    <tr class="calibre7">
      <td class="calibre8"><span class="idebold">TUNCEL KURTİZ'DEN DEDEMBEĞENDİ TARİFİ</span><br class="chapter" />
      &nbsp;<br class="chapter" />
      Bu yemek tavuk, dana veya kuzu etiyle yapılır. Et kaynatılır ve suyu çıkartılır. Bu arada palaçinkalar hazırlanır. Krep hamuru gibi cıvık bir hamur tavaya dökülüp çevire çevire pişirilir. Sonra bir kat palaçinka, bir kat et veya tavuk; kat kat çıkılır. Daha sonra patlıcan, biber, domates kızartılır ve palaçinkaların en üstüne konur. Üzerine et ya da tavuk suyu boca edilip fırına verilir.</td>
    </tr>
  </table>

  <div class="calibre1" id="calibre_pb_151"></div>
</body>
</html>
