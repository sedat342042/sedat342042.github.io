<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_32"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Elif</span><br class="calibre3" />
  &nbsp;<br class="calibre3" />
  <span class="bolum">Şafak</span></h1>

  <p class="normal1">&nbsp;</p>

  <p class="h2baslik">“Aç karnına daha iyi yazıyorum”</p>

  <p class="normal1">&nbsp;</p>

  <p class="normal1"><span class="idebold">Yemekle aranız nasıl; yer misiniz, yemez misiniz?</span></p>

  <p class="normal1">Yerim tabii, hem de severek. Ben biraz yalnız büyüdüm. Çocukluğum, ilk gençlik yıllarım çoğunlukla yalnız geçti. Dolayısıyla biraz da gözlemleyerek öğrendim. Bizde bir sofra kültürü var. İşte ailece beraberce sofraya oturulur, kalkılır, belli yiyecekler paylaşılır. Yemek kolektif bir şey aslında. Ama yalnız yaşayan ya da yalnız büyüyen insanlar için yemek bireysel bir şey. Dolayısıyla duygusal bir şey.</p>

  <p class="normal1">&nbsp;</p>

  <p class="normal1"><span class="idebold">Peki, küçüklüğünüzde yemeği kim yapardı?</span></p>

  <p class="normal1">Benim annem çalışan, kendi ayakları üzerinde duran biri olduğu için hiçbir zaman ev işlerine vakit bulamadı. Yemek konusunda pek de iyi değildir. Hani bazı insanlar, “Annemin mutfağını özledim” der ya, bende öyle bir özlem yok. Ama anneannemin mutfağını biliyorum, çok da seviyorum ve özlüyorum. Anneannem keşkek pişirirdi. Keşkek benim çok sevdiğim bir yemekti. Keşkek zordur, pişirmesi saatler alır, herkes pişiremez; anneannem çok iyi keşkek yapardı, hâlâ da yapar. İspanya’ya gittiğimizde en çok keşkek yemeğini özledim.</p>

  <p class="normal1">&nbsp;</p>

  <p class="normal1"><span class="idebold">Çocuklarınızın beslenmesine sizin katkınız oluyor mu?</span></p>

  <p class="normal1">Ben de diğer annelerin yaptığı gibi sağlıklı beslenmeleri için katkıda bulunuyorum. En zor kısmı da bu aslında. Biraz daha sebze yesinler, çeşitli yesinler diye telkinlerde bulunuyorum. Tam da şu an kızarmış patates, köfte dönemindeler. Onu kırmaya çalışıyorum, ama çok da başarılı değilim bu konuda.</p>

  <p class="normal1">&nbsp;</p>

  <p class="normal1"><span class="idebold">Yöre yemekleriyle aranız nasıl? En sevdiğiniz yöre neresi?</span></p>

  <p class="normal1">En favori yöre Ege. Zeytinyağının hakkını verdiği için. Tereyağını yiyemiyorum, bana çok ağır geliyor kokusu. Karadeniz mutfağını da seviyorum. Mısır ekmeğini, karalahanayı çok severim, bir tek tereyağında yollarımız ayrılıyor.</p>

  <p class="normal1">&nbsp;</p>

  <p class="normal1"><span class="idebold">Michelin yıldızlı restoranlarla aranız nasıl, gider misiniz?</span></p>

  <p class="normal1">Tabii ki sevdiğim dostlarımın, arkadaşlarımın tavsiye ettiği lokantalara da giderim. Çok sabit fikirli değilimdir, ille de şuraya gideyim diye tutturmam. Ben keşfetmeyi, farklı yerleri görmeyi severim. Ufacık salaş lokantalarda da, çok farklı bütçelere hitap eden yerlerde de, yıldızları olan lokantalarda da rahat edebilirim.</p>

  <p class="normal1">&nbsp;</p>

  <p class="normal1"><span class="idebold">Türkiye’de ya da İstanbul’da favoriniz olan restoranları sayar mısınız?</span></p>

  <p class="normal1">Kadıköy’de Çiya var. Semt lokantası olarak Üsküdar’daki Kanaat’in çok iyi olduğunu düşünüyorum. Arnavutköy, Bebek, Hisar hattında ya da Anadolukavağı’nda balıkçıları denemeyi, farklı yerlere gitmeyi seviyorum. Her türlü başarılı Çin, Japon lokantası kabulüm.</p>

  <p class="normal1">&nbsp;</p>

  <p class="normal1"><span class="idebold">Bugüne kadar sizi en çok şaşırtan yemek hangisi oldu?</span></p>

  <p class="normal1">Mesela, içinde et olmadığı halde et tadı veren, etli olduğunu zannettiğimiz vegan yemekler var; bunlar ilginç geliyor bana. Bu tür yemekler yeni yeni gelişmeye başladı. Genelde füzyon mutfağını seviyorum, yemekte karışımı seviyorum galiba. Keşfetmeyi sevmekten kaynaklanan bir sevgi zannedersem. Bir de yemekte estetiği de önemsiyorum. Yani yemeğin kendisi kadar nasıl sunulduğu da çok önemli benim için. Neyse beni şaşırtan yemek konusuna dönersek... Bir arkadaşımın evinde harika bir mantı yedim, kadayıfla yapılmıştı ve etsizdi, o beni şaşırtmıştı. Mantıda telkadayıfı kullanmıştı. <span class="ideitalik">Refika’nın Mutfağı</span> isimli bir kitabı çıktı; o da füzyon mutfağı tutkunu. Birçok şeyi kendi geliştiriyor.</p>

  <p class="normal1">&nbsp;</p>

  <p class="normal1"><span class="idebold">Yemek yapmayı seviyor musunuz?</span></p>

  <p class="normal1">Yemek yapmayı bilmiyorum. Beni yakından takip eden okurlar iyi yemek yaptığımı zannediyorlar. Çünkü romanlarımda çok tarif var. Çok sabırsız bir insanım, çok çabuk sıkılıyorum. Bu huyum yemek yapmayla ilişkimi baltalıyor. Tencere başında bekleme sabrını gösteremiyorum. Sırf sabırsızlıktan ancak salata gibi şeyler yaparım.</p>

  <p class="normal1">&nbsp;</p>

  <p class="normal1"><span class="idebold">Yemek kültüründen biraz daha bahseder misiniz?</span></p>

  <p class="normal1">Mesela Ortadoğu mutfağına bakıyorum, bir baklava olayı var. Bu tatlıyı o kadar çok ülke paylaşıyor ki... Kahve de öyle. Kahve sadece içtiğimiz bir şey değil, bütün bir kültürün birleştiricisi. Bir kafeye gittiğiniz zaman sadece kahve içmiyorsunuz, bir şeyler okuyor, arkadaşlarınızla konuşuyorsunuz. Bu tüm dünyada böyle olmuş. Baktığınız zaman birçok yazarın, şairin gittiği kafeler var, oralardan ilham alıyorlar. Bir kamusal alana çıkmak, yemek yemek, bir şeyi paylaşmak... Ben bunların insanlar için çok birleştirici eylemler olduğunu düşünüyorum. Bir de zamanla ilişkimiz değişiyor. Çünkü sürekli koşturuyoruz. Ama yemek yerken zaman duruyor. Bir yemeği paylaşırken dışarısı yok artık. İnsanı kendi içine, kendi hayatına daha farklı bir gözle bakmaya yöneltiyor. Belki bu yüzden Uzakdoğu mutfağını seviyorum. Biraz daha yavaş, daha özen gösteriliyor.</p>

  <p class="normal1">&nbsp;</p>

  <p class="normal1"><span class="idebold">Akdeniz mutfağındaki neşe hoşunuza gidiyor mu?</span></p>

  <p class="normal1">Akdeniz mutfağında da neşe var, sohbet var, dostluk var, enerji var; onu da çok seviyorum. Yani ne yediğiniz kadar onu nasıl yediğiniz, kimlerle, nasıl bir enerjiyle, ne kadar kıymet vererek, ne kadar şükür ederek yediğiniz önemli. Mesela, ben yemek dualarını çok seviyorum; bence en güzel dua, yemekte yapılan duadır. Kıymet bilmeyi, takdir etmeyi öğreniyor insan. Bence yemek duası da yemek kültürünün çok önemli bir parçası.</p>

  <p class="normal1">&nbsp;</p>

  <p class="normal1"><span class="idebold">Tatlıyla aranız nasıl?</span></p>

  <p class="normal1">Açıkçası, tatlıyla aram sıfır. Kırk yılda bir sütlü tatlılar yerim. Kazandibi, tavukgöğsü, iyi yapılırsa sütlaç ama çok nadir yerim, bir de dondurma severim. Annem de tatlı sevmezdi. Kırklı yaşlarına kadar doğru dürüst tatlı yemedi. Daha sonra Ürdün’de görev yapmaya başlayınca, damak zevki tamamen değişti. Dört sene orada yaşadıktan sonra, oradan tatlıyı seven biri olarak döndü. Belki ben de kırklı yaşlarımda değişeceğim.</p>

  <p class="normal1">&nbsp;</p>

  <p class="normal1"><span class="idebold">Alışverişe gider misiniz? Neyin taze, neyin kötü olduğunu anlar mısınız?</span></p>

  <p class="normal1">Pazara gitmeyi çok seviyorum. Semt pazarlarında saatlerce vakit geçirebilirim. Yurtdışında, daha organik ürünlerin veya bölgedeki çiftçilerin kendi yetiştirdikleri ürünlerin satıldığı pazarlar oluyor, oralara çok giderdim. İstanbul’da da çok giderim pazara. Bir de çeşitli otlar almak, o otlardan nasıl yemek yapıldığını öğrenmek çok hoşuma gider. Mesela, bir kadın madımak satıyor, ondan tarifini alırım. İnsanlarla konuşmayı çok severim pazarda. Soru sormak, nasıl yapıldığını öğrenmek, yöresel lezzetleri anlamaya çalışmak çok hoşuma gidiyor. Bazen sırf dinlemek, şehri gözlemlemek, hayatın akışını seyretmek için pazara gidiyorum. Bütün her şeyiyle pazarlar bana keyif veriyor. Tabii tüm bunlar romanlarımın altyapısını oluşturuyor.</p>

  <p class="normal1">&nbsp;</p>

  <p class="normal1"><span class="idebold">Edebiyat ve yemek arasında bir ilişki var mı?</span></p>

  <p class="normal1">Var, hem de çok. Romanlarımda en azından çok ilişkisi var. Yemek isimleri, yemek tarifleri, yemeği metafor olarak kullanmak, yiyecekler... Bir de ben yemek yapmaktan ziyade yemek kültürünü çok seviyorum; öğrenmeyi, takip etmeyi... Onun için yemek benim romanlarıma çok giriyor.</p>

  <p class="normal1">&nbsp;</p>

  <p class="normal1"><span class="idebold">Nereden öğreniyorsunuz, kitaplardan mı?</span></p>

  <p class="normal1">Yemek kitaplarını keyifle okurum, ama ben etrafımı gözlemlemeyi seviyorum. İnsanları seyretmeyi seviyorum. Yemek yapılan yerlerde yazmayı çok seviyorum. Özellikle hamur işi yapılan yerleri. Birileri yanımda pasta, börek yapsın, özellikle ekmek yapsın, ben o kokular arasında çalışayım. Yani yemek kokuları arasında daha iyi yazıyorum.</p>

  <p class="normal1">&nbsp;</p>

  <p class="normal1"><span class="idebold">Dağılmıyor musunuz?</span></p>

  <p class="normal1">Dağılmıyorum, daha çok stres atıyorum. Çok sessiz, sakin, hayatın içinde olmayan bir ortam olduğu zaman orası bana çok soğuk geliyor ve zihnim dağılıyor. Kafelerde, pastanelerde, özellikle hamur işinin yapıldığı yerlerde daha güzel çalışıyorum.</p>

  <p class="normal1">&nbsp;</p>

  <p class="normal1"><span class="idebold">Aç karnına mı, tok karnına mı yazıyorsunuz?</span></p>

  <p class="normal1">Aç karnına daha iyi yazıyorum herhalde. Ben bir oturuşta çok yemek yiyen biri değilim, bölerek yemeyi severim. Çok aç kaldığınızda da yazamazsınız. Biraz acıkmak, biraz karnınızı doyurmak; böyle bölerek gitmek daha güzel geliyor bana. Dışarı çıkmak, bir lokantaya gitmek ya da oturup yemek yapmak o an ağır geliyor, bölünmek gibi geliyor.</p>

  <p class="normal1">&nbsp;</p>

  <p class="normal1"><span class="idebold">Hamur işini seviyorsunuz ama kilo sorununuz yok...</span></p>

  <p class="normal1">Benim çok sevdiğim yiyecekler var, hiç yemediğim yiyecekler var. Mesela hiç tatlı yemem, çikolata yemem ama ekmek çok severim, tuzluları çok severim.</p>

  <p class="normal1">&nbsp;</p>

  <p class="normal1"><span class="idebold">Kilonuzu nasıl koruyorsunuz? Yemeyerek mi?</span></p>

  <p class="normal1">Yok yiyorum, yemez miyim... En kötüsü de geceleri yiyorum. Yazarken. Yürürüm ben, yürümeyi çok severim. Bazen kitap okuyarak yürürüm, bazen de kitap dinleyerek yürürüm. Herhalde bu yüzden kilomu koruyabiliyorum. Yürürken roman düşünürüm. Onun dışında yaptığım bir spor yok.</p>

  <p class="normal1">&nbsp;</p>

  <p class="normal1"><span class="idebold">Gelelim, gece yemek kaçamaklarına; neler yiyip içiyorsunuz?</span></p>

  <p class="normal1">Gece kahve yapıp içmeyi çok seviyorum. Herkes “Kahve içersem uykum kaçar” diyor ya, benim uykum hiç kaçmıyor. Meyve yiyorum geceleri. Yazarken abur cubur yemeyi severim. Mısır patlatırım mesela, bu bana kolay geliyor. Bir yandan yazıp bir yandan da atıştırırım.</p>

  <p class="normal1">&nbsp;</p>

  <p class="normal1"><span class="idebold">Gerekirse nasıl bir diyet reçetesi uyguluyorsunuz?</span></p>

  <p class="normal1">Yemek ve kilo konusunda ne kadar takıntılı olursak o kadar zor başarıyoruz zayıflamayı. Yemek yememeyi kafamıza takarsak, yemek keyif olmaktan çıkıyor, büyük bir saplantıya dönüşüyor. O zaman insan hem kendini büyük bir keyiften mahrum bırakıyor hem de sürekli cezalandırıyor, sürekli bir hoşnutsuzlukla yaşıyor. Ne yazık ki birçok kadın bu duyguyla yaşıyor. Benim de bu duyguyla yaşadığım dönemler oldu. Rejim yapmak kadar yemeğin kıymetini, neşesini öldüren bir şey yok. Çünkü sofraya baktığınızda, orada kalori görüyorsunuz, dolayısıyla keyif almıyorsunuz. Bu çok uç boyutlara gidebiliyor, anoreksi hastalığına kadar gidebiliyor.</p>

  <p class="sagnormal">(31 Mart 2011)</p>

  <div class="calibre1" id="calibre_pb_65"></div>
</body>
</html>
