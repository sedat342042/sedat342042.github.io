<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_33"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Emine</span><br class="calibre3" />
  &nbsp;<br class="calibre3" />
  <span class="bolum">Sabancı Kamışlı</span></h1>

  <p class="normal1">&nbsp;</p>

  <p class="h2baslik">“Gece yarısı soğuk börek yemeye bayılırım”</p>

  <p class="normal1">&nbsp;</p>

  <p class="normal1"><span class="idebold">Yemekle aranız nasıl?</span></p>

  <p class="normal1">Yemek yemekle aram çok iyi, sakatat hariç her şeyi yerim. Her mutfaktan keyif alırım, Hint yemeklerine bayılırım, İtalyan mutfağını da severim, kebap da yerim. Yemek seçmem, önüme konanı yerim. Yemek yapma konusu da ayrı tabii.</p>

  <p class="normal1">&nbsp;</p>

  <p class="normal1"><span class="idebold">Adana’da geçen çocukluk yıllarınızdan aklınızda hangi yemek anıları kaldı?</span></p>

  <p class="normal1">Ben Adana’da on bir yıl kaldım. Bahçenin içinde üç tane konak vardı; birinde rahmetli anneannem, ortada biz, yan tarafta da Hacı Amcam otururdu. Dolayısıyla biz evden eve gezen, herkesin mutfağını karıştıran kalabalık bir aile olarak yaşadık. Aşçılarımız vardı; anmadan geçemeyeceğim, Allah rahmet eylesin Abdi Ustamız vardı. O zaman İncirlik<br class="chapter" />
  Üssü’nde çalışmıştı, dolayısıyla hamburger yapmayı öğrenmişti, hatta hamburger ekmeğini de kendisi yapardı. Bizim için çok önemli bir olaydı, evimizde hamburger yapılıyordu. Abdi Usta’nın da beş oğlu vardı, kızı yoktu. Onun için beni çok severdi, ben ne dersem onu pişirirdi. Anneannemin evine giderdim, bir bakardım bumbar, ona dokunmazdım. Örtülerin içinde kurutulmuş yufkalar kat kat dururdu. Yengemin evinde içliköfte yapıldığında oraya geçer, doya doya yerdik. Gerçekten çok keyifliydi; bir bahçe içinde üç konak, bir gün orada bir gün burada...</p>

  <p class="normal1">&nbsp;</p>

  <p class="normal1"><span class="idebold">Adana’daki evinizin mutfağından neler hatırlıyorsunuz?</span></p>

  <p class="normal1">Adana’daki evin mutfağı şimdiki gibi değildi. Büyük mutfaktı, büyük ocak vardı, evin kalbi gibiydi. Şimdiki gibi alet falan yoktu, ama önceden kışa hazırlık, yaza hazırlık durumları vardı.</p>

  <p class="normal1">&nbsp;</p>

  <p class="normal1"><span class="idebold">Anneniz mutfağa girer miydi?</span></p>

  <p class="normal1">Annem mutfağa girmezdi, Şevket Sabancı’nın hanımı, Ahmet Sapmaz’ın kızı hiçbir zaman mutfakla haşır neşir olmamıştı. Yıllar sonra Almanya’ya taşındık, annem o zaman mutfağa girmeye başladı. İlk yaptığı yemek köfteydi ve önümüze çiğ olarak geldi. Biz o üzülmesin diye “Çok güzel” dedik, yedik. Sonradan gerçekten geliştirdi kendini.</p>

  <p class="normal1">&nbsp;</p>

  <p class="normal1"><span class="idebold">Çocukken en sevdiğiniz yemek hangisiydi?</span></p>

  <p class="normal1">Hamburgerdi, çünkü sadece bizde yapılıyordu. Bir de İncirlik Amerikan Üssü’nden bize ketçap ve mayonez gelirdi, bunlar o zaman henüz Türkiye’de yoktu. Bunları biz ekmeğin üzerine sürer yerdik.</p>

  <p class="normal1">&nbsp;</p>

  <p class="normal1"><span class="idebold">Sizin mutfakla aranız nasıl?</span></p>

  <p class="normal1">Ben iyi bir yiyiciyim; hani bazı insanlar yaşamak için, bazıları da yemek için yaşar ya, işte ben yemek için yaşıyorum. Mutfakta yemek yapmak benim için bir terapi oluyor. Bana “Her gün yemek yap” deseniz yapamam, yaptıklarımın çoğu çöpe gider. Bizim evde aşçının kullandığı ana mutfak var, bir de yukarıda, iki metrekarelik küçük bir mutfak var. İşten gelince duşumu alıp müziğimi açtıktan sonra o mutfağa geçip yemek yapmak benim için en keyifli anlardan biridir. Bir yerde bir şey yerim ve “Ben bunu yapabilirim” derim ve girerim mutfağa yapmaya çalışırım. Bazen tutar, bazen tutmaz; ama o soğanı doğramak, o karışımı yapmak bana terapi gibi gelir. Bazen çok güzel olur, bazen hiç olmaz. Mutfağa girmişsem kimseyi de istemem yanımda.</p>

  <p class="normal1">&nbsp;</p>

  <p class="normal1"><span class="idebold">Mutfakta yeni lezzetler keşfetmeyi seviyorsunuz galiba...</span></p>

  <p class="normal1">Hem de çok. Mesela, saat beşte eve geldim, “Hadi şunu yapayım” diyorum. Tarifteki malzemeler eksikse “Hadi o zaman şu malzemeyi ilave edeyim” diyorum, tam bir füzyon oluyor. Bazen çok güzel şeyler çıkıyor ortaya. Eskiden çocuklarla mutfağa girer, kurabiye ve pasta yapardık; bu da bir terapiydi benim için.</p>

  <p class="normal1">&nbsp;</p>

  <p class="normal1"><span class="idebold">İyi yaptığınız bir yemeğin tarifini alabilir miyiz?</span></p>

  <p class="normal1">Ben eşime, “Bana böyle bir soru sorulursa ne diyeyim?” diye sordum, “Senin hiçbir yemeğin bir dahakini tutmuyor ki, nasıl tarif vereceksin?” dedi. Ben pilavı çok severim, pilavın her türlüsünü yerim, soğanlı pirinç pilavını çok güzel yaparım. Soğanı tereyağıyla kavururum, sonra üzerine pirinci, suyu ilave edip pilavı olması gerektiği gibi yaparım ve üzerine karabiber eklerim, yanında yoğurtla şahane bir yemek olur. Bir de somonu çok güzel yaparım; somonu soya sosu, bal, sarmısak ve çok az salçayla marine ederim. Fırına atarım, yirmi dakika sonra çıkarırım; mis gibi olur. Ama bana ölçü sorarsanız, bende öyle gramaj yok, hatta bununla alakalı bir hikâyem var, onu anlatmak isterim... Biz yeni evliyken, eşimin doğum günüydü ve pasta yapıyordum. Eşim muzu çok sever, o yüzden muzlu pasta yapıyordum. Mutfak terazisi yok, tarifte “150 gram muz koy” diye yazıyordu. Ben 150 gram ne kadardır derken, dört tane muzu koydum. Eşimin doğum günü yılbaşı akşamına denk geliyor, pastayı aldık arkadaşın evine gittik, pastanın görüntüsü çok şıktı, ama pastayı kesince içinden yeşil muzlar fışkırdı. Meğer muzlar pastanın içinde yeşermiş.</p>

  <p class="normal1">&nbsp;</p>

  <p class="normal1"><span class="idebold">Türkiye’de mutfağını en sevdiğiniz bölge neresi?</span></p>

  <p class="normal1">Adana ve Güneydoğu Anadolu... Kebaptan gerçekten vazgeçemem. Hatta lahmacunun içine kebabı sarıp yerim. Her gün kebap yemem, yiyince de böyle yerim. Kebap yemeye gitmemeye çalışıyorum, çünkü gidince hakikaten ayarım kaçıyor.</p>

  <p class="normal1">&nbsp;</p>

  <p class="normal1"><span class="idebold">Dünya mutfaklarıyla aranız nasıl?</span></p>

  <p class="normal1">Hint mutfağına bayılırım, İtalyan ve Çin mutfağını severim ama hakiki Çin yemeğini bulmak gerçekten zorlaştı. Bu sadece Türkiye’de değil, Londra’da da, Paris’te de böyle. Eskiden öyle değildi, Londra’daki bir Çin restoranında mutfaktaki aşçı hakikaten Çin’den gelmiş, adam İngilizce bile bilmiyor. Şimdi artık üçüncü jenerasyonlar mutfağa girdi herhalde, Çin mutfağı biraz fazla yorumlanmaya başlandı, onun için iyi Çin yemeği bulmakta zorlanıyorum.</p>

  <p class="normal1">&nbsp;</p>

  <p class="normal1"><span class="idebold">Bir günlük beslenme programınızı anlatır mısınız?</span></p>

  <p class="normal1">Sabah genelde kahvaltı etmem, kahve içerim. Öğlen tonbalıklı salata ve esmer ekmek yerim. Akşamüzeri ofisteysem bisküvi yerim, eve geldiysem bir dilim böreğe dayanamam. Akşam hiç olmaması gerekeni yaparım, ne varsa yerim. Rejimdeysem meyve yerim. Böreğe bayılırım, özellikle suböreğini çok severim. Ben de çok güzel diyet börek yaparım.</p>

  <p class="normal1">&nbsp;</p>

  <p class="normal1"><span class="idebold">Nasıl yapıyorsunuz?</span></p>

  <p class="normal1">Soğanı teflonda çok az yağla kavuruyorum. Onun üzerine ıspanağı elimle parçalayıp koyuyorum, bir süre sonra ocaktan alıyorum. Yufkanın içine malzemeyi sarıyorum, teflon tavada yağ koymadan çevirerek pişiriyorum.</p>

  <p class="normal1">&nbsp;</p>

  <p class="normal1"><span class="idebold">Arada bir kilo sorununuz oluyor mu, nasıl baş ediyorsunuz?</span></p>

  <p class="normal1">Benim iki sene öncesine kadar kilo problemim yoktu, çünkü sigara içiyordum. İki senedir sigarayı bıraktım ve kilo problemim çıktı. Şimdi düzenli spor yapıyorum. Diyet için benim öyle doktorlara falan gitmeye vaktim olmuyor, dolayısıyla yemeği kesiyorum. Miktarı ve ekmeği kesince fazla kilolar hemen gidiyor.</p>

  <p class="normal1">&nbsp;</p>

  <p class="normal1"><span class="idebold">Çocuklarınız sizin yemeklerinizi seviyorlar mı ya da “Anne bize şunu yap” diyorlar mı?</span></p>

  <p class="normal1">Maalesef çok duymuyorum bu isteği. Gerçekten mutfakta epey ilerleme kaydettim. Hatta çocuklar küçükken yumurtayı kalp şeklinde yapardım yesinler diye. Bir keresinde beyaz pilavın yarısını gıda boyasıyla kırmızıya boyadım. Çocuklarım babaları gibi kendilerine dikkat ederler, benim gibi hamurla falan filan işleri olmaz, zaten ikisi de inceciktir, eşim de çok dikkat eder. O yüzden benim yemeklerimi tercih etmiyorlar, ben de “Zaten bunlar yemek yemeyi sevmiyorlar” diye yorumlayıp çok üzerime alınmıyorum.</p>

  <p class="normal1">&nbsp;</p>

  <p class="normal1"><span class="idebold">Onlar daha çok sebzeci mi?</span></p>

  <p class="normal1">Sebze, salata... Kebap da yerler, ama ertesi gün öğleye kadar bir şey yemezler.</p>

  <p class="normal1">&nbsp;</p>

  <p class="normal1"><span class="idebold">Eşinizin mutfakla arası nasıl?</span></p>

  <p class="normal1">Eşim yemek pişirmez, 22 senedir bir kere spagetti bolonez yaptı ama çok güzeldi. O yaşamak için yiyenlerden; dikkat eder. Aile alışkanlığı da var tabii, oturur meyvesini falan yer. Mesela, bugün et yediyse yarın balık yer.</p>

  <p class="normal1">&nbsp;</p>

  <p class="normal1"><span class="idebold">Peki, erkekler neden mutfak korkusu yaşarlar ya da beceriksiz numarası yaparlar sizce?</span></p>

  <p class="normal1">Üşengeç olduklarından bence. Çünkü bir tek pişirmekle bitmiyor iş, yapınca bir de toplamak lazım; tavanın, bardağın, tabağın yerini bulması lazım. Bulacak, yapacak, yaptığı şey yenecek, sonra mutfağı toplayacak; tüm bunlar erkekleri üşendirir. Bir de kadınlar erkeklere böyle bir fırsat tanınmıyorlar ki.</p>

  <p class="normal1">&nbsp;</p>

  <p class="normal1"><span class="idebold">Mutfak alışverişine çıkıyor musunuz?</span></p>

  <p class="normal1">Evet. Ben pazara gitmeye bayılırım. Ama bana bunu görev olarak verirseniz sıkılırım. Çeşme’ye gittiğimde cumartesi günleri mutlaka Alaçatı pazarına giderim. Keyfim için alışveriş yaparım, ama “Her hafta pazara git, evin alışverişini yap” deseler bu bana zulüm gelir. Ofiste daraldığımda, bu akşam şunu yapayım derim ve geçerken markete uğrar, malzemeyi alır gelirim. Yaptığım yemek yenilebilir gibi olmuşsa masaya gelir, olmamışsa gelmez ama neticede bana terapi gibi gelir.</p>

  <p class="normal1">&nbsp;</p>

  <p class="normal1"><span class="idebold">Karnınız tok olsa da “hayır” diyemeyeceğiniz yemek var mı?</span></p>

  <p class="normal1">Pasta gelsin yemem ama börek gelsin yerim. Böreğe asla “hayır” diyemem.</p>

  <p class="normal1">&nbsp;</p>

  <p class="normal1"><span class="idebold">Ağzınızı sulandıran yemek kokuları var mı?</span></p>

  <p class="normal1">Sarmısak ve salça. Mesela, küçükken mutfağa girer, ekmeğin arasına kavrulmuş kıymadan doldurttururdum. Evde yemek kokusu, bir yaşanmışlık belirtisidir.</p>

  <p class="normal1">&nbsp;</p>

  <p class="normal1"><span class="idebold">Bu kadar yoğun tempo içinde ailece toplanıp yemek yiyebiliyor musunuz?</span></p>

  <p class="normal1">Tabii ki. Toplanmak zorundasınız, çünkü öncelik bunlarda. İki çocuğumuz da yurtdışında okuyor, dolayısıyla çekirdek aile olarak kaldık, ama onlar buradayken mutlaka üç dört gün birlikte yemek yeriz. Yemeyecek bile olsalar masaya otururlar, çünkü masada laflarız. Yemek gerçekten dünyanın en büyük keyiflerinden biri ve neşe kaynağı.</p>

  <p class="normal1">&nbsp;</p>

  <p class="normal1"><span class="idebold">Kalabalık bir sülalesiniz, akrabalar toplanıp yemek yiyor musunuz?</span></p>

  <p class="normal1">Herkes bir tarafta, maalesef toplanılamıyor. En son benim küçük oğlumun mezuniyeti vardı, orada toplandık, çok güzeldi. Kardeşlerimle, yeğenlerimle birbirimizi çok arayan bir aileyiz, Allah’tan telefon var.</p>

  <p class="normal1">&nbsp;</p>

  <p class="normal1"><span class="idebold">Çocuklarınız Amerika’da yemek konusunda zorluk çekiyorlar mı?</span></p>

  <p class="normal1">Büyük oğlumun buzdolabında bir torba havuç, süt, yoğurt, meyve suyu bulunur; mutfaktaki yiyecek bundan ibarettir. Bizim aşçıdan tarif alıyorum, gittiğimde onlara bir şeyler yapıyorum.</p>

  <p class="normal1">&nbsp;</p>

  <p class="normal1"><span class="idebold">Gece buzdolabından bir şey tırtıklar mısınız?</span></p>

  <p class="normal1">Evet, tırtıklarım. Mesela, benim yukarıdaki mutfağımda mutlaka bir tabak soğuk börek bulunur; yoğurtla birlikte geceyarısı gerçekten süper olur. Çok geç gelmişsek, yumurtayı kırarım, gözünün yaşına bakmadan yerim.</p>

  <p class="normal1">&nbsp;</p>

  <p class="normal1"><span class="idebold">Tatlıyla aranız nasıl?</span></p>

  <p class="normal1">Yemeyi sevmem ama yapmayı çok severim. Arkadaşlarımdan kimin doğum günüyse, doğum günü pastasını ben yapardım. Bir ara iş yoğundu, doğum günlerini unutuyordum. “Ay unuttum” diyordum, arkadaşlarım da hemen “Aman sen hatırlama” diyorlardı. Pasta, kek yapmayı severim. Bir akşam misafir geldi. “Ne yapayım” falan derken, gidip paket aşure aldım. Muzları üçe böldüm, içlerini kabak oyar gibi oydum, aşureleri içine koydum, etrafına fıstıkları bulamaç yaptım buzluğa attım. Yanına dondurma koydum, çok sevdiler.</p>

  <p class="normal1">&nbsp;</p>

  <p class="normal1"><span class="idebold">Hangi malzemeler yan yana gelirse ortaya çok lezzetli bir yemek çıkar?</span></p>

  <p class="normal1">Benim için balık, tavuk, et hepsinde uygulayacağım tek sos var: Soya sosu, sarmısak, salça. Bu üçlü bir araya gelince ortaya muhteşem bir tat çıkar. Soya sosa bayılırım.</p>

  <p class="normal1">&nbsp;</p>

  <p class="normal1"><span class="idebold">Soya sosu hayranlığı nereden geldi?</span></p>

  <p class="normal1">Bana çok güzel geliyor, son zamanlarda nar ekşisine de taktım. Soya sosu her şeye uyuyor, ister balla tatlandırın tavuğa koyun, isterseniz karidesi soya sosuyla şöyle tavada bir çevirin; müthiş bir tat.</p>

  <p class="normal1">&nbsp;</p>

  <p class="normal1"><span class="idebold">İyi yemek yapanlardan etkilenir misiniz?</span></p>

  <p class="normal1">Etkilenmek değil de iyi yemek yapan insanlarla genelde iyi anlaşırım. Yemekle uğraşanlar daha neşeli olurlar.</p>

  <p class="normal1">&nbsp;</p>

  <p class="normal1"><span class="idebold">Neden işler yemekte daha hızlı çözülür?</span></p>

  <p class="normal1">Lokantaya gittiğinizde orası ortak bir zemin, yani tarafsız bir saha. Etrafta başka insanlar da oluyor, yani toplantı odasında değilsin, ortak bir yerdesin. Dolayısıyla yemek yerken ve golf oynarken iş görüşmesi yapmak güzel bir yöntemdir.</p>

  <p class="normal1">&nbsp;</p>

  <p class="normal1"><span class="idebold">Golf oynuyor musunuz?</span></p>

  <p class="normal1">Üç senedir oynuyorum, lisansım da var, turnuvalara katılabiliyorum. Eşim bu konuda daha iyi, ama biz çok keyif alıyoruz. Son bir senedir golf turizmi yapmaya da başladık, 14 kişi golf oynamak için Dubai’ye gittik. Ben çok iyi değilim ama iki tane kupam var, bir tanesi kuş vurduğum için, topa vurdum kuş indi aşağıya. Öbürünü de bulunduğum takım kazandı diye aldım. Golf, paralı turisti çeker. Türkiye’de çok çok hızlı bir şekilde yayılmalı. Golf otelleri lezzetli yemeklerin olduğu yerdir. Golf arasında bir patates kızartması bir birayı çekinmeden içiyorsunuz, nasıl olsa yakacaksınız. Çünkü bir tur çıktınız mı dört-beş kilometre yürüyorsunuz.</p>

  <p class="normal1">&nbsp;</p>

  <p class="normal1"><span class="idebold">Sermaye son zamanlarda yemek işine doğru bir meyil içinde; sizin de niyetiniz var mı?</span></p>

  <p class="normal1">Biz gelişim gösterebilecek, Türkiye’nin ihtiyacı olan her türlü şeye açığız. Ama şu da bir gerçek ki, Türkiye’de orta kesimin gidebileceği kişi başına düşen lokanta sayısı Avrupa’nın, Amerika’nın çok altında. Diyeceksiniz ki, bizim dışarıda yemek yeme alışkanlığımız yok. Doğu’da dışarıda yemek yediremezsin, ama o lezzeti evden dışarıya çıkartamazsan kaybedersin. Kars’ta bir gravyer peyniri bulduk: Koçoğlu. 1865’ten beri, kaç nesildir bunu yapıyor, hatta kazanları bile aynı. Biz bu peyniri buralara taşıdık. Gerekli tanıtım yapılsa, turist gidip onu bulup alacak. Yunan adalarında adam sünger fabrikasını müzeye çevirmiş. Bizim bunun gibi ne değerlerimiz var ama pazarlayamıyoruz. Anadolu yemekleri her zaman canlı tutulmalı, yağlı falan diyoruz, ama bizim sağlıklı yemeklerimiz de var. Bizdeki vejetaryen mutfağı kimsede yok. Sırf Malatya’da kırk çeşit bulgur köftesi var. Biz ülkemizde sağlık turizmi ve lezzet turizmini yapmak zorundayız.</p>

  <p class="normal1">&nbsp;</p>

  <p class="normal1"><span class="idebold">Sokak yemekleriyle aranız nasıl?</span></p>

  <p class="normal1">Arabada satılan pilavı çok severim, arada bir alır yerim. Köfte-ekmek yerim, dürüm yerim, turşu yerim.</p>

  <p class="normal1">&nbsp;</p>

  <p class="normal1"><span class="idebold">Favori yemek mekânlarınız?</span></p>

  <p class="normal1">Bana göre, İstanbul’da Kıyı, lezzet odaklı çok güzel bir balıkçı. Ulus 29’un yemeklerini de severim. Papermoon’u da severim ama genelde orada salata yerim. Geçenlerde misafirlerim gelmişti, onları Nuruosmaniye’deki Nar Lokantası’na götürdük; müthişti. Bilmediğimiz birçok saklı mekân var. İşte böyle lokantaları keşfetmeyi çok seviyorum.</p>

  <p class="sagnormal">(29 Temmuz 2012)</p>

  <div class="calibre1" id="calibre_pb_67"></div>
</body>
</html>
