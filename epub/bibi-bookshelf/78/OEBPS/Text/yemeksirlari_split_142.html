<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_71"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Selim</span><br class="calibre3" />
  &nbsp;<br class="calibre3" />
  <span class="bolum">İleri</span></h1>

  <p class="normal1">&nbsp;</p>

  <p class="h2baslik">“Yemek kitaplarımı imzalarken ‘Dikkat! Zehirlenme tehlikesi’ diyorum”</p>

  <p class="normal1">&nbsp;</p>

  <p class="normal1"><span class="idebold">Yemek tarihinizin anlatımına Cihangir anılarıyla başlayalım mı?</span></p>

  <p class="normal1">Cihangir, belki de yemek ve mutfakla tanışmamın başladığı yerdir. İlk doğduğum Kadıköyü’ndeki evden de hayal meyal bazı şeyler hatırlıyorum, ama onları hatırlıyor muyum yoksa uyduruyor muyum o kısmını tam bilmiyorum. Hem Cihangir’in kozmopolit yapısı hem de o yıllarda mutfağın evin yaşamında çok önemli bir yer tutması nedeniyle, mutfakla aramda müthiş bir bağ oluştu. Bir de o dönemlerde her şey evlerde yapılırdı, hazır yoktu. Savoy Pastanesi dışında pasta bile evde yapılırdı. Çocukluk yıllarımda sokakla fazla temas edemedim; hastalıklı bir çocuktum, o sebeple daha çok evin içindeydim. Evin içinde mutfakta olup bitenler bir oyun gibi gelirdi bana. Mutfakla ilişkim böyle başladı.</p>

  <p class="normal1">&nbsp;</p>

  <p class="normal1"><span class="idebold">Yaşamınızda Moda, Kadıköy ve Şişli de önemli yer tutuyor. Mesela, Kadıköy Çarşısı’nı çok sevdiğinizi biliyorum...</span></p>

  <p class="normal1">Evet, Kadıköyü Çarşısı çok sevdiğim bir yer, İstanbul’da dokusu bozulmamış ender yerlerden. Kadıköyü’nde, yine ilk gençlik yıllarımda, bilhassa Ankara’dan dayım geldiği vakit, Koço Lokantası ve Moda Plajı’nın lokanta kısmı, Bostancı’daki plaj lokantaları, özellikle Küçüksu Plajı’nın, şehir sıcakken lokantasının püfür püfür havası beni çok etkilemiştir. Orası hâlâ özlediğim bir yerdir diyebilirim.</p>

  <p class="normal1">&nbsp;</p>

  <p class="normal1"><span class="idebold">Çocukluğunuzdan aklınızda kalan mutfak görüntüleri neler?</span></p>

  <p class="normal1">Özellikle Cihangir’den aklımda kalan yiyecek çiroz. Bugün o çirozu adabıyla yapan hemen hemen hiçbir yer kalmadı. Hakiki uskumru kurutulmasından yapılan çiroz ve onun terbiye edilişi. Dereotuyla, sirkesiyle, çok az gezdirilmiş zeytinyağıyla muhteşemdir. Ben balık sevmezdim ama çirozu çok severdim. Onun için yapımı çok dikkatimi çekerdi ve severdim.</p>

  <p class="normal1">&nbsp;</p>

  <p class="normal1"><span class="idebold">Sizin evde mutfağın hâkimi kimdi?</span></p>

  <p class="normal1">Bütünüyle annemdi. Babamın mutfakla hiç ilgisi yoktu. İştahına düşkün biri değildi, belki de o yüzden ilgilenmemiş olabilir. Babam istemediği için herhalde, annem alengirli yemekleri misafir geldiği zaman pişirirdi. Normalde ızgara et ya da tavuk pişirilirdi. Babam Almanya’da eğitim gördüğü için, karnabaharı bile çok az pişmiş veya çiğ yerdi. Bol sebze yemeyi tercih ederdi. Onun için ancak misafir geldiği zaman çok mutlu olurdum. Mesela, çerkeztavuğu ancak misafir geldiğinde yapılırdı. Çerkeztavuğu hâlâ çok sevdiğim bir yemektir.</p>

  <p class="normal1">&nbsp;</p>

  <p class="normal1"><span class="idebold">Sizin mutfakla aranız nasıl?</span></p>

  <p class="normal1">Benim mutfakla aram hiç yok. Aslında Lütfü Tınç Bey sağ olsun, <span class="ideitalik">Lezzet</span> dergisinde çalışırken benden tanınmış insanların sofralarına ait sohbet yazıları istedi. Önce bu yazıları hazırlamayı istemedim, ancak o gün televizyondaki programım kaldırıldı ve ciddi bir maddi açıkla yüz yüze geldim. Akşamüstü Lütfü Bey’i hemen aradım, bunun iyi bir proje olabileceğini söyledim. Hemen eklemek istiyorum, Lütfü Bey’e şükran borcum var. Bu proje sayesinde hiç tanımadığım insanlarla tanıştım. Yazmak, bir anlamda başkalarından sevgi talep etmektir. Bu yazı serisini hazırlamasaydım, onlardan o sevgiyi göremeyecektim.</p>

  <p class="normal1">&nbsp;</p>

  <p class="normal1"><span class="idebold">“Mutfakla ilişkim pek yok” diyorsunuz, ama kitaplarınızda muhteşem yemek tarifleri var; bu nasıl oluyor?</span></p>

  <p class="normal1">Ben yemek kitaplarını imzalarken, “Dikkat! Zehirlenme tehlikesi” diyorum. Bazıları tabii ki gerçek tariflerdir. Sizin de çok sevdiğiniz uskumru dolması, Ermeni mutfağından dostum Madam Anahit’in tarifidir. Ama onun dışında çoğu tarifi uydurdum.</p>

  <p class="normal1">&nbsp;</p>

  <p class="normal1"><span class="idebold">Hangi mevsimin sofrası sizi daha çok heyecanlandırıyor?</span></p>

  <p class="normal1">Galiba yaz... Eskiden yaz değildi pek ama şimdi yazı seviyorum. Önceleri sonbaharı daha çok severdim. Ama şimdi, bereketiyle, yaşlandıkça vücudun ihtiyaç duyduğu ısısıyla, yemekleriyle yaz ayları daha çok hoşuma gidiyor.</p>

  <p class="normal1">&nbsp;</p>

  <p class="normal1"><span class="idebold">Çarşıda pazarda dolaşmayı sevdiğinizi biliyorum; hâlâ dolaşıyor musunuz?</span></p>

  <p class="normal1">Dolaşıyorum ve hâlâ çok seviyorum. Bir şey alıp almamak değil, pazaryerinde dolaşmak, insanların alışveriş yapmasını seyretmek çok hoşuma gidiyor. Bir de çarşıda pazarda manavların sergilerini, mekânların vitrinlerini çok severim. Onları seyretmek, bakmak, yaşadığımız sıkıntılardan beni bir anlığına kurtarır.</p>

  <p class="normal1">&nbsp;</p>

  <p class="normal1"><span class="idebold">En favori çarşılarınız hangileri?</span></p>

  <p class="normal1">Galiba Kadıköyü Çarşısı hâlâ en çok sevdiklerimden bir tanesi. Eski haliyle Sarıyer Balık Çarşısı’nı da çok severdim. Organik pazarları da severim; Şişli’de kuruluyor, her zaman olmasa da arada bir gidiyorum. Bir şey almasam da, bir uçtan bir uca gidip gelmek hoşuma gidiyor.</p>

  <p class="normal1">&nbsp;</p>

  <p class="normal1"><span class="idebold">Çiçek Pazarı’yla aranız nasıl?</span></p>

  <p class="normal1">Orası Edip Cansever’e ait. Her şeyiyle olağanüstü sevdiğim bir yer. Ama her nedense Çiçek Pazarı denildiği vakit Edip Cansever aklıma gelir. Bir de Cihat Burak’ı anımsarım. Çiçek Pazarı’nın asıl sahipleri onlar diye düşünüyorum.</p>

  <p class="normal1">&nbsp;</p>

  <p class="normal1"><span class="idebold">Zeytinyağlılara başka bir düşkünlüğünüz var; en çok hangilerini seviyorsunuz?</span></p>

  <p class="normal1">Zeytinyağlı yaprak sarması hariç, zeytinyağlı patlıcan, domates, biber dolmaları çok ağır gelir bana, bir türlü hazmedemem. Onun dışında zeytinyağlı musakkayı çok severim, pilakilere bayılırım, enginarı, kerevizi severim. Benim sevdiğim pırasada pirinç olmaz, ince kıyım pırasanın, soğan ve sarmısakla sote edilmesini seviyorum. Son zamanlarda sote edilmiş zeytinyağlıları daha çok sever oldum.</p>

  <p class="normal1">&nbsp;</p>

  <p class="normal1"><span class="idebold">Tere, roka, dereotu, kuzukulağı... Otlarla aranız nasıl?</span></p>

  <p class="normal1">Otlarla aram çok iyi, şimdi ısırganı çok seviyorum. Eskiden otlara çok değer verilmiyordu. Şimdi rağbete bindi. Çok yararlı olduğunu düşünüyorum; arapsaçını çok severim. Aziz dostum Sevda Ferdağ, Ege’den arapsaçı getirmiş, onun üstüne yumurta kırmıştı. Onun tadı belleğimde derin bir yer etmiştir. Şevketibostan da öyle... Bir akşam tesadüfen Selma Güneri’ye gitmiştik, kuzu etiyle pişirmişti. Gerçekten harikulade bir şey olmuştu, tadı hâlâ damağımdadır. Otlara karşı büyük bir zaafım var, bütün otları çok seviyorum. Çocukluğumda dereotuyla aram hiç yoktu, belli bir yaştan sonra sevdim. Galiba kendimi affettirmek, günah çıkartmak için dereotuyla ilgili bir yazı yazdım.</p>

  <p class="normal1">&nbsp;</p>

  <p class="normal1"><span class="idebold">Çocukluğunuzda çok sevdiğiniz şekerlemelerden, tatlılardan hatırladıklarınız neler var ve şimdi tatlıyla aranız nasıl?</span></p>

  <p class="normal1">Hâlâ tatları damağımda, ama bir tane yedikten sonra eski isteği duymuyorum. Onları hayalimde hep başka türlü görüyorum, pastalar için de geçerli bu. Mesela, menekşeli bonbon hâlâ hayallerimi süsler. Çocukluğumda on-on beş tane yiyebiliyordum... Bu tutkumu okuyan bazı çok zarif hanım okurlar, yurtdışından menekşeli bonbon armağan getirmek inceliğini gösterdiler. Ama artık sadece bir tane yiyorum. Tarçınlı akide şekeri, inanılmaz sevdiğim bir şeydir ama ondan da bir tane yiyip bırakıyorum. Badem ve fıstık ezmesine de bayılırım ama onları da fazla yiyemiyorum. Böyle olsa da hayalimde yine onlar var. Sütlü tatlılarla aram iyi. Gülsulu, pudraşekerli sumuhallebisi, en sevdiklerimin başında gelir. Ama çikolatalı, kakaolu muhallebileri de çok severim. Yine kazandibine bayılırım, sütlacı çok severim. Ama hamur tatlılarıyla aram iyi değildir. İyi ki de değil, bunun bir şans olduğunu düşünüyorum.</p>

  <p class="normal1">&nbsp;</p>

  <p class="normal1"><span class="idebold">Bir günlük yemek maceranızı okuyucularımızla paylaşır mısınız?</span></p>

  <p class="normal1">Sabah kalktığım vakit çok küçük bir beyaz peynir parçası, kıtır ekmek, iki tane irice kırma yeşil zeytin, kahve, sonra da iki bardak, ılığın biraz üstünde limonlu su... Öğlen, yeşil salata, çiğ karnabahar, lahana, yanında ızgara et veya tavuk. Akşamüstü birkaç bisküvi, genelde bebek bisküvilerini tercih ediyorum. Akşam bol içki ve az yemek... Balıkla aram çok iyi değil, palamut ve hamsi dışında balık sevmiyorum. Asma yaprağında sardalyeyi seviyorum. Tuhaf bir şekilde ağır balıkları seviyorum, hafif balıkları lezzetsiz buluyorum. Kalkanı da mayonezli yapılırsa yiyorum.</p>

  <p class="normal1">&nbsp;</p>

  <p class="normal1"><span class="idebold">Mezelerle aranız nasıl?</span></p>

  <p class="normal1">Siz yiyin, ben seyredeyim; ilişkim bu kadar. Görüntüsünü seviyorum, yemek istiyorum ama çatalın ucuyla azıcık yiyip bırakıyorum. İştahsızlığımdan memnunum, açlık hissetmiyorum, hissetsem yerim herhalde.</p>

  <p class="normal1">&nbsp;</p>

  <p class="normal1"><span class="idebold">Kitap yazarken, yazı yazarken bir şeyler atıştırdığınız oluyor mu?</span></p>

  <p class="normal1">Oluyor maalesef. Çok kötü bir huyum var, özellikle saat 18.00’de bir kadeh viski içip yazıya devam ama onun yanında bol miktarda tuzlu badem yiyorum; bayıldığım bir şey bu. Yine terbiye edilmiş en zararlı Amerikan fıstıkları, bunlardan bir kâse bitiriyorum. Fındığı tekrar tavada ısıtıp, üzerine bol tuz dökerek, yani en yanlış şeyleri yaparak yiyorum. Eş, dost “Sen bunu nasıl yaparsın, bu kilo yapıyor” diyorlar, ama bunu söyleyenlerin hepsi kilolu, ben böyle zayıfım. Kuruyemişi çok seviyorum, yazı yazmama yardımcı oluyor. Belli bir noktaya kadar alkolün de bir yardımı oluyor, ama ertesi gün alkollü olarak yazdıklarımı mutlaka bir daha temize çekiyorum. Güvensizlikten değil, ama berrak bir kafanın katkısı daha farklı.</p>

  <p class="normal1">&nbsp;</p>

  <p class="normal1"><span class="idebold">Gece kalkıp da buzdolabından bir şeyler tırtıklar mısınız?</span></p>

  <p class="normal1">Geçmiş yıllarda tabii ki tırtıklardım. Diyelim ki yaz mevsimi, en sevdiğim yemeklerden biri zeytinyağlı barbunya fasulyesi. Koca bir tencereyi, belki bir ailenin yiyeceği kadarını bir defada yediğimi hatırlarım. Eskiden buzdolabında çikolata varsa, o bitmeden yatağa dönmezdim. Çikolata konusunda maalesef hâlâ bir zaafım var.</p>

  <p class="normal1">&nbsp;</p>

  <p class="normal1"><span class="idebold">Pastaneleri sevdiğinizi biliyorum, pastane anılarınızı bizimle paylaşır mısınız?</span></p>

  <p class="normal1">Bir defa bizim mahallemizdeki yani Cihangir’deki Savoy hâlâ gözümün önündedir. Vitrindeki odun, kütük şekilli pastalar, o pastaların üstünde çikolatadan yeşil yapraklar... Hakiki sütle yapılmış bugünküyle alakası olmayan, yağ kalıbına dönüşmemiş dondurmalar. Bir de yine o yıllardan Kadıköyü’nde Nur Pastanesi, dedemin kitapevinin tam karşısındaki Kars Pastanesi; şimdi yerinde yeller esiyor. Dedem beni oraya götürürdü, orada bir tür çikolatalı profiterole benzeyen tatlısından yemek çok güzeldi. Nur Pastanesi’nin küçük pastaları, rulo şeklinde limonlu pastaları çok güzeldi. Taksim Lamartin’de eski Şato Pastanesi vardı, sonra adı Stella oldu. Öğleye kadar giderseniz alışveriş yapabilirdiniz, çünkü öğleden sonra bir şey kalmazdı. Stella’nın o küçük poğaçaları, gençliğim boyunca beni heyecanlandıran şeylerden biriydi.</p>

  <p class="normal1">&nbsp;</p>

  <p class="normal1"><span class="idebold">Bazı yazarlar gibi dışarıda yazma alışkanlığınız oldu mu?</span></p>

  <p class="normal1">Benim alışkanlığım okuma açısından oldu. Belki biraz Attilâ Abi’nin etkisiyle de olmuş olabilir. Sigara yasağına kadar hemen her gün akşamüzeri Gezi Pastanesi’ne gidiyordum ve orada çok iyi kitap okuyabiliyordum. Ben orada o gürültü patırtıyı duymuyordum, evde sessizlikte okuduğum şey beni bir süre sonra yoruyordu. Sigara yasağından sonra tekrar evde okumaya başladım.</p>

  <p class="normal1">&nbsp;</p>

  <p class="normal1"><span class="idebold">Arada bir meyhaneye gittiğiniz oluyor mu? Favorileriniz ve sevdiğiniz mezeler hangileri?</span></p>

  <p class="normal1">Meyhaneye çok sık giderim. Bunların başında Yakup gelir. Koço’da çok önemli anılarım var, mesela onlardan bir tanesi... Oktay Rifat’ın <span class="ideitalik">Bir Kadının Penceresinden</span> adlı çok sevdiğim bir romanı yeni yayımlanmıştı. O kitapla ilgili birkaç yazı yazmıştım ve Oktay Rifat’la tanışma fırsatım oldu. Oktay Bey’le Koço’da yemek yedim, unutamadığım gecelerden biridir. Bir diğer anım; Cemil Meriç’in masasına gitmiştim, aramızda bir uzaklık vardı, onu kırmak için bir fırsat olmuştu. Gençlik yıllarında daha çok Balık Pazarı’ndaki meyhanelere giderdim. Cumhuriyet ilk gittiğim meyhanedir, orada acı anılarım var. Cahide Sonku gelir, bir masaya otururdu ve yanında oranın akşamcıları olurdu. Cahide Hanım’da üst baş parlaklığını kaybetmişti, ama o büyük artist edası hâlâ yerli yerindeydi.</p>

  <p class="normal1">&nbsp;</p>

  <p class="normal1"><span class="idebold">Dünya mutfaklarıyla aranız nasıl?</span></p>

  <p class="normal1">Dünya mutfaklarıyla aram pek yok, ama belki İtalyan mutfağıyla aram iyidir. “Onu yemiyorum bunu yemiyorum” dememe rağmen, İtalyan mutfağının hem makarnasını hem pizzasını severim. Çin yemeklerini de severim, ama hiç yemesem aklıma gelmez.</p>

  <p class="normal1">&nbsp;</p>

  <p class="normal1"><span class="idebold">Ne tür lokanta ve restoranlar ilginizi çeker?</span></p>

  <p class="normal1">Alıştığım ve çalışanlarıyla dostluk kurabildiğim yerlere giderim. Gittiğim sayılı yer var zaten; Sarıyer’de Aquarius, Arnavutköy’de Vira Vira ve Yakup. Bir dönem Çiçek Bar’a neredeyse her akşam giderdim, son yıllarda pek gidemiyorum. Karşıya geçmişsem Koço’ya giderim. Bunun dışında pek öyle bir yere gittiğim yok. Bilmediğim yerden ürkerim, gittiğim yerdeki çalışanlarla aramda abi-kardeş ilişkisi olsun isterim; bu benim için çok önemlidir.</p>

  <p class="normal1">&nbsp;</p>

  <p class="normal1"><span class="idebold">Bu mekânlar, lokantalar, barlar, meyhaneler, sizin romanlarınızda yer alıyor mu?</span></p>

  <p class="normal1">Tabii, muhakkak. Gençlik romanlarımdan <span class="ideitalik">Ölüm İlişkileri</span>’nin son bölümü tümüyle Tarlabaşı’ndaki Hasır’da geçer. Yazar olarak bu mekân beni hep etkilemiştir ve romanlarıma da yansımıştır.</p>

  <p class="normal1">&nbsp;</p>

  <p class="normal1"><span class="idebold">Keyif aldığınız meyhane arkadaşlarınız kimlerdi?</span></p>

  <p class="normal1">Keyif almadığım insanlarla mümkün olduğu kadar sokağa çıkmamaya çalışıyorum. Bütün çıktıklarım çok sevdiğim, aziz dostlarım. Ama eskilerden, kaybettiğimiz, keşke şimdi olsa da tekrar birlikte çıkabilsek diye özlem duyduklarımı söyleyecek olursam başta Edip Cansever’i sayarım. Aslında Edip Cansever, çok iyi bir meyhane arkadaşı değildi. Bazen sinirlendiği olurdu, ama asalet içindeydi kızdığı zaman bile o öfkesinde bir şiir vardı. Tontonluk açısından baktığımız vakit, Kemal Tahir’in sofrasını sevgiyle hatırlarım. Çok iyi rakı sofrası sohbeti olan bir insandı. Yine Atilâ İlhan’ı yaz akşamları inanılmaz derecede özlüyorum. Fethi Naci’yle çok içtim. İçkiliyken değil, ayıkken bir kırgınlık oldu aramızda. Fethi Naci bir şeyi yanlış anladı ve uzun yıllar bana darıldı. Bu beni çok üzdü. Ahmet Ümit’in bir kitabının tanıtımında karşılaştık. Barışmak istedim, eşi Lale’ye, “Barışmak istiyorum” dedim, Lale “Bir sorayım” dedi. Fethi Naci geldi, boynuma sarıldı. Hiç olmazsa dargın ayrılmadık, bu da sevindirici bir şey. Bizim öğlen masamızda, Tarık Buğra, Ömer Uluç, Ece, Ferit Erkman vardı; onları hatırlıyorum. Gençlik yıllarımızdaki akşam grubunda Refik Durbaş, Halil İbrahim Bahar, Sait Maden, Hulki Aktunç vardı; çok keyifli akşamlardı.</p>

  <p class="sagnormal">(20 Şubat 2011)</p>

  <table class="generictable">
    <tr class="calibre7">
      <td class="calibre8"><span class="idebold">SELİM İLERİ’DEN BALIK KÖFTESİ TARİFİ</span><br class="chapter" />
      &nbsp;<br class="chapter" />
      Yarım kilo kılçıksız beyaz balık eti kaynar suda üç dört dakika haşlanır. Suyu süzüldükten sonra didiklenir. Küçük bir baş soğan rendelenir, ayrıca yeşil soğan incecik doğranır. Haşlanmış bir adet patates püre haline getirilir. Bir kabın içine balık eti, patates, soğan, dereotu, maydanoz, tuz, karabiber, kırmızıbiber ve ufalanmış kuru kereviz yaprağı karıştırılıp yoğrulur. Sonra bu karışımın içine bir yumurta kırılır ve biraz daha yoğrulur. Küçük yassı köfteler haline getirilir ve una bulanarak kızgın sıvıyağda kızartılır. Çobansalatasıyla birlikte yenildiğinde lezzeti iki kat artar.</td>
    </tr>
  </table>

  <div class="calibre1" id="calibre_pb_143"></div>
</body>
</html>
