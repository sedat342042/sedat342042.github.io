<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_82"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Zülfü</span><br class="calibre3" />
  &nbsp;<br class="calibre3" />
  <span class="bolum">Livaneli</span></h1>

  <p class="normal1">&nbsp;</p>

  <p class="h2baslik">“Yaşar Kemal’le bir araya gelince Çin yemeği yeriz”</p>

  <p class="normal1">&nbsp;</p>

  <p class="normal1"><span class="idebold">Yemekle dostluğunuz ne zaman başladı?</span></p>

  <p class="normal1">Bilinçli dostluğum ne zaman başladı bilemiyorum, ama İsveç’e gittikten sonra yemek kültürleri üzerine düşünmeye başladım. İnsan kendi ailesi, ülkesi içindeyken yemek üstüne çok fazla düşünmeye fırsat bulamıyor, yiyor işte bir şeyler. Ama çok değişik mutfaklarla karşılaşınca hangisi daha iyi diye karşılaştırmalar başlıyor. Bunun için başlangıç olarak yirmili yaşların başı diyebilirim.</p>

  <p class="normal1">&nbsp;</p>

  <p class="normal1"><span class="idebold">Annenizin mutfağından aklınızda neler kaldı?</span></p>

  <p class="normal1">Benim baba tarafım Artvin çıkışlı ve Harput’a yerleşmiş bir memur ailesi. Annem ise Ilgınlı, Orta Anadolulu. Bizim evimizde de dolayısıyla babaannemden gelen, Harput’tan gelen bulgurlu yemekler müthiş yapılırdı. Annemin kültürü değildi, ama annem onu öğrenmişti. Annem de kendi kültüründen yemekler yapmak isterdi ve “arabaşı” diye bir şey yapardı, babam ve dört kardeş biz bunu yemezdik. Annem yılda bir kere yapar, oturur tek başına yerdi. Annemi çok genç yaşta kaybettik, 38 yaşında vefat etti. Ben annemin arabaşını yıllarca unuttum. Fikret Ünlü dostum Ermenek’e davet etmişti; Ermenek’te arabaşı yaptırmışlardı, onu yedim, çok da lezzetli bir şeymiş. “Anneme niye böyle haksızlık yaptık?” diye içim sızladı. Bana göre annemin yaptığı en cazip yemek, onun cızbız dediği ızgara köfteydi. Ben cızbızı yıllarca, içinden çok büyük bir soğan halkası, çok da az kıyması olan bir şey olarak algıladım. Sonradan anladım ki parayı yetiştirmek için annem böyle yapıyormuş. Ama onun tadını da hâlâ unutamam. Anne yemeği başka bir şeydir, anne yemeğiyle yetiştiğin zaman, dünyada hiçbir şey onun yerini tutmaz.</p>

  <p class="normal1">&nbsp;</p>

  <p class="normal1"><span class="idebold">Herkes annesinin yemeğinin en lezzetli yemek olduğunu söylüyor; sizce neden?</span></p>

  <p class="normal1">Doğada kuş ne yapıyor, gagasıyla yavrusunu besliyor. Annenin beslemesi de o aslında. Sizi dünyaya getiren ve hayatta kalmanızı sağlayan annemiz bizi besliyor ve hayatta kalmamızı sağlıyor. Bizim hayata tutunmamızın en büyük tarafı onun bizim için yaptığı yemekler. O yüzden tabii ki herkes, “Annemin yemeği gibi yok” der. Bir de o yemekler tattığımız ilk lezzetler. Dünyanın dört bir yanında çok köfte yedim, ama içinde büyük soğanı olan o köfte gibi lezzetlisini yemedim.</p>

  <p class="normal1">&nbsp;</p>

  <p class="normal1"><span class="idebold">Çocukluğunuzda en çok hangi yemekleri severdiniz?</span></p>

  <p class="normal1">Birinci sırada cızbız köfte vardı. Garip bir şekilde bulgur pilavına da düşkünlüğüm vardı. Ankara’da, ortaokul sıralarındaydım, annem ameliyat olmuştu, ben kardeşlerime bulgur pilavı yapardım, hem de her gün. Bir de soğanlı yumurta yapardım. Bir yerde okuduğuma göre, soğanlı yumurta Fatih Sultan Mehmed’in en sevdiği yemekmiş. Sarayda her gün elli tane soğanlı yumurta yapılırmış ve en iyisi hünkâra ikram edilirmiş. Mum ateşi kadar kısık ateşte pişirirlermiş. Benimkinin tarifini vereyim: Soğanları halka halka doğrayıp, sahana koyuyorsunuz. Bir miktar şeker serpiyorsunuz. Çok kısık ateşte karıştırarak pişiriyorsunuz. Soğanlar kendini bıraktığı zaman üzerine yumurtayı kırıyorsunuz. Çılbırı da çok severim. Yemek kültürleri üzerine düşünmeye başladığım zaman şuna karar verdim: Dünyada en sevdiğim mutfak bizim mutfağımız. Bunu hiçbir şeyle kıyaslamam, ama ikinci sevdiğim mutfak da Uzakdoğu mutfağıdır. Batı mutfaklarını fazla sevmiyorum. Bir de altı ay önceden rezervasyon yaptırılıp gidilen yerleri sevmem. Bir akşam yemeğidir nihayetinde, bu kadar da törene gerek yok. Konserler için gittiğimde Anadolu’nun lezzetlerini tadarım. Antalya’da, Oto Sanayi’nin içindeki dört katlı modern köfteciyi hiç unutamadım. Köfte ve tayinli piyaz yapılıyor; hayatımda böyle bir şey yemedim.</p>

  <p class="normal1">&nbsp;</p>

  <p class="normal1"><span class="idebold">Siz de mutfağa girip yemek yapıyor musunuz?</span></p>

  <p class="normal1">Son zamanlarda yapamıyorum. Aslında çok büyük bir keyif, zevk, dinlenme ve terapidir yemek yapmak. Şimdi vakitsizlikten yapamıyorum. En iyi yaptığım yemekler bulgur pilavı, soğanlı yumurtadır. Bulgur pilavını bol sebzeli yaparım.</p>

  <p class="normal1">&nbsp;</p>

  <p class="normal1"><span class="idebold">Amerika’daki eğitim yılları damağınızda nasıl bir etki bıraktı?</span></p>

  <p class="normal1">İnsanlar illaki bulunduğu ülkenin kültürüne uyum gösteriyorlar, ama Amerika’dan çok İsveç’teki eğitim yıllarım daha önemli. İsveç’e ilk gittiğimde oranın yemeklerinden nefret ettim. Soğuk balıklar, hafif şekerli balıklar, tatlı ekmekler, birtakım değişik şeyler ama bir süre sonra orada da güzellikler keşfettim. Kuzey balıklarının taze patateslerle sunuluşunu, yemeklerdeki tatlı-ekşi birlikteliğini...</p>

  <p class="normal1">&nbsp;</p>

  <p class="normal1"><span class="idebold">Eşiniz Ülker Hanım’ın mutfakla arası nasıl?</span></p>

  <p class="normal1">Çok iyi yemek yapar. Türk mutfağı ve uluslararası mutfaklar ağırlıktadır. Durmadan öğrenir, çok meraklıdır yemeğe. Konuklarımıza yemeği eşim yapar. Son zamanlarda maalesef ona pek yardımcı olamıyorum.</p>

  <p class="normal1">&nbsp;</p>

  <p class="normal1"><span class="idebold">Dünyanın birçok ünlü simasıyla yemek yediniz; onlarla ilginç bir anınız var mı?</span></p>

  <p class="normal1">Oldu, aralarında yemeği seven, yemeği önemseyen çok ünlü insanlar vardı. Mesela Elia Kazan... Büyük bir Amerikalı yönetmen olmasına rağmen yemek konusunda tam bir Anadoluluydu. Benim dedem gibi yemek yerken hiç konuşmazdı, en kısa zamanda yemeğini bitirirdi. Başını şöyle eğip tık tık tık yer, yemeğini bitirir ve tabağı eliyle iteler ve “İş bitti” derdi. Anadolu’da böyle bir yemek yeme biçimi vardır. Dedem de bize “Yemekte konuşulmaz” derdi. Bir tarihte Yunanistan’da Aynaroz’a gittim, oradaki rahipler, papazlar arasında üç beş gün kaldım. Manastırda yemek yemek hoş bir şey gibi geliyordu bana. Ama gördüm ki tam tersiymiş. Çünkü günde iki kere yemek yiyorlardı, bir sabah sekizde, bir de akşamüstü beşte. Beşteki yemekte sıralarla giriliyor, o tahta masalara oturuluyor, yemekler dağıtılıyordu. Başrahip “Başlayın” dediği zaman herkes başını öne eğiyor ve birbiriyle göz göze gelmeden yemeklerini yiyorlardı. Çünkü o anda günah işlediklerine inanıyorlardı. Çünkü vücudun bir zevkini tatmin ediyorlardı. Oysa onlar vücut zevklerinden mahrum kalmak için kendilerini oralara kilitlemişlerdi. İşledikleri bu günahı mümkün olduğu kadar hafifletmek için basit yemekleri çabucak yiyorlardı. Yemek sırasında, mide bulandırıcı pasajlar okuyorlardı. Yemek bitince, hemen kiliseye koşup, “Tanrım bizi affet” diye dua ediyorlardı. Birçok dinde yemek insanı azdıran bir şey gibi görünüyor. Bizim dinimizde de Hz. Muhammed’in, “Sofradan doymadan kalkın” sözü vardır; aslında bu çok doğru bir şeydir.</p>

  <p class="normal1">&nbsp;</p>

  <p class="normal1"><span class="idebold">Kitap, müzik, sinema, yoğun bir temponuz var. Bu tempoda oturup da yemek yeme fırsatı yaratıyor musunuz?</span></p>

  <p class="normal1">Seyahat sırasında, gittiğim yerlerde tabii ki davetler oluyor. Fakat orada verilen yemeklerin aşağı yukarı tarzı belli artık. Üç davetten ikisinde mutlaka somon balığı oluyor. Ayrıca mutlaka kremalı bir çorba geliyor, ben bunu hiç içmiyorum. Uzakdoğu mutfağını çok severim, bayılırım ama Çin’e gittiğimde orada yediğim gerçek Çin yemekleri bana bir zevk vermedi. Mesela, Çin ördeği bence burada daha güzel yapılıyor.</p>

  <p class="normal1">&nbsp;</p>

  <p class="normal1"><span class="idebold">Bir süre hiç et yememişsiniz, sonra vejetaryenlikten vazgeçmişsiniz; neden?</span></p>

  <p class="normal1">Benim ete karşı bir uzaklığım var. Altı-yedi sene vejetaryen oldum, ama sonra sürdüremedim; sosyal hayatla bağdaşmıyor. Bu tamamen manevi bir şey. Hayvanların kesilip öldürülmesi beni çok rahatsız ediyor, benim vejetaryenliğim tamamen bir tepki. Yoksa et çok lezzetli bir şey.</p>

  <p class="normal1">&nbsp;</p>

  <p class="normal1"><span class="idebold">Bir günlük beslenme maceranızı anlatır mısınız?</span></p>

  <p class="normal1">Sabah kızarmış kepek ekmeği, yağsız peynir, yanında biraz taze biber ve cam bardakta açık çay. Öğlen yemeğinde dışarıda değilsem yine böyle basit yemek, zeytinyağlı falan. Eskiden öğünlere dikkat etmezdim ama şimdi ediyorum. Artık sosyalleşme, arkadaşları görme, sohbet etme akşam yemeğine dönüştü; şimdi yemekte buluşuluyor. Birçok arkadaşım kilosundan şikâyet ediyor, ama her akşam dışarıda yemek yiyor. 23.00’e doğru ana yemek geliyor, 24.00’e doğru tatlı geliyor, sonra ertesi gün spor salonlarına, zayıflama merkezlerine koşuyorlar. Arkadaşlarla buluşmanın akşam yemeği dışında bir yolu bulunsa inan herkes zayıflayacak. Ben bir yere gitmiyorsam akşam yemeğini bir çorba ve bir tabak basit yemekle geçiştiriyorum.</p>

  <p class="normal1">&nbsp;</p>

  <p class="normal1"><span class="idebold">Formunuzu koruyabilmek için özel bir beslenme uyguluyor musunuz?</span></p>

  <p class="normal1">Çok yağlı yememeye hep dikkat ediyorum. Çok yağlı yemiyorum, ama yaş ilerledikçe ister istemez metabolizma yavaşlıyor, az yeseniz de yakamıyorsunuz. Eskiden çok yürüyorduk, hayatımızın içinde yürüyorduk. Bugün Paris’te insanlar yürüyor, koşuyorlar, insanlar çok hareketli; o yüzden Batılılar bir parça zayıf kalıyor. Bizde araba var ya, her yere arabalarla gidiyoruz. Bu aslında çağdaş insanın çok büyük bir problemi.</p>

  <p class="normal1">&nbsp;</p>

  <p class="normal1"><span class="idebold">Beste yaparken, kitap, senaryo yazarken bir şeyler atıştırıyor musunuz?</span></p>

  <p class="normal1">Atıştırma bir terapi gibidir; insan, elinin bir şeyle oyalanmasını ister ama çok tehlikeli bir şey. Ben kuruyemiş çok severim ama maalesef çok tehlikeli, onu leblebiye çevirmeye çalışıyorum. Yıllar önce İsveç’te yaşarken bazı teoriler geliştirmiştim. Derdim ki: “İnsan vücuduna çok iyi gelen şeyler, kırmızı şarap, badem ve siyah çikolatadır.” Bu üçlü benim tutkumdur, bütün doktorlar da bunların sağlık için iyi olduğunu söylerler. Onun için bu üçlüden hiç vazgeçmem.</p>

  <p class="normal1">&nbsp;</p>

  <p class="normal1"><span class="idebold">Hangi yörenin yemekleri ağzınızı sulandırır?</span></p>

  <p class="normal1">Bir kere Ege zeytinyağlılarına bayılırım. <span class="ideitalik">Veda</span> filmini Ege’de çektim. Urla’nın balık lokantalarını unutamıyorum. Özellikle Cunda’nın balık lokantaları ve Cunda’daki yemek kültürü muhteşem. O otlar, yemekler, mezeler, zeytinyağının kalitesi, kokusu inanılır gibi değil. Öte yandan Antakya’ya gidiyorsunuz, zengin bir mutfak karşılıyor sizi. Türkiye’de her yörenin kendine özgü bir tadı var. Karadeniz’in en sevdiğim yemeklerinden biri, yumurtalı fasulye kavurmasıdır, harika olur. Eskiden Laz böreği yapıyorlardı, yemeye doyum olmuyordu. Şimdi de yapıyorlar, ama eski lezzeti bulamıyorum. Türkiye’deki lezzetler saymakla bitmez.</p>

  <p class="normal1">&nbsp;</p>

  <p class="normal1"><span class="idebold">Dünya mutfağıyla aranız nasıl?</span></p>

  <p class="normal1">Uzakdoğu mutfağını, iyi bir acılı Tay yemeğini çok severim. Acıyla aram çok iyidir. Bizim mutfağımızda Osmanlı’da çok kullanılan kişniş, zencefil, yenibahar vardı ama şimdi kaybolmuş durumda. Bana göre mutfak sanatında baharat kullanılması çok önemlidir. Maalesef büyük kent mutfaklarında baharat pek kullanılmıyor. Güneyde var, Mardin’de kişniş ve reyhan kullanılıyor. Osmanlı mutfağında ayrıca meyveli yemekler yapılırdı. Ekşi-tatlı dengesine hemen her yemekte dikkat edilirdi, ama yeni Türk mutfağında meyve yemeğe pek girmiyor. İtalyan mutfağına pek düşkünlüğüm yok. İtalyan mutfağı fakir bir mutfak. İtalyan anne, o hamuru bir öyle yapıyor, bir böyle yapıyor; şöyle yaparsa başka bir isim veriyor, böyle yaparsa başka bir isim veriyor. Benim o mutfakla aram iyi değil.</p>

  <p class="normal1">&nbsp;</p>

  <p class="normal1"><span class="idebold">Konusu yemek olan bir film çekmeyi düşündünüz mü hiç?</span></p>

  <p class="normal1">Evet, düşündüm. Yemek insanın temel unsurlarından biri. İlla oburlukla, çok yemek yemekle ilgisi yok bunun. İnsan nedir? Doğar, beslenir ve türünü devam ettirir. Onun için mutfak ve aşk dediğimiz şeyler insanın temel oluşumudur. Kendimi hayatta tutacağım ve neslimi bırakıp gideceğim; bu kadar temel bir şey. Yemek yemek ve aşk, ölüme kafa tutmaktır. Çünkü bu ikisi olmayınca ölüm oluyor.</p>

  <p class="normal1">&nbsp;</p>

  <p class="normal1"><span class="idebold">Yemek kültürüyle ilgili kitap okur musunuz?</span></p>

  <p class="normal1">Yemek kültürü büyük bir sosyolojik alandır ve dünyada yazılmış muazzam kitaplar var. Türkiye’de birisi Osmanlı mutfağıyla ilişkili bir kitap yazsa, bir romanın içine Osmanlı yemek kültürü girse ne kadar ilginç olur. Ben, 17. yüzyıl Topkapı Sarayı’nda geçen <span class="ideitalik">Engereğin Gözü</span> adlı romanımda “İmparatorluğun En Şişman Kadını” diye bir bölüm koymuştum. Deli İbrahim, bir ara delice bir tutkuya kapılıyor ve imparatorluğun en şişman kadınını bulmak istiyor. 100-150-160 kiloluk kadınları getiriyorlar, beğenmiyor. Sonunda Balkan ülkelerinden birinde bir kadın buluyorlar. Dağ gibi bir kadın, taşınması bile bir mesele oluyor. Padişah, “Bu tamam” diyor ve o onun sevgilisi oluyor. Dünyadan seçilip getirilmiş haremdeki o güzel kızlar ağlıyorlar, çünkü padişah şişman kadından başkasına dönüp bakmıyor. Onun günlük yediği yemekleri araştırıp, bir liste yapmıştım. Bir sayfa yemek anlatıyorum orada, ama ne yemekler.</p>

  <p class="normal1">&nbsp;</p>

  <p class="normal1"><span class="idebold">Yemek pişirmek asıl kimin işi; kadının mı, erkeğin mi?</span></p>

  <p class="normal1">Geleneksel ailelerde bu görev kadına verilmiş ama bütün dünyada, büyük şeflerin büyük bölümü erkek. Bunu da anlamak mümkün değil. Neden büyük kadın şef yok? Kadınlar bütün zor işleri yapabiliyorlar, ülkeleri yönetiyorlar ama şeflikte aynı başarıyı gösteremiyorlar.</p>

  <p class="normal1">&nbsp;</p>

  <p class="normal1"><span class="idebold">Ne tür lokantalarda yemek yemeyi tercih edersiniz?</span></p>

  <p class="normal1">Basit Türk lokantalarına bayılıyorum. Esnaf lokantası dediklerimiz var ya, onları çok seviyorum. Bazen lüks restoranlara davetli gittiğimiz zaman hemen çocuklara yavaşça personel yemeğinin ne olduğunu soruyorum. Ya nohut oluyor ya fasulye. Hemen ondan bir tabak istiyorum. Ben fazla süslü, fazla karışık, kuş kondurulan yemeklerden yana değilim. Bizim Türkiye kebapta, balıkta, bir de tencere yemeklerinde ustadır. Kalkıp da Fransız yemeğini burada yemeye çalışmanın bir manası yok. Bir de durmadan yeni mekânlar açılıyor; ilginç dekorlar, yabancı isimli yemekler... Buradaki malzemeyle oranın gerçek tadını tutturamazsınız. Ayrıca yemeklere yabancı isim koyma sevdası yüzünden mutfak Türkçemiz gelişmiyor.</p>

  <p class="normal1">&nbsp;</p>

  <p class="normal1"><span class="idebold">Kimlerle yemek yemek size keyif verir?</span></p>

  <p class="normal1">Yaşar Kemal’le çok yemek maceramız vardır. Yemek seçimimiz kısıtlıdır, çünkü bir araya geldiğimizde hep Çin yemeği yeriz. Yaşar Abi çok güzel yemekler yapar. Kırk sene önce ilk buluştuğumuzda, “Sen çok güzel türkü söylüyorsun, gel sana Çukurova köftesi yapayım” demişti. Evine gittim, Çukurova köftesi yaptı, ilk dostluğumuz böyle, yemekle başladı. Olağanüstü balık yapar, taze levrek alır, içini sebzeyle doldurup fırına verir, parmaklarını yersin. Ama biz onunla kırk yıldır Çin yemeği yeriz. Dünyanın neresine gidersek gidelim, buluşur Çin yemeği yeriz. Fakat çok enteresan, Çin yemeğinde de sadece bir tek yemek yer; o da bambulu tavuk ve yanında pilavdır.</p>

  <p class="normal1">&nbsp;</p>

  <p class="normal1"><span class="idebold">Asla “hayır” diyemeyeceğiniz bir yemek var mı?</span></p>

  <p class="normal1">Kuru fasulye, nohut, mercimek yemeği, çorba, bulgur pilavı; bunlardan vazgeçemem. Düz tatları sevmem, mutlaka baharat olacak, acı olacak, pulbiber olacak. Acı çok severim, anormal bir düşkünlüğüm vardır. Dediğim gibi, ben sıkı bir baharatçıyım.</p>

  <p class="normal1">&nbsp;</p>

  <p class="normal1"><span class="idebold">Sakatat ve tatlıyla aranız nasıl?</span></p>

  <p class="normal1">Hiç yok, sakatat hiç yemem. Zaten ben hayatımda kokoreç hiç yemedim, o fikre bile karşıyım. İşkembe, ciğer, paça da hiç yemem. Hamur tatlılarını sevmem; sütlü tatlılara düşkünlüğüm var benim. Fırın sütlaç, sumuhallebisi, eski sütlü tatlıları severim.</p>

  <p class="normal1">&nbsp;</p>

  <p class="normal1"><span class="idebold">Sebze ve meyvelerin mevsiminde yenmesi konusunda ne düşünüyorsunuz?</span></p>

  <p class="normal1">Kesinlikle karşı çıkıyorum. Kışın domateslerin ne renk aldığını görüyoruz, ama yeni kuşaklar bunu bilmiyorlar. Aslında hayatın, doğanın ritmini yakalamak bir zevktir. Erik çıktı, şu çıktı, bu çıktı diye heyecanlanmanın keyfi ne de vardır ki? Zamanında yetişmeyen sebze ve meyveleri yememek lazım. Bir de balık meselesi var. Büyümeden yemek, balığın neslini tüketmek demektir. Lokantalarda da söylüyorum, “Bunu satın almayın, servis etmeyin” diye. Bu konudaki tüm girişimleri destekliyorum.</p>

  <p class="normal1">&nbsp;</p>

  <p class="normal1"><span class="idebold">Sizce Türkiye’de Türk mutfağı dışarıda tanıtılabiliyor mu, bu konuda ne yapmak lazım?</span></p>

  <p class="normal1">Yok, tanıtılamıyor. Dünyada insanlar Türk mutfağının döner ve kebaptan ibaret olduğunu sanıyorlar. Çünkü oralardaki lokantalarda sadece bu yemekler servis ediliyor. Esas yemeklerimizi yapmak zor. Buraya gelen yabancıları yemeğe götürdüğümüz zaman çıldırıyorlar, “Böyle yemek yok dünyada” diye övgüler yağdırıyorlar, ama dışarıda bu böyle bilinmiyor. Adamlar çiğ balığı satıyorlar, biz hünkârbeğendiyi satamıyoruz; inanılır gibi değil. Tanıtım Kültür Bakanlığı’nın işi. Önce Türk insanı kendi değerlerini öğrenmesi, tanıması lazım, sonra başkalarına daha kolay tanıtabiliriz.</p>

  <p class="normal1">&nbsp;</p>

  <p class="normal1"><span class="idebold">Son olarak beğendiğiniz mekânları sormak istiyorum?</span></p>

  <p class="normal1">Eskiden Tarabya’daki Kıyı’ya giderdim; şimdi çok uzaklaştım, pek fazla gidemiyorum. Karşı tarafta Rigel var, Cemil Usta’nın oraya gidiyorum. Bir de Eftelya’ya gidiyorum, çok güzel balık yapıyorlar. Karaköy Lokantası’na da gidiyorum, geleneksel tatları güzel pişiriyorlar. Borsa’ya çok sık gidiyorum, Hünkâr Lokantası’na da gidiyorum, ama biraz yemeklerin yağ miktarını ayarlaması lazım. Fırsat buldukça Asitane’ye gidiyorum.</p>

  <p class="sagnormal">(17 Nisan 2011)</p>
</body>
</html>
