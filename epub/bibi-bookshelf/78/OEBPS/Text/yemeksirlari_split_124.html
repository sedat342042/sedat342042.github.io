<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_62"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Müjdat</span><br class="calibre3" />
  &nbsp;<br class="calibre3" />
  <span class="bolum">Gezen</span></h1>

  <p class="normal1">&nbsp;</p>

  <p class="h2baslik">“Dört köpeğimle birlikte yemek yerim”</p>

  <p class="normal1">&nbsp;</p>

  <p class="normal1"><span class="idebold">Çocukluğunuzun mutfağından neler hatırlıyorsunuz?</span></p>

  <p class="normal1">Havagazı ocağı, teldolap, erzak dolabı ve herkes görsün diye sofada duran bir buzdolabı. Buzdolapları o zaman salonda dururdu, çünkü her evde buzdolabı yoktu. Üzerinde de plastik meyvelik dururdu.</p>

  <p class="normal1">&nbsp;</p>

  <p class="normal1"><span class="idebold">Anneniz iyi bir aşçı mıydı?</span></p>

  <p class="normal1">Annem müthiş bir lezzet ustasıydı ve harika yemekler yapardı. Babamın da bir özelliği vardı: Sobanın üzerinde ekmekkadayıfı yapardı.</p>

  <p class="normal1">&nbsp;</p>

  <p class="normal1"><span class="idebold">Mızmız bir çocuk muydunuz yoksa iştahınız yerinde miydi?</span></p>

  <p class="normal1">Çok iştahlı bir çocuk değildim. Akşamüzerine doğru acıkırdık. Mahalle çocuklarının bir âdeti vardı; bir dilim ekmek üzerine zeytinyağı, kekik, kırmızıbiber, o değişmezdi. Annem birkaç dilim bundan yapardı. Bir dilimini ben yerdim, iki dilimini de o anda yanımda kim varsa ona verirdim. Biz Hırka-i Şerif’te otururduk. Ramazanda kalabalıklar Hırka-i Şerif’i ziyarete giderdi ve dilenci çok olurdu. Ben her öğlen eve yaşlı bir dilenciyi yemeğe getirirdim. Bir gün annem bana çok kızdı, eve dilenci getiriyorum diye kızdığını sandım. Halbuki o bana, “Evladım, utanmıyor musun sen, ya o an evde yemek yoksa, beni elin kadınına mahcup edeceksin” dedi.</p>

  <p class="normal1">&nbsp;</p>

  <p class="normal1"><span class="idebold">En iyi hangi yemekleri yapardı anneniz?</span></p>

  <p class="normal1">Baklayı, kadınbudu köfteyi çok güzel yapardı. Bizim evde eski yemekler pişerdi. Mesela hünkârbeğendinin eski kaşardan yapılması şarttır, onla yapardı annem. Annem yedi göbek İstanbulludur. Onun için eski yemekleri iyi bilirdi.</p>

  <p class="normal1">&nbsp;</p>

  <p class="normal1"><span class="idebold">Ailede annenizden başka yemeğe düşkün birileri var mıydı?</span></p>

  <p class="normal1">Ablam da müthiş yemek yapardı. Sonra yengem bize gelin geldi, yemek yapmayı annemden öğrendi. Hâlâ ara ara yemek yapar, bana yollarlar. Ablamın eli, Abdülhamid’in aşçısı gibi lezzetlidir. Abdülhamid Fransa’ya gitmiş, yanında aşçısını da götürmüş. Aşçı bir pilav yapmış, Fransa kralı, “Bunu benim aşçıya da öğret” demiş. Fransız aşçı elinde ölçekler, gramlar, litrelerle falan gelmiş, başlamış sormaya:</p>

  <p class="normal1">“Ne kadar pirinç koyacağım?”</p>

  <p class="normal1">“Kararınla.”</p>

  <p class="normal1">“Ne kadar su koyacağım?”</p>

  <p class="normal1">“Kararınla.”</p>

  <p class="normal1">“Ne kadar yağ, ne kadar tuz koyacağım?”</p>

  <p class="normal1">“Kararınla.”</p>

  <p class="normal1">Sonunda Fransız aşçı çıldırmış, “Ulan bizde böyle bir ölçek yok” diye mutfağına geri dönmüş.</p>

  <p class="normal1">İşte ablam da yemekleri öyle kararınla yapardı.</p>

  <p class="normal1">&nbsp;</p>

  <p class="normal1"><span class="idebold">Babanızın ekmekkadayıfı tutkusu nereden geliyor?</span></p>

  <p class="normal1">Babam özellikle ramazanları eve gelirken, iki tane yuvarlak ekmekkadayıfı alırdı, annem de şekerini kaynatırdı. Tepsiyi sobanın üstüne koyar, yavaş yavaş, döndüre döndüre pişirirdi. Babam şeker hastasıydı ve müthiş tatlı severdi. Annem şeker hastasıydı, ablam, abim, amcam, halam hepsi şeker hastasıydı; ben hariç.</p>

  <p class="normal1">&nbsp;</p>

  <p class="normal1"><span class="idebold">Çocukluğunuzda en çok hangi yemekleri severdiniz?</span></p>

  <p class="normal1">Bezelye, pilava ölürdüm. Hâlâ pilavın üstüne bezelye döküp öyle yerim. Harp yıllarında doğmuşum, nüfus kâğıdımda da “Ekmeği verildi” diye mühür vardı. Onun için önümüze ne konursa onu yerdik. Çok şükür, bizim evde malzeme sıkıntısı pek olmazdı. Hafta sonları kamyonla genellikle Haramidere’ye pikniğe giderdik. O zamanlar mesire yerlerinde ocak yakılmazdı, çaylar termosla götürülürdü. Kuru köfte, katı yumurta, piyaz, sigaraböreği ve patates tava gibi soğuk yemekler hazırlanırdı.</p>

  <p class="normal1">&nbsp;</p>

  <p class="normal1"><span class="idebold">Sık sık mutfağa girer misiniz?</span></p>

  <p class="normal1">Hayır girmem, ama girdiğim zaman menemeni çok güzel yaparım doğrusu. Evvela domatesi, peşinden kıyılmış sivribiberi koyup pişiririm. Sonra kekiğini, çok az kimyonunu, pulbiberini, tuzu atıp yumurtayı da kırarım. Yumurtayı karıştırmam; İzmir usulü menemende yumurta karışmaz. Ocaktan inmeye yakın, kuşbaşından biraz daha ufak doğranmış kaşarpeyniri koyarım. Kaşarpeynir erir, akar; yumurtanın da sarılarını delerim, peynir yumurtanın içine de girer ve ortaya müthiş bir lezzet çıkar. Sonra taze ekmeği yumurtaların sarılarına bana bana menemeni yerim.</p>

  <p class="normal1">&nbsp;</p>

  <p class="normal1"><span class="idebold">Bir günlük beslenme maceranızı alabilir miyiz?</span></p>

  <p class="normal1">Sabah, fırında iki dilim kepek ekmeğinin üzerine dilpeyniri ve sarı peynir koyar, bir bardak portakal suyuyla yerim. Ama bunu tek başıma yapmam, bana dört köpeğim eşlik eder. Ben ne yersem onlar da mutlaka ondan yer. İkisi sağıma, ikisi soluma geçer. Lokmaları sırayla veririm. Hepsi sırasını bilir. Yani yemek masamız kalabalıktır.</p>

  <p class="normal1">Bel fıtığından dolayı doktor biraz kilo vermemi istiyor, o yüzden makarna ve pilav yemiyorum. Aslında spagettiyi çok severim. Domates soslu makarnanın üzerine yoğurt, üstüne de kırmızıbiber serperim, harika olur. Öğlende genellikle tavuk sote yahut az tuzlu haşlanmış tavuk, yanında yoğurtlu bakla çok severim. Eğer köfte varsa mutlaka alaturka piyaz, piyazın içinde mutlaka yumurta, zeytin, soğan, maydanoz olacak. Eşim Leyla bu piyazı inanılmaz güzel yapar. Akşamları daha hafif bir şeyler ve tek bir çeşit yemeği tercih ederim.</p>

  <p class="normal1">&nbsp;</p>

  <p class="normal1"><span class="idebold">Beş öğün yiyordunuz; üçünü saydınız?..</span></p>

  <p class="normal1">Ben aralarda da götürürüm. Mesela, sabah yediğim kaşarlı ekmekten öğleüstü bir tane daha yerim, akşamüzerine doğru meyve suyuyla bir tane sigaraböreği götürürüm. Bel fıtığı için aldığım ilaçlar çok ağır olduğu için bir şeyler atıştırmak zorunda kalıyorum.</p>

  <p class="normal1">&nbsp;</p>

  <p class="normal1"><span class="idebold">Formda kalabilmek için özel bir jimnastik, diyet yapıyor musunuz?</span></p>

  <p class="normal1">Hiç yapamam, zaten başıma bir de bel fıtığı çıktı. Bizim Mustafa Alabora her gün on kilometre yürür, bana da “Yürümek zorundasın” dedi. Mustafa’ya telefon açtım, “Mustafa yağmur yağıyor, evde yürüsem olur mu?”diye sordum. Mustafa basbas bağırarak, “Allah cezanı versin, sana temiz hava lazım oğlum, onun için dışarıda yürümelisin” dedi. “Meraklanma, iki pencereyi de açarım cereyan yapar” dedim. Gittim yatak odasının penceresini açtım, salonda yüz adım yürüdüm. Şaka bir yana, her yemekten sonra yüz adım yürürdüm. Şimdi “Ya kırk adım at, ya sırtüstü yat” sözüne uyup sırtüstü yatmayı tercih ediyorum.</p>

  <p class="normal1">&nbsp;</p>

  <p class="normal1"><span class="idebold">Turnelerde nasıl besleniyorsunuz?</span></p>

  <p class="normal1">Turnelerde eğer güneydeysem humusu hiç kaçırmam. Leyla humusu harika yapar, tahin ile nohudun oranını müthiş ayarlar. Fava çok severim. Turnelere çıktığımda, o yörenin temiz lokantasını bulurum, çünkü diğerleri çok tehlikelidir. Turnelerde hafif yerim; çorba, yoğurtlu ıspanak gibi bir şeyler tercih ederim.</p>

  <p class="normal1">&nbsp;</p>

  <p class="normal1"><span class="idebold">Leyla Hanım’ın en çok hangi yemeğini seversiniz?</span></p>

  <p class="normal1">Çok iyi yemek yapar, ne istersen yapar. Mantının yufkasını kendisi açar. Hünkârbeğendi gibi zor bir yemeği, humusu müthiş lezzetli yapar. Bir de bohça patlıcan kebabı vardır ki bu yemekte kimse eline su dökemez. O kebap etle yapılır, ama ben tavukla yaptırıyorum; yemesi müthiş lezzetli ve proteini yüzde elli daha düşük.</p>

  <p class="normal1">&nbsp;</p>

  <p class="normal1"><span class="idebold">Leyla Hanım’ın zeytinyağlıları da meşhurmuş...</span></p>

  <p class="normal1">Leyla müthiş pilaki yapar, barbunyası müthiştir, ağızda dağılır. Zeytinyağlı fasulye mevsiminde evde hiç eksik olmaz.</p>

  <p class="normal1">&nbsp;</p>

  <p class="normal1"><span class="idebold">Arkadaşlarınızı sık sık eve davet ediyor musunuz?</span></p>

  <p class="normal1">Gayet tabii, Bizim Perran Kutman, Şevket Altuğ, Ahmet Gülhan, Umur Bugay, Kandemir Konduk, Yalçın Gülhan ve eşlerinden oluşan bir ekibimiz var. Bu ekiple her ay birimizin evinde veya restoranda toplanıp yemek yeriz. Yeğenlerimle ailece yemek yeriz. Arada bir 68 yıllık mahalle arkadaşlarım Saim, Erden, Hayri, Selahattin, Tınaz ve Yalçın’la dışarıda buluşup yemek yeriz. Ama yine de çoğu zaman evde olurum, ben evi çok severim. Sokak yemeği özlediğim zaman, buzdolabının üstünde yakın çevreden yirmi-otuz adres var, oradan telefonla sipariş veriyorum.</p>

  <p class="normal1">&nbsp;</p>

  <p class="normal1"><span class="idebold">Türkiye’de hangi bölge mutfakları favoriniz?</span></p>

  <p class="normal1">Ben Urfa ve Antakya mutfağını çok severim. Antakya’nın analı-kızlısını, içliköftesini, humusunu, et yemeklerini çok severim. Urfa da öyledir. Bursa’da İskender yemeden gelmem.</p>

  <p class="normal1">&nbsp;</p>

  <p class="normal1"><span class="idebold">Sokakta yemek yer misiniz?</span></p>

  <p class="normal1">Bayılırım, bayılırım. Kokoreç bana yasak, o yüzden yiyemiyorum ama sokak köftesine, Asya pilavına bayılırım. Şimdi çok sık böyle kaçamaklar yapamıyorum, vaktim olmuyor. Ama canım çok çekerse aldırttığım oluyor. Mesela Kadıköy’de, zurna diye bir şey yapıyorlar, lavaşın içine baharatlı tavuk dönerini koyup upuzun dürüm yapıyorlar, tıpkı zurnaya benziyor, harika oluyor, bayılıyorum ona.</p>

  <p class="normal1">&nbsp;</p>

  <p class="normal1"><span class="idebold">“Hayır” diyemeyeceğiniz yemekler var mı?</span></p>

  <p class="normal1">İskender kebabına, iyi bir kuru fasulyeye “hayır” diyemem. Kepek ekmeği yiyorum, ama beyaz ekmeği kuru fasulyenin suyuna banmanın keyfi hiçbir şeyde yoktur. Tiyatroda oynarken yaklaşık elli sene soğan ve sarmısak yiyemedim, şimdi evde sarmısaklı mantının tadını çıkarıyorum. Leyla’nın annesi müthiş kolböreği yapar, buna da “hayır” diyemem.</p>

  <p class="normal1">&nbsp;</p>

  <p class="normal1"><span class="idebold">İlginç bir yemek anınız var mı?</span></p>

  <p class="normal1">Savaş Dinçel’le cezaevinde menemen yemekten karaciğerimizi bozmuştuk. Omlet, menemen, yoğurtlu yumurta derken iki kasa yumurta bir haftada bitiyordu. Bir de makarna yapıyorduk. Ben yemekleri yapıyordum, Savaş bulaşıkları yıkıyordu. Elektriği yukarıdaki duydan alıyorduk. Cezaevinde elektrik ocağı yok, ne yapacağız diye kafa yorarken, eski mahkûmlar “Merak etmeyin” dediler. Bayrampaşa Cezaevi müdürü bizi çağırdı, bir dolap gösterdi. İçinde mahkûmların icat ettiği aletler vardı. Sigaranın yaldızlı kâğıdından yaldızları birbirine ekleyerek üç buçuk-dört metre kadar bir elektrik kablosu yapmışlar. Elektriği söndürüp duyun içine soktuk ve ampulü yerine taktık. Diğer ucunu da çapraz koyduğumuz iki çiviye sardık. Elektriği açtığımız zaman çiviler bir dakika içinde kıpkırmızı oluyordu. Çivinin üstüne koy tencereni, ne yaparsan yap.</p>

  <p class="normal1">&nbsp;</p>

  <p class="normal1"><span class="idebold">Lezzetli yemek pişirenlerden etkilenir misiniz?</span></p>

  <p class="normal1">İşini iyi yapan herkes beni etkiler. Lezzetli yemek yapmak bir hünerdir, ailemde bir rastlantı mı yoksa eski İstanbul mutfak terbiyesi mi bilmiyorum, herkes iyi yemek yapar. Ablam, yengem, eşim, eşimin annesi, rahmetli annem. Babam tatlı yapardı, mutfağa da girerdi, ama yemek yapmak için değil, tırtıklamak için.</p>

  <p class="sagnormal">(26 Haziran 2011)</p>

  <div class="calibre1" id="calibre_pb_125"></div>
</body>
</html>
