<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_69"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Sahrap</span><br class="calibre3" />
  &nbsp;<br class="calibre3" />
  <span class="bolum">Soysal</span></h1>

  <p class="normal1">&nbsp;</p>

  <p class="h2baslik">“Denizde yüzerken yanıma gelip tatlı tarifi isteyen bile çıkıyor”</p>

  <p class="normal1">&nbsp;</p>

  <p class="normal1"><span class="idebold">Yemeğe ilginiz ne zaman başladı?</span></p>

  <p class="normal1">Babamın Türkiye’nin pek çok yerinde yaptığı baraj, yol ve köprü inşaatı dolayısıyla çok sık seyahat ederdik. Babam gittiği her yere bizi de götürürdü. Yemeğe çok meraklı bir adam olduğu için gidilen her il, ilçe veya köyde oranın nesi meşhurdur, orada ne yenir içilir diye merak ederdi. Ben de annemle alışverişe gitmek yerine, babamın peşine takılıp onunla lezzet keşfine çıkmayı tercih ederdim. Dolayısıyla babam ve ben, bazen de tüm aile gidilen yerde ne güzelse, ne meşhursa onu yerdik. Babamın bu yeme içme merakı benim yemekle olan ilişkimin çok küçük yaşlarda başlamasına sebep oldu. Diyebilirim ki, içimdeki yemek aşkının ilk tohumlarını babam atmıştır.</p>

  <p class="normal1">&nbsp;</p>

  <p class="normal1"><span class="idebold">Evinizin mutfağından neler hatırlıyorsunuz?</span></p>

  <p class="normal1">Annem çok hamarat bir kadındır. Eli çabuk, becerikli, üç dört yemeği aynı anda yapabilir. Belki babamın damak zevkini bu kadar gelişkin hale getiren de annemdi. Suböreği, baklava, bumbar dolması gibi yapımı zahmetli pek çok yemeği annem büyük bir zevkle ve hızla yapardı. Ayrıca zahmetli işleri yapmaya da hiç üşenmezdi. Yaz boyunca kışa hazırlık yapardı. Hiçbir şeyi ziyan etmez, değerlendirmeyi sever, yaptıklarından komşulara dağıtırdı. Annemin salça, tarhana ve reçel yaptığını, babamla birlikte beze sucuk doldurduklarını hatırlıyorum. Tabii bu arada “Size de lazım olacak bir gün” deyip bizi de işin içine soktuğunu, her birimize ayrı ayrı iş verdiğini de hatırlıyorum. Her gün pişen tencere tencere yemekler, sık sık yapılan tatlılar da hayatımızın değişmez bir parçasıydı.</p>

  <p class="normal1">&nbsp;</p>

  <p class="normal1"><span class="idebold">Anneniz iyi bir aşçı mıydı?</span></p>

  <p class="normal1">Annem tüm anneler gibi çok iyi bir aşçıydı Yemeği severek, isteyerek yapardı. Eminim, benim dönemimde yetişmiş olan her çocuğun annesi çok iyi aşçıdır. Az olanı çoğaltmak, azıcık kıymadan hem dolma hem köfte yapıp on kişiyi doyurmak gibi mucizeler yaratırdı kendisi. Benim de ziyan etmeme, değerlendirme alışkanlığım annemden geliyor galiba. Ama bugün, yemekçilik mesleğini profesyonel olarak yaparken bile, annemin yanında kendimi sadece çırak gibi hissediyorum.</p>

  <p class="normal1">&nbsp;</p>

  <p class="normal1"><span class="idebold">O zamanlar en sevdiğiniz yemek hangisiydi?</span></p>

  <p class="normal1">Aslında o günleri düşününce pek ayrım yapamadığımı anlıyorum. Çünkü o zamanlar yediğim yemeklerin kokusu güzel ve saf anılarla birlikte geliyor burnuma. Hepsi birbirinden güzel günler yaşadım ve bugünlere eşlik eden nefis, anne elinden çıkma yemekler yedim. Ama illa bir iki yemek say derseniz; anneannemin yaptığı yumurtalı ekmek dövmeci, bulgurlu tarhana dolması ve kaygana unutamadığım lezzetler arasındadır.</p>

  <p class="normal1">&nbsp;</p>

  <p class="normal1"><span class="idebold">Siz ilk ne zaman mutfağa girdiniz ve ne pişirdiniz?</span></p>

  <p class="normal1">Annemin anlattıklarından ve benim hatırladıklarımdan dört-beş yaşında hamur haskıllamaya başladığımı çıkarıyorum. Annem her börek, baklava yaptığında hamuru yoğurmasına, yani haskıllamasına yardım ederdim. Güçlü, kuvvetli, meraklı bir çocuktum; annem de bu merakımı ve yemeğe olan sevgimi değerlendirmeyi iyi bilirdi. Evde, çevrede olan biten her şeye burnumu sokar, mutlaka izler, gözlemlerdim. Elazığ’daki evimizde yüksek ayaklı, büyük, üzeri yeşil muşamba kaplı masamızın üzerini battaniyeyle örterek ev yapar, evcilik oynadığımız arkadaşlarıma dolma içi karıştırır, garnitür yemeği hazırlardım. Sanırım garnitür kelimesini o zamanlar babamın işi dolayısıyla gittiğimiz Elazığ’da, Keban Barajı projesinde çalışan yabancı ailelerden duymuştum.</p>

  <p class="normal1">&nbsp;</p>

  <p class="normal1"><span class="idebold">Bu kadar tarifi nerden buluyorsunuz?</span></p>

  <p class="normal1">Öğrenme yöntemlerinin hepsini kullanıyorum diyebilirim. Yeni tanıştığım herkese, tanıştıktan birkaç dakika sonra şakayla karışık, “Affedersiniz, bildiğiniz enteresan bir tarif var mı acaba?” diye sorarım. İşte durumum bu kadar vahim anlayacağınız. Gittiğim her yerde önce ne yenir, ne içilir diye bakarım. Yurtdışına giden herkese yemek kitabı ısmarlarım. Evde, sürekli üzerine yenilerini eklediğim bir yemek kitabı arşivim var. Yöresel ve yabancı mutfaklarla ilgili pek çok kaynağa sahibim ve bu kaynaklara bakmaktan, yeni tarifler denemekten hiç sıkılmam. Arada sırada editörümle bilgisayar başında saatler süren araştırmalar yapmayı da ihmal etmem. Bir de televizyon var tabii. Seçici bir gözle yemek programları izlemek ve çıkarabildiğim kadar bilgi çıkarmak da yaptığım başka bir şey. Yemeği bu kadar kovalayınca da çocuklarımın bile, “Annem aklını yemekle bozmuş” demelerine engel olamıyorum.</p>

  <p class="normal1">&nbsp;</p>

  <p class="normal1"><span class="idebold">Her reçeteyi deniyor musunuz?</span></p>

  <p class="normal1">En büyük avantajım, evimin alt katını çekim alanı ve deneme mutfağı haline getirmiş olmam. Öncelikle araştırma safhası geliyor. Kitaplardan ve başka kaynaklardan bulduğum, esinlendiğim tarifleri yazıyorum. Baktım ki, tarif değişik, pratik ve denemeye değer, o zaman “çekim listesi”ne alıyorum. Liste yeterince uzadığındaysa ekibimi –görümcem, kız kardeşim, iki yardımcım, fotoğrafçım, görsel yönetmenimden oluşuyor– toplayıp yemekleri yapıyor ve fotoğraflarını çektiriyoruz. Günde 50-60 yemek yapıp bir yandan da yemeklerin fotoğrafını çektirebiliyorum. Kimyacı olduğum için hoşuma giden her reçeteyi formülize etmeye de meraklıyımdır. Üşengeç biri olmayışım da önemli tabii. Gecenin bir saati merak ettiğim bir tarifle aşağıya inip yemek yaptığım çok olmuştur. Hiç üşenmem, bir koşu gider pişiririm yani.</p>

  <p class="normal1">&nbsp;</p>

  <p class="normal1"><span class="idebold">Eşinizin mutfakla arası nasıl?</span></p>

  <p class="normal1">Ben eşime hep “Doktor” derim. Başarılı bir cerrah olmasının yanı sıra mutfakta da iddialı biridir. Damak tadı çok gelişmiştir. Eskilerin, “Benim beyim yemeğe çok titizdir” dedikleri cinsten yani. Yemeğe oturmadan birkaç saat önce haberi olur mönüden. Genellikle tüm aile birlikte akşam yemeğine oturduğumuzda “Dolma biraz yağlı olmuş, geçen seferki pilav daha iyiydi” diyerek takipte olduğunu hatırlatır. Zaten, <span class="ideitalik">Sevgilim Akşama Ne Pişirdin?</span> kitabı da onun akşamüzeri arayıp “Hanım, akşama ne pişirdin?” diye sormasından esinlenerek hazırlandı.</p>

  <p class="normal1">&nbsp;</p>

  <p class="normal1"><span class="idebold">Evde yemekleri siz mi yapıyorsunuz?</span></p>

  <p class="normal1">Elbette tek başıma değilim. Çünkü işlerim çok yoğun ve okunacak daha çok kitap, araştırılacak pek çok kaynak var. On iki yıldır her çekimimde yanımda olan Saadet’le beraber yaparız yemekleri. Ama mönüyü her zaman benim yaptığımı söyleyebilirim. Yani, ben de bütün kadınlar gibi, her gün, “Bugün ne pişirsem” sıkıntısını yaşarım.</p>

  <p class="normal1">&nbsp;</p>

  <p class="normal1"><span class="idebold">Ailede kilo sorunu oluyor mu?</span></p>

  <p class="normal1">Olmaz olur mu? Büyük oğlum gayet iyi idare ediyor. Kilosu her zaman neredeyse aynı. Birkaç kilo alınca hemen kendine göre önlemler alıp zayıflayıveriyor. Ben de yemeği çok seven biriyim. Ama neyse ki spor yapma alışkanlığı edindim. Sabahları yaptığım düzenli sporla ve zaman zaman uyguladığım diyetlerle işi birazcık kurtarıyorum. İkizler yemek yapmaya ve yemeye bayılıyor. Onlarla yapmaya çalıştığım şey, sağlıklı beslenmelerini sağlamak ve cips, kolalı içecekler yerine ev yemekleri yedirmek ve sıkma meyve suları içirmek. Doktor ise bir yer, bir diyet yapar, spora gider, hep bir mücadele içindedir.</p>

  <p class="normal1">&nbsp;</p>

  <p class="normal1"><span class="idebold">Estetik cerrahı olan eşiniz fazla kilolara müdahale ediyor mu?</span></p>

  <p class="normal1">Öyle herkesin sandığı gibi ayda bir ameliyat masasına yatmıyorum. Eşiniz estetik cerrahı olunca herkes her yerinizi yaptırdınız sanıyor, ama durum pek de öyle değil aslında. Bir kere, ikizlerin doğumundan sonra liposuction yaptırmıştım. Çok memnun kaldım. Ama terzi kendi söküğünü dikemez misali doktor bana bir şeyler yapmaya hiç yanaşmaz. Ben de bu tür şeylere pek hevesli biri değilim galiba.</p>

  <p class="normal1">&nbsp;</p>

  <p class="normal1"><span class="idebold">Çarşı pazara alışverişe gidiyor musunuz?</span></p>

  <p class="normal1">Pazara mutlaka giderim. Yıllardır aynı semtte oturduğum için ve esnaf yemek yazarı olduğumu bildiği için işim birazcık daha kolay. Mahallede yıllardır alışveriş yaptığım manav zaten ne istediğimi ezbere bilir; kasap da öyle. Telefonla şipariş vererek her şeyimi hallederim. Beni sevip saydıkları için bu konuda pek sıkıntı yaşamam.</p>

  <p class="normal1">&nbsp;</p>

  <p class="normal1"><span class="idebold">Önünüzü kesip sizden tarif almak isteyen oluyor mu?</span></p>

  <p class="normal1">Tabii ki oluyor. Türk insanı son derece cana yakın ve samimi. Sizin de onlar gibi olduğunuzu anladıklarında aranızda pek mesafe kalmıyor. Bir de yemekçilik böyle bir iş galiba. Yani televizyonda gördükleri yıldızlara, artistlere daha mesafeli yaklaşmalarına rağmen, onların yaptığı bir işi yaptığımı düşündükleri için yanıma gelip tarif sormaktan çekinmiyorlar. Bu çok da iyi bir şey bence. Özellikle denizde yüzerken, “Şöyle hafif bir yaz tatlısı tarifi verir misiniz?” diyenler çok oluyor.</p>

  <p class="normal1">&nbsp;</p>

  <p class="normal1"><span class="idebold">Hangi yörenin yemekleri ağzınızı sulandırır?</span></p>

  <p class="normal1">Türkiye yemek kültürü açısından çok şanslı bir coğrafya. Binlerce yıldır, onlarca kültürün dağ gibi üst üste yığdığı bir yemek kültürü bu. Anadolu’nun her yerini gezdiğimi söyleyebilirim. Yemeğini yemediğim il hemen hemen yok gibi, ama Antakya mutfağını çok özel ve farklı bulurum. Her sebzeyi yoğurtlayıp meze yaparlar. Sarma içi dedikleri cevizli nar ekşili bulgur köftelerine bayılırım. Mangalda pişen künefeleri ise bence dünyanın en lezzetli tatlısıdır.</p>

  <p class="normal1">&nbsp;</p>

  <p class="normal1"><span class="idebold">Hangi yemek kokuları ağzınızı sulandırır?</span></p>

  <p class="normal1">Dönem dönem değişir bu kokular. Gençliğimde başka yemeklerin kokuları sulandırırdı ağzımı. Şimdi Anadolu’yu bu kadar gezip gördükten, yemeklerin tadına yörelerinde baktıktan sonra ağzımı sulandıran kokular pişen biber dolması, tarhana çorbası ve zeytinyağında kavrulan sarmısak...</p>

  <p class="normal1">&nbsp;</p>

  <p class="normal1"><span class="idebold">Dünya mutfaklarıyla aranız nasıl? En favori ülkeniz?</span></p>

  <p class="normal1">Hiç yemek ayırt etmeden ve “Bu da yenir mi yani” demeden her mutfağın tadına bakmaya çalışırım ve bir yemeğe birden çok şans tanırım. Yani bütün ülkelere açık bir damağım vardır dersem yalan olmaz. Ancak makarnacı olduğum için İtalyan mutfağının her çeşit sosuyla süslenmiş makarnalarına bayılırım. Bir de her tür deniz mahsulünü yemeyi çok severim.</p>

  <p class="normal1">&nbsp;</p>

  <p class="normal1"><span class="idebold">Yemek keşifleri yapmak için yolculuğa çıkıyor musunuz?</span></p>

  <p class="normal1">Anadolu’da gitmediğim şehir, kasaba kalmamıştır sanırım. Festival, yemek yarışması gibi aktivitelere de katılırım. Kendime yemek turları organize edip, sırf bir tadın ardından yüzlerce kilometre gittiğim olur. Yurtdışına çıktığım seyahatleri de bir yemek serüvenine çeviririm. Çocukların ve doktorun itirazlarına rağmen ailecek çıktığımız seyahatleri bile yemek peşinde geçirdiğim çok olmuştur.</p>

  <p class="sagnormal">(12 Ağustos 2012)</p>

  <div class="calibre1" id="calibre_pb_139"></div>
</body>
</html>
