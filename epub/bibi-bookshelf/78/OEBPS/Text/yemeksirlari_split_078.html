<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_39"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Hülya</span><br class="calibre3" />
  &nbsp;<br class="calibre3" />
  <span class="bolum">Avşar</span></h1>

  <p class="normal1">&nbsp;</p>

  <p class="h2baslik">“Yemek yemek öpüşmeye benzer”</p>

  <p class="normal1">&nbsp;</p>

  <p class="normal1"><span class="idebold">Annenizin mutfağından neler hatırlıyorsunuz?</span></p>

  <p class="normal1">Annem çalışan bir kadındı ve sadece hafta sonları mutfağa girerdi. O yorgunluğun arasında inanılmaz yemekler yapan bir kadın değildi, ama doğulu bir erkekle evli olduğu için ister istemez yaptığı en basit yemek bile çok lezzetli olurdu. Ben en çok bademli pilavını ve fırında pişirdiği tavuğu severdim. Özellikle tavuğun derisini soyup yemeye bayılırdım. Onun dışında annem hep tencere yemekleri yapardı. Benim en sevdiğim yemeklerden biri de etli patatesti. Etli patates yemeğinin en çok da dibini yemeye bayılırdım. Ağdalı bir kıvamı olurdu, onu ekmekle sıyırarak yerdim.</p>

  <p class="normal1">&nbsp;</p>

  <p class="normal1"><span class="idebold">Ardahan asıllı babanızın mutfakla arası nasıldı?</span></p>

  <p class="normal1">Babam her sabah altı gibi kalkardı. Bizi önce 19 Mayıs Spor Salonu’na yüzmeye götürürdü, oradan da okula geçerdik. Bu nedenle kahvaltı hazırlamayı çok severdi. Onun hazırladığı kahvaltı masasında bol miktarda yeşillik olurdu. Maydanozları, yeşil biberleri tek tek yıkardı. Özellikle bize havuç suyu içirmeye özen gösterirdi. Babam mutfağı çok severdi, eli yemeğe yatkındı, ama mutfağa girip yemek yaptığını görmedim açıkçası.</p>

  <p class="normal1">&nbsp;</p>

  <p class="normal1"><span class="idebold">Yemek konusunda mızmız bir çocuk muydunuz?</span></p>

  <p class="normal1">Evet, çok mızmızdım. Hatırlıyorum da hiç et yemezdim. Annem bir gün bana et yedirebilmek için sadece et yemeği yapmıştı. Oturduk masaya, baktım yiyebileceğim yemek yok, ama açlıktan da ölüyorum. Anneme, “Senin hatırın için bundan bir tane yiyeceğim, ama bu attığın kazığı hayatım boyunca unutmayacağım” dedim. O gün ete bir yumuldum ki anlatamam. Ondan sonra etsiz hiçbir şey yemez oldum. Çocukken kereviz yemezdim, şimdi biraz yiyorum. Kerevizin kokusu beni çok rahatsız ederdi. Sebze de pek yemezdim. Her çocuk gibi varsa yoksa makarna ve pilav yerdim. Ama şimdi sebzesiz sofraya oturmuyorum.</p>

  <p class="normal1">&nbsp;</p>

  <p class="normal1"><span class="idebold">Siz ne zaman yemek yapmaya başladınız?</span></p>

  <p class="normal1">Ben 11 yaşında yemek yapmaya başladım. Annemle babam çalıştıkları için biz ailecek sabah evden çıkardık. Ben annemden önce eve gelirdim. Biraz sorumluluğu fazla olan bir çocuktum galiba. Gelir gelmez bütün evi toparlardım. Nerede öyle yardımcı falan, memur maaşıyla geçinen bir aileydik. Çamaşır varsa elimde yıkar, asardım. Karşı komşumuz anneme, “Ben inanamıyorum, koca koca çarşafları bu kızcağız nasıl yıkayıp da asıyor” derdi. Sonra mutfağa girer, pilav yapardım, tavuk haşlardım. Bunları yapmaya mecburdum. Annem eve perişan bir halde gelirdi. Ameliyathane hemşiresiydi ve günün yedi-sekiz saati ayaktaydı, bu yüzden anneme ev işi bırakmak istemezdim.</p>

  <p class="normal1">&nbsp;</p>

  <p class="normal1"><span class="idebold">Bildiğim kadarıyla yaptığınız her işte iddialı birisiniz, yemek konusunda da iddialı mısınız?</span></p>

  <p class="normal1">Hayır, hiç değilim. Çünkü bunun için hiç fırsatım olmadı. Ev hanımı olsaydım böyle çeşitli yemekler dener miydim, hiç sanmıyorum. Öyle bir merakım yok açıkçası. Ama beni mutfağa sokun, size envai çeşit yemek çıkarabilirim. Bundan birkaç sene önce kestane, üzüm, renkli makarnalar, elma, kuru erik ve maydanozla nefis bir yemek yaptım. Yiyenler çok beğendi. “Bu yemeği bir daha yap” dediler, yapamadım. Çünkü o yemeği yaparken neler koyduğumu ben de bilmiyordum. Uyduruk bir sürü şey çıkarabilirim huzurlarınıza.</p>

  <p class="normal1">&nbsp;</p>

  <p class="normal1"><span class="idebold">Kızınız Zehra, sizin yaptığınız yemekleri seviyor mu?</span></p>

  <p class="normal1">Kaç kere yedi acaba? Yumurtalı makarna yaparım, gerçekten lezzetine doyum olmaz ve hiç kimse de beceremez. Makarnayı haşlıyorum, bir taraftan da yumurta çırpıyorum, karabiberi bol koyuyorum, bu arada makarnayı süzüyorum. Tencerede tereyağıyla biraz çevirip üzerine çırpılmış yumurtayı döküyorum ve hemen karıştırıyorum. Yumurta pişmeyecek, içinde gözükmeyecek. Onun için daha sulu suluyken ateşten alıyorum. Lezzetini anlatamam, Zehra bir onu yedi yavrum. İlk evliliğimde Antakya’ya gittim. Eski kayınvalidemi, Allah uzun ömür versin, çok çok severim. O bana bir şeyler yapmayı öğretmişti. Eşim işten gelip sürekli “Anneme gidelim” diyordu. Çünkü yemek yemeyi çok seviyordu ve evde yemek yapan kimse yoktu. Kayınvalidemden sini kebabı yapmayı öğrendim. Kıyma, sarmısak, maydanoz ve baharat karıştırılıp fırına sürülüyordu. O tarz şeyleri ufak ufak yapmaya başlamıştım açıkçası. Evlilik devam etmeyince o da kaldı.</p>

  <p class="normal1">&nbsp;</p>

  <p class="normal1"><span class="idebold">Sizce yemek ile aşk arasında ne gibi bir ilişki var?</span></p>

  <p class="normal1">Güzel bir soru, zor bir soru. Keyifle yediğiniz yemek, çok sevdiğiniz insanla öpüşmekle aynı şey. İkisi de geride aynı lezzetli tadı bırakıyor.</p>

  <p class="normal1">&nbsp;</p>

  <p class="normal1"><span class="idebold">Yemek yapmasını bilen erkekler sizi etkiler mi?</span></p>

  <p class="normal1">Bu soruyu bundan birkaç sene önce sorsaydınız “Mutfağa giren erkekten, bir de önüne önlük takıyorsa hiç etkilenmem” derdim. Onlar bana fazla kibar, çok fazla nazik gibi gelirdi. O kadar kibar erkekten fenalık gelir, her şey dozunda olmalıdır, biraz maçoluk olmalıdır. Mutfağa girecek, yemek yapacak, mutfaktan çıkmayacak; o zamanlar bu tür erkekler bana çok basardı. Ama artık erkek arkadaşımla mutfağa girip bir şeyler yapabilmeyi istiyorum. Mutfağın, ilişkinin en önemli yerlerinden biri olduğunu bu yaşta fark ediyorum. Düşünsenize, hem konuşuyorsunuz hem bir şey doğruyorsunuz, belki bir şeyi yanlış yapıp gülüşüyorsunuz. Tüm bunlar artık bana çok normal geliyor. Hatta yemeği hep o yapsa daha iyi olur diye düşünüyorum. Anlayacağınız, çok değiştim artık.</p>

  <p class="normal1">&nbsp;</p>

  <p class="normal1"><span class="idebold">Sizin yaptığınız yemekten hiç etkilenen bir erkek oldu mu?</span></p>

  <p class="normal1">Sanmıyorum, ama mutfağa girmemden etkilenen oldu. Mutfağa öyle çok sık girmem, ama girdiğim zaman da çok keyifli vakit geçiririm. Mutfağa girdiğim için şaşıran oldu.</p>

  <p class="normal1">&nbsp;</p>

  <p class="normal1"><span class="idebold">Asla “hayır” demeyeceğiniz yemek hangisi?</span></p>

  <p class="normal1">Acılı meyhane pilavı ama bir tek o değil, birçok şeye “hayır” demeyi beceremem. Mesela patates kızartması, makarna, pilav. Makarnayı bildiğimiz Türk usulü severim, öyle karışık soslarla aram iyi değil. Sebze yemeklerinin hepsini severim, dolmaya bayılırım, yaprak sarmasını leblebi gibi yerim.</p>

  <p class="normal1">&nbsp;</p>

  <p class="normal1"><span class="idebold">Bir gün içinde neler yiyorsunuz?</span></p>

  <p class="normal1">Diyetisyenim çok fazla kahvaltı ettirmiyor. Halbuki ben sabahları reçelli, ballı kahvaltı yapmak istiyorum ama yasak. Bir dilim ekmek, bir dilim peynir, birkaç zeytin, domates, salatalık, yanında çay. Ara öğünde iki tane incir, öğle yemeğinde iki köfte, biraz yoğurt, iki-üç dilim domates yiyorum. Şimdi burada çay içiyorum, arada yine iki incir yiyeceğim. Dün dondurma yediğim için bugün akşam yemeğinde yoğurt ile sebze yiyeceğim. Eğer dün dondurma yemeseydim ızgara et ve salata yiyecektim.</p>

  <p class="normal1">&nbsp;</p>

  <p class="normal1"><span class="idebold">Gece buzdolabından bir şeyler tırtıklıyor musunuz?</span></p>

  <p class="normal1">Yok, yapmıyorum öyle şeyler, çünkü istiyorum getiriyorlar. Yani ben yapmıyorum ama yaptırtıyorum; suç ortaklarım var. Evde birkaç kişi çalışıyor, dolayısıyla birinden bir gece önce çikolata istediysem, ertesi gün diğerinden istiyorum. Böylelikle sık sık bir şeyler tırtıklamış gibi olmuyorum. Ben onları, “Diyet listem bu, eğer belirlenen sürede istenen kiloyu vermediysem suçlusu sizsiniz” diye tehdit ediyorum. “Neden yemeklere fazla yağ koydunuz?” ya da “Tuzunu fazla kaçırdınız?” diye suçluyorum. Onun için suç ortağı olmak istemiyorlar.</p>

  <p class="normal1">&nbsp;</p>

  <p class="normal1"><span class="idebold">Tatlılarla aranız nasıl?</span></p>

  <p class="normal1">Bütün tatlıları seviyorum. Baş tatlım kadayıf, bildiğimiz annelerimizin yaptığı kadayıf. Hele Venüs Pastanesi’nin fıstıklı kadayıfı var ki böylesine lezzetlisine başka yerde rastlayamazsınız. Oraya gidip tepsinin başına geçiyor, dilimleri atıyorum ağzıma.</p>

  <p class="normal1">&nbsp;</p>

  <p class="normal1"><span class="idebold">Sokak yemekleriyle aranız nasıl?</span></p>

  <p class="normal1">Çok iyidir. Nohutlu pilavı, köfte-ekmeği bayıla bayıla yerim. Üstü açık değilse tüm sokak yemeklerini yerim. Bu alışkanlığı yüzme dönemlerimde edinmiştim. Film çekimlerinde, sokaktan geçen satıcıyı mutlaka durdurup yiyeceklerin tadına bakardım. Evlenmeden, çocuğum olmadan önceki deli zamanlarımda, gecede iki-üç kulüp gezip sabaha karşı Boğaziçi Üniversitesi’nin önündeki kokoreççilerden ve dürümcülerden yerdim. Bu tür işleri yapmayalı çok uzun zaman oldu, ama her an yapabilirim.</p>

  <p class="normal1">&nbsp;</p>

  <p class="normal1"><span class="idebold">Zehra’nın beslenmesine katkınız oluyor mu, karışıyor musunuz?</span></p>

  <p class="normal1">Zehra’ya bu yaşta artık karışmak biraz zor. Zehra, evde sürekli spor yapan bir anneyle yaşadığı için ister istemez o da aynı şeyleri yapıyor. O da kendisine liste yapıyor. Mesela, bir gün önce yemeği kaçırmış diyelim, hemen bana gelip bugün ne yemesi gerektiğini soruyor. Ben de ona önerilerde bulunuyorum. Sebze yemiyor, son zamanlarda tonbalıklı salata yemeye başladı. Spor yaptığı için fazla karışmıyorum. Eğer spora gitmemişse evdeki aletlerle bir şeyler yapmaya çalışıyor, yediğini bir şekilde yakıyor. Sağlıklı beslenme kültürü var, yiyeceklerin içine dalmıyor.</p>

  <p class="normal1">&nbsp;</p>

  <p class="normal1"><span class="idebold">Hangi yörenin yemekleri sizin ağzınızı sulandırır?</span></p>

  <p class="normal1">Güney yemekleri çok lezzetli oluyor gerçekten. Uzun uzun dolmalar yapıyorlar. Patlıcan dolmaları bile çok lezzetli oluyor. Çok güzel çorbalar yapıyorlar, çok lezzetli köfteler yapıyorlar. Kebapçı değilim, hatta sevmiyorum da diyebilirim, ama oradaki fırınlarda pişen sini kebabına bayılıyorum; acıyı çok seviyorum. Doğunun yemekleri de çok başarılı, ama sadece halama, amcama gittiğimde yiyebiliyorum.</p>

  <p class="normal1">&nbsp;</p>

  <p class="normal1"><span class="idebold">En çok keyif aldığınız yemek arkadaşlarınız kimler?</span></p>

  <p class="normal1">Her hafta sonu mutlaka ailece bir araya gelip yemek yiyoruz. Yemeklerimiz uzun sürüyor. Dışarıda yemek yemeyi tercih ediyoruz, çünkü evde ister istemez masadan kalkma durumu oluyor, onu sevmiyorum, herkes otursun istiyorum. Tabii evde de yediğimiz zamanlar oluyor. Özellikle İstinye Park’taki Borsa’ya gidiyoruz. Orada çeşit çok, herkes istediğini yiyor. İçkiyle falan pek aramız yok, ama o gün birlikte şarap içmekten zevk alıyoruz. Sohbet ediyoruz, ailevi sorunlar, ufak tartışmalar o masada gerçekleşiyor. Aile meclisi toplantısı gibi oluyor, bunu her cumartesi akşamı yapıyoruz. Biraz şarap içince herkes açılıyor, ne sorun varsa ortaya çıkıyor.</p>

  <p class="normal1">&nbsp;</p>

  <p class="normal1"><span class="idebold">En favori mekânlarınız?</span></p>

  <p class="normal1">En çok Kıyı Restaurant’a gidiyoruz. İstinye Park Borsa ve Big Plate’den çok keyif alıyorum. Masa’nın ambiyansını seviyorum, bir de Beymen Bej’i. Sürekli buralarda dönüp duruyorum. Hafta sonları Bebek’te Koru Café’ye gidiyoruz.</p>

  <p class="normal1">&nbsp;</p>

  <p class="normal1"><span class="idebold">Kıyı Restaurant’a çok gittiğinize göre balıkla aranız iyi...</span></p>

  <p class="normal1">Aslında balığı pek sevmem. Mezelerini çok seviyorum, ama Zehra’ya örnek olmak amacıyla iki-üç parça yiyorum. Kılçığını ayıklamak bana zor geliyor. Bir de kokusunu sevmiyorum. Bir tek palamut zamanı takoz doğranmış palamudun ızgarasını yiyorum. Çünkü onda uzun uzun kılçık ayıklamıyorum.</p>

  <p class="sagnormal">(24 Nisan 2011)</p>

  <div class="calibre1" id="calibre_pb_79"></div>
</body>
</html>
