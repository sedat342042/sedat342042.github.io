<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_18"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Bingür</span><br class="calibre3" />
  &nbsp;<br class="calibre3" />
  <span class="bolum">Sönmez</span></h1>

  <p class="normal1">&nbsp;</p>

  <p class="h2baslik">“Otel odalarında yapılan seks tansiyonu yükseltiyor”</p>

  <p class="normal1">&nbsp;</p>

  <p class="normal1"><span class="idebold">Hocam, çocukluğunuzun mutfağından başlayalım, neler hatırlıyorsunuz?</span></p>

  <p class="normal1">Çocukluğumun mutfağı çok zengindi. Beş çocuklu bir aile, bir teyze, amca çocukları, yaklaşık on-on iki kişinin oturduğu bir sofra ve bu kadar insanı doyurmak zorunda olan bir anne düşünün. Masamızda mutlaka hamur işi olurdu. Annemin yaptığı el böreğinin tadı hep aklımdadır. Sonradan öğrendim ki bu börek, Eskişehir’deki çiğböreğin aynısıymış. Annemin yaptığı mantıyı, suböreğini hiç unutamam. Sarıkamış’a bir üst düzey yönetici geldiği zaman ilk olarak annem ziyaret edilirdi ve annem onlara suböreği yapardı. Sarıkamış’a her gelene, “Mutlaka Saadet Hanım’ın suböreğinden yiyin” diye tembih ederlerdi. O suböreğini, bugün bile hiçbir yerde yiyemiyorum gerçekten. Tabii bunlar, doyurucu olsun diye yapılan yemekler; o gün o çocuğu doyurmak çok güç. Sabahları mutlaka yuvarlak ekmekler, pastalarımız olurdu masada. Sabah kahvaltımı babam hazırlardı bana, kendine ve bana birer bardak süt koyardı. Sütü bir türlü sevmezdim, kötü kokardı.</p>

  <p class="normal1">&nbsp;</p>

  <p class="normal1"><span class="idebold">Sarıkamış’ın meşhur velibah yemeğini sever miydiniz?</span></p>

  <p class="normal1">Velibah, Çerkez yemeğidir. Çerkez düğünlerinde, ziyafetlerinde verilir. Aslında patatesle yoğrulmuş hamurla yapılan pizza gibidir, çok lezzetlidir. Üzerine bol tereyağı sürmek gerekir. Bu benim çocukluğumun keyfiydi tabii. Birçok Çerkez dostum var, bana en büyük ikramları odur. Hatta evlerine davet ederler, evlerine gidemediğim için üşenmez o tonton teyzeler, evde velibah yaparlar, hastaneye getirirler.</p>

  <p class="normal1">&nbsp;</p>

  <p class="normal1"><span class="idebold">Sizin mantılarınız kaz etiyle yapılıyor değil mi?</span></p>

  <p class="normal1">Mantının içine birçok şey koyabiliyorsunuz; patates, et... Normalde et konuyor, ama Kars’ta Sarıkamış’ın asıl mantısı kaz etinden yapılır ve inanılmaz lezzetlidir.</p>

  <p class="normal1">&nbsp;</p>

  <p class="normal1"><span class="idebold">Çocukluğunuzda en sevdiğiniz yemekler hangileriydi?</span></p>

  <p class="normal1">Bizde el böreği adıyla bilinen, Eskişehir’de çiğbörek denen böreği hiç unutamıyorum. Çocukken kızarmış patatesi de çok severdim. Ama evde yapılan çok zararlı değil, dışarıda yediğiniz patates kızartması çok zararlı. İçinde tuzu, yağı fazla oluyor ve çok kullanılmış yağda yapılıyor. Annem ise ilk yağda, bilemediniz ikinci yağda kızartırdı. Bugün bile eşim patates kızartırken bir iki tane çalmak, hayatta duyduğum en büyük keyiflerden.</p>

  <p class="normal1">&nbsp;</p>

  <p class="normal1"><span class="idebold">Artık mutfağın kapısından geçecek zaman bile bulamıyorsunuzdur herhalde...</span></p>

  <p class="normal1">Evlendiğimden beri eşim beni mutfağa sokmuyor. Kendisi güzel yemekler yapar, özellikle yaprak sarmasını çok güzel yapar, parmaklarınızı yersiniz.</p>

  <p class="normal1">&nbsp;</p>

  <p class="normal1"><span class="idebold">Bugün sevdiğiniz yemekleri sıralar mısınız?</span></p>

  <p class="normal1">En sağlıklı olanları yemeye çalışıyoruz, yoksa sevdiklerimizi sıraya koymak çok güç. Annem Siirtli; ben Sarıkamış’ta doğdum, büyüdüm, dolayısıyla iki mutfağı da çok iyi biliyorum. Bana “Hocam, zararlı şeyler yiyor musunuz?” diye soruyorlar. Tabii ki yiyorum, mesela ayda bir paça çorbası içiyorum, ayda bir işkembe çorbası içiyorum, ayda bir velibah mutlaka yiyorum. Sınırlı diyetlerle insanların dengelerini bozduk. Arada bir retoks yaparak o dengeleri sağlamamız lazım. Ben diyorum ki, diyet yapıyorsanız ayda bir de retoks yapın. Toksin yapan şeyler yiyin, hiçbir sakıncası yok.</p>

  <p class="normal1">&nbsp;</p>

  <p class="normal1"><span class="idebold">Siz de sıkı diyetten yana mısınız?</span></p>

  <p class="normal1">Diyetlerde onu yeme, bunu yeme diyerek insanları kolesterol manyağı yaptık. Artık öyle katı yasaklar yok. Artık sloganımız şöyle: “Her şeyden yeterince ye, hiçbir şeyden fazla yeme.” İnsanlar bana hep şunu sorarlar: “Sağlıklı olmak, uzun yaşamak için ne yemeliyim?” Bu soruyu soranlar hep bekliyorlar ki ben onlara sihirli bir ot ismi söyleyeyim. Kırk ayrı bitkiyi yememiz lazım ki bir işe yarasın. Bu kırk otu karıştırmak mümkün değil. Onun için her şeyden yeterince yemek, hiçbir şeyden fazla yememek sağlıklı yaşamanın formülü.</p>

  <p class="normal1">&nbsp;</p>

  <p class="normal1"><span class="idebold">Yoğun ameliyat trafiğinde nasıl besleniyorsunuz?</span></p>

  <p class="normal1">Çocukluğundan beri büyüttüğümüz, evlendirdiğimiz çok iyi bir sekreterim var, o bana çok iyi bakıyor. Ameliyatlar arasında beni yemek konusunda çok iyi yönlendiriyor. Hastanemizde çok çeşitli yemek çıkıyor. Sekreterim benim için mutlaka salata, yoğurt ve etli yemekler seçiyor. Çünkü karbonhidratlı besinler yiyince, ameliyattan sonra rahatsız oluyorum. Mutlaka bir ara öğünüm var. Biliyorsunuz, diyetisyenler artık üç öğün değil de, altı öğün tavsiye ediyorlar. Pilav yiyecekseniz bulgur pilavı yiyeceksiniz ya da makarna yerseniz esmer makarna yiyeceksiniz.</p>

  <p class="normal1">&nbsp;</p>

  <p class="normal1"><span class="idebold">Bir günlük yemek maceranızı anlatır mısınız?</span></p>

  <p class="normal1">Sabah kahvaltım bir dilim kepek ekmeği ve beyazpeynirden ibaret. Yediğiniz zaman sizi doyurmayan şey gerçek değildir. Bazen restoranlarda rastlıyorum, kepek ekmeği yiyorsunuz, doymuyorsunuz. Çünkü o ekmekte kepek yok. Benim sabahleyin yediğim o kepek ekmeği, beni tok tutuyor, çünkü içinde gerçek kepek ve lif var. Sabah kahvaltımı çok süratli yapmak zorundayım. Çünkü çok geç yatıyorum ve mümkün olduğu kadar erken kalkıyorum. Hemen hastaneye gitmek zorunda olduğum için o keyifli sabah kahvaltılarına hasret kaldım. O keyifli kahvaltıları hafta sonlarında ailecek yapıyoruz. Öğlen mutlaka, ameliyathane şartlarında mümkün olduğu kadar sebze yemeye çalışıyorum. İkindi vakti mutlaka bir zeytinyağlı, meyve, yoğurt türü bir şeyler yiyorum. Akşamları mümkün olduğu kadar hafif şeylerle yetiniyorum. Akşam mutlaka zeytinyağlı bir yemek yiyorum.</p>

  <p class="normal1">&nbsp;</p>

  <p class="normal1"><span class="idebold">Kefire ayrı bir tutkunuz var, çok mu faydalı?</span></p>

  <p class="normal1">Kefiri çok seviyorum. Eskiden annelerimiz kefiri ve yoğurdu evde yaparlarmış. Babam yoğurt yapmayı çok severdi. Onun yaptığı yoğurt bugünkü yoğurtlar gibi değildi. Piyasadan aldığımız yoğurtların içinde katkı maddeleri var. Bir yoğurda kaşığı vurduğunuz zaman su akmıyorsa, o yoğurt, gerçek yoğurt değildir. Akşamları kefir içiyorum, hem tok tutuyor hem de metabolizmamdaki bakteri düzenini sağlıyor. Bunu herkese öneriyorum. Hem son derece besleyici, son derece rahatlatıcı ve ara öğün olarak son derece doyurucu.</p>

  <p class="normal1">&nbsp;</p>

  <p class="normal1"><span class="idebold">Herkese “Hareket edin” diyorsunuz, ama iş yoğunluğunuzdan ötürü siz pek hareket edemiyorsunuz. Bu ikilem değil mi?</span></p>

  <p class="normal1">Çok doğru söylediniz. Hareket çok önemli. Tarihöncesi dönemde ilkel kabileler sadece etle, yağla ve sütle besleniyorlardı, ama hiçbirinin kolesterolü yüksek değildi. Çünkü onlar günde otuz kilometre yürürlerdi. Bence yemek önemli değil yakmak çok önemli. Koyun ot yer ama içi yağ doludur. Sizin yemekten alacağınız 200-300-500 mg kolesterolün hiçbir değeri yoktur. Aldığınızı yakabiliyorsanız mesele yok. Hasta geliyor, “Doktor tavşana döndüm” diyor, ama bakıyorsunuz yağlar anormal yüksek. Bir ara her akşam arabamı park edip, sitenin etrafında tur atıyordum. Yaklaşık bir buçuk kilometre yürüyüş yapmış oluyordum. Fakat son zamanlarda arabayla evin arasındaki merdivenler bile gözümde büyüyor. Bu yüzden son iki yılda kilo aldım. Araba vazgeçilmezimiz, işimizin yoğunluğu vazgeçilmezimiz; ama hiç olmazsa eve girmeden, sitenin etrafında yürümek en doğrusu. Bunu yapmaya tekrar başlamam lazım. Arada bir dağlara çıkıyorum. Özellikle Sarıkamış’ta yılda üç gün dağlara çıkıyorum, dolaşıyorum, bu bana büyük kalori harcatıyor. İnsanı öldüren hareketsizlik; ben de bu ara hareket edemiyorum.</p>

  <p class="normal1">&nbsp;</p>

  <p class="normal1"><span class="idebold">Hareketten kastınız nedir?</span></p>

  <p class="normal1">Bakın, koşmayı öneren Dr. Cocker koşarken öldü. Her gün veya günaşırı, 45 dakika biraz hızlı tempoyla yürümek yeterli. Normal insan beş kilometreyi bir saatte yürür; biz insanlara “Bu mesafeyi 45 dakikada yürüyün” diyoruz. En kötü ihtimalle bu yürüyüşü cumartesi, pazar yapmak gerekir.</p>

  <p class="normal1">&nbsp;</p>

  <p class="normal1"><span class="idebold">Çoluk çocuk birlikte yemek yemeye fırsat bulabiliyor musunuz?</span></p>

  <p class="normal1">Ailede herkesin kendine göre uğraşları var. Kızımın okulu, dersi, kursu, eşimin sosyal çalışmaları, oğlumun iş yoğunluğu, benim zamansızlığım bir arada olmamızı engelliyor. Bu durumu şöyle çözüyorum: Cumartesi akşamları mutlaka sinemaya gidiyoruz. Çocukların seçtiği bir filme gidiyoruz. Oğlum gördüğü bir film de olsa mutlaka bizimle geliyor ama on ikiden sonra bizden ayrılıyor. Kızım henüz 18 yaşında, o pek ayrılamıyor. Çarşamba akşamları bizim özel günümüz. O gün abur cubur yiyoruz. Bu fast food hariç her şey olabiliyor. Pazar günleri ben öğlene kadar dinleniyorum. Öğleden sonra, Küçükçekmece’de, gölün kenarında yaklaşık iki buçuk dönüm büyüklüğündeki bahçeme gidip organik tarım yapıyorum, toprakta uyuyorum, ağaçlarımdan meyveler topluyorum; domates topluyorum. Pazar akşamı bütün aile bir araya gelip birlikte yemek yiyoruz. Bazen pazar günleri bahçeye gelip brunch yapıyoruz. O günlerde tereyağlı yumurta da yiyoruz.</p>

  <p class="normal1">&nbsp;</p>

  <p class="normal1"><span class="idebold">Yumurtadan özür dilediniz; sucuklu yumurtaya sıra ne zaman gelecek?</span></p>

  <p class="normal1">Henüz sucuklu yumurtadan özür dilemedik, ama yakındır. Biraz önce söylediğim gibi, ayda bir yapacağınız retoksla, yani toksin alma zamanında sucuklu yumurta yiyebilirsiniz. Bunu kimsenin yasaklamaya hakkı yok.</p>

  <p class="normal1">&nbsp;</p>

  <p class="normal1"><span class="idebold">Mutfağınızda hep sağlıklı yemekler mi pişer?</span></p>

  <p class="normal1">Evde pişen yemekler sağlıklı olur. Daha çok zeytinyağlı, sebze ağırlıklıdır. Dışarıda yerken et ağırlıklı yiyoruz. En önemlisi, evde hiç tatlı yapılmıyor. Tatlıdan mümkün olduğu kadar uzak duruyoruz. Artık o hamur işi tatlıları kesinlikle reddediyorum. Çünkü tatlandırmak için mısır şurubu kullanıyorlar. Çocukluğumuzda annemizin evde yaptığı baklavadan iki dilim yerdik, üçüncüyü yiyemezdik. Ama dışarıdan baklava aldığınızda, 10 dilim yiyorsunuz, yine de doymuyorsunuz. Oradaki şeker mısır şurubu, hem ağır geliyor hem de korkunç insülin salgılıyor. Dışarıda tatlı yiyeceksem en az zararlılarını seçiyorum, mesela bir kabak tatlısı.</p>

  <p class="normal1">&nbsp;</p>

  <p class="normal1"><span class="idebold">“Heyecanlı seksten ve yemekten uzak durun” diyorsunuz. Her ikisi de mutluluk hormonu endorfinin tetikleyicisi değil mi?</span></p>

  <p class="normal1">Seks yapmayın demiyoruz, sevgilinizle değil de eşinizle seks yapın, otel odasında değil de evinizde seks yapın diyoruz. Amerika’da bu konuda araştırmalar yapılmış. Otel odalarında seks yapanların, nabzı ve tansiyonu beklenenin üzerine çıkıyormuş. Bu kaçamakları yapanlar belli yaşta insanlar olduğu için, hele hele bir de Viagra kullanıyorsa tehlike daha da artıyor. Otel odalarındaki ani ölümlerin çoğu bu sebeptendir. Burada suçlu keyif veren hormon endorfin değil adrenalin. Adrenalin nabzı yükseltiyor, ateş basmasına neden oluyor. Tabii ki ikisi de mutluluk veriyor ama birisi sağlıklı mutluluk veriyor, diğeri tehlikeli mutluluk veriyor. Endorfinimizi yükseltecek şeyler yapmalıyız. Nabzı yavaşlatmak ve solunumu ayarlamak çok önemli. Birçok insan nefes almayı bilmiyor. Doğru nefes almak endorfini yükseltir. Ayrıca çok hızlı hareket ediyoruz, nabzımızı çok yükseltiyoruz. Kaplumbağa 200 yıl, fil 100-150 yıl yaşıyor. Ama fare birkaç yıl yaşıyor ve neden? Farenin nabzı 200-250, fil ve kaplumbağanın nabzı ise 35-40 arasında atıyor. Nabzın ne kadar yavaşsa, o kadar uzun ömürlü oluyorsunuz.</p>

  <p class="normal1">&nbsp;</p>

  <p class="normal1"><span class="idebold">Yüksek nabız kalbi yıpratıyor mu?</span></p>

  <p class="normal1">Budizm inanışında insanının nabız sayısının belli olduğu öne sürülür. Diyelim ki sizin nabzınız yaşamınız boyunca bir milyon yüz kere çarpacak. Bu çarpmayı kırk yılda da yetmiş beş yılda da gerçekleştirebilirsiniz. Nabzınızı ne kadar yavaşlatırsanız o kadar uzun yaşarsınız. Bunu espri olsun diye söylüyorum, ama işin mistik yönünde söylenen bu.</p>

  <p class="normal1">&nbsp;</p>

  <p class="normal1"><span class="idebold">Bazı şeyler var ki uzun süre yasaklandıktan sonra “pardon” deniyor. Yumurtada olduğu gibi, uzun yıllar bu muhteşem lezzetten bizi uzak bıraktıktan sonra özür diliyorsunuz. Bu neden kaynaklanıyor?</span></p>

  <p class="normal1">Tıp pozitif bir bilim değil. Birtakım ampirik şeylerle yönetiyoruz. Konu sadece yiyecekler değil, ameliyatlarda da aynı durum söz konusu. Sayısız ameliyat yapıyoruz, sonra biri çıkıyor, “Bu tekniğin hiçbir yararı yok” diyor. Geriye dönüp bakıyorsunuz ki hakikaten yokmuş. Onurlu bilim adamları dönüp özür diliyor. Bu ilaçlar için de böyle, maalesef bunu yaşıyoruz. Yumurta hep göz önünde. Ama ilaç sessizce kaybolup gidiyor. Yanlış ameliyat tekniği sessizce kaybolabiliyor. Yanlışlıklar hemen unutuluyor, kimse üstüne gitmiyor.</p>

  <p class="normal1">&nbsp;</p>

  <p class="normal1"><span class="idebold">Yumurtadan nasıl özür dilediniz?</span></p>

  <p class="normal1">Yumurtada müthiş bir şey yaşadık. Uzun yıllar yumurtanın bir kolesterol bombası olduğu düşünülmüş. Tamam, içinde kolesterol var ama kötü huylu kolesterolü yükselten bir kolesterol değil bu. Dolayısıyla vücuda çok zararlı değil. Ben, “Yumurtayı günaşırı yiyebilirsiniz” dediğim gün kıyamet koptu. Olayı bilen doktorlar ve Kardiyoloji Derneği sesini çıkarmadı. Altmış beş denek üstünde bilimsel bir araştırma yaptık. Deneklere bir ay hiç yumurta yedirmedik. Bir ay günaşırı yumurta yedirdik. Bir ay her gün yumurta yedirdik, bir ay da günde iki yumurta yedirdik. Araştırmanın sonunda gördük ki, günaşırı yenen yumurta iyi huylu kolesterolü artıyor, kötü huylu kolesterolü düşürüyor. Günde bir yumurta yine aynı sonucu veriyor. Ama günde iki yumurtaya çıkınca ters etki yapıyor. Bir Amerikalı hekim, günde üç yumurta yenebileceği konusunda bir araştırma yayımladı. Ama bu bize göre değil, bizim genetiğimiz çok farklı. Bizim şartlarımızda günaşırı bir yumurta öneriyoruz, günde bir yumurtayı kabul ediyoruz. Yumurtayı kayısı kıvamında öneriyoruz. Benim büyükannem yüz beş yaşında vefat etti ve sonuna kadar bilinci yerindeydi, aklı başındaydı ve çok diriydi, birazcık da tombişti. Kurban Bayramı’nda kesilen kurbanın kuyruk kısmını ondan saklayamazdık. Bizden gizli, kuyruk kısmını alır, küçük küçük doğrayıp kavururdu. Buzdolabında aylarca saklardı. İstediği zaman ısıtıp kendine ekmek arası yapardı, kendi yemeğine koyardı ve yüz beş yaşında öldü. Acaba ne doğru bilemiyoruz. Sıvıyağ diye diye insanların omega-3, omega-6 dengelerini bozduk. Omega-6’nın fazlası damarlar için zararlı. Sıvıyağ mutlaka zeytinyağı olacak, mutlaka sızma olacak; ikinci tercih ise fındıkyağı olacak.</p>

  <p class="normal1">&nbsp;</p>

  <p class="normal1"><span class="idebold">Sokak yemekleriyle aranız nasıl?</span></p>

  <p class="normal1">Kesinlikle yemiyorum. Okuyucularınıza şunu özellikle söylüyorum, sokaktan kıymalı şeyler yemesinler. Kıymanın çoğu soya. Et tadı veriyor ama soya zannedildiği kadar faydalı bir şey değil. Çinlinin yediği rafine edilmiş soya faydalı. Bizim restoranlarda kıymaya katılmış soya fermente edilmediği için son derece zararlı. Dışarıda asla kıyma yemeyin. Çinliler devamlı haşlanmış beyaz pirinç yiyorlar.</p>

  <p class="normal1">&nbsp;</p>

  <p class="normal1"><span class="idebold">Mutfağını en sevdiğiniz yöreler?</span></p>

  <p class="normal1">Annem Siirtli dedim ya, Siirt yemeklerini çok seviyorum. Bir iki ayda bir mutlaka Fatih’teki Kadınlar Pazarı’na gidip büryan kebabı yiyoruz.</p>

  <p class="normal1">&nbsp;</p>

  <p class="normal1"><span class="idebold">İnsanlar sizin elinize düşmemek için nasıl beslensinler?</span></p>

  <p class="normal1">Yağı, şekeri hayatımızdan çıkarmalıyız. Bunu çok geç fark ettik ve ciddi şekilde vurgulayamadık. Kolesterolle verdiğimiz mücadele kadar şekerle de mücadele etmeliyiz. Mümkünse şeker alımımızı sıfıra indirmeliyiz. Taş Devri’ndeki atalarımız gibi beslenelim: Bol sebze, bol meyve, mümkün olduğu kadar az kırmızı et, çok hareket.</p>

  <p class="sagnormal">(7 Kasım 2010)</p>

  <div class="calibre1" id="calibre_pb_37"></div>
</body>
</html>
