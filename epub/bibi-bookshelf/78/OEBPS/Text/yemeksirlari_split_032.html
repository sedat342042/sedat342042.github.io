<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_16"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Betül</span><br class="calibre3" />
  &nbsp;<br class="calibre3" />
  <span class="bolum">Mardin</span></h1>

  <p class="normal1">&nbsp;</p>

  <p class="h2baslik">“Uşak gongu çalınca yemeğe otururduk”</p>

  <p class="normal1">&nbsp;</p>

  <p class="normal1"><span class="idebold">Kişisel yemek tarihinizi özetler misiniz?</span></p>

  <p class="normal1">Gurme bir aileden geliyorum. Size ayrıntılarını anlatacağım, çünkü yemek bizim evin içinde en önemli konuydu. Yirmi iki kişi birlikte masaya otururduk. Büyükbabam Necmettin Molla Bey, Şeyhülislam Ahmed Muhtar Efendi’nin oğluydu. Ahmed Muhtar Efendi’nin soyağacına baktığınızda, turşucu bir aile görürsünüz. Ahmed Muhtar Efendi’nin büyükbabası, Safranbolu civarında eşek sırtında turşu satıyormuş. Oradan İstanbul’a geliyor ve Sultanahmet’teki turşucu dükkânını açıyor. Onun oğlu derhal turşucuları bir dernek altında topluyor.</p>

  <p class="normal1">&nbsp;</p>

  <p class="normal1"><span class="idebold">Sizde de turşu yapma geni var mı?</span></p>

  <p class="normal1">Geçmişte yapardım ama artık yapmıyorum. En çok salatalık turşusunu severim. Onu da çok iyi yapardım bir zamanlar. Neyse, yemek tarihimizi anlatmaya devam edelim. Bundan sonrası çok komik... Eşek sırtında turşu satan adamın küçük torunu Ahmed Muhtar Efendi şeyhülislam oluyor; çok memnun hayatından. Bir seferinde karşı yakaya geçmek için, hünkâr kayığı yerine sıradan bir kayığa biniyor. Onu görenler bu yolculuğu ihbar ediyorlar. Sonunda makamdan azlediliyor. Gelelim şeyhülislamın oğluna... Birkaç oğlu vardı, büyükbabam da bunlardan biriydi. Büyükbabam hukuktan mezun oluyor. Sultan Abdülhamid suikastında ün yapıyor, bir zaman sonra adliye nazırlığına atanıyor, daha sonra da Bağdat valisi oluyor. Molla Bey müthiş bir gelişim yaşıyor. Tahmin ediyorum ki, devrin en akıllı adamlarından biriydi.</p>

  <p class="normal1">&nbsp;</p>

  <p class="normal1"><span class="idebold">Dedenizin yemekle arası nasıldı?</span></p>

  <p class="normal1">Bu adam harbiye nazırı, Bağdat valisi oluyor, ama geçmişinde turşuculuk var. Onun için yemeğe ilgi duyuyor. Savaştan sonra Almanya’dan ailece dönüyorlar. Büyükbabam, Huber’in davasını kazanıyor. O zamanların en büyük davası. Bu başarısından dolayı ona Cihangir’de ve Tarabya’da birer konak, yüklü miktarda altın veriyorlar. Tarabya’da tabakhane olduğu için etraf çok kötü kokuyor. Onun için oradaki konağı satıp Sarıyer’de bir yalı alıyor. Koruda yürüyüş yaparken şansına Kocataş suyunu buluyor. Suyu borularla Sarıyer’e indiriyor. Bu su nedeniyle de Kocataş soyadını alıyor. Böyle bir adamın torunuyum ben. Babam İş Bankası’ndan emekli olunca büyükbabam, “Sağda solda, apartmanlarda yaşamayın, gelin Cihangir’e konakta beraber yaşayalım” diyor. Zannedersem 1931 senesiydi. Üç yaşındaydım. Ablamla bana bakan İsviçreli dadımız vardı bizimle beraber. Arif ise henüz doğmamıştı.</p>

  <p class="normal1">&nbsp;</p>

  <p class="normal1"><span class="idebold">Konaktan aklınızda kalan anılardan söz eder misiniz?</span></p>

  <p class="normal1">Büyük bir aileydik. Amcalar yok ama yengeler, dayılar vardı. Kocataş ailesi hep beraber otururduk. Bize üst katta üç oda verildi. Annem babam bir odada kalırken, bir odada da ablamla ben kalıyorduk. Bir odada da dadı kalıyordu. Öğleyin bire çeyrek kala uşak gongu çalıyordu. Sesi duyan herkes, hemen ellerini yıkıyor, saçlarını düzeltiyor, yemek için aşağı kata iniyorduk. Yemekte yirmi-yirmi iki kişi oluyorduk. Böylesine büyük bir masaydı. En baştaki koltukta büyükbabam otururdu. Bir tarafında eşi, diğer tarafında da günün misafiri otururdu. Bu misafir Fethi Okyar da olabilirdi, Yahya Kemal de... Konuklar o dönemin önemli kişileriydi. Düşünebiliyor musun, böyle bir ailede büyüyorsun.</p>

  <p class="normal1">&nbsp;</p>

  <p class="normal1"><span class="idebold">Anlaşılan dedeniz midesine oldukça düşkünmüş...</span></p>

  <p class="normal1">Hem de ne düşkünlük. Sabah saat 6.30’da balkondan aşağıya “Aşçıbaşı!..” diye bağırırdı. Bütün konak bu sesle uyanırdı. Bağıra bağıra başlardı anlatmaya: “Dün Pandeli’deydim. Beyaz saçlı, küfreden bir adam, bana bir karides yedirdi ki, tadı hâlâ damağımda...” Aşçıbaşı bunları dinlerken ter dökmeye başlardı. Çünkü büyükbabamın, öğle veya akşam yemeğinde, Pandeli’de yediği yemeğin aynısını isteyeceğini bilirdi. Aynı lezzeti tutturamazsa vay haline! Bir başka sabah, “Altı tane yarka al kaynat, suyuna enginarı at, artık zeytinyağlı yemiyoruz” diye bağırırdı. Her sabah uyku sersemi, yemeklerin nasıl yapılacağını dinleyerek güne başlardık. Yemekte sadece yemek konuşulurdu. Bu yemeklerde mutlaka margarinle pişen bir sebze yemeği ile zeytinyağlı bir sebze yemeği olurdu. Sonra ara yemek yenir, sonra ana yemek gelirdi. En son olarak tatlı ve meyve servis edilirdi. Bitmez tükenmez bir yemek süreciydi.</p>

  <p class="normal1">&nbsp;</p>

  <p class="normal1"><span class="idebold">O devirde en sevdiğiniz yemeği hatırlıyor musunuz?</span></p>

  <p class="normal1">Ben beğendili eti çok severdim. Patlıcanın hafif bir is kokulu olması gerekirdi. Etli pilavı da çok severdim.</p>

  <p class="normal1">&nbsp;</p>

  <p class="normal1"><span class="idebold">Peki, hep konakta mı oturdunuz?</span></p>

  <p class="normal1">Tabii, hep konakta oturduk. O zamanki Mehmet Ali Usta, Hasan Usta çok önemli aşçılardı. Onların aşçılığı, saraylarla ölçülürdü. Hasan Usta, İran şahının sarayında çalışmıştı. Heykeltıraş gibi bir aşçıydı. Bize börekten vapur yapmıştı, merdivenleri bile vardı, hiç unutmuyorum. Böyle bir ortamda büyüdüğüm için yemek önemli oluyor hayatımda. 19 yaşındaydım; bir pazar günü yemek yiyoruz. Hiç unutmam, yemekte kuru fasulye-pilav vardı. Büyükbabam kuru fasulye-pilavla ilgili çok komik bir hikâye anlattı, çok güldük. İzin istedi, ayağa kalktı, yürüdü ve o sırada düşüp öldü. Yemekten kalktı öldü, mutlu öldü yani. Kendisine yakışan bir ölümdü. Büyükbabamdan sonra yemek işine annem el attı. Annem de yemek yapmayı ve yedirmeyi çok severdi. Yememiz için çok ısrar ederdi. Böyle bir annenin kızlarından biri (ablam) veremden öldü, ben de böyle zayıf kaldım.</p>

  <p class="normal1">&nbsp;</p>

  <p class="normal1"><span class="idebold">Annenizin en güzel yaptığı yemek hangisiydi?</span></p>

  <p class="normal1">Kendi uydurduğu meşhur mantısı vardı. Annemin başına gelen felakete bak; damadı tiyatrocu. Adam 23.30’da geliyor eve. Geldiği zaman da yanında da altı-yedi kişi getiriyor. Annem düşünüyor taşınıyor, bir yemek uyduruyor. Hem kolay hem de doyurucu bir yemek. Hazır yufkayı alıyor, dilimliyor, içine kıymayı koyuyor, “Kaç kişi gelecekler?” diye soruyor bana. “Otuz kişi falan” diyorum. Yüz yirmi tane küçük kolböreği yapıyor. Şimdi gül mantısı diyorlar buna. Gece onlar gelmeden önce üzerine sıcak et suyunu döküyoruz, büyük bir kâse yoğurt, bir salata. Zaten o mantıdan dört tane yiyince, başka bir şey yiyemiyorsunuz. Oğlum Dubai’den gelince hemen bu mantıyı yapıyorum. Gelinim Ayşe de, torunum da bu mantıyı çok seviyorlar. Yemek boyunca da annemi anıyoruz.</p>

  <p class="normal1">&nbsp;</p>

  <p class="normal1"><span class="idebold">Yemekte neden iş konuşulur, karşı taraf daha çabuk mu etkilenir?</span></p>

  <p class="normal1">Yemek yenirken, beyin daha iyi çalışıyor sanırsam. O zaman daha rahat ediyorsun, kızmıyorsun, anlaşmaya daha yatkın oluyorsun. Onun için iş yemekleri vardır.</p>

  <p class="normal1">&nbsp;</p>

  <p class="normal1"><span class="idebold">Peki, halkla ilişkilerde yemeğin önemi var mı?</span></p>

  <p class="normal1">Halkla ilişkilerde, hedef kitlelere göre olaylar yaratıyorsun. O hedef kitleyle, eğer yemekte daha iyi iletişim kurulacaksa o zaman yemek daveti düzenliyorsun. Akşam yemeğinde iş konuşmaya pek taraftar değilim. Çünkü işin içine içki girdiği için konu dağılabilir, en iyisi öğle yemeğidir. Bunların yanı sıra yemeğin lezzetli, mekânın iyi olması gerekir. Yoksa sonradan sadece yemeğin ve mekânın eleştirisi yapılır, asıl mesaj unutulur.</p>

  <p class="normal1">&nbsp;</p>

  <p class="normal1"><span class="idebold">Evinizde yemeği kim yapar?</span></p>

  <p class="normal1">Benim bir yardımcım var. Tam otuz sekiz senedir bende. Annemden almıştır bütün yemek bilgilerini. Her gün ne istediğimi yazarım. Kendime çok fazla dikkat ederim. Mesela, bugün sizinle et yediğim için akşam et yemeyeceğim. Akşama mutlaka bir sebze yiyeceğim. Herkes çok sever ama ben salatayı çok fazla sevmem. Evde her gün mutlaka pilav, makarna, börek ya da patates pişer. Unlu şeyleri seviyorum. Her türlü tatlıyı severim ve her gün yerim.</p>

  <p class="normal1">&nbsp;</p>

  <p class="normal1"><span class="idebold">Konuklar gelince mönüyü siz mi hazırlarsınız?</span></p>

  <p class="normal1">Tabii, yardımcımın neyi iyi yaptığını bildiğim için, mönüyü ona göre hazırlarım. Kastamonulu, becerikli bir kadın, çok alışkın, her şeyi de yapar.</p>

  <p class="normal1">&nbsp;</p>

  <p class="normal1"><span class="idebold">Bir günlük yemek maceranızı alabilir miyiz?</span></p>

  <p class="normal1">Sabah kalktığımda ilk önce bir sıkma greyfurt suyu içiyorum. Arkasından bir kaşık süzme yoğurt, üç bardak da çay içiyorum. Sonra kahve içmeye başlıyorum, en büyük hastalığım bu. Öğle yemeğinde etimi yerim, pilavımı, sebzemi yerim, tatlımı da yerim. Akşamüstü beşte bir bisküvi falan atıştırırım. Akşam yemeğinde mutlaka bir sebze, arkasından fırında patates ve tatlı yerim. İki öğün de mutlaka meyve yerim.</p>

  <p class="normal1">&nbsp;</p>

  <p class="normal1"><span class="idebold">Türkiye’de en favori yöreniz neresi?</span></p>

  <p class="normal1">Güneydoğu yemeklerini severim. Mardin böreğini hâlâ yapıyoruz. Hamuru açıyorsun, içine çiğ kıymayı koyup kapatıyorsun, sacda pişiriyorsun. Mardin böreğinin benzeri Eskişehir’de de var; ünlü çiğbörek. Onlar biraz daha kabartıyorlar, bir de onlar yağda kızartıyorlar, bizimki sacda pişiyor. Büyükbabamın babası bu böreği ve içliköfteyi her sabah yermiş. Hem de on iki tane. Sadece o gün midesinin durumuna göre içliköfteleri haşlanmış ya da kızarmış yermiş.</p>

  <p class="normal1">&nbsp;</p>

  <p class="normal1"><span class="idebold">Sağlıklı ve uzun yaşam için okuyucularımıza ne önerirsiniz?</span></p>

  <p class="normal1">Bol yoğurt yemelerini öneririm. Ben bütün gün yoğurt yiyorum, sabah kahvaltısında bile mutlaka yoğurt yiyorum, çok önem veriyorum. Nasıl zayıf kalıyorum? Çok fazla yemiyorum. Her şeyden azar azar yiyorum. Bence insanın yemeyi sınırlamayı öğrenmesi lazım.</p>

  <p class="normal1">&nbsp;</p>

  <p class="normal1"><span class="idebold">Genellikle yalnız mı yemek yiyorsunuz?</span></p>

  <p class="normal1">Akşamları dışarı çıkmam, yalnız yerim. Öğlenleri mutlaka yanımda birileri vardır. Eşimi, dostumu çok severim, onlarla yemeği de severim. Eskiden ailece toplanıp yemek yediğimiz günler vardı. Ama biliyorsunuz oğlum Dubai’de oturuyor, kızım da Tuzla’da. Onun için sık sık bir araya gelemiyoruz. Ömer geldiği zaman hep birlikte Borsa’ya, Bebek Balıkçısı’na gideriz.</p>

  <p class="normal1">&nbsp;</p>

  <p class="normal1"><span class="idebold">Favori lokantalarınızı sıralar mısınız?</span></p>

  <p class="normal1">Birincisi kesinlikle Borsa, sonra Bebek Balıkçısı, Komşu Kebap’ı da severim. Park Şamdan’ı çok beğenirim. Pandeli’yi severim ama çoktandır gitmiyorum. Kebapçı Hamdi’yi de severim. Şu sıralar Galata’daki Kiva Han’a gitmeye çalışıyorum.</p>

  <p class="sagnormal">(5 Eylül 2010)</p>

  <div class="calibre1" id="calibre_pb_33"></div>
</body>
</html>
