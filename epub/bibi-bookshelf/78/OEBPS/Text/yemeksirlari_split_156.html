<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_78"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Vedat</span><br class="calibre3" />
  &nbsp;<br class="calibre3" />
  <span class="bolum">Başaran</span></h1>

  <p class="normal1">&nbsp;</p>

  <p class="h2baslik">“Türk aşçılığı kısa sürede zirveye oturacak”</p>

  <p class="normal1">&nbsp;</p>

  <p class="normal1"><span class="idebold">Konuşmaya yemekle olan ilişkinizin tarihçesinden başlayalım...</span></p>

  <p class="normal1">Eski profesyonel futbolcuydum, Yugoslavya göçmeniyiz. Babam da Yugoslavya’da profesyonel futbolcuydu. Türkiye’ye gelmeden önce kabzımallıkla uğraşıyordu. Türkiye’ye geldiğinde biraz futbol antrenörlüğü, manav, bakkal, şarküteri işletmeciliği yaptı. Kendimi hiçbir zaman bu sektörün içinde göreceğimi düşünmüyordum. Çünkü futbolcu olarak yetiştirilmiştim. Yıllar içinde ben İstanbulspor’dan Balıkesirspor’a geçmek durumunda kaldım. Balıkesir’de hem futbol oynadım hem üniversiteyi bitirdim. Futbolculuğumun en verimli döneminde adalem koptu. Tedavi için İngiltere’ye gittim. Okulda işletmeciliği öğrenmiştim, “Burada da aşçılığı öğreneyim” dedim. Okula girdim ve aynı zamanda bir restoranda çalışmaya başladım. Okulu bitirip profesyonel aşçı oldum. Bu konuda ayrıca mastır yaptım, aşçı hocası oldum. Sonra askerlik görevi için Türkiye’ye döndüm. O sırada Çelik Gülersoy ve rahmetli Tuğrul Şavkay’la tanıştım ve yemek yolculuğum başladı.</p>

  <p class="normal1">&nbsp;</p>

  <p class="normal1"><span class="idebold">Çocukluğunuzun mutfağından aklınızda neler kaldı?</span></p>

  <p class="normal1">Çocukluğumda hiç unutamadığım yemek, mürdümeriğiyle yapılan güveçti. Annemin böreklerini, peynirli mısır bulamacını da hiç unutamam. Bunları genellikle pazar sabahları yerdik. Bu iki yemeği kendim de yaparım, ama annemin lezzetini hiç tutturamam. Ailenin en ufak çocuğuydum, böyle olunca anneme yardım etmek hep bana düşerdi. Eğer annem turşu basacaksa birlikte malzemeleri hazırlardık. Annemle babam dükkâna gidince bazı yemekleri de ben yapardım. En çok yapmak istediğim şeyse iyi bir patates kızartmasıydı, ona bayılırdım.</p>

  <p class="normal1">&nbsp;</p>

  <p class="normal1"><span class="idebold">Profesyonel bir aşçı olarak en lezzetli pişirdiğiniz yemek hangisi?</span></p>

  <p class="normal1">En lezzetli pişirdiğim yemek balık çorbası ile fırında palamuttur. Çorba için karides, kabuklu midye çeşitleri ve büyük bir balık gerekir. Önce midye ve karidesin kabuklarını ayıklarım. Bunları balığın derisi, kılçıkları, arpacıksoğanı, biraz zeytinyağı ve tereyağıyla iyice kavururum. Daha sonra biraz su koyup yirmi dakika kadar kaynatıp süzerim. Bu suyun içine zencefil, pırasa, varsa kereviz yaprağı katıp tekrar kaynatırım. Jöleleşmeye başladığında, balığın etlerini ilave edip yarım saat daha pişiririm. Ateşi söndürmeden önce tencereye biraz manda kaymağı, tuz ve biber atarım.</p>

  <p class="normal1">&nbsp;</p>

  <p class="normal1"><span class="idebold">Liderlerin aşçısı olduğunuzu biliyorum; en keyifli yemek yaptığınız lider hangisiydi?</span></p>

  <p class="normal1">Aslına bakarsanız bu liderlerin içinde beni en etkileyen rahmetli Prens Rainer’dı. Ona yemek hazırlamak için iki kere Monte Carlo’ya gittim. Bunlar beni çok heyecanlandıran organizasyonlardı. Çünkü bu organizasyonları aşçıların kralı Alain Ducasse ile birlikte yapmıştık. Davet öncesi bize, “Prens Raine çok fazla oturmaz, sağlığı da çok yerinde değil” dediler. Fakat herkesi yanıltıp tam dört saat oturdu ve yediği yemeklerden de paket yaptırıp saraya götürdü. Bu beni çok etkilemişti; çok zarif ve centilmen bir insandı.</p>

  <p class="normal1">&nbsp;</p>

  <p class="normal1"><span class="idebold">Başka kimlere yemek yaptınız?</span></p>

  <p class="normal1">Fransa Cumhurbaşkanı Chirac’a yaptım, Baba-oğul Buch’lara, Amerika’da Tansu Çiller ile öğle yemeği yiyen Clinton’a yaptım. O da çok nazik bir insandı, yemekten sonra mutfağa kadar gelerek teşekkür etti. NATO zirvesindeki otuz önemli devlet başkanına yemek yaptım. Bu yemek, Türkiye açısından unutulmayan bir olay oldu. NATO zirvesinde konu birdenbire yemeğe dönüştü. Bütün organizasyonundaki kurallar, ilkeler birden yıkıldı. Dünya liderleri her şeyi bir kenara bırakıp yemekle ilgili konularda konuşmaya başladılar. Bu organizasyonda Türk gastronomisinin zirveye oturduğunu söyleyebilirim. Chirac daha sonra Dışişleri Bakanlığı’na mektup göndererek bunun sarayda tekrarlanmasını istedi.</p>

  <p class="normal1">&nbsp;</p>

  <p class="normal1"><span class="idebold">Türk liderlerden damağına düşkün olanlar kimler?</span></p>

  <p class="normal1">Osmanlı mutfağı projelerimi ilk kez uyguladığım Çırağan Sarayı’ndaki Tuğra Restoran’da, o zaman başbakan olan Süleyman Demirel Yunanlı konuklarını ağırladı. Masada Cavit Çağlar, Hikmet Çetin, Yunanistan Başbakanı Mitsotakis ve iki bakanıyla beraber oturuyorlardı, toplam sekiz-on kişilerdi. Osmanlı mutfağından tercüme ettiğim reçeteleri ilk kez o davette denedim. Demirel beni yanına çağırıp, “Evladım, bizim Türk mutfağına ne oldu da Osmanlı mutfağından bir şeyler sunuyorsun, bir şey mi ima ediyorsun?” dedi. “Estağfurullah efendim” dedim ve devam ettim: “Masada aslında bir dönemin Osmanlısı oturuyor. Cavit Çağlar Rumelili, Hikmet Çetin Kürt kökenli, öbür tarafta Mitsotakis bir Balkan, masada aslında aynı toprağın insanları oturuyor.” Mitsotakis bunu tercüme ettirince, “Getirin rakıyı, ayranı, enginarı” dedi. Üç dört saat sadece yemek konuştuk. Dışarıda bekleyen gazetecilere de, “Türkiye ile Yunanistan arasındaki gergin politikaların yumuşatılmasıyla ilgili görüşmeler yapıldı” diye üstü kapalı bir şeyler söylendi. Aslında masada sadece yemek konuşuldu.</p>

  <p class="normal1">&nbsp;</p>

  <p class="normal1"><span class="idebold">Peki ya diğer liderler?</span></p>

  <p class="normal1">Rahmetli Özal çok sempatik, yakın bir insandı. Yemek ayırmazdı, ne verseniz yerdi. Hatta hiç unutmuyorum; ünlü bir işadamı Kayseri’den gazete kâğıdına sarılı sucuk içi köfte getirmiş, bunun pişirilmesini istiyordu. Karşı çıktım, “Efendim, biz bunu pişirip cumhurbaşkanımıza veremeyiz” dedim. Daha sonra konu Özal’a anlatıldı, o köftelerin pişirilmesini istedi ve afiyetle yedi. Mesut Yılmaz yemekle çok ilgili değildi. Tansu Çiller yemeği severdi. Yemeğe en meraklı liderin Recep Tayyip Erdoğan olduğunu söyleyebilirim. Eşi de, kendisi de bir organizasyon olduğu zaman, yarım saat önceden sunulacak yemekler hakkında bilgi alırlar. Diyebilirim ki başbakan şu anda benim yıllardır araştırdığım birçok bilgiyi hafızasına almış durumda. Bunları da yemek sırasında misafir devlet başkanına anlatır.</p>

  <p class="normal1">&nbsp;</p>

  <p class="normal1"><span class="idebold">En sevdiğiniz yöre mutfağı hangisi?</span></p>

  <p class="normal1">Mersin mutfağını çok seviyorum, çünkü hem Doğu hem Batı hem de Akdeniz mutfağı var. Antakya’yı da çok severim, ama Antakya’da deniz ürünleri yoktur. Mersin’de hem o yörenin yemekleri hem de deniz ürünleri vardır. Mersin’in bir de Yörük kültürüyle yoğrulan yemekleri vardır.</p>

  <p class="normal1">&nbsp;</p>

  <p class="normal1"><span class="idebold">Evde de yemeği siz mi yaparsınız?</span></p>

  <p class="normal1">Büyük davetler olduğu zaman ben yaparım. Yeni evlendiğimde iki sene yaptım. Bu süre içinde eşime birtakım sistemleri öğrettim. Sonra bayrağı eşim aldı. Kırk yılda bir pazarda iyi bir şey gördüm mü alırım ve yaparım.</p>

  <p class="normal1">&nbsp;</p>

  <p class="normal1"><span class="idebold">Eşinizin mutfakla arası nasıl, en çok hangi yemeğini seversiniz?</span></p>

  <p class="normal1">Çok iyi; çocuklarım sadece annelerinin pişirdiği yemekle büyüyorlar. Eşimin hocası sayılırım, çünkü temel eğitimi ben verdim. Yirmi kişilik yemek desem, yirmi kişilik yemeği çıkartacak bir altyapısı vardır. En sevdiğim yemeği, yayla çorbası ve sirkeli patlıcandır. Yayla çorbasını karamelize soğanla yapar, müthiş bir aroması vardır. Eşimin anne tarafı Sivas, baba tarafı Kavalalıdır. Sirkeli patlıcan Sivas yöresi yemeğidir; çok severim, eşim de çok iyi yapar. Topiği de iyi yapar. Ermeni bir arkadaşından öğrendi, ama itiraf ediyorum ki en iyi topiği eşim yapıyor.</p>

  <p class="normal1">&nbsp;</p>

  <p class="normal1"><span class="idebold">Çocuklarınızın da sizin mesleğinizi seçmesini tercih eder misiniz?</span></p>

  <p class="normal1">Bu meslek bence bir insanın genetik yapısında olması gereken bir şey. Bu mesleğin tamamen metotlarla, tekniklerle yapılacak bir şey olduğuna inanmıyorum. Çocuklarımın içlerinde yemeğe karşı bir sevgi, bir heyecan ve kıpırtı varsa aşçı olmalarını isterim. Eğer arzu yoksa olmalarını istemem, çünkü aşçılık tam gün mesai ister. İnsan tam gün ancak keyif aldığı bir şeyi yapabilir. Biz dört kardeşiz; diğer üç kardeşimin mutfağa ilgisi olmadı, babam da bana “Aşçı ol” demedi. Babamın yanında malzemenin içinde büyüme imkânını buldum, malzemeyi tanıdım. Bir aşçının malzemeye bakışı çok önemli. Aşçının hazırlayacağı yemekten önce maydanozu, rokayı, kırmızıbiberi seçebilmesi önemli. Aşçılık mesleği sadece pişirmekten ibaret değil. Biz önce karşımızdaki insanı analiz edip, “Bu insanı nasıl mutlu edebiliriz?” diye düşünürüz. Dolayısıyla aşçılık genetik bir meseledir, kolay değildir.</p>

  <p class="normal1">&nbsp;</p>

  <p class="normal1"><span class="idebold">Kadın şef sayısı niçin az?</span></p>

  <p class="normal1">Kadının yaratıcı gücünün erkekten daha fazla olduğuna inanıyorum. Zaten sıkıntı burada başlıyor. Aşçılığı profesyonel bir meslek haline getirdiğinizde o yaratıcı güç, onu zehirlemeye başlıyor. Restoranda neticede yemek yapacaksınız, bu yemeklerden mönü oluşturacaksınız, bu mönüleri satıp para kazanacaksınız. Kadınlar maalesef böylesine tekdüze bir hayata yatkın değiller. Çok farklı çalışmak istiyorlar, çok daha zengin yemekler üretmek istiyorlar; bir yerlere gelmek için sabırsızlanıyorlar. Bir Fransız aşçının, komilikten bir üst işe atlayabilmesi için iki sene et suyu kaynatması lazım. Bu ne demektir; aynı tencerenin içinde, aynı ateşin üzerinde, aynı saatlerde iki sene boyunca bunu yapması gerekir. Yemeğin lezzeti devamlı pratik yapmakla elde edilir. Kadın da böylesine bir sabır yoktur. Diğer yandan aşçılık fiziksel güce ve yoğun bir tempoya da dayanır. Sabah işe başlıyorsunuz, öğlenin hazırlıklarını yapıyorsunuz. Öğlen, akşamın hazırlıklarına başlıyorsunuz. Sabah işe başladığınız zaman planladığınız gibi gitmeyebilir işler. Müşterinin talepleri değişebilir; bir panik ortamı doğabilir. Bu durumda erkekler daha soğukkanlı olabiliyorlar.</p>

  <p class="normal1">&nbsp;</p>

  <p class="normal1"><span class="idebold">Aşçılar yemek yemeyi pek sevmezler; siz seviyor musunuz?</span></p>

  <p class="normal1">Mutfağın içindeki insanın düzenli bir yemek yeme şansı olmaz. Atıştırmak, devamlı bir şeyi test etme durumundadır. Ayrıca iyi bir aşçı hazır mönüden de yemez, kendine basit malzemelerden bir şeyler yapar. Aslında bu yemekler mönüdeki yemeklerden çok daha lezzetli olur. Yani aşçı tatmakla, kokuyla, görmekle doyduğu için oturup uzun uzun yemek yemez.</p>

  <p class="normal1">&nbsp;</p>

  <p class="normal1"><span class="idebold">Ailece yemek yemeye fırsat bulabiliyor musunuz?</span></p>

  <p class="normal1">Bulamıyorum açıkçası. Şöyle söyleyeyim, son otuz senemin akşamları yok diyebilirim. Çocuklarımın da yarı ömrünü görmediğimi söyleyebilirim. Bu benim hayatımda en çok üzüldüğüm noktalardan biridir. Ailemle beraber akşam yemeği yemek, gerçekleştirmek istediğim arzularımın başında gelir.</p>

  <p class="normal1">&nbsp;</p>

  <p class="normal1"><span class="idebold">En sevdiğiniz öğün hangisi?</span></p>

  <p class="normal1">Kahvaltıyı çok seviyorum, kahvaltı benim için en keyifli öğünlerden biri. Kahvaltıda normal peynir, zeytin, tahin-pekmez mutlaka vardır. Boşnaklar için çarliston biberi tapılacak bir malzemedir. Önce biberler közlenir. Kabukları soyulduktan sonra üstüne peynir rendelenir. Biraz zeytinyağı, biraz tereyağıyla birlikte ocağın üstüne konup kısık ateşte biraz daha pişirilir. Kapak kapalı olduğu için peynir erir, biberin suyuna karışır. Bu benim en çok sevdiğim kahvaltılık yiyecektir. Her cumartesi pazar masada mutlaka olur. Bir de eşimin uydurduğu peynirli yumurta vardır, o da İspanyolların omletine benzer. Bir de Boşnak pastırmasını eksik etmem.</p>

  <p class="normal1">&nbsp;</p>

  <p class="normal1"><span class="idebold">Sokak yemekleriyle aranız nasıl?</span></p>

  <p class="normal1">Çok severim. Eskiden köfteyi çok seviyordum, ama şimdi köfteyle barışık değilim. Köftelerimiz eskisi gibi değil, lastik gibi oluyor. Çünkü köfteyi aşırı yoğuruyorlar, bu aşırı yoğurmadan sonra mayalanmaya bırakıyorlar. Bu yüzden bütün köfteler Tekirdağ köftesine benzedi. Ben lastik gibi olanı değil de ağızda dağılan köfteyi çok özledim. Köfte dediğin içinde maydanoz, soğan olacak. Stat önlerinde satılan sucuk ekmeği çok severim. Kokorecin yalın halini yerim. Ekmek arası dönere bayılırım.</p>

  <p class="normal1">&nbsp;</p>

  <p class="normal1"><span class="idebold">Dünden bugüne Türk aşçılığı hangi noktaya geldi?</span></p>

  <p class="normal1">Son on beş yılda çok ileri noktaya geldiğimizi söyleyebilirim. Türk aşçılığının en büyük talihsizliği, devletin bu sektöre hiçbir katkısının olmaması. Türk aşçılığının ilerlemesinde yabancı işletmelerin çok katkısı var. Yabancı otel işletmecilerinin yatırımıyla beraber bir gastronomi sektörü oluştu. Bu gastronomi sektörünün oluşmasında basın müthiş bir çaba gösterdi. Basının çabasıyla Türkiye’de gastronomi bilinci gelişti. 90’lı yıllarda dört-beş, bilemediniz on tane yemek kitabı vardı; şimdi kitapçılarda yemek kitabı reyonları oluşmaya başladı. Bu süreçte genç aşçılarımız gastronomik değerin farkına vardılar. Uluslararası mutfak kültürünü, tekniklerini benimseyip öğrendiler. Bu teknikleri Türk mutfağına da sokmaya başladılar. Bunun ileriki dönemde Türk aşçılarını, dünyadaki yıldız aşçılar ayarına çıkaracağına inanıyorum. Buradaki tek eksik, aşçılarımızın yeterince kitap okumaması. Okuyacakları kitaplar sadece yemek kitapları değil de sosyal kültürü de yansıtan kitaplar olmalı. Bir aşçı renklerin uyumundan, tabaktaki dizayndan anlamalı; mönüyü planlayabilmeli, konsept mönü yapabilmeli ve kendi duygu ve düşüncelerini yeni mönülere yansıtabilmeli.</p>

  <p class="normal1">&nbsp;</p>

  <p class="normal1"><span class="idebold">Aşçılar tüm bunları gerçekleştirmekte neden zorlanıyorlar?</span></p>

  <p class="normal1">Bunların önünde birtakım engeller var. Çünkü bizde restoran sahibi olan aşçı sayısı çok az. Çoğu patronlarının istedikleri yemekleri hazırlıyor. Yeteneklerini yansıtma fırsatını bulamıyorlar. Ama Türk aşçılığı kısa süre içinde zirveye oturacak. Çünkü insanımız Türkiye’nin dört bir yanındaki yemeklerle ilgilenmeye başladı. Çünkü medya, bununla ilgili müthiş açılımlar yaptı. İstanbul’da oturan insanlar, artık kebabın dışında, Anadolu’daki yemekleri de konuşur hale geldiler. Hiç yemeseler bile adlarını öğrenmeye başladılar. Yemek yiyen insanlar, gittikleri restoranlarda bu yemeklerle ilgili yorum yapmaya başladılar. Bu yorumlar mutfağa inmeye başladı, işletmecilerin kulağına geldi. Kebapçılar eski kebapçılar değil artık. Şimdi kebabın yanına yöresel yemekleri de katmaya başladılar. Müşterinin talebi geliştikçe, aşağıdaki aşçının da bilgi dağarcığı gelişecek ve pratik yapma imkânları yükselecek. Ben şuna inanıyorum: Bu topraklar, dünyadaki lezzet kültürünün en üste ulaştığı yerlerdir. Tek sıkıntı, bunu iyi planlayıp, pazarlayabilmek ve sunabilmektir.</p>

  <p class="normal1">&nbsp;</p>

  <p class="normal1"><span class="idebold">Evde, tariflere bakılarak saray yemekleri pişirilir mi?</span></p>

  <p class="normal1">Eğer o yemeğin arka planı biliyorsa pişirilir. Arka plan nedir? Örneğin, kavun dolması diye yazar Osmanlı kitaplarında. Bazıları kalkar bu dolmayı tatlı kavundan yaparlar. Oysa bu dolmanın kelek kavundan yapılacağını bilmek gerek. Osmanlı yemek kitaplarında reçeteler çok detaylı değildir. Sadece malzemeyi ve metodu söyler. Sebzelerin, etlerin nasıl pişirileceğini belirtmez. Eğer bunu yapan profesyonel bir aşçı değilse pişirmekte zorlanır.</p>

  <p class="normal1">&nbsp;</p>

  <p class="normal1"><span class="idebold">Okuyucularımıza lezzetli yemek yapma sırlarını verir misiniz?</span></p>

  <p class="normal1">Birincisi, mevsiminde iyi malzeme kullanmalarını öneririm. Ayrıca yemeği yaparken her aşamada verilen tarife bire bir uymaları ve sık sık tadına bakmaları gerekir. En önemli mesele de, bütün malzemeleri yemeği pişirmeye başlamadan önce hazırlamalarıdır. Genelde hanımlar, tencereyi ateşe koyuyor, soğanı üstten doğruyor, gidiyor maydanozu, kabağı, patatesi hazırlıyor. Bu süre içinde sıcaklıklar, tempo kaçıyor. Bu aşamadan sonra geriye dönmek mümkün değil. Dolayısıyla kullanılacak malzeme önceden hazırlanmalı. Pişecek olan malzemenin sıralamasını da iyi bilmek gerekiyor. Bazı malzemeler çok kısa sürede pişecek, bazı malzemeler çok uzun sürede pişecek. Bazı malzemeler gereğinden fazla pişerse acıma yapabilir. Bazı aromalı otları, yemeğe direkt katmaktansa, bir tülbendin içine sararak katmak daha doğrudur.</p>

  <p class="normal1">&nbsp;</p>

  <p class="normal1"><span class="idebold">Yemek kitaplarındaki reçetelerin kaçta kaçı doğru?</span></p>

  <p class="normal1">Reçetelerde sadece doğru malzemeleri yazıp sıralamaları da doğru yapınca iş bitmiyor. Bu yemeklerin kimisi fırında, kimi gazocağında, kimi elektrikli ocakta pişecektir. Reçete bu detayları vermez. Burada yemeği pişirecek olan kişinin deneyimleri ön plana çıkar. Zaten bu reçetelerin yanlış uygulanmasıyla sürekli yeni yemekler oluşur. Reçeteleri doğru uygulamak zor bir mesele. Çünkü tarifler, evdeki malzeme ve ekipmanla uyuşmaz çoğu zaman.</p>

  <p class="sagnormal">(9 Ocak 2011)</p>

  <div class="calibre1" id="calibre_pb_157"></div>
</body>
</html>
