<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_12"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Ayşe</span><br class="calibre3" />
  &nbsp;<br class="calibre3" />
  <span class="bolum">Sözeri Cemal</span></h1>

  <p class="normal1">&nbsp;</p>

  <p class="h2baslik">“Kahvaltı ederken akşam yemeğini düşünürüm”</p>

  <p class="normal1">&nbsp;</p>

  <p class="normal1"><span class="idebold">Yemekle aranız hep iyi miydi?</span></p>

  <p class="normal1">Mutlulukla evet diyebilirim. İnanmayacaksın ama her sabah uyandığımda, gece yatmadan kurduğum kahvaltımı ederken o gün öğle ve akşam yemeklerimi nerede yiyeceğimi düşünürüm. Öğle yemeğine şuraya gideceğim, muhtemelen şunu ısmarlayacağım diye hayal etmeye başlarım. Hürriyet Medya Towers mutfağının ve Reklam Grubu’nun Levent ofisinin yeri ayrı, ama benim için ev veya gazete, nerede yiyeceğim fark etmez. Gün içinde de akşam yemeğinin mönüsü kafamda uçuşmaya başlar. Dostların davetlerinde mönü tabii ki sürprizdir, ama yakınlık durumuna göre ev sahibine “Ah, şunu pişirsen ne iyi olur” dediğim çok sık olmuştur.</p>

  <p class="normal1">&nbsp;</p>

  <p class="normal1"><span class="idebold">Çocukluğunuzda iştahlı mı yoksa mızmız mıydınız?</span></p>

  <p class="normal1">Mızmız ötesiydim. Kahvaltı tam bir kâbustu. Reçelli bir dilim ekmek için annemin ne savaşlar verdiğini anlatamam. Hepsini bitirebildiğimde de banyoda aynen iade eder, yarı hasta bir halde okula giderdim. O kadar zayıftım ki yandan bakıldığında dizlerim yarım daire dışarı çıkık gibiydi. Sadece yağlı ızgara eti, yumurtalı yemekleri, makarnayı ve bazı börekleri severdim.</p>

  <p class="normal1">&nbsp;</p>

  <p class="normal1"><span class="idebold">Annenizin mutfağından neler hatırlıyorsunuz?</span></p>

  <p class="normal1">Annem Boşnak olduğu için en fazla börek çeşitlerini, pura denilen ve mısır ununda saatlerce pişirilerek yapılan bir yemeği hatırlıyorum. Yerel yemekler dışında ise palamut pilaki ve kuzu kapama hatırımda.</p>

  <p class="normal1">&nbsp;</p>

  <p class="normal1"><span class="idebold">Anneniz lezzetli yemek pişirir miydi?</span></p>

  <p class="normal1">Annem gerçekten çok lezzetli yemek pişirirdi. Onun yaptığı yemeklerin bazılarını tabii ki hatırlıyorum, ama “Keşke tariflerini yazsaymışım” diyorum. Bütün sevdiklerime de yemek tariflerini not almalarını söylüyorum, çünkü mutlaka bir detay unutuluyor. Annem yemeklere yağı, tuzu, salçayı olması gerektiği kadar koyardı. Salata tabağının dibinde servis yapıldıktan sonra neredeyse yarım bardak sos kalırdı. Şimdi nerde o bolluk?</p>

  <p class="normal1">&nbsp;</p>

  <p class="normal1"><span class="idebold">O dönemlerde en sevdiğiniz yemekler hangileriydi?</span></p>

  <p class="normal1">Ben ancak 17-18 yaşından sonra dünyanın bu nimetinden faydalanmaya başladım. Dediğim gibi, çocukluğumda yemek yiyemediğim için annem doktora götürürdü beni. İştahım açılsın diye içtiğim şey nasıl boğazımı yakardı. Şimdi ise doktora daha az yiyelim diye gidiyoruz. Bakar mısın Allah’ın işine? Önceleri yumurta ve börekleri iştahla yemeye başladım. Sonra sosisli makarna... Derken arkası geldi. Kuzu kapama, yağlı tarafıyla börek, pirzola ızgara vazgeçemediklerim oldu.</p>

  <p class="normal1">&nbsp;</p>

  <p class="normal1"><span class="idebold">Babanız da mutfağa girer miydi?</span></p>

  <p class="normal1">Haşa! Olur mu öyle şey? Sadece acıkınca mutfağa girer ve “Biraz acele edin” der, çıkardı.</p>

  <p class="normal1">&nbsp;</p>

  <p class="normal1"><span class="idebold">Siz ilk kez ne zaman mutfağa girdiniz?</span></p>

  <p class="normal1">Lisenin son yıllarında, annem evde yokken yemek yapmaya bayılırdım, çünkü yemek yapabilmem için mutlaka yalnız olmam gerekirdi. Tatlılarla aram pek yoktu. Kolay yemekleri yapar, annemi taklit ederdim.</p>

  <p class="normal1">&nbsp;</p>

  <p class="normal1"><span class="idebold">Lezzetli yemek pişirdiğinizi düşünüyor musunuz?</span></p>

  <p class="normal1">Kusura bakma ama tabii ki düşünüyorum. Biliyorsun, artık lezzetli yemek yapmak eskiye oranla daha zor, çünkü yemekler artık düşük kalorili olmalı. Tereyağını dayadığında hangi pilav lezzetli olmaz, Allah aşkına? Ayurveda’ya göre sadece köpüğü alınmış tereyağı zararlıdır. Zararlı olan kısmı köpüğündedir. Geri kalanının yenmesinde sakınca yoktur.</p>

  <p class="normal1">&nbsp;</p>

  <p class="normal1"><span class="idebold">En iyi pişirdiğiniz yemeğin tarifini verir misiniz?</span></p>

  <p class="normal1">Yemek ve doğru beslenme konusunda çok okuyorum. Elimden geldiğince her türlü yeniliğe açık olmaya çalışıyorum. Dolayısıyla yeni şeyler denemekten çekinmiyorum. Dostlarımın benim adımla andıkları salatanın sos tarifini paylaşayım. Biraz bolognese ve vinegret sosa benzer benim yaptığım sos ve yeşil salata, kuşkonmaz ve enginarla çok iyi gidiyor. Kızım Defne bu sos sayesinde enginarı sevdi. Malzemeler şunlar: Zeytinyağı, limon suyu, biraz üzüm sirkesi, iyi bir cins hardal, ezilmiş sarmısak, tuz, karabiber. Bu malzeme iyice karıştırılıyor. Miktarı ve sırası iyi bir karışım elde etmek için önemli, ama yemek yapan herkes bunu bilir diye düşünüyorum ve detaya girmiyorum.</p>

  <p class="normal1">&nbsp;</p>

  <p class="normal1"><span class="idebold">Hasan Cemal’in mutfakla arası nasıl?</span></p>

  <p class="normal1">Nasıl alakasız anlatamam. Bence Hasan itiraf etmiyor ama en başında “Erkeğin mutfakta ne işi var canım” diye düşündü. Şimdi de çok geç oldu tabii. İyi yemek yapan çok yakın arkadaşları var ama Hasan hiç oralı değil.</p>

  <p class="normal1">&nbsp;</p>

  <p class="normal1"><span class="idebold">İş mi yoksa mutfak mı daha keyifli? Neden?</span></p>

  <p class="normal1">Mutfak tabii ki! Ama söylediğimde bir hile var. Biliyorsunuz, bizim işimizde satış ve pazarlama dışındaki kısımlara “mutfak” denir. O yüzden ben de çok rahatlıkla “Mutfak daha keyifli” diyebilirim.</p>

  <p class="normal1">&nbsp;</p>

  <p class="normal1"><span class="idebold">Kızınız ve eşiniz yaptığınız yemekleri beğenir mi?</span></p>

  <p class="normal1">Hasan her yaptığımı beğenmiyor ama genelde olumlu diyebilirim. Kızım ona göre yemek yapılırsa severek yiyor ama bizim yemeklerimiz ona göre biraz yaşlı!</p>

  <p class="normal1">&nbsp;</p>

  <p class="normal1"><span class="idebold">Bu kadar iştahlısınız; kilonuzu nasıl koruyorsunuz?</span></p>

  <p class="normal1">Bir, bu sorunun sorulması için kiloma göre giyiniyorum. İki, kilomu korumak için hep kontrollü yiyorum, spor yapıyorum, az içki içiyorum, az meyve yiyorum ve hiç tatlı yemiyorum.</p>

  <p class="normal1">&nbsp;</p>

  <p class="normal1"><span class="idebold">Ne tür diyet programları uyguluyorsunuz?</span></p>

  <p class="normal1">Benim neredeyse gitmediğim diyetisyen, yapmadığım diyet programı kalmadı. Hepsinden çok şey öğrendim. Ender Saraç’tan sabah kalktığımda bir bardak su içtikten sonra zencefilli bal karışımını; Osman Müftüoğlu’ndan hayatımda yoğurdun mutlaka olması gerektiğini öğrendim. Sonuçta geldiğim nokta en klasik ve sağlıklı olanı. Şimdi kendi karma bir programım var ve gayet iyi gidiyor.</p>

  <p class="normal1">&nbsp;</p>

  <p class="normal1"><span class="idebold">Sık sık iş yemeğine çıkıyorsunuz; bu yemeklerden keyif alıyor musunuz?</span></p>

  <p class="normal1">Doğrusunu söylemek gerekirse, kariyerimin ilk yıllarında hiç keyif almazdım. O kadar çok iş yemeğine gitmem gerekirdi ki!.. Şimdi ise keyif almayacağım insanlarla yemeğe çıkmıyorum. Ne de olsa sıkıntıdan aşırı yeme tehlikesi var.</p>

  <p class="normal1">&nbsp;</p>

  <p class="normal1"><span class="idebold">Yemeklerde neden iş konuşulur?</span></p>

  <p class="normal1">İş denilen şey doğası gereği biraz soğuk, bazen acımasız ve insafsız olabiliyor, ayrıca iş demek para demek. Para konuşmayı da kimse sevmez. Yemek işte bu durumda imdadımıza yetişiyor ve en temel yaşamsal ihtiyacımızı karşılarken iş konuşmalarını da daha insani kılıyor, ilişkileri sıcaklaştırıyor.</p>

  <p class="normal1">&nbsp;</p>

  <p class="normal1"><span class="idebold">Yemekte iş bağlantısı daha mı kolay kuruluyor?</span></p>

  <p class="normal1">Evet, işte bu nedenle yemeği işe alet ediyoruz. İş dışında da sohbet edince işe ısınmış oluyoruz.</p>

  <p class="normal1">&nbsp;</p>

  <p class="normal1"><span class="idebold">Reklam dünyasının yemekle arası nasıldır?</span></p>

  <p class="normal1">Bence reklam dünyası İstanbul’un en iyi restoranlarını istila etmiş durumda. Gençlerin gittikleri yerler tabii ki farklı ama bizim yaş grubu –yoksa tecrübeli profesyoneller mi desek, yaşımızda bir şey yok ki– daha klasik yerlere gidiyor.</p>

  <p class="normal1">&nbsp;</p>

  <p class="normal1"><span class="idebold">Yemek pişirmesinden etkilendiğiniz iş insanları ve yöneticiler var mı?</span></p>

  <p class="normal1">Olmaz mı, elbette var. Sevgili arkadaşlarım Deniz Alphan, Mustafa Oğuz, Ali Bayramoğlu, Müge Akgün ve Ferhat Boratav ilk aklıma gelenler.</p>

  <p class="normal1">&nbsp;</p>

  <p class="normal1"><span class="idebold">Eve davet ettiğiniz konuklarınıza yemeği siz mi yaparsınız?</span></p>

  <p class="normal1">Hepsini yapmam mümkün değil tabii ama mutlaka bir veya birkaçını ben yaparım ve bunu konuklarımla paylaşırım. O anki tepkilerini almak en keyiflisi. Bazıları kibarlık yapsa da fark etmez.</p>

  <p class="normal1">&nbsp;</p>

  <p class="normal1"><span class="idebold">Asla “hayır” diyemeyeceğiniz yemekler hangileri?</span></p>

  <p class="normal1">Hamur işleri ve kebaplar.</p>

  <p class="normal1">&nbsp;</p>

  <p class="normal1"><span class="idebold">Yedikten sonra “Keşke yemeseydim” dediğiniz yemekler oldu mu?</span></p>

  <p class="normal1">Tabii çok olmuştur ama uzun zamandır sevmediğim yemekleri galiba yemiyorum. Benim “keşkem” daha ziyade “Ah keşke bu kadar çok yemeseydim” şeklinde oluyor.</p>

  <p class="normal1">&nbsp;</p>

  <p class="normal1"><span class="idebold">Yemeğin peşine düşüp yolculuk ettiğiniz oldu mu?</span></p>

  <p class="normal1">Hayır, böyle bir şey yapmadım, ama gideceğim yerde ne yenildiğinin ve oradaki restoranların ön araştırmasını mutlaka yaparım.</p>

  <p class="normal1">&nbsp;</p>

  <p class="normal1"><span class="idebold">Hangi yörelerin yemekleri ağzınızı sulandırır?</span></p>

  <p class="normal1">Senin sayende bölgesel ve yerel yemekleri tanıyoruz; özenerek ve biraz da kıskançlıkla izliyoruz. Ben yine de güneydoğu mutfağını birinci sıraya koyuyorum. Tabii Ege yemekleri de doyumsuzdur. Geçenlerde Hürriyet Treni’yle Kayseri’ye gitmiştik. Kaşıkla’da belediye başkanının misafiri olduk. Neydi o yemekler? Tadı hâlâ damağımda...</p>

  <p class="normal1">&nbsp;</p>

  <p class="normal1"><span class="idebold">Nefret ettiğiniz yemek var mı?</span></p>

  <p class="normal1">İyi yapılmış hiçbir yemekten nefret etmem. Ancak ağır yemekleri pek yiyemiyorum. Bir de evimde hiç pişirmediğim iki sebze vardır: Nohut ve yerelması.</p>

  <p class="normal1">&nbsp;</p>

  <p class="normal1"><span class="idebold">Tatlıyla aranız nasıl?</span></p>

  <p class="normal1">Sadece çikolatalı tatlıları severim. Bence bu benim en büyük şansım. Hamur tatlılarıyla aram hiç iyi olmadı. Ama bugünlerde çikolatalı tatlı da yemiyorum.</p>

  <p class="normal1">Kızım da hafta sonları çikolatalı kekler yapmaya başladı bu ara. O kekler pişerken evi saran kokular dayanılır gibi değil. Kendimi tutamayıp birkaç dilim yedim.</p>

  <p class="normal1">&nbsp;</p>

  <p class="normal1"><span class="idebold">Gece buzdolabından bir şeyler tırtıklar mısınız?</span></p>

  <p class="normal1">İşte gece gelen bu heyecanlara diyetisyenlerimiz gayet iyi bir çözüm buldular: Ara öğün. Tabii yersen; badem, ceviz veya yarım meyve, yanına da kefir veya yoğurt. Bunları yediğinde zaten başka bir şey yiyemiyorsun!</p>

  <p class="normal1">&nbsp;</p>

  <p class="normal1"><span class="idebold">Kimlerle yemek yemek size keyif verir?</span></p>

  <p class="normal1">Yemek yemesini becerenlerle. Eşim, kızım, dostlarımla... Hele Ece gibi bir dostumuzun dükkânındaysak ve Defne’nin ablası Elif de geldiyse, o yemeği hiçbir şeye değişmem.</p>

  <p class="normal1">&nbsp;</p>

  <p class="normal1"><span class="idebold">Favori mekânlarınızı sıralar mısınız?</span></p>

  <p class="normal1">Ece, Yakup, Kıyı, Karaköy Lokantası, Ulus 29 ve Borsa Lokantası.</p>

  <p class="sagnormal">(29 Mayıs 2011)</p>

  <div class="calibre1" id="calibre_pb_25"></div>
</body>
</html>
