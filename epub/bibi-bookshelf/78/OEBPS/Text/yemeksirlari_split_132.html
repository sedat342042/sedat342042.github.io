<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_66"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Özge</span><br class="calibre3" />
  &nbsp;<br class="calibre3" />
  <span class="bolum">Uzun</span></h1>

  <p class="normal1">&nbsp;</p>

  <p class="h2baslik">“Her sabah 03.30’da dükkânı açarım”</p>

  <p class="normal1">&nbsp;</p>

  <p class="normal1"><span class="idebold">Yemek geçmişinizden neler hatırlıyorsunuz?</span></p>

  <p class="normal1">Çok şey hatırlıyorum, çünkü yemek kokan bir evde, babaannemin ve büyükbabamın evinde büyüdüm. Biz aslen Safranboluluyuz, o yüzden ailem lokumcu. Geleneklere çok bağlı bir ailem vardır. Her ne kadar doğma büyüme Ankaralı olsam da, sürekli Safranbolu yemekleri, erişte ve yerlere serilen tarhana kokusuyla birlikte büyüdüm. Özel günlerde, bayramlarda, mevlitlerde babaannem kendi eliyle suböreği açar ve baklava yapardı. Evde poğaça ve kek hiç eksik olmazdı; mutlaka tencerede bir şeyler kaynardı. Yani benim yemek geçmişim çok iyidir.</p>

  <p class="normal1">&nbsp;</p>

  <p class="normal1"><span class="idebold">Evinizin mutfağını hatırlıyor musunuz?</span></p>

  <p class="normal1">Babaannemin mutfağı çok büyük değildi, renkli mermerli bir mutfaktı, ceviz ağacından dolapları vardı. Baharatlıkları vardı ve o dolabı açtığım zaman, birbirine karışmış baharat kokuları bir anda burnuma gelirdi. Zaten babaannemin evinin kokusu da çok farklıydı. Mesela, çocukluğumdan aklıma gelen ilk şey damlasakızıdır. Babaannemin mutfağında damlasakızı hiç eksik olmazdı, çünkü muhallebi yapmayı çok severdi. Sumuhallebisi yapardı, ama bize çok öğretmedi. “Bırakın hazır alsın kocalarınız, yapınca bir işe yaramıyor” derdi. Gider gelir, o sakızlardan çiğnerdim; en çok onu hatırlıyorum ve beyazpeyniri. Çocukluğumda yediğim beyazpeynirin tadını hâlâ arıyorum. Babaannem özel olarak alır, yıkar, suda bekletir, dilimlerdi. Hatta küçükken gider gelir dolaptan peynir çalardım. Bana, “Büyüyünce seni peynir tüccarına vereceğim” derdi.</p>

  <p class="normal1">&nbsp;</p>

  <p class="normal1"><span class="idebold">Anneniz güzel yemek yapar mıydı?</span></p>

  <p class="normal1">Annem de çok güzel yemek yapar. Annemle, babam ben çok küçük yaştayken boşanmışlardı. Hafta sonları ve özel günlerde annemi görürdüm. Annemin evi demek, bizim için makarna, köfte, patates, muhteşem kahvaltılar, sucuklu yumurtalar, yani hep işin daha eğlenceli kısmı demekti. Annem hâlâ bana yemek yapmayı öğretir, özellikle çocuk olduktan sonra. Annemin komik bir anısı var: İlkokula daha yeni başlamış ve evde anneanneme yardımcı oluyor. Annem tek kız çocuğu, anneannemin daha önceki çocukları ölmüş, o yüzden annemin adını Ömür koymuşlar. Anneannem bamya almış, annem de annesine yardımcı olabilmek için bamyayı ayıklamak istemiş. Fasulye ayıklanır suya atılır ya, annem bamyaları ayıklamış ayıklamış suya atmış, tabii bamyalar şişmiş ve annem güzel bir dayak yemiş. Annem durur durur onu anlatır, “Sen sakın bamya ayıklama” der.</p>

  <p class="normal1">&nbsp;</p>

  <p class="normal1"><span class="idebold">Çocukluğunuzda mızmız mıydınız, iştahlı mı?</span></p>

  <p class="normal1">Mızmız bir çocuktum. Annem şimdiki halime bakıp, “Böyle olacağını bilsem seninle hiç uğraşmazdım” diyor. Yemek yemezmişim, yediğimi sürekli kusarmışım, hatta o kadar zayıfmışım ki büyükbabam rüzgâr estiğinde, “Tutun, kız uçacak biraz sonra” dermiş.</p>

  <p class="normal1">&nbsp;</p>

  <p class="normal1"><span class="idebold">Mutfağa ilk ne zaman girdiniz ve neyi pişirdiniz?</span></p>

  <p class="normal1">Babaannemin evinde her şey yardımlaşarak yapılırdı. Akşam birlikte sofra hazırlanır, kaldırılır, yıkanır, kurulanırdı. Benim ilk mutfağa girmem, bulaşık kurulamakla başladı; herhalde ilkokula falan gidiyordum. İlk bir şey pişirmem annemin evinde oldu. Annem bazen canımız tatlı istediği zamanlarda tahin alırdı, tahinle şekeri pişirir, içine ekmek doğrardı; öyle uydurma bir tatlı yapardı. Bir gün annem evde yokken canım o tatlıdan istedi, yapmaya çalıştım ama yapamadım; bütün tencere yandı, o koku günlerce mutfaktan çıkmadı. İlk deneyimim oydu.</p>

  <p class="normal1">&nbsp;</p>

  <p class="normal1"><span class="idebold">Sabah kaçta işe başlıyorsunuz?</span></p>

  <p class="normal1">Sabah 03.30’da, herkes uyurken ben dükkânı açıyorum. Dört yıldır böyle devam ediyor. Yani hafta arası akşam dışarıya çıkamıyoruz. Beni en çok üzen durum da bu. Aslında çok istiyorum olsun diye ama artık üşeniyorum. Evden çık, İstanbul trafiğine gir, bir saat keyifli bir yemek ye sonra tekrar iki saatini yolda geçir. Onu göze alamadığım için de hafif asosyal bir hayatımız oldu. Ya evimize çok yakın yerlere gidiyoruz ya da evde bir şeyler yapıyoruz. O yüzden çok fazla dışarı çıkma imkânım olmuyor. Bünyem uykusuzluğa alıştı sanırım, en erken 23.00’te uyuyorum, çok uyuduğumda sarhoş gibi oluyorum. Hafta sonları favori mekânlarımız var, oralara gidiyoruz.</p>

  <p class="normal1">&nbsp;</p>

  <p class="normal1"><span class="idebold">Ankara-İstanbul arasında gidip gelmek, enerji isteyen bir şey; yoruyor mu?</span></p>

  <p class="normal1">Çok yoruyor, dört-beş ayda bir hastanelik oluyorum, iğneleri yiyorum toparlanıyorum. Canım hiç kıymetli değildir, eğer ben of diyorsam gerçekten çok hastayımdır. Enerjim bayağı bir yüksektir, hasta olmaktan da nefret ederim, çünkü yetemeyeceğimi düşünürüm.</p>

  <p class="normal1">&nbsp;</p>

  <p class="normal1"><span class="idebold">Eşinizin mutfakla arası nasıl, size yardım ediyor mu?</span></p>

  <p class="normal1">Yemekleri o yapıyor, bu konuda çok iyidir, beni de öyle tavladı zaten. Önceleri yaratıcı salatalar yapıyordu, sonra farklı icatlara dönüştü. Son icadımız sebzeli noodle. Haftada bir gün sebzeli noodle partisi yapıyoruz. Eşim çok güzel yemek yapar, çok da meraklıdır zaten. Ben turizm ve otelcilik mezunuyum; mutfak dersinden kalmış bir öğrenci olarak böyle bir eş bulmam iyi oldu. Aslında benim yaptığım çok iyi şeyler vardır. O zaman Volkan bir adım geride durur, yaptığım yemeğin keyfini çıkarır.</p>

  <p class="normal1">&nbsp;</p>

  <p class="normal1"><span class="idebold">En iyi yaptığınız yemeğin tarifini verebilir misiniz?</span></p>

  <p class="normal1">Yemek olarak en iyi kuru fasulye ve pilav yaparım. Kuru fasulyede mutlaka iki çeşit yağ kullanıyorum, hem biraz tereyağı hem de biraz ayçiçeği yağı. Soğanları çok hafif pembeleştiriyorum, arkasından yine iki çeşit salça kullanıyorum; domates salçası, biber salçası. Salça ile soğanı karıştırıyorum, çarliston biber, havuç ne varsa tencerenin içine atıyorum. Onları şöyle bir harmanladıktan sonra sucuğu koyuyorum, sucukla güzelce karıştırıp içine ılık su koyuyorum. Fasulyeye mutlaka nane, kekik, biber atıyorum. Bu arada bir gün önceden haşlayıp suda bıraktığım fasulyeyi ilave ediyorum. Gazlı olmasın diye kimyon ekliyorum. Ocakta pişinceye kadar fokur fokur kaynatıyorum, fasulyenin suyu yoğun olmalı, çorba gibi olmamalı. Annem bana derdi ki: “Tane tane pilav yapan kadın bütün yemekleri güzel yapar.” Söylemesi ayıptır ama çok da güzel pilav yaparım.</p>

  <p class="normal1">&nbsp;</p>

  <p class="normal1"><span class="idebold">Alışverişi siz mi yaparsınız yoksa başkaları mı sizin yerinize yapar?</span></p>

  <p class="normal1">Volkan’la tanışmadan önce alışverişten nefret ediyordum, bana çok angarya geliyordu. Hatta Volkan’ın en sevdiği şeylerden biriydi ve “Ben sana alışverişi sevdireceğim” dedi. Şimdi beni oraya bıraksınlar, saatlerce gezebilirim, sebzelerimi seçerim, alırım, koklarım, fiyatlara bakarım; reyonlarda bayağı bir zaman harcarım.</p>

  <p class="normal1">&nbsp;</p>

  <p class="normal1"><span class="idebold">Akşam misafir geldiğinde yemeği kim yapıyor; siz mi, eşiniz mi?</span></p>

  <p class="normal1">O çalıştığı için ben yapıyorum ama geldiği zaman salatayı yapar, sofrayı hazırlamamda yardımcı olur, daha sonra mutfağı birlikte toplarız.</p>

  <p class="normal1">&nbsp;</p>

  <p class="normal1"><span class="idebold">Aşk ve yemek arasında ne gibi bir ilişki var?</span></p>

  <p class="normal1">Bence çok büyük bir ilişki var. Yemek yemek, insanı çok mutlu eden bir eylem. O yemeği bir de sohbetle birleştiriyorsanız tadından yenmez olur. Eğer ben bir şey yaptıysam ve sabah kalktığımda o tencere boşsa, bu benim için Volkan’ın bana olan aşkının simgesi. Bir de bizim aşkımız güzel yemek yemek, keyifli vakit geçirmek şeklinde başladı. Bizim kalbimize giden yol midemizden geçiyor.</p>

  <p class="normal1">&nbsp;</p>

  <p class="normal1"><span class="idebold">İyi yemek pişirenlerden etkilenir misiniz?</span></p>

  <p class="normal1">Evet etkilenirim, çünkü yemek yapmak biraz da matematik işi, zevk işi. İyi yemek yapan, iyi sunan insanlar, zevkli insanlardır. Zevkli insanların da hayata dair hep anlatacak şeyler vardır, sizinle paylaşabileceği şeyleri vardır, çünkü ortaya çıkan o yemek bir tecrübenin eseridir. O yüzden iyi yemek pişirenlerden etkilenirim.</p>

  <p class="normal1">&nbsp;</p>

  <p class="normal1"><span class="idebold">Çocuğunuz en çok hangi yemeğinizi seviyor?</span></p>

  <p class="normal1">O, benim değil, aslında Veysi Babamın yemeklerini seviyor. Veysi Babam gidip özel olarak ilik, kemik ve et alıyor; onları haşlıyor, suyuna çorba yapıyor. Dağhan etobur bir çocuk, en çok Arap tavayı seviyor. Veysi Babam Urfalı ve harika yemekler yapıyor; kebaplar, Arap tavalar, çiğköfteler, etler falan harika şeyler yapıyor. Ben daha hamileyken Veysi Babam, “Benim oğlum doğacak, benden sabah akşam et isteyecek” derdi. Dağhan bunları yedikçe, her gün başka bir şey pişiyor evde ve Veysi Babam havalara uçuyor.</p>

  <p class="normal1">&nbsp;</p>

  <p class="normal1"><span class="idebold">Ailece bir arada yemek yemeye ne zaman fırsat buluyorsunuz?</span></p>

  <p class="normal1">Dağhan İstanbul’a geldiğinde, burada ailecek yiyoruz. Evde Dağhan yokken, biz ya mutfakta yemek yiyoruz ya da tabaklara koyup televizyonun karşısında yiyoruz. Yani biraz bekâr hayatı yaşıyoruz hafta arası.</p>

  <p class="normal1">&nbsp;</p>

  <p class="normal1"><span class="idebold">Karnınız tok olsa da asla “hayır” demeyeceğiniz yemek hangisi?</span></p>

  <p class="normal1">Cevizli, tozşekerli, keşli erişte. Çocukluğumun yemeği. Safranbolu ve civarında en sevilen yemektir. Şekerin tatlısı ile kurutulmuş yoğurdun ekşisi karışınca ortaya muhteşem bir lezzet çıkar. Deneyin, bana hak vereceksiniz.</p>

  <p class="normal1">&nbsp;</p>

  <p class="normal1"><span class="idebold">Hangi yemeğin kokusu ya da hangi kokular ağzınızı sulandırır?</span></p>

  <p class="normal1">Dana etinden yapılmış kızartmaların kokusu, İskender kebabın kokusu ağzımı sulandırır. Bununla beraber mantının üstüne dökülen eritilmiş tereyağının kokusu da ağzımı sulandırır. Bir de, tatlı olarak çömlekte pişen sufle kokusu vardır ya işte o beni bitirir; eriyen çikolatanın kokusu insanı çıldırtabilir.</p>

  <p class="normal1">&nbsp;</p>

  <p class="normal1"><span class="idebold">Erkekler mutfağa girmekten neden korkarlar?</span></p>

  <p class="normal1">Bence içten içe girmek, yapmak istiyorlar ama iş kendilerinin başına kalacak diye korkuyorlar. Ama akıllı erkekler, kadının kalbine giden yolun mideden geçtiğinin farkındalar ve onlar hemen mutfağa dalıyorlar. Bir de Türkiye’de yemek yapmanın kadın işi olduğu düşünülüyor.</p>

  <p class="normal1">&nbsp;</p>

  <p class="normal1"><span class="idebold">Gece buzdolabından bir şeyler tırtıklıyor musunuz?</span></p>

  <p class="normal1">Çok uzun zaman önce bıraktım, çünkü hamilelikte çok kilo almıştım. Hamilelik sırasında tam bir buzdolabı faresiydim. Şu anda, akşam saat yediden sonra buzdolabının kapağını açmıyorum.</p>

  <p class="normal1">&nbsp;</p>

  <p class="normal1"><span class="idebold">Tabağınızı ekmekle sıyırır mısınız?</span></p>

  <p class="normal1">Evet, bayılırım; yemeğin en güzel yeridir. Taze ekmek geldiğinde, onu kesmekten hiç hoşlanmam; alacaksın, elinle koparacaksın, tabağa bandıra bandıra yiyeceksin, sonunda da tabağı bir güzel sıyıracaksın. Ayrıca salatanın suyuna şamandıra atmayı da çok severim.</p>

  <p class="normal1">&nbsp;</p>

  <p class="normal1"><span class="idebold">Formunuzu korumak için neler yapıyorsunuz?</span></p>

  <p class="normal1">Hareketten vazgeçmemeye çalışıyorum. On iki yıl yüzdüm, hâlâ da yüzüyorum, bununla beraber metabolizmamı çok iyi tanıdığım için ara ara diyetler yapıyorum. Diyetisyene gitmiyorum, kendim yapıyorum. Bu konuda fazla sıkıntıya gelemiyorum. Kendime günlük diyetler hazırlıyorum, mesela bir günü meyve günü ilan ediyorum, o gün sadece meyve yiyorum; bir gün sebze günüm oluyor, o gün bol bol sebze yiyorum. Böylece hem aç kalmıyorum hem de kilo veriyorum. Zaten hiçbir zaman çok incecik biri olmadım.</p>

  <p class="normal1">&nbsp;</p>

  <p class="normal1"><span class="idebold">Tatlı ve sakatatla aranız nasıl?</span></p>

  <p class="normal1">Bana sakatat demeyin, hiç yiyemem; en özendiğim şey arnavutciğeri yemek ama mümkün değil. Annem de hiç yemez, bize de hiç yedirmemiş. Bol sarmısaklı işkembe çorbası içebiliyorum. Tatlının hepsine varım. Safranbolu’nun ev baklavası muhteşemdir, babaannemin çilekli tartına bayılırım, bir de profiterol hastasıyımdır.</p>

  <p class="normal1">&nbsp;</p>

  <p class="normal1"><span class="idebold">Gelelim kocanızla içtiğiniz öğle rakılarına; nasıl oluyor?</span></p>

  <p class="normal1">Biz öğle rakılarını çok seviyoruz. Küçüklüğümden beri o konuda biraz rahat yetiştim, gençken ne annem, ne babam bu konuda bana parmak salladı. Belki sıkmadıkları ve bana karşı açık olduklarından dolayı da aşırılıklarım olmadı. Annem bana derdi ki: “Güneş tepedeyken içki içilmez, güneş battıktan sonra içki içilmeye başlanır.” Hatta ilk rakımı da oturup babamla birlikte içmişimdir. Bana hep, “İçeceksen bunu adam gibi iç” diye nasihatte bulunmuştur. Ne zaman ki Volkan’la beraber öğle rakılarının keyfini keşfettik, ondan sonra tiryakisi olduk. En favori mekânımız Karaköy’deki Akın Balık. Hafta sonları İstanbul’da olduğumuz zamanlarda, 14.30-15.00 gibi oraya gideriz, kuruluruz. Orada Serkan Babamız var, o bize yardımcı olur. Rakıyı çay bardağında içeriz. Akşam 19.00’a kadar bir yandan muhabbet ederken bir yandan da yavaş yavaş meze, tereyağlı karides, meyve ve en sonunda da fırında tahinli helva yeriz, sonra da evimize döneriz.</p>

  <p class="normal1">&nbsp;</p>

  <p class="normal1"><span class="idebold">Hangi yörenin yemekleri ağzınızı sulandırır?</span></p>

  <p class="normal1">Ege’nin. Ben çok etobur değilim aslında, koyun eti yiyemem, kurban eti yiyemem, koyun peyniri yiyemem, kokan şeyleri yiyemem yani; benim için önce koku önemlidir. Hayatta da böyle, kokusundan hoşlanmadığım insanlarla arkadaş olamam mesela; öyle garip takıntıları olan bir insanım. Güzel salatalar, nar ekşili soslar, güzel zeytinyağlılar benim ağzımı sulandırır.</p>

  <p class="normal1">&nbsp;</p>

  <p class="normal1"><span class="idebold">Dünya mutfaklarıyla aranız nasıl?</span></p>

  <p class="normal1">Çin, Japon mutfağını severim, ama suşi sevmem. İtalyan mutfağına bayılırım. En büyük hayalim de, bir İtalya seyahati yapıp her gün makarna, pizza, dondurma, yemek ve şarap içmek. Oraya gitmeden burada on kilo vereceğim. Oradan dönerken o on kilomu geri alacağım, böyle bir planım var.</p>

  <p class="normal1">&nbsp;</p>

  <p class="normal1"><span class="idebold">Birçok genç kızımız Özge Uzun olmak istiyor; onlara ne öneriyorsunuz?</span></p>

  <p class="normal1">Benim gibi olmasınlar, saatlerini doğru seçsinler. Benim ekran maceram çok zahmetli, zor, tırnaklarımı çok kanattığım oldu. Umarım onlar benden çok daha şanslı olurlar ve ilerlerler. Elbette ki ben de çok şanslıyım, çok doğru insanlarla karşılaştım. Her zaman çalışkan bir insanım ama bazen kendimi çok yıpratıyorum, kendimi biraz bırakmalıyım diye düşünüyorum. Önce işin mutfağını öğrensinler, kameranın arkasını toparlasınlar; öğrencilerime de bunu söylüyorum. Önce teknik, sonra artistlik. Teori ile pratik arasında büyük farklar var; o yüzden gelsinler, koklasınlar, baksınlar. Dışarıdan göründüğü kadar renkli, keyifli, bol paralı bir iş değil bizimkisi. Kadınlar için ekstra yorucu; sakin bir ev hayatı, annelik hayatı düşünüyorlarsa, bu işi akıllarının ucuna bile getirmesinler.</p>

  <p class="sagnormal">(17 Haziran 2012)</p>

  <div class="calibre1" id="calibre_pb_133"></div>
</body>
</html>
