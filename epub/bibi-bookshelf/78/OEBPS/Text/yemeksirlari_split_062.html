<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_31"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Ece</span><br class="calibre3" />
  &nbsp;<br class="calibre3" />
  <span class="bolum">Aksoy</span></h1>

  <p class="normal1">&nbsp;</p>

  <p class="h2baslik">“Bu işi yapmak beni çok heyecanlandırıyor”</p>

  <p class="normal1">&nbsp;</p>

  <p class="normal1"><span class="idebold">Çocukluğunuzun mutfağından aklınızda neler kaldı?</span></p>

  <p class="normal1">Bugün benim uyguladığım bir sürü şey kaldı aklımda. Mesela, annem buralarda hiç rastlanmayan, benim sonradan görmediğim işkembe yahnisi, işkembe sote, paça jöle yapardı. Paçayı dondururdu, içine havuç, bezelye koyar ve rulo yapardı. Bir süre dolapta tutup, sonra dilim dilim yedirirdi bize. Otlar bizde hiçbir zaman eksik olmadı. Biz Yugoslav göçmeniyiz, benim doğup büyüdüğüm mahallede Giritliler ve göçmenler yaşardı. Ot ve balık, yeşil sofralar var gözümün önünde. Evimizin mutfağı dardı ve içinde büyük bir ocak vardı, şimdi şömine dedikleri şey bizde ocaktı. Önünde bir veranda vardı ve o verandada maltız hiç eksik olmazdı, bir sürü şey maltızda pişerdi. Suları soğuk tutsun diye testiler vardı.</p>

  <p class="normal1">&nbsp;</p>

  <p class="normal1"><span class="idebold">Anneniz iyi aşçı mıydı?</span></p>

  <p class="normal1">Annem çok yaratıcıydı, müthiş yemekler yapardı. Tabii ben çocuktum, farkında değildim ama şimdi düşünüyorum da annem gerçekten çok yaratıcıydı. Malzemeleri çok güzel birleştirirdi; biliyorsunuz, yaratıcılık yokluktan kaynaklanan bir şeydir. O kadının beş tane malzemesi varsa, beş çocuğu o yemeklerden bıktırmamak için her gün o beş malzemeyle seksen çeşit yemek yapardı ve bizi hep şaşırtırdı.</p>

  <p class="normal1">&nbsp;</p>

  <p class="normal1"><span class="idebold">Annenizin en çok hangi yemeğini severdiniz?</span></p>

  <p class="normal1">En çok patlıcan ve biber kızartmasını severdim. Dışarıda, bahçede odun yakardı, üstüne koyduğu tavada zeytinyağında kızartırdı sebzeleri. Bir de köftesini çok severdim. Patlıcan, biber, halka halka patates, bizim bildiğimiz kuru köfteyi de kızartır, onların üzerine bol domates sos dökerdi; bu yemeğin üzerine yemek tanımıyorum.</p>

  <p class="normal1">&nbsp;</p>

  <p class="normal1"><span class="idebold">İlk ne zaman mutfağa girdiniz ve ilk pişirdiğiniz yemek neydi?</span></p>

  <p class="normal1">Ben mutfağa hep annemin yemeklerini tırtıklamak için girerdim. Yemek yapmak aklımın ucundan geçmezdi, çünkü bizde annem ve anneannem mutfaktan hiç çıkmazdı. Bizim soframız çok kalabalık olurdu, mahalleden komşular bile gelirlerdi; onun için evimizde yemekler bol bol yaparlırdı. Bu yüzden bana yemek yapmak fırsatı kalmadı. Evlendiğimde, sanki annem gibi yemek pişiren biriymişim gibi sekiz-dokuz arkadaşımı yemeğe davet ettim. Orada yemek işinin ne kadar zor olduğunu gördüm, fakat başardım; barbunya pilaki, enginar dolması yaptım ama enginarın çiçeğini ayıklamayı unutttum. O çiçek böceklimiymiş, gururla takdim ettim ve yerin dibine girdim.</p>

  <p class="normal1">&nbsp;</p>

  <p class="normal1"><span class="idebold">Profesyonel mutfak hayatınız ne zaman ve nasıl başladı?</span></p>

  <p class="normal1">1984’te rahmetli Egemen Bostancı’yla başladı. Ondan da önce Şan Tiyatrosu’nun fuayesinde bir girişimim vardı. Oraya sanatçılar ve gazeteciler geliyordu, en sık gelen de Erol Simavi’ydi. Egemen benim güzel yemek yaptığımı biliyordu, “Gel burayı bar yap, para kazan” dedi. Hemen kabul ettim. Tabii ben sadece barla tatmin olacak biri değilim, orada ufak ufak başladım. Birikmiş 30 bin liram vardı, hepsi bu iş girişiminde gitti; baktım dayanacak gücüm yok, bıraktım. Sonra Egemen, Günay’la birlikte Etiler’de Stüdyo 54’ü açınca, üst katta açılan barı işletmeye başladım. Orada da öyle büyük mutfaklarla başlamadım işe, yaptığım sarhoş yemekleriydi. Çorba, makarna ve dolma gibi alkolü bastıran yemekler... Zeytinyağlı yemekler hiç yapmıyordum o zamanlar.</p>

  <p class="normal1">&nbsp;</p>

  <p class="normal1"><span class="idebold">Ot yemekleriniz çok meşhur; ot tutkunuz nasıl başladı?</span></p>

  <p class="normal1">Mahalleden, çocukluğumda başladı. 1963’te evlenip İstanbul’a geldim. Kocamla yemeğe giderdik, o zamanlar masaya ot diye bir tek radika konurdu. İstanbul’da ot diye bir şey yoktu, hatta zeytinyağı bile yoktu, salatalara ayçiçeği yağı koyuyorlardı. Lokantaya çantamda bir şişe zeytinyağıyla giderdim. Sonra İzmir’den ot getirtmeye başladım. Gittiğim pazarlarda da şu otu da getir, bu otu da getir diyerek, bir nevi ot pazarları kurdurdum.</p>

  <p class="normal1">&nbsp;</p>

  <p class="normal1"><span class="idebold">Bir kadın olarak içkili lokanta işletmenin zorlukları nedir?</span></p>

  <p class="normal1">Müşteri gelirse hiçbir zorluğu yok. Bu işte polisten çok çektim. Ruhsatımız gece yarısı ikiye kadardı, polisler karşımızda nöbet tutarlardı. Saat ikiyi iki gece gelir, tutanak tutup mühürlerlerdi. Onun dışında hiçbir sıkıntısı yok. Ben bu işi yaparken heyecanlanıyorum. İşin içine girdikten sonra bir şeyler öğrenmek için yurtdışı pazarlarına gitmeye başladım. Bulduğum yeni şeyleri buraya taşıdım. Burada olmayan ne varsa alıyorum, böylece müşterime sürpriz yapmış oluyorum.</p>

  <p class="normal1">&nbsp;</p>

  <p class="normal1"><span class="idebold">Sebze ve otları nerelerden temin ediyorsunuz?</span></p>

  <p class="normal1">Her gün İstanbul’un bir semtinde bayağı güzel bir pazar kuruluyor. Mesela, Kasımpaşa’daki İnebolu pazarından pırasayı alıyorum. Çünkü Küre Dağları’nın eteklerinden geliyor o pırasa. Kar olmadığı sürece haftada bir iki kez Bolu’ya, Çanakkale’ye ve Kırklareli’ne gidiyorum. Yakın yerlerdeki bütün pazarlara gidiyorum, aldıklarımı arabanın arkasına yükleyip dönüyorum.</p>

  <p class="normal1">&nbsp;</p>

  <p class="normal1"><span class="idebold">Hâlâ lokantanın mutfağına girip bir şeyler yapıyor musunuz?</span></p>

  <p class="normal1">Yapmaz olur muyum hiç... Küçük bir depo tuttum, oraya bir yatak attım, bir televizyon koydum, evimi bıraktım, üç senedir orada yaşıyorum. Lokanta 11.00’de açılıyor, ben sabah 06.00’da kalkıyorum, dükkân açılana kadar dört-beş çeşit yemeği pişirmiş oluyorum. Öyle kazanlarla yemek yapmıyorum, bildiğiniz tencere yemeği yapıyorum. Sonra geliyorum burada işe devam ediyorum, ömrümüz yemek.</p>

  <p class="normal1">&nbsp;</p>

  <p class="normal1"><span class="idebold">Zeytinyağlılarınızın çok lezzetli olmasının sırrı nedir?</span></p>

  <p class="normal1">Zeytinyağlı sebze yemeklerinin çoğuna salça koyuyorlar, asla salça girmez zeytinyağlı yemeğe. Ayrıca çoğuna su koyuyorlar, asla su konmaz, çünkü her sebzenin içinde yüzde 60 oranında su zaten vardır. Mesela, kabak yemeği yaparken güzelce doğruyorum kabağı; soğanını, domatesini, sarmısağını, tuzunu, çok az da zeytinyağı koyuyorum. Sonra sebzelerin üstüne bir tabak yerleştiriyorum. Tencerenin kapağını kapatıyorum ve mum alevi gibi ateşte pişiriyorum ve son derece lezzetli oluyor. Pişer pişmez kapağını açıp, biraz daha iyi bir zeytinyağı gezdiriyorum üzerine. Güzel yemek yapıyorum, ama yapamadıklarımın peşine düşüyorum. İnternete bakıyorum, okuyorum, geziyorum, görüyorum, pazardaki kadınlara soruyorum. Sürekli araştırıyorum, tutturuncaya kadar deniyorum.</p>

  <p class="normal1">&nbsp;</p>

  <p class="normal1"><span class="idebold">Rakının yanına en çok hangi mezeler yakışır?</span></p>

  <p class="normal1">Rakının yanına bence sebzeden yapılmış, hakkıyla pişirilmiş zeytinyağlılar çok yakışır. Balık türü mezelerden lakerda, tarama, hamsi yakışır. Siyah zeytin, ızgarada yaptığımız acı biber, yoğurtlu mezeler ve sarmısak da yakışır, ama sarmısağı, limonu kullanmayı bilmiyorlar maalesef. Sarmısağı dövdüğünüz, limonu sıktığınız an kullanmalısınız. Basit şeyler gibi gözüküyor, ama bunlar çok önemli.</p>

  <p class="normal1">&nbsp;</p>

  <p class="normal1"><span class="idebold">Hangi yemek kokuları ağzınızı sulandırır?</span></p>

  <p class="normal1">Sokaktan geçerken evlerden gelen kokular. Mesela, biber dolması kokusu, taze fasulye kokusu, patlıcan kızartması kokusu, pırasa kokusu, hepsi ağzımı sulandırır.</p>

  <p class="normal1">&nbsp;</p>

  <p class="normal1"><span class="idebold">Hangi malzemeler yan yana gelirse ortaya muhteşem tatlar çıkar?</span></p>

  <p class="normal1">Çok kaliteli bir yağ, etli yemek yapılacaksa kesinlikle kuzu eti... Bizde malzeme o kadar güzel ki, baharata ihtiyacımız yok. Mesela kıvırcık kuzu etini al, tuz serp, at fırına, misler gibi olur. Malzeme çok önemli ve biz soslara muhtaç değiliz. O soslar kötü eti, kötü sebzeyi, kötü balığı lezzetlendirmek için katılan şeyler benim için. Benim için iki sos var; biri domates sosu, diğeri de sarmısaklı yoğurt.</p>

  <p class="normal1">&nbsp;</p>

  <p class="normal1"><span class="idebold">Hangi yörenin veya yörelerin mutfağı ağzınızı sulandırır?</span></p>

  <p class="normal1">Gaziantep’e ve Antakya’ya gittiğimde mutlu oluyorum. Oralarda hoşuma giden lokantalar değil sadece. Alışveriş ettiğim mekânlar, davet edildiğim evlerin mutfaklarında pişen yemekler de beni çok mutlu ediyor. Ege Bölgesi zaten favorim. Cunda Adası, bence Türkiye’nin en güzel mutfağına sahip. Ege muhteşem bir bölge. Balığı başka, kuzusu başka. Avrupa’yı, Amerika’yı da dolaşıyorum, etnik mutfakları da geziyorum; bizim mutfağımızın üzerine mutfak bulamıyorum. Çok zengin bir mutfak, çünkü malzemesi çok ve lezzetli.</p>

  <p class="normal1">&nbsp;</p>

  <p class="normal1"><span class="idebold">Müşterilere çabuk yıkılmamak için nasıl yiyip içmelerini önerirsiniz?</span></p>

  <p class="normal1">Bir kere aç karnına içmesinler. Dört duble içeceklerse, ikinci dubleden sonra en azından bir şeyler atıştırsınlar ve atıştırdıkları şeylerin içinde biraz yağ, siyah ekmek, peynir olsun ve rakıyla bol su içsinler.</p>

  <p class="normal1">&nbsp;</p>

  <p class="normal1"><span class="idebold">Yeni yemek ve mezeleri yaratırken nerelerden faydalanıyorsunuz?</span></p>

  <p class="normal1">Annemin etkisi çok fazla. Daha çok sevdiğim malzemeleri birleştirmeye çalışıyorum. Örneğin, zeytinyağlı lahana sarmayı siyah mercimekle yaptım, çok da güzel oldu. Diğer seferinde, siyah mercimek bulamadım maşla yaptım. Maşı ıslattım, haşladım, –neyi haşlarsam haşlayayım içine maydanoz, havuç, soğan atıyorum–, ezdim; içine beyaz şarap, kuru nane koydum, çok az sirke ilave edip hazırladığım içi lahanaya sardım, gayet güzel meze oldu. Bir de yaptığım şeylerin sağlıklı olmasına dikkat ediyorum.</p>

  <p class="normal1">&nbsp;</p>

  <p class="normal1"><span class="idebold">Bu küçük içkili lokantaların içinde en sevdiğiniz yer neresi?</span></p>

  <p class="normal1">Rahmetli Refik’in yeriydi. Zaten Asmalımescit’te işi ilk başlatan odur; ölümünden iki-üç sene öncesine kadar da çok lezzetli mutfağı vardı. O da 60-70 sene mutfaktan çıkmamıştı, çok güzel yemek yapardı. Allah rahmet eylesin.</p>

  <p class="normal1">&nbsp;</p>

  <p class="normal1"><span class="idebold">Sokak yemekleriyle aranız nasıl?</span></p>

  <p class="normal1">Bayılırım. Her şeye imrenirim, mesela arabada nohutlu pilav gördüğüm zaman aklım orada kalır. Ciğer satarlar; çok imrenirim ama hiç yemedim. Sokak poğaçası, Kürt böreği, sokakta ne varsa hepsine bayılırım ama kilo alma korkusundan yemiyorum. Köfte hiç yemedim ama kokoreç yiyorum. Sokaktaki kıymadan hep korkarım. Sucuk da yemem, sokaktaki sucuk ekmeklerde gerçek sucuk kullanılmadığına inanıyorum.</p>

  <p class="normal1">&nbsp;</p>

  <p class="normal1"><span class="idebold">Ece’den başka favori yemek mekânlarınız var mı?</span></p>

  <p class="normal1">İnsanlara haksızlık etmeyeyim, çok gezmiyorum. Müdavimi olduğum yer yok. Dışarıya yemeğe gittiğim zaman, ete çok meraklı olmadığım için, iki ayda bir kebap yemeye Hamdi’ye giderim. Canım balık çekerse Kahraman’a, Baraka’ya giderim. Cunda’da Günay’a giderim, Deniz’e giderim.</p>

  <p class="sagnormal">(12 Şubat 2012)</p>

  <div class="calibre1" id="calibre_pb_63"></div>
</body>
</html>
