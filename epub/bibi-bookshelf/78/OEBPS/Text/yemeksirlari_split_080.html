<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_40"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Hülya</span><br class="calibre3" />
  &nbsp;<br class="calibre3" />
  <span class="bolum">Koçyiğit</span></h1>

  <p class="normal1">&nbsp;</p>

  <p class="h2baslik">“Osmanlı mutfağını doya doya yaşamak isterdim”</p>

  <p class="normal1">&nbsp;</p>

  <p class="normal1"><span class="idebold">Çocukluğunuzdan aklınızda kalan yemek anıları neler?</span></p>

  <p class="normal1">Annemi Ermeni bir hanım büyütmüş ve o hanımdan çok güzel zeytinyağlı yemekler ve özellikle dolma yapmayı öğrenmiş vaktiyle. Annem iyi yemek yapan ve öyle anılan bir hanımdı. Mutfakta mutlaka saçlarını bağlardı, çok titiz çalışırdı ve organizeydi. Bir anda mutfağa girer, üç dört çeşit yemek yapar fakat mutfak hiç dağılmazdı; bu annemin çok büyük bir özelliğiydi. Bunlar kalıyor biliyor musunuz, o çocuklukta ne görüyorsanız kalıyor.</p>

  <p class="normal1">&nbsp;</p>

  <p class="normal1"><span class="idebold">Annenizin mutfağını hatırlıyor musunuz?</span></p>

  <p class="normal1">Çok detaylı bir mutfak değildi, en azından elektronik değildi, her şey tamamen elde yapılırdı. Hatta buzdolabı, evimizin ilk önemli beyaz eşyasıydı. Mutfakta teldolap yanında da müzik dolabı vardı. Müzik annem için de çok önemliydi, sanata çok önem verirdi. Mutfak çok ilkel, sıradan, orta halli bir mutfaktı.</p>

  <p class="normal1">&nbsp;</p>

  <p class="normal1"><span class="idebold">O dönemde annenizin en çok hangi yemeğini severdiniz?</span></p>

  <p class="normal1">Annemin yaptığı bütün zeytinyağlı yemekleri çok severdim ve şimdi de onları taklit ediyorum. Onun yaptığı baklalı enginar yemeğini çok severdim; bu yemeği genellikle benim için yapardı. Annem iyi bir aşçıydı, ikram etmesini ve misafiri çok severdi. İlerleyen zamanlarda evimizde aşçılarımız oldu ve onları annem yönetti. Annemin eli hamur işlerine yatkın değildi. Bizden daha az yemek yerdi, ama kilolu bir bayandı.</p>

  <p class="normal1">&nbsp;</p>

  <p class="normal1"><span class="idebold">Bulgar göçmeni olan babanızın mutfakla ilişkisi var mıydı?</span></p>

  <p class="normal1">Babam, benim hatırladığım kadarıyla mutfağa girer, salata yapardı. Çeşit çeşit salatalar yapardı, sebzeyi çok severdi. Akşamcıydı, annemin hazırladığı mezelerle birlikte keyifle rakısını içerdi. Her şeyin en iyisi nerede satılır, pastırma, tereyağı nereden alınır bütün bunları çok iyi bilir, seçerek alışveriş ederdi. Babam zahire komisyoncusuydu, yani ticaretin içindeydi. Karaköy-Eminönü onun muhitiydi, Anadolu’dan gelen değişik yiyeceklerden hep haberi olurdu. Eve hep eli kolu dolu gelirdi.</p>

  <p class="normal1">&nbsp;</p>

  <p class="normal1"><span class="idebold">Siz ilk kez ne zaman mutfağa girdiniz ve yaptığınız yemeği hatırlıyor musunuz?</span></p>

  <p class="normal1">Evlendikten ve çocuk dünyaya getirdikten sonra ilk defa yemek yaptım. Bir gün evde Gülşah’ın dadısından başka kimse yoktu. Selim taze balık getirmişti. Ben balığı bir güzel yıkadım, sonra una buladım, tuzladım ve kızarttım. Balık taş gibi bir şey oldu. Masaya getirdim, hakikaten yenecek gibi değildi. Selim’e baktım yiyor, bir de bana iltifat ediyordu: “Meğer benim karım ne kadar güzel balık kızartırmış” diyor. Biliyorum ki benim gönlümü almak için söylüyordu, çünkü ben de yiyemiyordum. Sonra sağ olsun, devamını dadı kızarttı ama bu bana çok güzel bir şevk verdi ve mutfağı sevmeye başladım. Eğer Selim bana, “Allah kahretsin, ne kadar beceriksizsin, bir balık pişirmeyi bile beceremedin” deseydi, bir daha asla o mutfağa girmezdim.</p>

  <p class="normal1">&nbsp;</p>

  <p class="normal1"><span class="idebold">Siz üç kız kardeş ve anne, yani kadın ağırlıklı bir evde yaşıyordunuz, mutfak işlerini nasıl paylaşıyordunuz?</span></p>

  <p class="normal1">Ortanca kız kardeşimin küçük yaştan mutfağa merakı vardı. Annem ona izin veriyordu, hâlâ da çok güzel yemek yapar. Mutfak, annem ve ortanca kardeşime emanetti.</p>

  <p class="normal1">&nbsp;</p>

  <p class="normal1"><span class="idebold">Şu anda en iyi yaptığınız yemek hangisi?</span></p>

  <p class="normal1">Zeytinyağlılar ve aşure. Zamanına göre zeytinyağlı ve etli dolma da yaparım. Ben böreği hazır yufkadan yaparım, zevkle de yenir.</p>

  <p class="normal1">&nbsp;</p>

  <p class="normal1"><span class="idebold">Selim Bey’in mutfakla arası nasıl?</span></p>

  <p class="normal1">Selim yardımcı olmayı ister ve sever; masayı hazırlarken, “Benim yardımıma ihtiyacın var mı?” diye sorar, ekmek keser, masa toplanırken yardımcı olur. Belki en fazla salata yıkamışlığı vardır diyebilirim.</p>

  <p class="normal1">&nbsp;</p>

  <p class="normal1"><span class="idebold">Kızınız ve torunlarınız en çok hangi yemeğinizi seviyor?</span></p>

  <p class="normal1">Torunlarım en çok makarnamı seviyorlar. Herkes makarna yapar, sizinkinin nesi farklı derseniz, ben haşladığım makarnanın suyundan biraz alıp içine erimemiş tereyağını atıyorum. Tereyağı makarnanın kendi sıcağında eriyor. Torunlarım nedense bu makarnamı seviyorlar, her gelişlerinde sipariş ediyorlar. Kızım ise bir gurme, damak tadı çok gelişmiş.</p>

  <p class="normal1">&nbsp;</p>

  <p class="normal1"><span class="idebold">Mutfak sizi dinlendiriyor mu?</span></p>

  <p class="normal1">Mutfak gerçekten çok dinlendirici ve keyifli. Bazen çok asabi, stres altındayken de mutfağa girmeyi çok seviyorum. Malzemelerle boğuşarak, mücadele ederek rahatlıyorum ve sonunda da güzel bir şeyler çıkıyor mutlaka. Çok fazla hamur işi, pasta, börek yapacak kadar becerikli değilim, ama yemekte yeteneğim var.</p>

  <p class="normal1">&nbsp;</p>

  <p class="normal1"><span class="idebold">Eve konuklarınız geldiğinde yemeği siz mi yoksa yardımcılarınız mı yapıyor?</span></p>

  <p class="normal1">Aslında yüzde yüz ben yapıyorum, ancak yıkanacak, ayıklanacak şeylerde yanımda yardımcım oluyor. Ama genel anlamda tadını, tuzunu, şeklini veren ben oluyorum. Mönüyü de ben oluşturuyorum. Yemeği yaparken bir yandan da yiyorum.</p>

  <p class="normal1">&nbsp;</p>

  <p class="normal1"><span class="idebold">Geçmişte zeytinyağlıları seviyordunuz, hâlâ favoriniz zeytinyağlılar mı?</span></p>

  <p class="normal1">Favorim zeytinyağlılar, ama ben hiçbir zaman yemek seçen biri olmadım. Her gittiğim yerde “O ne bu ne” diye merak eder ve tadarım. Hem iştahlı hem meraklı bir insanım.</p>

  <p class="normal1">&nbsp;</p>

  <p class="normal1"><span class="idebold">Bir günlük beslenme programınızı anlatır mısınız?</span></p>

  <p class="normal1">Sabah kahvaltısında peynir, yumurta, tereyağı, reçel ya da bal mutlaka yerim. Genellikle reçelleri de ben yaparım zaten. Öğlen daha çok salata ya da zeytinyağlı ağırlıklı beslenirim. Öğleden sonra meyve yemeyi tercih ederim. Akşamları mutlaka ızgara et, tavuk veya balık tercih ederim, yanında da yeşillik ve haşlanmış sebze yerim.</p>

  <p class="normal1">&nbsp;</p>

  <p class="normal1"><span class="idebold">Sağlıklı beslendiğinize inanıyor musunuz?</span></p>

  <p class="normal1">Sağlıklı beslenmek konusunda çok istikrarlı değilim açıkçası. Zaman zaman kaytarırım. Tatlıya karşı zaafım var, ayrıca kuruyemişi çok severim ve o da bana çok kilo aldırır.</p>

  <p class="normal1">&nbsp;</p>

  <p class="normal1"><span class="idebold">Hangi yörenin mutfağı ağzınızı sulandırır?</span></p>

  <p class="normal1">Genellikle Doğu Anadolu yemekleri, çok ağır ama çok da lezzetli olur. Ege yemekleri her zaman tercihimdir, çünkü hem sağlıklı hem de çok özel lezzetleri var. Karadeniz’e gittiğim zaman bir mısır ekmeğine ağzım sulanır, Konya’da etli ekmek yemesem olmaz. Her yörenin sevdiğim bir lezzeti var, “Madem buraya geldik yemeliyim” diyorum, hepsinin yeri ayrı; bu konuda tutucu değilim.</p>

  <p class="normal1">&nbsp;</p>

  <p class="normal1"><span class="idebold">Dünya mutfaklarıyla aranız nasıl?</span></p>

  <p class="normal1">Çin mutfağını Avrupa’da sunulan şekliyle hakikaten seviyorum, fakat Çin’e gittim ve bir şey yiyemedim. Meğerse bizim buralarda Çin mutfağı diye yediğimiz esinlenmeymiş sadece. Suşiyi seviyorum. En geç Hint mutfağıyla tanıştım, o da muhteşem lezzetli; o körinin, safranın lezzeti muhteşem. Kesinlikle dünyada haklı bir yer edinmiş.</p>

  <p class="normal1">&nbsp;</p>

  <p class="normal1"><span class="idebold">Hangi malzemeler yan yana geldiğinde ortaya muhteşem bir lezzet çıkar?</span></p>

  <p class="normal1">Temiz otlarla beslenmiş bir kuzunun eti ama buna kekik, karabiber, defne yaprağı gibi şeyler eklenirse daha da lezzetli olur. Ben tam bir peynirciyim, çeşit çeşit peynir yemekten de keyif alırım. Peynir, yemeğin içinde olsa da olmasa da muhteşem bir lezzettir. Böreğe peynir çok yakışır, peynirli suböreği acayip lezzetli bir şeydir.</p>

  <p class="normal1">&nbsp;</p>

  <p class="normal1"><span class="idebold">Peki, aşk mideden geçer mi?</span></p>

  <p class="normal1">Yüzde yüz değildir, ama önemli bir olgudur mutfak. Çünkü bizim kültürümüzde masa sohbeti önemlidir. Akşam ailenin bir araya geldiği mekân yemek masasıdır. O nedenle o masanın görüntüsünün de, lezzetinin de tatlı olması gerekir ki muhabbeti coştursun.</p>

  <p class="normal1">&nbsp;</p>

  <p class="normal1"><span class="idebold">Siz yaptığınız yemekle birilerini etkilediniz mi?</span></p>

  <p class="normal1">Şöyle ki, benim mutfağa gireceğimi, bütün gün uğraşıp bir mönü çıkartacağımı kimse beklemiyor. “Bir sanatçı bu tür şeylerle vakit geçirmez” diye düşünüyorlar. İşte o zaman kurduğum sofralar şaşırtıyor insanları. Ama hiç kimseyi yemeğimle kendime âşık etmedim.</p>

  <p class="normal1">&nbsp;</p>

  <p class="normal1"><span class="idebold">Lezzetli yemek yapan insanlar sizi etkiler mi?</span></p>

  <p class="normal1">Televizyonda bir sürü yemek programı izliyoruz; o kadar pratik ve göze hoş görünen yemekler yapıyorlar ki, bu konuya olan hâkimiyetleri çok etkileyici oluyor. Aşçılık hakikatten zor bir meslek, ama yaratıcılığa da sonsuza kadar açık bir meslek. İşte tereyağından heykeller yapıyorlar, karpuzları şekil vererek kesiyorlar; bunlar aşçılık değil ama aşçılığın sanat bölümü. Şunu da söyleyeyim, Osmanlı mutfağını doya doya yaşamak isterdim açıkçası.</p>

  <p class="normal1">&nbsp;</p>

  <p class="normal1"><span class="idebold">Sakatat ve tatlıyla aranız nasıl?</span></p>

  <p class="normal1">Sakatatla çok aram pek iyi değil, ikram edilirse yerim ama ben özel olarak evde yaptırmam. Çok özel bir yerden mesala sucuk ya da böbrek gelirse, sadece tadına bakmak için yiyebilirim. Arnavutciğerini annem çok güzel yapardı, ama bir lokantaya sadece arnavutciğeri yemek için gitmem. Tatlı yerim, hamur tatlılarını çok severim ama sütlü tatlıları da yerim; ekmekkadayıfı, telkadayıf, künefe.... Mesela bir Laz böreği nasıl yenmez? Nadiren yediğimiz için çok keyif alıyorum, tadı damağımda kalıyor.</p>

  <p class="normal1">&nbsp;</p>

  <p class="normal1"><span class="idebold">Sokak yemekleriyle aranız nasıl?</span></p>

  <p class="normal1">Simit vazgeçilmezimdir, çok severek yerim. Suadiye’de otururken, sokak arasında bir dürümcümüz vardı, kuşbaşı eti lavaşa sarardı. Enfes bir dürüm yapardı. En sevdiğim sokak yemeklerinden biri buydu.</p>

  <p class="normal1">&nbsp;</p>

  <p class="normal1"><span class="idebold">Gece buzdolabından bir şeyler tırtıklar mısınız?</span></p>

  <p class="normal1">Öyle huylarım var, peynir, meyve ya da kalmış börek varsa tırtıklarım. Kafasını yastığa koyup hemen uykuya dalan biri değilim, ne kadar erken yatağa girersem gireyim, uyumam çok geç saatleri bulur. O arada, içimin ezildiğini hissettiğim olur, hiç üşenmeden kalkar gider, midemi bastırsın diye bir lokma bir şeyler yerim.</p>

  <p class="normal1">&nbsp;</p>

  <p class="normal1"><span class="idebold">Kimlerle yemek yemek size keyif verir?</span></p>

  <p class="normal1">Sohbeti hoş olan insanlarla masada zaman geçirmeyi severim. Yemeği sadece karnım doysun diye değil de yemekten zevk almak için yerim, muhabbet olsun diye masada oturmayı severim. Selim yediği şeyi çok önemseyerek ve keyif alarak yer; bu durum insanın iştahını açar ve çatalınız onun tabağına gider. Ailece çok sık yemek yiyemiyoruz, ama bir araya gelmekten çok zevk alırız. En büyük zevk, insanın ailesiyle oturduğu yemek sofrasıdır.</p>

  <p class="normal1">&nbsp;</p>

  <p class="normal1"><span class="idebold">Favori yemek mekânlarınız nereler?</span></p>

  <p class="normal1">Biz daha çok dışarıya balık yemeye gideriz, Sarıyer’den Yeşilköy’e kadar seçkin balık lokantalarında yemek yemekten keyif alırız.</p>

  <p class="sagnormal">(13 Mayıs 2012)</p>

  <div class="calibre1" id="calibre_pb_81"></div>
</body>
</html>
