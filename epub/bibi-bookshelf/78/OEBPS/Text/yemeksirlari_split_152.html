<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_76"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Tülin</span><br class="calibre3" />
  &nbsp;<br class="calibre3" />
  <span class="bolum">Şahin</span></h1>

  <p class="normal1">&nbsp;</p>

  <p class="h2baslik">“Mesleği bırakırım, yemeği asla”</p>

  <p class="normal1">&nbsp;</p>

  <p class="normal1"><span class="idebold">Yemekle aranız nasıl?</span></p>

  <p class="normal1">Çok iyi; yemekle arama kimse giremez. Aramızda sonsuz bir aşk var. Herkes bu kadar çok yememe şaşırır zaten. Görenler gözlerine inanamaz. Sadece yemek saatlerime özen gösteririm ve kaliteli, yararlı şeyler yemeye çalışırım.</p>

  <p class="normal1">&nbsp;</p>

  <p class="normal1"><span class="idebold">Çocukken yemek seçer miydiniz?</span></p>

  <p class="normal1">Hatırlıyorum da çocukken hiç yemek seçmezdim. Annemin söylediğine göre, önüme konan her şeyi yermişim. Şimdi de öyle yapıyorum. Yani yeme alışkanlığımda hiçbir şey değişmedi. En çok mantıyı ve içliköfteyi severdim. Bu iki yemeği hâlâ çok seviyorum, ama içliköftenin yeri başka. İçliköfteyi hem çok severim hem de iyi yaparım.</p>

  <p class="normal1">&nbsp;</p>

  <p class="normal1"><span class="idebold">Annenizin mutfağını özlüyor musunuz?</span></p>

  <p class="normal1">Türkiye’de değil de başka ülkede yaşıyor olsaydım, o zaman onun yaptığı tüm yemekler aklımda kalmış olurdu. Ama Türkiye’de yaşadığım için annemin yaptığı tüm yemekleri burada buluyorum. Yani çok özlemeye fırsat kalmıyor. Ayrıca eşim Mehmet o kadar iyi Türk yemekleri pişiriyor ki... Şimdi bir yerlere gittiğim zaman Mehmet’in yaptığı yemekleri özlüyorum. Annem bile Danimarka’dan Mehmet’in programını izleyip not alıyormuş.</p>

  <p class="normal1">&nbsp;</p>

  <p class="normal1"><span class="idebold">Annenizin pişirdiği en lezzetli yemek hangisiydi?</span></p>

  <p class="normal1">Annem gerçekten lezzetli ve sağlıklı yemekler pişirirdi. Yemeklerinin hepsi birbirinden lezzetli olurdu. Özellikle tepsi mantısı, içliköfte, mantı ve karnıyarık gibi zahmetli yemekleri çok lezzetli yapardı.</p>

  <p class="normal1">&nbsp;</p>

  <p class="normal1"><span class="idebold">Yemek yedikten sonra pişmanlık hisseder misiniz?</span></p>

  <p class="normal1">Yemek yedikten sonra hiç pişmanlık duygusu hissetmem. Çünkü sürekli spor yapıyorum. Yediklerimi yakıyorum yani. Zaten önemli olan da bu değil mi? Onun için canım ne çekerse yerim. Eğer fazla kaçırırsam ertesi günü hafif yemeklerle geçiririm veya sporun dozunu artırırım.</p>

  <p class="normal1">&nbsp;</p>

  <p class="normal1"><span class="idebold">Sokak yemeklerine düşkün müsünüz?</span></p>

  <p class="normal1">Pek yok, ama sokak yemeklerinin oldukça lezzetli olduğunu tahmin edebiliyorum. Özelikle ekmek arası köfte yiyenleri görünce ağzım sulanıyor. Benim sokak yemekleri için de en favorim simit. Fırından yeni çıkmış sıcak simidin yerini hiçbir şey tutamaz. Hele içine kaşarpeyniri de olursa, yanında da bir bardak çay varsa bu benim için bir ziyafet yemeği olur. Akşamüstleri arada bir simit kaçamakları yaparım.</p>

  <p class="normal1">&nbsp;</p>

  <p class="normal1"><span class="idebold">Unutamadığınız yemek anınız var mı?</span></p>

  <p class="normal1">Mehmet’in bana yaptığı ilk yemeği unutmam mümkün değil. Sebzeli makarna yapmıştı. Aman Tanrım, bu kadar mı lezzetli yapılır bir sebzeli makarna. Tadı hâlâ damağımdadır. Bir de Roma’da tatildeyken, sabah çok erken otelde yaptığımız sandviçleri çantamıza atmış ve İspanyol merdivenlerinde oturup kahvaltı etmiştik. Sabah o meydanın yavaş yavaş kalabalıklaşmasını seyrederek o sandviçleri yememiz o kadar güzeldi ki hiç unutamam. Yaşamımda yaptığım en lezzetli kahvaltı diyebilirim.</p>

  <p class="normal1">&nbsp;</p>

  <p class="normal1"><span class="idebold">Evinizde yemeği kim yapardı?</span></p>

  <p class="normal1">Küçükken hem annem hem de babam yapardı. Bazen beraber, bazen ayrı ayrı girerlerdi mutfağa. Yani kim müsaitse yemeği o yapardı. Ama annemin mutfağa daha çok girdiğini hatırlıyorum. Çünkü onun zamanı daha çoktu ve tüm yemekleri çok lezzetli pişirirdi. Babam ise balık ve deniz mahsullerinde çok ustaydı. Bu konuda onun eline kimse su dökemezdi.</p>

  <p class="normal1">&nbsp;</p>

  <p class="normal1"><span class="idebold">Evde en çok hangi yemek pişerdi?</span></p>

  <p class="normal1">Her gün değişik yemekler pişerdi. Kardeşimle ben, çeşit çeşit yemek yiyerek büyüdük. Ama babam deniz mahsulleri âşığı olduğu için, haftada üç gün balık ve diğer deniz ürünlerini yerdik. En çok da kırmızı etli kocaman somon balıklarını severdim. Bir Kuzey Denizi ülkesi Danimarka’da somonlar çok lezzetli olurdu. Bugün hâlâ haftada bir iki kere mutlaka somon yerim. Çok severim somon balığını. Ayrıca en iyi yağları barındırdığı için güzel bir cilt ve ten için bire birdir. Bu nedenle özellikle genç kızlara somon yemelerini öneririm.</p>

  <p class="normal1">&nbsp;</p>

  <p class="normal1"><span class="idebold">Yurtdışında büyümeniz damağınızı nasıl etkiledi?</span></p>

  <p class="normal1">Olumlu yönde etkiledi tabii ki. Hemen hemen bütün dünya mutfaklarını çok iyi bilirim. Mesleğim gereği sürekli seyahat ettiğim için her yemeği rahatlıkla yerim, yani yabancı mutfakları hiç yadırgamam. Ama tercihimi hep Türk mutfağından yana kullanırım.</p>

  <p class="normal1">&nbsp;</p>

  <p class="normal1"><span class="idebold">En sevdiğiniz ve sevmediğiniz yemek hangileri?</span></p>

  <p class="normal1">Sevmediğim bir şey yok gibi. Sadece ölçülerimi koruyabilmek için daha az yediklerim var.</p>

  <p class="normal1">&nbsp;</p>

  <p class="normal1"><span class="idebold">Hangi yörenin yemeğini çok seversiniz?</span></p>

  <p class="normal1">Türkiye’yi bir ucundan bir ucuna kadar sanırım beş-altı kez görmüşümdür. Bu yüzden hemen her yörenin yemeğini yedim. Hepsi birbirinden lezzetli, ayrım yapamam. Burada önemli olan, yöre yemeklerinin, yöre geleneklerine ve eski gerçek reçetelerine göre pişirilmiş olması.</p>

  <p class="normal1">&nbsp;</p>

  <p class="normal1"><span class="idebold">Dünya mutfaklarıyla aranız nasıl?</span></p>

  <p class="normal1">Hemen hepsiyle iyi. Sadece Uzakdoğu mutfağıyla aram çok iyi değil. Ellerine ne geçerse tencereye atıyorlar. Onun için bu mutfağa biraz uzak duruyorum, yemeye mecbur kalırsam da dikkatli oluyorum. Akdeniz’e kıyısı olan ülke mutfakları öncelikli tercihim.</p>

  <p class="normal1">&nbsp;</p>

  <p class="normal1"><span class="idebold">Çok seyahat ediyorsunuz. Bu koşuşturmada yemek işini nasıl hallediyorsunuz?</span></p>

  <p class="normal1">Seyahat boyu hep iyi beslenirim. Yollarda insan yoruluyor çünkü. Gerekli enerjiyi depolayamazsam benden istenenleri yapamam. Evden çıkmadan önce birkaç dilim light esmer ekmekle kahvaltı yaparım. Uçakta da yemeğimi yerim. Çekimlerim sırasında da günde altı öğün beslenme düzenimi bozmam. Yani nereye gidersem gideyim, ne kadar yoğun olursam olayım beslenme ve egzersiz düzenimi bozmam.</p>

  <p class="normal1">&nbsp;</p>

  <p class="normal1"><span class="idebold">Mutfağa girip yemek yaptığınız olur mu?</span></p>

  <p class="normal1">Hayır. Mutfağa girip Mehmet’i yemek yaparken izlemeye bayılıyorum. Öyle lezzetli ve pratik yemekler yapıyor ki! Mehmet beş dakikada harika yemekler yaratıyor, ben de beş dakikada çok iyi temizlik yapıyorum. Mutfakta işbölümümüz bu şekilde. Evde ne kadar hızlı iş yaptığıma inanamazsınız. Aslında ev işleri çok hoşuma gidiyor. Mesela, ütü yapmaya bayılıyorum.</p>

  <p class="normal1">&nbsp;</p>

  <p class="normal1"><span class="idebold">En iyi yaptığınız yemeğin tarifini verebilir misiniz?</span></p>

  <p class="normal1">Şimdi söyleyeceklerim çok garip gelebilir baştan uyarıyım: Hiç yemek yapamama rağmen içliköfte ve tepsi mantısını çok iyi yaparım. Şaşırdınız değil mi? Bunun açıklaması çok basit! Annem akşam yemeği için tepsi mantısı veya içliköfte yaptığında, okuldan eve önce kim gelirse elini yıkayıp hemen yardıma koşardı. Annem “Yardım etmezseniz akşama aç kalırsınız” diye bizi korkuturdu. Haksız da değildi hani, tek tek o köfteleri doldurmak, aynı şekilde mantıların içine kıymayı koyup kıvırmak zahmetli bir işti. Ona yardım ede ede bu yemeklerin ustası oldum. Çoğu kadın bu iki yemeği benim kadar lezzetli yapamaz.</p>

  <p class="normal1">&nbsp;</p>

  <p class="normal1"><span class="idebold">Ölçülerinizi koruyabilmek için aç mı yaşıyorsunuz?</span></p>

  <p class="normal1">Aslında dünyayı yiyorum. Mesleği bırakırım da yemek yemeyi asla bırakmam. Yemek kültürdür, yemek hayattır, yemek arkadaşlık, dostluk demektir. Yemek yemeyerek kendimi bunlardan nasıl mahrum ederim? Yemek yemekten hiç korkmam. Yemekten korkanları ve benim yemekten korkmam gerektiğini düşünenleri de anlamam. Çünkü spor yapıyorsanız istediğinizi korkusuzca yiyebilirsiniz; bu kadar basit. Mesleğim gereği sürekli tüm dünyayı geziyorum. Şu ana kadar dünyayı iki kere dolaşmışımdır herhalde. Görmediğim sadece birkaç ülke kalmıştır. Eğer yemekle aram iyi olmasaydı, tüm dünyanın birbirinden çekici mutfaklarını tanıyamayacak, tadamayacaktım. Eskiden bir yerlere gidilince “Yediğin, içtiğin senin olsun, bize gördüklerini anlat” derlerdi. Şimdi ise tam tersi deniyor. Çünkü artık tüm dünya yeme içmenin peşine düştü.</p>

  <p class="normal1">&nbsp;</p>

  <p class="normal1"><span class="idebold">Bir günlük yemek serüveninizi anlatır mısınız?</span></p>

  <p class="normal1">Günde altı öğün beslenirim. Sabahları kahvaltı yapmadan evden asla çıkmam. Kahvaltım her Türk ailesininki gibidir. Beyazpeynir, zeytin, reçel, bal, yumurta ve yanında da birkaç dilim kepekli light ekmek. Evden çıkmadan önce kendime mutlaka sağlıklı bir sandviç yaparım. Yine kepek ekmeğinin içine bol yeşillik, domates, özellikle taze fesleğen, kaşarpeyniri koyarım. Bu çantama attığım ara öğünümdür. İstanbul trafiğinde çekimler, defileler ve toplantılar arası mekik dokurken çantamdan çıkarır yerim. Böylesi hem sağlıklı hem de ekonomik oluyor. Ara öğünlerimi asla aksatmam. Çünkü ara öğünler, ana öğünler kadar önemlidir. Ara öğünler sayesinde kan şekerimii belli bir seviyede tutuyorum ve böylece ana öğüne saldırmıyorum. Öğle yemeğini çok sağlam yemeye çalışırım, birçok kadın gibi sadece salatayla geçiştirmem. Öğle yemeğini Türk mutfağının lezzetli yemekleriyle değerlendirmeye çalışırım. Çünkü çok severim Türk mutfağını. Çekim veya defile setine getirtilen sıcak bir Türk yemeği veya zeytinyağlı kadar güzel bir şey olamaz benim için. Yanında iki dilim kepekli ekmek yerim. Tatlı yiyeceksem öğle yemeğinden sonra tercih ederim. Öğleden sonraki ara öğünde bir avuç kuruyemiş yerim. Akşam yemeğinde ise ızgara balık veya tavuk yanında da salata ve bir dilim kepek ekmeği olur.</p>

  <p class="normal1">&nbsp;</p>

  <p class="normal1"><span class="idebold">Gece buzdolabından bir şeyler tırtıklar mısınız?</span></p>

  <p class="normal1">Çok şükür, hayatım boyunca böyle bir alışkanlığım olmadı. Yapılabilecek en sağlıksız şeylerden biri bu bence. Küçükken ailemde de böyle bir alışkanlık yoktu. Dolayısıyla evde böyle bir şeye alışmadık. Ayrıca bize böyle bir şeyin sağlıksız olduğu öğretilmişti. Bir kere bile gece kalkıp yemek yediğimi hatırlamıyorum.</p>

  <p class="normal1">&nbsp;</p>

  <p class="normal1"><span class="idebold">Mankenlerin özel bir yemek rejimi var mı?</span></p>

  <p class="normal1">Her modelin kendine göre bir beslenme ve egzersiz programı vardır. Modeller de bir nevi sporcu gibidir. Ama ben ve çoğu meslektaşım, daima düzenli beslenmeye özen gösteririz.</p>

  <p class="normal1">&nbsp;</p>

  <p class="normal1"><span class="idebold">Tatlıyla aranız nasıl, hangi tatlı favoriniz?</span></p>

  <p class="normal1">Yarama parmak bastınız! Tam bir tatlı canavarıyım. Şekerpare en sevdiğim tatlı. Daha doğrusu, tüm Türk tatlılarına bayılırım. Çikolata ve dondurmaya da dayanamam.</p>

  <p class="normal1">&nbsp;</p>

  <p class="normal1"><span class="idebold">Ailece yemek yemeye fırsat bulabiliyor musunuz?</span></p>

  <p class="normal1">Tabii ki. Kahvaltımızı mutlaka Mehmet’le beraber yaparız. Çekimlerden eve mantıklı bir saatte dönmüşsem, Mehmet’in yaptığı güzel yemekleri akşam beraber yeriz. Bazen arkadaşlarımız da bize katılır.</p>

  <p class="normal1">&nbsp;</p>

  <p class="normal1"><span class="idebold">En sevdiğiniz restoranları sıralar mısınız?</span></p>

  <p class="normal1">Giritli, Balıkçı Sabahattin, Pastarito, Da Mario, Misina, Yeniköy Yelken ve Sunset.</p>

  <p class="sagnormal">(27 Haziran 2010)</p>

  <div class="calibre1" id="calibre_pb_153"></div>
</body>
</html>
