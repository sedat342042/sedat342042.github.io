<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_29"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Doğan</span><br class="calibre3" />
  &nbsp;<br class="calibre3" />
  <span class="bolum">Hızlan</span></h1>

  <p class="normal1">&nbsp;</p>

  <p class="h2baslik">“Etle pişen ayşekadına tahammül edemem”</p>

  <p class="normal1">&nbsp;</p>

  <p class="normal1"><span class="idebold">Doğan Bey, yemek alışkanlıklarınızı öğrenmeyeçocukluğunuzdan başlayalım...</span></p>

  <p class="normal1">Efendim, bizim aile yemek yemeye düşkün olduğu için tabii ki çocukluğumdan beri yemekle aram iyidir. Hatta bizim ailede gürültü eden çocukları susturmak için çatal bıçak sesi çıkarırlardı. Bu sesi duyan çocuklar hemen sofraya koşup otururlardı. Sabahleyin kalktığımızda ilk konuştuğumuz konu “Bugün ne yiyeceğiz?” olurdu. Sofrada mutlaka zeytinyağlı ve etli yemekler olurdu. Beş çayları da asla ihmal edilmezdi. Çay saatinde masada pastalar, kekler, kurabiyeler olurdu.</p>

  <p class="normal1">&nbsp;</p>

  <p class="normal1"><span class="idebold">Annenizin ve teyzenizin iyi yemek yaptığını biliyorum; onların hangi yemeklerini daha çok seviyordunuz?</span></p>

  <p class="normal1">Mehlika Teyzem çok güzel yemek yapardı. Rahmetli halam ona, “Mehlika maşallah, erkek aşçı gibi yemek yapıyorsun” derdi. Demek ki erkek aşçı o zamanlar çok makbuldü ve teyzem de bu benzetmeyle taltif edilirdi. Pirzola çok lezzetli yapılırdı, yanında da benim sevdiğim pilav olurdu. Ben bembeyaz pilavı sevmezdim, onun için domatesli içpilav yapılırdı. Patates dörde bölünüp kızartılırdı. Bunun dışında sebze yemekleri olurdu.</p>

  <p class="normal1">&nbsp;</p>

  <p class="normal1"><span class="idebold">Sebzeyle aranız nasıldı?</span></p>

  <p class="normal1">Sebzeyle aram her zaman iyi olmuştur. Zeytinyağlı çalıyı, barbunya fasulyesini çok severdim, hâlâ da severim. İmambayıldıyla aram iyi değildir ama yerim. Bir de bamyayı çok severim. Ben sebzeleri sadeyağla pek sevmem. O zaman otun kokusu garip geliyor. Sadece bol kıymalı kapuska ile parça etli bamyayı etli yiyebilirim. Etli bamyanın piştikten sonra bir süre fırında kalmasını isterim. Fırında biraz suyu çekildiğinde ve etin üzeri hafif kızardığında bamya çok lezzetli olur. Sadeyağla yapılan yemeklerin hepsinin bir fırın işleminden geçmesi taraftarıyım. Mesela etli domates, biber ve patlıcan dolması piştikten sonra fırına konunca üzerleri hafifçe kızarır, işte o zaman çok lezzetli olur. Eskiden evlerde asmalar vardı, sarma bu asmayla yapılırdı. Bir de hiç unutmam, bamya pişerken üzerine bir demet koruk konurdu. Bamya onun mayhoşluğunu alırdı. Çocukken hafif tatlıları severdim. Sütlacı ve güllacı severdim. Hâlâ da seviyorum. Pastalara da çok düşkündüm, ne yazık ki hâlâ da düşkünüm.</p>

  <p class="normal1">&nbsp;</p>

  <p class="normal1"><span class="idebold">Salata olmadan masaya oturmadığınızı da biliyorum.</span></p>

  <p class="normal1">Sadece salata yiyip kalktığım olur; bu da çocukluğumdan gelen bir alışkanlık. Patlıcan salatasını çok severim, asla ihmal etmem. Bir de zeytinyağı ve sirke gezdirilmiş domates salatasını beğenirim. Aslında bütün salataları severim. Mesela, kıvırcık salatasını da, arapsaçı salatasını da yerim. Salatanın üzerine peynir rendelenmesi hoşuma gider, ama peynirsiz de olabilir. Pazı dolmasını sevmem ama haşlanmış pazı salatasını severim. Semizotunun zeytinyağlısına bayılırım. Zeytinyağında belki ipin ucunu kaçırıyorum. Mercimeği de zeytinyağlı yerim. Zeytinyağlı pırasayı çok severim, yanında haşlanmış bir yumurta, birkaç tane sele zeytin yerim.</p>

  <p class="normal1">&nbsp;</p>

  <p class="normal1"><span class="idebold">Çocukluğunuzda mutfağınızdan neler hatırlıyorsunuz?</span></p>

  <p class="normal1">Aklımda kalan ilk şey, evde herkesin yemekle meşgul olması. Tencereler, tavalar, teldolaplar... O zamanlar fazla bir şey yoktu. Bir de limonun çok kullanıldığını hatırlıyorum. Bizim evde birçok şeye tarçın konurdu. Bence tarçın papazyahnisine de yakışıyor. Bu yemeğe portakal kabuğu da konurdu. Patlıcanın her çeşidi yapılırdı. Teyzem çok güzel beğendi yapardı. Beğendinin yanında her şey olabilir, ama ben yanında kuru yemek severim. Beğendinin üstüne salçalı et koyuyorlar, ben böylesini sevmem.</p>

  <p class="normal1">&nbsp;</p>

  <p class="normal1"><span class="idebold">Babanızın mutfakla arası nasıldı?</span></p>

  <p class="normal1">Hiç yoktu. Babam mutfağa girmez, orada pişenleri eleştirirdi sadece. Küçükken teyzemle et almaya gittiğimizde kasap bize yemeği nasıl yapacağımızı sorardı. Şimdi öyle soranlara pek rastlamıyorum. Babam iyi mezecilerden çok güzel mezeler alırdı. Anneannem ringa balığını çok severdi. Beyoğlu’nda havyar dükkânı vardı, balığı oradan alırdık. Annem bu balığı sabah kahvaltıda yerdi.</p>

  <p class="normal1">&nbsp;</p>

  <p class="normal1"><span class="idebold">İlk gençlik yıllarınızdaki İstanbul lokantaları hakkında neler anımsıyorsunuz?</span></p>

  <p class="normal1">O zamanın İstanbul mutfağından örnekler sunan lokanta sayısı pek fazla değildi. Park Otel’in lokantasında, adadaki bazı lokantalarda, Yalova’daki Termal Otel gibi yerlerde Batı tarzı servis yapılırdı. O zamanlar Macar yemekleri yapan bir yer vardı. Batı yemekleri yapan bir lokantayı da hatırlıyorum. Bazı lokantaların zeytinyağlı yemekleri sergilediği vitrinleri vardı, oradan seçerdik. Küçükken annem beni Konyalı’ya götürürdü. O zamanlar böyle her mevsimde her yemek pişmezdi. Konyalı’nın küçük bir vitrini vardı. O ay hangi sebze varsa vitrinde o sergilenirdi. Orada kalkan balığının yanında Rus salatası yemeyi çok severdim. Karaköy’deki Liman Lokantası’na da giderdik. <span class="ideitalik">Cumhuriyet</span>’te çalışırken, tiyatroya falan gideceksem Konyalı’da yerdim, içkisizdi. Arkadaşlarım ise İstanbul Lokantası’na giderdi. Kemal Tahir’le orada yediğimiz yemeği hatırlıyorum. Tünel’deki Fischer’e de giderdim.</p>

  <p class="normal1">&nbsp;</p>

  <p class="normal1"><span class="idebold">En sevdiğiniz yemekleri sıralar mısınız?</span></p>

  <p class="normal1">İçpilav, kuzu pirzolası, balık kızartması, beğendi, tencerede piştikten sonra fırında tavlanan dolmalar, barbunya fasulyesi, enginar, arpacıksoğanıyla yapılmış ıspanak. Enginarı ayıklamak o zaman çok eziyetliydi. Şimdiki gibi hazır satılmazdı. Teyzem, enginarın sakallarını, tüylerini içinden alır, keser, ondan sonra limonlu unlu suya koyardı.</p>

  <p class="normal1">&nbsp;</p>

  <p class="normal1"><span class="idebold">Sizin mutfakla aranız nasıl?</span></p>

  <p class="normal1">Hiç denemedim, ama yemeklerin nasıl yapılması veya nasıl yapılmaması gerektiğini biliyorum. “Onu öyle yapmayın, böyle yapın” diyorum, ama hiç tencere başına geçmedim. En korkuncu, yumurta kıramıyorum. Bir zamanlar yumurtanın beyazı ile sarısını ayıran bir alet aldım. Sağlıklı olsun diye beyazlarla omlet yaptım, ama bir şeye benzemedi.</p>

  <p class="normal1">&nbsp;</p>

  <p class="normal1"><span class="idebold">Peki, edebiyat yerine yemek eleştirmenliği yapmak ister miydiniz?</span></p>

  <p class="normal1">Bunu yapacak adamın uygulamayı yani pişirmeyi de bilmesi lazım. Ben yemek kitaplarına bakarak iyi yemek yapıldığına inanmıyorum. Alfabeyi her bilen de yazar olmuyor ki. Yemek kitaplarında “kararınca” derler, nedir, ne kadardır o kararınca? “Kıvamında” derler, nedir o kıvam? Bu tabirleri ustalar bilir, benim gibi acemilere bir şey ifade etmez.</p>

  <p class="normal1">&nbsp;</p>

  <p class="normal1"><span class="idebold">Boğazına düşkün olduğunu bildiğiniz edebiyatçılar kimlerdir?</span></p>

  <p class="normal1">Yahya Kemal’i Liman Lokantası’nda yemek yerden gördüm, pek iştahlı yiyordu. Benim kuşağımda da yemeyi seven yazar çoktur. Ülkü Tamer aynı zamanda iyi bir aşçıydı. Bizim kuşak biraz daha meyhane düşkünüydü. Ben yemek yemeyi daha çok sevdiğim için onların arasına pek katılmazdım. Onun için bana kızgın kızgın bakarlardı.</p>

  <p class="normal1">&nbsp;</p>

  <p class="normal1"><span class="idebold">Yemeğin veya mutfağın başrolde olduğu romanlar veya öyküler biliyor musunuz?</span></p>

  <p class="normal1">Proust, Mario Zimmel, Selim İleri’nin öykülerinde çok lezzetli yemekler vardır. Hüseyin Rahmi’de, Refik Halit Karay’ın öykülerinde yemek vardır. Abdülhak Şinasi yemeği çok güzel anlatır.</p>

  <p class="normal1">&nbsp;</p>

  <p class="normal1"><span class="idebold">Alışveriş yaptığınız yerleri nasıl seçersiniz?</span></p>

  <p class="normal1">Eskiden yerler azdı. Ben Çerkezköy’e müdavimdim. İki Ermeni beraber işletirlerdi. Birçok peyniri, salamı falan kendileri için özel yaptırırlardı. İthal peynirleri, şarküteriyi oradan alırdım. Cağaloğlu’ndan uzaklaşınca Tuşba’ya geçtim. Cihangir’deki Antre’de de hoş şeyler vardır, ama araba park edemediği için uzun süredir gidemiyorum.</p>

  <p class="normal1">&nbsp;</p>

  <p class="normal1"><span class="idebold">Sizin beş çayı düşkünlüğünüz var; neler yiyorsunuz?</span></p>

  <p class="normal1">Bu beş çayı küçük yaşlardan beri vazgeçemediğim bir alışkanlık, tam bir düşkünlük. Eskiden çayın yanında bir dilim kek yerdim, küçük bir tatlı yerdim. Cağaloğlu’ndayken Sirkeci’deki bir pastanede saat beşe doğru sıcak sıcak acıbadem çıkardı. Yokuşu yürüyerek iner, acıbademleri alır, bir dolmuşa binip dönerdim. Yokuşu çıkmayı gözüm yemezdi. Bir gün Cemal Süreyya rastladı ve bu acıbadem serüvenimi yazdı. Beş çayında simitle kaşar severim. Taze Kars kaşarını tercih ederim, çünkü simitle en iyi o gider. Keki çok severim, ama çok yumurtalı olduğu için artık yemiyorum. Haftada bir de Yaradan’a sığınıp bir dilim pasta yiyorum</p>

  <p class="normal1">&nbsp;</p>

  <p class="normal1"><span class="idebold">Bir günlük yemek maceranızı anlatır mısınız?</span></p>

  <p class="normal1">Sabahleyin bir bardak çay, dört siyah-dört yeşil zeytin, bol zeytinyağı, bir tane domates, çavdar veya çok tahıllı ekmek, yanında da bir dilim diyet beyazpeynir yerim. Balı veya kendi şekeriyle yapılmış reçeli bazen lor peynirinin üzerine koyup yerim. Arada kayısı, biraz ceviz yerim. Öğlede çorba içerim ve sebze yerim. Akşamları fırında pişmiş soslu tavuk yiyorum. Zeytinyağlılara gelince... Mevsiminde barbunya, bamya, ıspanak kökü, semizotu varsa mutlaka turpotu veya hindibağ yerim. Yemek öncesinde bir tek viski içerim. İki-üç günde bir de bir kadeh şarap içerim. Perşembe akşamları arkadaşlarım gelir, onlarla birlikte tek bir sigara içerim.</p>

  <p class="normal1">&nbsp;</p>

  <p class="normal1"><span class="idebold">Nefret ettiğiniz bir yemek var mı?</span></p>

  <p class="normal1">Bir zamanlar yerelmasından nefret ederdim. Konyalı’da bir gün yedim ve sevmeye başladım. Zeytinyağlı sevmediğim hiçbir şey yok. Karşı arazide yetişen otları bana zeytinyağlı ver, onları da yerim herhalde. Fakat etle pişen ayşekadına tahammül edemem. Çok ağır salçalı sebzeleri de yemem. Etli sebzelerin hiçbirini sevmem.</p>

  <p class="normal1">&nbsp;</p>

  <p class="normal1"><span class="idebold">Sakatatlarla aranız nasıl?</span></p>

  <p class="normal1">Çok eskiden beyin salatası severdim, bol limon sıkardım üstüne. Ama kolesterol diye diye beni bu nefis salatadan soğuttular. Anneannem ciğeri çok güzel yapardı. Tavada kızarttıktan sonra üstüne biraz sirke dökerdi, bazı otlar doğrardı. Yumuşacık olurdu, çok severdim. Bazen arkadaşlarla meyhaneye gittiğimde ciğer yiyorum. Paçayı da severim.</p>

  <p class="normal1">&nbsp;</p>

  <p class="normal1"><span class="idebold">Masanızı paylaştığınız edebiyatçılar kimlerdi?</span></p>

  <p class="normal1">Kemal Tahir çok hoşsohbetti. Rakı içer, coşar, konuşurdu. Sakin, sessiz oturup içkisini yudumlayan Behçet Necatigil, Kâmuran Şipal ve Ali Tanyeri’nin de masalarını unutmam. Bunun dışında kendi kuşağımdan Adnan Özyalçıner’le, Onat Kutlar’la, Demir Özlü’yle, Selim İleri’yle yediğim yemekler hep aklımdadır.</p>

  <p class="normal1">&nbsp;</p>

  <p class="normal1"><span class="idebold">Tadını en çok sevdiğiniz yöreler?</span></p>

  <p class="normal1">Tabii ki Ege. Zeytinyağını, otlarını çok severim. Yurtdışı gezilerimde Türk lokantası bulamazsam İtalyan lokantasına giderim. Bende kebap alışkanlığı yok. Pirzola, köfte, döner severim, kebapçıya gittiğimde de bunları ısmarlarım.</p>

  <p class="normal1">&nbsp;</p>

  <p class="normal1"><span class="idebold">İstanbul’da en sevdiğiniz lokantaları sıralar mısınız?</span></p>

  <p class="normal1">Borsa, Konyalı, Beyti, Bebek Balıkçısı... Daha birçok lokanta daha var ama şu an birden aklıma gelmedi.</p>

  <p class="sagnormal">(9 Haziran 2012)</p>

  <div class="calibre1" id="calibre_pb_59"></div>
</body>
</html>
