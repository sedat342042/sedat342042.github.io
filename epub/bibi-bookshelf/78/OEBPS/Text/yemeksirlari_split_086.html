<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_43"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Hüsnü</span><br class="calibre3" />
  &nbsp;<br class="calibre3" />
  <span class="bolum">Özyeğin</span></h1>

  <p class="normal1">&nbsp;</p>

  <p class="h2baslik">“İlk iş girişimim kantincilikti”</p>

  <p class="normal1">&nbsp;</p>

  <p class="normal1"><span class="idebold">Yemekle aranız nasıl?</span></p>

  <p class="normal1">Yemekle aram çok iyi, yemeği sadece beslenmek için değil ayrıca keyif için yerim. Her mutfağı severim, Beşiktaş’ta Şampiyon Kokoreç’e de giderim, Boğaz’a balık yemeye de.</p>

  <p class="normal1">&nbsp;</p>

  <p class="normal1"><span class="idebold">Çocukluğunuzdan aklınızda kalan yemek anıları neler?</span></p>

  <p class="normal1">Biz Giritli bir aileyiz. Rahmetli dedem ve anneannem Girit’ten 1896’da İzmir Bornova’ya gelmişler, o yüzden bizim evde Girit mutfağı hâkimdi. Annem çok iyi aşçıydı, yemekleri kendisi yapardı. Bizim evimizde bol bol Girit otları, radika ve arapsaçı kuzu etiyle pişirilirdi. Salata çeşitleri, yumurtalı kabak, yumurtalı patates ve soğanlı et yapılırdı. Eskiden bizim evde fırın yoktu. Kordon’da oturuyorduk, Alman Konsolosluğu’nun yanındaki ev bizimdi, eski bir Rum eviydi. Anneannem alt katta, biz üst katında oturuyorduk. Dolayısıyla evdeki dolmalar, börekler tepsiye konurdu, ben de fırına götürüp pişirtirdim.</p>

  <p class="normal1">&nbsp;</p>

  <p class="normal1"><span class="idebold">Annenizin mutfağından aklınızda kalan görüntüler neler?</span></p>

  <p class="normal1">Çocukluğumda Çeşme’de rahmetli babamın aldığı bir kooperatif evi vardı. O evin mutfağında teldolap ve bir tane buzluk vardı; o zamanlar 10 yaşındaydım. Bisikletle Ilıca’ya giderdim, bisikletimin yanında bir sepet vardı, aldığım yarım kalıp buzu oraya koyardım.</p>

  <p class="normal1">&nbsp;</p>

  <p class="normal1"><span class="idebold">Annenizin yaptığı yemeklerden en sevdiğiniz hangisiydi?</span></p>

  <p class="normal1">Soğanlı eti çok severdim; arapsaçını, kuzu etli maratayı, patates kızartmasını, köfteyi de çok severdim. Bir de çullamayı çok severdim. Bu yemek hamurun içine tavuk parçası ve içpilav konularak tepside yapılırdı, pilavlı bir börekti, müthiş bir şeydi. Annemin içpilavı başkaydı. İçinde kuşüzümü, şamfıstığı, ciğer vardı; hakiki bir içpilavdı yani.</p>

  <p class="normal1">&nbsp;</p>

  <p class="normal1"><span class="idebold">Sizin mutfakla ilişkiniz var mı?</span></p>

  <p class="normal1">Benim mutfakla ilişkim çok genç yaşta başladı; anneme yardımcı olabilmek için bulaşıkları kurulardım. Biraz büyüdükten sonra, anneme destek olmak için arada sırada bulaşıkları yıkamada da ona yardımcı oluyordum. Çocukluğumda yemek yapmayı denemedim.</p>

  <p class="normal1">&nbsp;</p>

  <p class="normal1"><span class="idebold">Amerika’daki öğrencilik yıllarınızda komilik yapmışsınız...</span></p>

  <p class="normal1">Amerika’da lüks bir balık lokantasında komilik yaptım. Yazın, gündüz belediyede, akşamları da balık lokantasında çalışıyordum. Bu lokantada sofrayı kurmak, örtüyü yaymak, tabakları çatalları koymak kominin göreviydi.</p>

  <p class="normal1">&nbsp;</p>

  <p class="normal1"><span class="idebold">İlk para kazanma girişiminiz üniversite yıllarında olmuş...</span></p>

  <p class="normal1">18 yaşında üniversite için Amerika’ya gittiğimde, yatakhane gibi bir yerde kalıyordum; ilk kez mutfağa orada girdim. Orada ikinci, üçüncü ve dördüncü sınıf talebelerine birinci sınıftakiler hizmet ederdi. Beş takım vardı; bir takım tuvaletleri temizlerdi, bir takım mutfakta çalışırdı, bir takım garsonluk yapardı, bir diğer takım yatakhaneleri temizlerdi. Her hafta takımlar kendi aralarında yer değiştirirdi, dolayısıyla orada bu işlerin hepsini yaptım. Bir süre sonra yazları kendi başıma yaşamaya başlayınca mutfakta kendime bir şeyler yapmayı öğrendim. Daha çok ızgara türü şeyler yapıyordum, her gittiğim yerde bir barbeküm vardı. Bir de televizyon karşısında yenen yemekler hazırlıyordum. Dondurulmuş yiyecekler çok pratikti, fırına atıyordum, hemen çıkıyordu.</p>

  <p class="normal1">&nbsp;</p>

  <p class="normal1"><span class="idebold">İlk iş girişiminiz kantincilikmiş!</span></p>

  <p class="normal1">Okulda hamburger yapılan bir yer vardı, kantinden biraz daha halliceydi. Okulda daha çok mastır öğrencileri olduğu için kafeterya hafta sonu kapalıydı, kampüste bir tek burası açık olurdu. Ben orada, üniversitenin birinci sınıfında ücretli olarak çalıştım. O yeri ikinci sınıf öğrencisine “işlet-devret” şeklinde veriyorlardı, bir yıl işletip sonra devrediyordunuz, yani kendi işiniz oluyordu. Birinci sene burada hamburger yaptım, pazar sabahları patates kızartmasıyla birlikte yumurta pişirdim. Nisan ayında ihaleye çıktı, girdim ve kazandım. Harvard Business School’daki kantincilik işi ilk girişimimdir yani.</p>

  <p class="normal1">&nbsp;</p>

  <p class="normal1"><span class="idebold">Sermayeyi siz mi koydunuz?</span></p>

  <p class="normal1">Sermaye yoktu, dekore edilmiş bir yerdi. Sadece elektrikli, çok basit bir pizza fırını aldım. Hamuru da ben yapmıyordum; 30 pizza donmuş olarak paket içinde geliyordu. Onları çözdükten sonra üstüne salçasını sürüyor, peynirini, diğer malzemelerini koyup fırına atıyordum. Eylül 1968-Haziran 1969 arasında 8.000 dolar para kazandım. O zamanlar bu 8.000 dolarla 1968’de, Harvard’da iki sömestr okuyabiliyordunuz. O zaman borçla okuyordum, bu parayla bütün okul borcumu ödedim ve cebimde para kaldı. Bu benim için ciddi bir iş tecrübesi oldu.</p>

  <p class="normal1">&nbsp;</p>

  <p class="normal1"><span class="idebold">Eşinizin mutfakla arası nasıl?</span></p>

  <p class="normal1">Eşim mutfaktan çıkan ürünleri sever, ama üretim için fazla vakit geçirmez. Zaman zaman bir şeyler yapar. Genelde evde yemekleri yardımcılar yapar.</p>

  <p class="normal1">&nbsp;</p>

  <p class="normal1"><span class="idebold">Türkiye’de en çok hangi yörenin yemekleri ağzınızı sulandırır?</span></p>

  <p class="normal1">Her yörenin. Mesela, doğudan başlayalım: Rize’nin şeker fasulyesi ile ızgara köftesinden tutun da hamsinin her şeyi, Karadeniz’in karalahanası. Güneye indiğimizde Antep’in alinaziği, patlıcanlı kebabı, lahmacunu ve baklavası... Hatay’ın acılı tavası, İskenderun’un, Harbiye’nin künefesi... Konya’nın kuyu kebabı... Adana’nın kebapları... Ege’nin otları...</p>

  <p class="normal1">&nbsp;</p>

  <p class="normal1"><span class="idebold">Dünya mutfaklarıyla aranız nasıl?</span></p>

  <p class="normal1">Fransız lokantasını da, İtalyan lokantasını da severim. İtalyan mutfağı, Türklerin damak tadına çok uyuyor galiba, İtalyan mutfağını çok ama çok severim. Çin’e gittiğim zaman bazen yemek yemekte zorlanıyorum. Şanghay’da alışveriş merkezi yapıyoruz; orada bazen belediye başkanları, valiler yemek veriyorlar, o yemekleri yemekte çok zorlanıyorum. O yemekler bana yabancı geliyor, yiyebildiğim haşlanmış sebze. Sabırla yemeğin sonunu bekliyorum. Çünkü o zaman bizim mantıya benzeyen bir mantı geliyor. En son gittiğimde, bizim böreğe uzaktan benzeyen hamur işleri görmeye başladım.</p>

  <p class="normal1">&nbsp;</p>

  <p class="normal1"><span class="idebold">Türk mutfağını yurtdışında tanıtabilmek için ne yapmak lazım?</span></p>

  <p class="normal1">Başarılı girişimcilerin yurtdışında restoran açarak Türk mutfağını tanıtılabileceğine inanıyorum. Son yıllarda yurdışında Türk restoranları açılmaya başlandı, bu beni çok mutlu ediyor. Mesela Köşebaşı Atina’ya, Dubai’ye gitti. Yine Tike yurtdışına yatırım yaptı. Kahve Dünyası Londra’da şube açtı. Londra’da, Kahve Dünyası’na gittiğiniz zaman, kahvenin yanında lokum geliyor, hatta Türk sularını da tanıtıyorlar orada. Eskiden New York’a gittiğiniz zaman bir iki tane Türk lokantası vardı; onlar da genelde düşük kaliteli Yunan lokantaları gibiydi.</p>

  <p class="normal1">&nbsp;</p>

  <p class="normal1"><span class="idebold">Tok olsanız da asla “hayır” demeyeceğiniz yiyecek var mı?</span></p>

  <p class="normal1">Baklava, künefe, dondurma... Yani tatlılar...</p>

  <p class="normal1">&nbsp;</p>

  <p class="normal1"><span class="idebold">Erkekler mutfakta neden beceriksizdir?</span></p>

  <p class="normal1">Benim çevremdekiler daha çok barbekü yapıyorlar. Mesela, damadım bu konuda çok başarılıdır. Belki hanımlar mutfağa sokmuyor onları, karışmasınlar diye. Mutfağa girme işi aşk, tutku, bir zevk aslında, mutfak sanat atölyesi gibi.</p>

  <p class="normal1">&nbsp;</p>

  <p class="normal1"><span class="idebold">Son zamanlarda sermaye yemek işine girmeye başladı; sizin böyle bir niyetiniz var mı?</span></p>

  <p class="normal1">Benim çeşitli şekillerde yemekle ilgili yatırımlarım var zaten; örneğin, Swissôtel’de dört restoran var, üniversitemizde gastronomi bölümünde bir restoran açıyoruz. Ben bunların dışında ayrı bir restoran işine yatırım yapmayı düşünmüyorum.</p>

  <p class="normal1">&nbsp;</p>

  <p class="normal1"><span class="idebold">Bir günlük beslenme programınızı anlatır mısınız?</span></p>

  <p class="normal1">Sabahları, bir dilim kepek ekmeği, çocukluğumdan beri kızarmış ekmeğin üzerine yağ sürerim ve çay içerim; biraz peynir, birkaç zeytin yerim. Yurtdışında olduğum zaman eski Amerika günlerimi hatırlarım, o zaman iki yumurta yiyerek kendimi şımartırım. Hafta sonları kahvaltıda biraz fazla yerim, çünkü öğle yemeğini pas geçerim. Öğle yemeğinde dikkatliyim; bir veya iki zeytinyağlı, bir dilim kızarmış ekmek... Akşamları evde olduğumuz zaman eşimle çok disiplinliyiz, akşam yemeğini sebzeyle geçiştiririz.</p>

  <p class="normal1">&nbsp;</p>

  <p class="normal1"><span class="idebold">Kilo sorununuz var mı?</span></p>

  <p class="normal1">Aslında gençliğimde hep 74-75 kiloydum, sonra maalesef 90’a çıktım, şimdi 87’ye indim. Spora tekrar başladım, sebze yiyorum...</p>

  <p class="normal1">&nbsp;</p>

  <p class="normal1"><span class="idebold">Üniversiteye gastronomi bölümü açmaya nasıl karar verdiniz?</span></p>

  <p class="normal1">Bu işe 2009 yılında otel yöneticiliğiyle başladık, daha sonra gastronomi bölümü açmaya karar verdik. Gastronomi programı Türkiye’de ciddi bir açık, bu alanda eğitimli insan sayısı çok az.</p>

  <p class="normal1">&nbsp;</p>

  <p class="normal1"><span class="idebold">Yeterli ve yetenekli öğretim üyesi bulmakta zorlanmıyor musunuz?</span></p>

  <p class="normal1">Biz sadece Türkiye’den öğretim üyesi bakmıyoruz, yurtdışından da öğretim üyeleri getiriyoruz. Biz burada dünya standartlarında bir eğitim vereceğiz.</p>

  <p class="normal1">&nbsp;</p>

  <p class="normal1"><span class="idebold">Gastronomi ve restoran yönetimi bölümümün eğitim dili ne olacak?</span></p>

  <p class="normal1">Tamamen İngilizce. Birinci ders olan temel mutfak tekniklerinde Fransızca terimleri öğretebilmek için Fransızca eğitimimiz de olacak. Bizim amacımız, mezun olan öğrencilerimizin sadece Türkiye’de değil, dünyanın dört bir yanında da bu işi yapabilmeleri.</p>

  <p class="normal1">&nbsp;</p>

  <p class="normal1"><span class="idebold">Ünlü şefler, yıldızlı şefler gelip seminer verebilecekler mi?</span></p>

  <p class="normal1">Tabii. Bölümümüzde ders verecek olan Türk hocalarımızın Cordon Bleu tarafından onaylanması gerekiyor.</p>

  <p class="normal1">&nbsp;</p>

  <p class="normal1"><span class="idebold">Başka etkinlikler yapacak mısınız?</span></p>

  <p class="normal1">Amacımız birkaç yönlü; gerçekten istekli, okumak isteyen, bu işi doğru yapmak isteyen çocuklara bu eğitimi vermek istiyoruz. Ayrıca, bildiğiniz gibi sektörde yıllarını harcamış, ama hiçbir sertifikasyondan, eğitimden geçmemiş insanlarımız var; biz onların da bu sertifikasyonları almalarını istiyoruz.</p>

  <p class="normal1">&nbsp;</p>

  <p class="normal1"><span class="idebold">Bir okul restoranının ötesinde bir şey mi olacak?</span></p>

  <p class="normal1">Profesyonel bir restoran olarak dizayn ettik. Girişinde bistro ya da kafe diyebileceğimiz bir alan, arkasında beyaz örtülü lüks bir bölümümüz, en arkada da büyük bir masa ve özel yemek odası var. Öğrenciler mutfakta hocalarıyla birlikte yemek üretecekler, servislerini yapacaklar.</p>

  <p class="normal1">&nbsp;</p>

  <p class="normal1"><span class="idebold">Müşteriler kim olacak?</span></p>

  <p class="normal1">Herkes. Halkımıza da açık olacak. Ayrıca burada yapılan işleri bir televizyon kanalıyla anlaşıp halka da aktarmak istiyoruz.</p>

  <p class="normal1">&nbsp;</p>

  <p class="normal1"><span class="idebold">Sizin gibi tuttuğunu altın yapmak isteyen gençlere ne gibi önerileriniz olacak?</span></p>

  <p class="normal1">Bizim gastronomi ve mutfak sanatları bölümüne gelirlerse tuttukları altın olacaktır; bundan emin olsunlar.</p>

  <p class="sagnormal">(5 Ağustos 2012)</p>

  <div class="calibre1" id="calibre_pb_87"></div>
</body>
</html>
