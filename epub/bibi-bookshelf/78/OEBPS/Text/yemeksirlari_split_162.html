<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_81"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Yılmaz</span><br class="calibre3" />
  &nbsp;<br class="calibre3" />
  <span class="bolum">Özdil</span></h1>

  <p class="normal1">&nbsp;</p>

  <p class="h2baslik">“Bir dedem hacı, diğer dedem rakıcıydı”</p>

  <p class="normal1">&nbsp;</p>

  <p class="normal1"><span class="idebold">Çocukluğunuzdan aklınızda kalan yemek anıları neler?</span></p>

  <p class="normal1">Bir dedem hacıydı, diğer dedem rakıcıydı. Duayla oturulan, su bardağı ile kadehin yan yana durduğu bir sofrada büyüdüm. Rakıyı içki olarak görmemem ondan. İster akşamüstü saat 17.00, ister akşam saat 10.00; mutlaka, eksiksiz tüm bireyler oturmadan yemeğe başlanmayan bir ailede yetiştim. Hafızamda en iz bırakan hatıra, ramazanda radyo başında ezanı dinleyip, yemeğe başladığımız andı... Anneannem Giritliydi. Küçük küçük meze tabaklarında kurardı sofrayı. İşin matrak tarafı, anneannemin ilk kocası hacı olan dedemdi, ikinci kocası rakıcı olan dedemdi. Çünkü hacı dedemle evlenip, annemi dünyaya getirmiş ve boşanmışlardı. Sonra, rakıcı dedemle evlenmişti. Rakıcı dedemin de ilk evliliğinden oğlu, babamdı. E böyle bi aileye rakı içmeden katlanmak pek kolay değildi! Evin mutfağı biraz karışıktı yani.</p>

  <p class="normal1">&nbsp;</p>

  <p class="normal1"><span class="idebold">Evinizin mutfağından neler hatırlıyorsunuz?</span></p>

  <p class="normal1">Annemin her eşyanın üstüne dantel örtme merakı vardı. Mutfak tüpünün üstünde de dantel vardı, sürahinin üstünde de. Taburelerimizi hatırlıyorum. Buzdolabını koy, fırını koy, masayı koy, tüpü koy, turşu kavanozlarını koy; sandalye koyacak yer kalmıyordu. Aşure tenceresi zaten iki kişilik yer kaplıyordu. Aşure dedim aklıma geldi, aşure ayında, annem komşulara aşure dağıtırken kapıyı açık bıraktığı için eve hırsız girdi. Hacı dedem namaz kılıyordu o sırada... Dinimizin gereklerini yerine getirirken soyulabileceğimizi ilk o gün öğrenmiştim!</p>

  <p class="normal1">&nbsp;</p>

  <p class="normal1"><span class="idebold">Anneniz iyi bir aşçı mıydı?</span></p>

  <p class="normal1">Anadan Giritliydi. Üstelik Mardin doğumluydu. Baba tarafı Çerkez’di. Dolayısıyla aşçı sıfatı zayıf kalır; master chef’ti. Aslında yemek yapmayı sevmezdi, ama lezzet konusunda genetik bir yeteneği vardı. Reçeli, kompostosu inanılmazdı. Hayatı boyunca tek satır yemek kitabı okuduğunu, ölçü aleti kullandığını görmedim. Ancak, elinin ayarı sanırım Allah vergisiydi. Abuk sabuk şeyler içmeyelim diye, üşenmez, domates suyu, vişne suyu hazırlardı bize.</p>

  <p class="normal1">&nbsp;</p>

  <p class="normal1"><span class="idebold">En lezzetli yemeğini hatırlıyor musunuz?</span></p>

  <p class="normal1">Hünkârbeğendi. Patlıcanı ekmek kızartma telinde közlerdi. Zaman zaman tüm mutfak eşyalarını değiştirirdi, o kızartma telini asla değiştirmezdi. “Lezzetin sihri o telde” derdi. Biber dolması, yaprak dolması, karnıyarık, hele kuru köftesi pek meşhurdu. Fuardaki gazinolara giderdik, kadınlar matinesine, annemin zeytinyağlı biber dolmasını elma gibi yerdim. Kuru fasulyeli arapsaçı, fava, radika, cibes filan; eczacılar kadar farmakognozi uzmanıydı.</p>

  <p class="normal1">&nbsp;</p>

  <p class="normal1"><span class="idebold">Babanızın mutfakla arası nasıldı?</span></p>

  <p class="normal1">Tanımayanlar, babamı Giritli zannederdi. Anadolu’nun bağrından, köy çocuğu olmasına rağmen, ot profesörüydü. En karmaşık tencere yemeklerini bile yapmaya bayılır, malzemeyi bizzat pazara giderek kendisi alırdı. Meyve alışverişi babama aitti. Balık pişirme işi de... Bir çiğköfte yapardı, sanırsın Urfalı... Rahmetlinin bilekleri kazma sapı kadar kalındı, çok güçlü adamdı; sıkılmaz, o bileklerle saatlerce yoğurur, macun gibi yapardı çiğköfteyi. Spesiyali un helvasıydı. Sırrı ise, ufak ufak demlenirken yapmasıydı. Tatlı tatlı kafayı bulduğu için, koyduğu miktarı unutur, tereyağını, şekeri abartır, sabırla kavururdu; sakız gibi uzardı helva.</p>

  <p class="normal1">&nbsp;</p>

  <p class="normal1"><span class="idebold">Siz yemek pişiriyor musunuz? İlk ne zaman mutfağa girdiniz ve ilk ne pişirdiniz?</span></p>

  <p class="normal1">Vaktim yok maalesef. Hayatımı programlayabilsem, Mutfak Sanatları Akademisi’nin hobi bölümüne yazılmak istiyorum. Salata yaparım. Övünmek gibi olmasın, iyi yaparım. Pazar sabahları, özellikle sucuklu-pastırmalı türevler bana aittir. Mutfağa ilk eşim Hülya için girmiştim. Diyarbakır örgü peynirini sahanda eriterek servis yaptığımı hatırlıyorum.</p>

  <p class="normal1">&nbsp;</p>

  <p class="normal1"><span class="idebold">Egeliler neden ot yemeklerine düşkündür?</span></p>

  <p class="normal1">Cevabı doğada... Allah’ın şanslı kuluyuz, dünyanın pek çok ülkesini görme fırsatım oldu, Ege’deki kadar yenilebilir, zengin bitki örtüsünü hiçbir yerde görmedim. Ege pazarlarının henüz halciler tarafından işgal edilmemiş olması ve köylünün bizzat bahçesindeki malı pazara getirmesi ot kültürünün en önemli faktörü... Ayrıca, Ege’yi herkes otuyla tanır, ama Ege köftenin başkentidir. Dünyanın en çok köfte çeşidi olan bölgesidir, özellikle Manisa ve ilçeleri... Levanten mutfağı desen, ansiklopedi olur.</p>

  <p class="normal1">&nbsp;</p>

  <p class="normal1"><span class="idebold">Etle aranız nasıl? En çok sevdiğiniz et yemeği hangisi?</span></p>

  <p class="normal1">Aslan ile ceylanın ilişkisi ne ise, benimle kırmızı etin ilişkisi de o... Dayanamam. En çok gulaşı severim. Tavuk etini sevmem. Balığı her gün yesem sıkılmam.</p>

  <p class="normal1">&nbsp;</p>

  <p class="normal1"><span class="idebold">Favori balığınız? Nasıl pişmesini seversiniz?</span></p>

  <p class="normal1">Kaya barbunu. Olimpiyat olsa, altın alır; film olsa, Oscar alır. Tavada illaki...</p>

  <p class="normal1">&nbsp;</p>

  <p class="normal1"><span class="idebold">En iyi pişirdiğiniz yemeğin tarifini verir misiniz?</span></p>

  <p class="normal1">Sütlü levrek. Fileto çıkar, deriyi at, derin bir kapta süte koy, buzdolabında en az altı saat beklet; mümkünse, geceden koy, on sekiz saat beklet sütte... Çıkarıp, alüminyum folyoya yatır, on adet tane karabiber, iki-üç defne yaprağı, bir kesmeşeker ebadında tozşeker, bir çay kaşığı tereyağı, yarım çay bardağı beyaz şarap ilave et, folyoyu bohça gibi paketle, fırına ver, yirmi beş dakika pişir; parmaklarını yersin.</p>

  <p class="normal1">&nbsp;</p>

  <p class="normal1"><span class="idebold">Eşinizin mutfakla arası nasıl? En çok hangi yemeğini seviyorsunuz?</span></p>

  <p class="normal1">Rahmetli anneannesi Makedonya göçmeniydi, annesi yıllarca Almanya’da yaşadı; baba tarafı Egeli, kayınvalidesi ise Mardinli Giritli... Sentezdir eşim. Sadece Türk mutfağına değil, Avrupa mutfağına da inanılmaz hâkimdir. Hobisidir yemek yapmak. Aynı zamanda gurmedir. Araştırmayı, katkı yapmayı, dönüştürmeyi çok sever. Oturur, ders çalışır gibi Çin mutfağı çalışır, Latin mutfağı çalışır. Osmanlı mutfağını inceler. Mönüsü binin üzerindedir. 365 gün farklı yemek yapar. Salatayı mesela, sadece sebzeyle yapmaz, meyve türevleriyle 365 gün farklı salata yapar. Tatlı, pasta yapımında uzman seviyesindedir. Börek yapacaksa, asla hazır yufka almaz, açar. İzmir-İstanbul otomobille yedi saat, biz on saatte anca geliriz; köylerde, pazarlarda, yol kenarı tezgâhlarında dura dura, toplaya toplaya gideriz. Gulaşına, zeytinyağlı enginarına doyamam.</p>

  <p class="normal1">&nbsp;</p>

  <p class="normal1"><span class="idebold">Ege’den başka yemeğini sevdiğiniz yöre var mı?</span></p>

  <p class="normal1">Hakikaten ayıramam. Yöresel öncelik sıram yok. Ege’den Güneydoğu Anadolu’ya, bu toprakların çocuğu olduğum için kendimi hep çok şanslı hissederim.</p>

  <p class="normal1">&nbsp;</p>

  <p class="normal1"><span class="idebold">Dünya mutfaklarıyla aranız nasıl?</span></p>

  <p class="normal1">İtalyan mutfağını severim. Alman pastalarına hastayım. Ama bir yere kadar... Yurtdışına gittiğimde, en geç ikinci gün, dolana dolana Türk restoranı ararım. Özlerim. Como Gölü’nün kenarında İstanbul dönercisi var mesela; herkes İtalyan restoranına oturur, ben oraya otururum. Frankfurt’ta Yunan lokantası var; ben gittiğim zaman kuru fasulye yapıyor, bana özel Tekirdağ rakısı getiriyor. Cinslik parayla değil... Brüksel’de meşhur midyeci var; ben gittiğimde Türk mahallesinden bizim ekmekten getirtiyor.</p>

  <p class="normal1">&nbsp;</p>

  <p class="normal1"><span class="idebold">Hangi yemek kokuları ağzınızı sulandırır?</span></p>

  <p class="normal1">Bulgur pilavı... Sanırsın Asya stepleridir, damarlarımda atların koşturduğunu hissederim. Hele bir de, hafif acı yeşil biberliyse, ruhum rüzgâr alır bulgur kaşıkladığımda.</p>

  <p class="normal1">&nbsp;</p>

  <p class="normal1"><span class="idebold">Hangi malzemeler yan yana gelirse, ortaya çok lezzetli yemek çıkar?</span></p>

  <p class="normal1">Örnek çok. Bulgur dedim, bulgurdan örnek vereyim. Kayınvalidemin icadıdır mesela, balığın üstüne bulgur pilavı, muhteşem olur. Sanırım, proteinden sonraki karbonhidrat ihtiyacından; tavsiye ederim.</p>

  <p class="normal1">&nbsp;</p>

  <p class="normal1"><span class="idebold">Tok olsanız da “hayır” diyemeyeceğiniz yemek var mı?</span></p>

  <p class="normal1">İştah çipim bozuk benim. Tok olsam da, yeniden başlayabilirim.</p>

  <p class="normal1">&nbsp;</p>

  <p class="normal1"><span class="idebold">İyi yemek yapan insanlardan etkilenir misiniz? Neden?</span></p>

  <p class="normal1">Yemek veya herhangi bir iş... İşini iyi yapan insanlar değerlidir.</p>

  <p class="normal1">&nbsp;</p>

  <p class="normal1"><span class="idebold">Aş ile aşk arasında ilişki var mı?</span></p>

  <p class="normal1">Var... Aşı fazla kaçırırsan, bavul gibi oluyorsun; istersen Brad Pitt ol, göt göbek birbirine karışınca, anca sumo güreşçisi âşık olur!</p>

  <p class="normal1">&nbsp;</p>

  <p class="normal1"><span class="idebold">Erkekler neden mutfağa girmekten korkarlar?</span></p>

  <p class="normal1">Gelinlerini hizmetçi gibi gören anneler yüzünden sanırım... Özellikle Türk toplumunda erkek evlatların yetiştirilme tarzı çok yanlış.</p>

  <p class="normal1">&nbsp;</p>

  <p class="normal1"><span class="idebold">Gece buzdolabından bir şeyler tırtıklar mısınız?</span></p>

  <p class="normal1">Yoğurt. Bağımlısıyım. Gece yarısı bile eve gelsem, yoğurt yemeden yatmam.</p>

  <p class="normal1">&nbsp;</p>

  <p class="normal1"><span class="idebold">Yazı yazarken bir şeyler atıştırdığınız olur mu?</span></p>

  <p class="normal1">Yazı yazarken sadece içerim; Türk kahvesi, çay.</p>

  <p class="normal1">&nbsp;</p>

  <p class="normal1"><span class="idebold">Sokak yemekleriyle aranız nasıl?</span></p>

  <p class="normal1">Boyoz, kumru, söğüş, midye ve Urla katmerini İzmir’deyken ıskalamam. İstanbul’da sokakta yemem. İzmir’e genellikle tatilde gittiğim için, pisboğazlığıma tatilde izin veriyorum.</p>

  <p class="normal1">&nbsp;</p>

  <p class="normal1"><span class="idebold">Türk mutfağı dünyada yeterince tanınıyor mu? Tanıtılması için ne gibi çalışmalar yapılmalı?</span></p>

  <p class="normal1">Adam Türkiye’de amelelik yapıyor, Avrupa’ya gidiyor, restoran açıyor; kendi bilmiyor ki, neyi tanıtsın? Türkiye’de ise, lüks restoranlara git, Fransız yemekleriyle, İtalyan yemekleriyle övünüyorlar. Ayrıca Türk mutfağı, oryantal dans gibidir. Kadında doğuştan kabiliyet ister. İki tane et kızartıp üstüne sos dökünce yemek yaptım zanneden Avrupalı kadın, bizim meşakkatli yemeklerimizi nasıl yapsın? Michelin yıldızlı erkek aşçılar desen, gelsinler, annelerimiz gibi baklava yapsınlar, özür dileyeyim kendilerinden... Yapamazlar. Özetle, Türk mutfağını dünyaya tanıtma sevdasından vazgeçip Türk mutfağını gençlerimize öğretmek, unutturmamak için çaba harcamalı Türkiye.</p>

  <p class="normal1">&nbsp;</p>

  <p class="normal1"><span class="idebold">Yemekte içki tercihiniz? Nasıl içersiniz?</span></p>

  <p class="normal1">Yemeğine göre... Tencere yemeği, balık, kebap ve mezeyi rakıyla. Soğuk suyla, buzsuz. Dünya mutfağından yemekleri şarapla. Kırmızı, soğuk. Yerli markaları tercih ederim. Öküzgözü üzümü favorim.</p>

  <p class="normal1">&nbsp;</p>

  <p class="normal1"><span class="idebold">Kimlerle yemek yemek size keyif verir?</span></p>

  <p class="normal1">Büst gibi oturanı sevmem... Konuşan insanla yemek yemeyi severim.</p>

  <p class="sagnormal">(8 Temmuz 2012)</p>

  <div class="calibre1" id="calibre_pb_163"></div>
</body>
</html>
