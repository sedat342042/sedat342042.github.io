<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_11"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Ayşe</span><br class="calibre3" />
  &nbsp;<br class="calibre3" />
  <span class="bolum">Arman</span></h1>

  <p class="normal1">&nbsp;</p>

  <p class="h2baslik">“Yemek seks kadar güzel”</p>

  <p class="normal1">&nbsp;</p>

  <p class="normal1"><span class="idebold">Yemek için mi, yaşamak için mi yersiniz?</span></p>

  <p class="normal1">Eskiden, yaşamak için yerdim. Yemeğe ne vaktim vardı ne de öyle bir bilincim. İnsanın yaşı ilerledikçe, sinir uçları mı açılıyor nedir, hayata dair güzellikleri daha çok fark etmeye başlıyor. Ama ne yazık ki, geriye kalan zamanı azalıyor. Ben otuz beş yaşından sonra bir sürü keyfi, zevki dibine kadar yaşar oldum. Seks de onlardan biri, yemek yemek de. Eskiden çabucak geçiştirdiğim bu yemek eylemi, artık seksle başa baş gider oldu. Güzel yemekleri olan bir lokanta keşfetmek, baş başa afiyetle orada yemek yemek ya da evde mutfakta, heyecan verici yeni bir yemek tarifi birlikte denemek, beni mest ediyor. Yalıkavak pazarında tesadüfen denk geldiğim bir reçel, şahane bir çizik zeytin, Ege otları, öldürücü bir Ezine ya da bir keçi peyniri, güzel bir sofra, bazen seks kadar güzel. Galiba artık yavaş yavaş ben de yemek için yaşayanlar kulübüne dahil olmaya başlıyorum.</p>

  <p class="normal1">&nbsp;</p>

  <p class="normal1"><span class="idebold">Evde mutfağın hâkimi kimdi? Babanız da mutfağa girer miydi?</span></p>

  <p class="normal1">Babam, keyfi yerinde olursa, fırında balık yapardı. Ama genel olarak babamı bir degüstatör gibi yapılan şeyleri onaylayan merci olarak hatırlıyorum. Bazen, “Bu olmamış!” der tabağı iterdi, bazen de annemin dolmalarına ve içliköftelerine acayip iltifat ederdi. Bir de şu var, biz Adanalı bir aileyiz, her cumartesi saat on ikide, dedemin Yüzevler’deki bahçeli evinde kebap törenlerimiz olurdu. Birbirinden güzel çıtır lahmacunlar ve eşsiz, ilahi tatta kebaplar. Biz bunlarla büyüdük: Fellah köftesi, analı-kızlı, içliköfte, çiğköfte, pufböreği... Adana’da bunların kralı yapılır!</p>

  <p class="normal1">&nbsp;</p>

  <p class="normal1"><span class="idebold">Çocukluktan aklınızda kalan yemek anınız var mı?</span></p>

  <p class="normal1">Olmaz mı? Annem Alman olduğu için efsanevi şnitzel yapardı. Patates püresi ve şnitzelde onun üzerine tanımam. Pamuk helva gibi olur Mami’nin patates püresi, biz asla onun gibi yapamayız. Patates Almanların hastalığı, al ellerinden patatesi yaşayamazlar. Bir de annemin ailesi eski lokantacı olduğu için bütün numaraları bilir; azıcık etten, kocaman şnitzel yapardı.</p>

  <p class="normal1">&nbsp;</p>

  <p class="normal1"><span class="idebold">Annenizin yaptığı en lezzetli yemek hangisiydi?</span></p>

  <p class="normal1">Vakit yoksa, alelacele hakiki İtalyan usulü spagetti bolonez yapardı; eli rahatsa etli sarma ve dolmada üstüne yoktur.</p>

  <p class="normal1">&nbsp;</p>

  <p class="normal1"><span class="idebold">Çocuk yaşlarda mutfağa girer miydiniz?</span></p>

  <p class="normal1">Hiç alakam yoktu. Geçen gün Alya, “Bana mantı yapmayı öğret anne” dedi. Oturduğum koltuktan yere düşüyordum, “Hadi et filan yapalım” diyor. Buzlukta et arıyor. O mutfakla, yemekle ilgili bir çocuk, ben öyle değildim. Ha şu var, bundan gurur mu duyuyorum, hayır, hatta şimdi pişmanım. Ama ben bebekle de oynamazdım; tüfek, tabanca, şerif takımı, en fazla evde Lego. Genelde sokaktaydım. Kız çocuğu gibi büyümedim. Şimdi, keşke yemek yapma kabiliyetimi çocukluktan geliştirseydim diye düşünüyorum.</p>

  <p class="normal1">&nbsp;</p>

  <p class="normal1"><span class="idebold">En çok hangi yemeği severdiniz?</span></p>

  <p class="normal1">Çocukken mi? Sokak dürümü. Hâlâ bayılırım. Tablacıdan alacaksın. Adana’da başka türlü yaparlar; parmaklarını yersin. Ev yemeği olarak da en çok içliköfte severim. Her Adanalı kızın buzluğunda şoklanmış içliköfteler vardır, az erkeğin gönlünü fethetmedim onlarla, gecenin bir yarısında... Deniz kabuklularına, özellikle ıstakoza da bayılırım.</p>

  <p class="normal1">&nbsp;</p>

  <p class="normal1"><span class="idebold">En nefret ettiğiniz yemek? Neden?</span></p>

  <p class="normal1">Çok orijinal bir yanıt olmayacak ama pırasa sevmem, bamya sevmem. Nedenini bilmiyorum. İkisinin de böyle bir talihsizliği var, seveni az.</p>

  <p class="normal1">&nbsp;</p>

  <p class="normal1"><span class="idebold">Şimdi mutfağa girip yemek yapıyor musunuz?</span></p>

  <p class="normal1">Hem evet hem hayır. İstanbul’da yapmıyorum, sağ olsun Leman var. Leman, Tokatlı; bu Tokatlılar da bir şey var, elleri çok lezzetli. Sıkı zeytinyağlılar yapar, son zamanlarda brokoli çorbası gibi şeylere merak saldı, bize o tür sağlıklı numaralar da çekiyor. Dubai’de ise iki Filipinli yardımcımız var. Ne var ki biz üç kadın, ancak pilav, makarna, köfte ve bazı zeytinyağlılar gibi temel, yapılması zor olmayan yemekleri yapıyoruz. Ustalık, şıklık gerektiği zaman mutfağa Ömer giriyor. Bazen bize “Utanın” diyor, “evde bu kadar kadın var, yemekleri ben yapıyorum!” Her akşam değil ama genellikle o yapıyor. Vog tavada bir sürü Uzakdoğu yemeği yapıyor, İtalyan yemekleri yapıyor. Biz ona yamaklık yapıyoruz, malzemeleri hazırlıyoruz. Mutfakta birlikte bir şeyler yapmayı çok romantik buluyorum, bazen onu yemek yaparken seyrediyorum. O esnada ben tezgâhın üzerinde oturup şarap içiyorum; açık mutfak zaten, fonda müzik çalıyor. Müthiş bir huzur. Mutfaklar günümüzde artık evin kalbi. Yatak odası kadar önemli...</p>

  <p class="normal1">&nbsp;</p>

  <p class="normal1"><span class="idebold">Sağlıklı şeyler mi yiyorsunuz?</span></p>

  <p class="normal1">Evet, genellikle. Nalan ve Jeffrey’den öğrendik, sabahları çiğ sebze suyu içiyoruz. Makinesi var, sebzeyi atıyorsun suyu çıkıyor ya da maydanoz suyu... Herkese tavsiye ederim, mideye de cilde de çok iyi geliyor. Maydanozun üzerine sıcak su ve limon ilave ediyorsun ve blender’dan geçiriyorsun, sonra sıcak sıcak içiyorsun. Bir de meşhur bir sebze çorbamız var; Dubai’de burada olmayan bir sürü sebze var, onlarla yapıyorum. Hepsini küp şeklinde minik minik doğruyorum. Tavuğu da bir taraftan haşlıyorum, tavuk suyuna çorba aslında. Ama limon yaprakları ve “lemon grass” de koyuyorum, müthiş bir aroma ve tat veriyor. Alya da bayılıyor. Bir de, sabahları acılı Vietnam çorbası yapıyoruz. Sabah kahvaltısı için tuhaf gelebilir, ama biz bayılıyoruz. Bir de “pomelo” diye greyfurda benzeyen bir meyve var, sanırım Türkçesi “ağaç kavunu”, onu da salatalara kullanıyoruz. Ekşi-tatlı sos gibi oluyor. Dubai’de farklı Uzakdoğu soslarını da çok kullanır olduk.</p>

  <p class="normal1">&nbsp;</p>

  <p class="normal1"><span class="idebold">Gazetecilikte olduğu kadar mutfakta da başarılı mısınız?</span></p>

  <p class="normal1">Yok canım. Bir pazar röportajı için on iki saat uğraştığım oluyor, mutfakta hiç on iki saat geçirmedim. Hiç o kadar emek vermedim. Bir de ben tariflere çok uymuyorum, emprovize yapmayı seviyorum. Ömer o yüzden benden daha iyi aşçı, çünkü bir sürü yemek kitabını takip ediyor, internetten getirtiyor, yeni çıkanları gidip alıyor ve milimetrik uyguluyor, sonuç süper.</p>

  <p class="normal1">&nbsp;</p>

  <p class="normal1"><span class="idebold">En lezzetli yaptığınız yemek hangisi? Tarifini verebilir misiniz?</span></p>

  <p class="normal1">Kazık soru geldi! En korktuğum soru! Burayı çalışmadım ben. Biraz abes olacak ama hadi vereyim: Şahane somonlu tagliatelli yaparım. Yersen, “Bu kadın, bu işi biliyor!” dersin. Bilmiyorum ama çaktırmıyorum. Tagliatelli’yi haşlıyoruz. Kesinlikle zeytinyağı kullanıyoruz. Ben diri severim makarnayı. Çok gebertmemek lazım haşlarken, tamamsa üzerine iki kutu beyaz krem şanti boca ediyoruz. Kısık ateş o duracak. Diğer tarafta ise, bir tavada iki diş sarmısağı yine zeytinyağında pişireceğiz, mis gibi kokacak etraf, sonra üzerine ince uzun kestiğimiz somonları koyacağız, biraz çevireceğiz, zaten hemen rengi değişecek, hafif pembeleşecek, sonra alacağız onları, hepsini beyaz kremalı tagliatelli’nin üzerine boca edeceğiz, biraz kısık ateşte karıştıracağız, o kadar. Sonra tabaklara koyacağız, ben dört naneyle süslerim, ortasına da siyah havyar koyarım. Tabak süsleme manyağıyım. Masa ve tabak mükemmel olmalı bence. Kırık tabak sevmem, desenli tabak sevmem. Beyaz olacak, gri olacak, siyah olacak, öyle dallı, güllü sevmem. Şarap bardakları ise kırmızı şarapsa mümkünse şişman olacak.</p>

  <p class="normal1">&nbsp;</p>

  <p class="normal1"><span class="idebold">Kızınız en çok hangi yemeğinizi seviyor?</span></p>

  <p class="normal1">Domatesimi çok sever! Onları güzel güzel doğrar, üzerinde hafif zeytinyağı gezdirip birer tutam kekik, kırmızıbiber ve tuz serperim... Ne kadar severek yediğine hayret edersin! Ne yapayım kızım, annesinin yemeğinden biraz şanssız! Ama ona Ulus’ta Aşkana Mantı’dan hazır mantı aldığımda sevinçten çığlık atıyor. Gerçekten minicik sanat eseri gibi mantıları. Alya, iki dakikada kendi hazırlıyor, üzerine de nane ve sumak ekiyor. Bir de Tatbak’ın lahmacununa hayran. Oraya gidip yemeye de bayılıyor. Hamsilerin de kafasını seviyor; onu da Arnavutköy’de Ali Baba’da yiyor, daha akıllı olacağına inanıyor. Biri söyledi, o da inandı, o günden beri balık kafası peşinde. Bir de haşlanmış karidese bayılıyor; Bodrum’da onları taze taze yerken kendinden geçiyor.</p>

  <p class="normal1">&nbsp;</p>

  <p class="normal1"><span class="idebold">Siz yolculuktayken kızınızın yemeğini kim yapıyor?</span></p>

  <p class="normal1">Çok şanslıyım, Alya sebzeyi seviyor. Brokoli için ölebilir mesela. Evdeki Filipinli yardımcılarımız Maribel ve Maricel, sebze haşlıyorlar, yanına da ızgara et, tavuk ya da balık yapıyorlar. Bizimki bayılarak yiyor. Dubai’de marketlerde iyi et bulabiliyorsunuz. Avustralya bifteğini seviyoruz, balık çeşitleri de var. Buzlukta daima hazır köfte ya da Adana’dan içliköfte oluyor.</p>

  <p class="normal1">&nbsp;</p>

  <p class="normal1"><span class="idebold">Eşiniz aşçılığınız konusunda ne diyor?</span></p>

  <p class="normal1">Ayıbımı yüzüme vuruyor. Ben de vicdan azabı duyuyorum. Ama açığımı başka şekillerde kapatmaya çalışıyorum!</p>

  <p class="normal1">&nbsp;</p>

  <p class="normal1"><span class="idebold">Dubai’de istediğiniz malzemeleri bulabiliyor musunuz?</span></p>

  <p class="normal1">Evet, evet. Her şey var. Bütün ülkelerin malzemeleri. Hem de iyisi var.</p>

  <p class="normal1">&nbsp;</p>

  <p class="normal1"><span class="idebold">Dubai’de en çok hangi yemeği özlüyorsunuz?</span></p>

  <p class="normal1">Tabii ki Adana kebap. Rüyalarımda görüyorum. Tike açıldı Dubai’de, ama biraz Lübnan mutfağı gibi. Mönü Türkiye’deki gibi, ama tat farklı, zaten Türklerden çok Lübnanlılar gidiyor... Simit de özlüyorum. Ama simitleri stokluyorum, her gelişimde toplu getiriyorum.</p>

  <p class="normal1">&nbsp;</p>

  <p class="normal1"><span class="idebold">Ev davetinde yemekleri siz mi yapıyorsunuz?</span></p>

  <p class="normal1">Yaptığım oluyor ama çok sık değil. Genellikle Bice Mustafa’dan yardım alıyoruz, şahane İtalyan yemekleri yolluyor; Bice, Dubai’nin en iyi İtalyan lokantalarından biri. Ya da Abdurrahman Dilipak’ın gelini Sezin, müthiş etli sarmalar yapıyor, kalem gibi incecik, bazen onun Mado’sundan yemek siparişi veriyoruz. Bazen de gelenleri yemekle etkileyemeyeceksek, Ömer eline kamerayı alıyor, ben de sorular soruyorum, gelen konukların filmini yapıyoruz. Karıkocaya ayrı ayrı sorular sorup, onları arka arkaya veriyoruz. Ömer’in hobisi bu, kısacık filmler yapmak; e ben de soru sormayı seviyorum. Herkes hayatta marifetini başka türlü sergiliyor...</p>

  <p class="normal1">&nbsp;</p>

  <p class="normal1"><span class="idebold">Günlerinizin çoğunu yollarda geçiriyorsunuz. Yemek işini nasıl hallediyorsunuz?</span></p>

  <p class="normal1">Yollarda olmanın en kötü tarafı bu, insan abur cubura saldırıyor. İki ülkede yaşamanın da bazı dezavantajları olacak tabii...</p>

  <p class="normal1">&nbsp;</p>

  <p class="normal1"><span class="idebold">Aşkın mideden geçtiği doğru mu?</span></p>

  <p class="normal1">Eskiden inandığım bir laf değildi, ama artık inanıyorum. Ömer’le birlikte güzel bir yemek yiyip içki içmeye bayılıyorum.</p>

  <p class="normal1">&nbsp;</p>

  <p class="normal1"><span class="idebold">Hiç lezzetli yemek yaptığınız için size âşık olan oldu mu? Olduysa hangi yemekti?</span></p>

  <p class="normal1">Beni bunalıma sokma, tabii ki olmadı!</p>

  <p class="normal1">&nbsp;</p>

  <p class="normal1"><span class="idebold">Sizin gönlünüzü çelebilmek için mutfakta ne pişmesi gerekir?</span></p>

  <p class="normal1">Ömer, etleri önce tavada biraz çeviriyor, sonra fırına veriyor, küçük bir numara. Ama o kadar yumuşak ve güzel oluyor ki. Bu tür şeyler beni etkiliyor. Bir de rozbifi müthiş yapar. Tom yam çorbası da iyidir.</p>

  <p class="normal1">&nbsp;</p>

  <p class="normal1"><span class="idebold">Röportaj yapmak mı, yemek yapmak mı daha keyifli?</span></p>

  <p class="normal1">Sıralama şöyle: İyi seks, iyi röportaj, iyi yemek... En azından şimdilik böyle...</p>

  <p class="normal1">&nbsp;</p>

  <p class="normal1"><span class="idebold">Lezzetli yemek yemek için uzun yolculuklar yaptığınız oldu mu?</span></p>

  <p class="normal1">Özel bir şey yemek için bir ülkeye seyahat etmedim şimdiye kadar. Ama iki elim kanda olsa, Rumelikavağı’na gidip Kahraman’a kalkan tava yerim.</p>

  <p class="normal1">&nbsp;</p>

  <p class="normal1"><span class="idebold">Bazı yemeklerin seks gücünü artırdığına inanır mısınız?</span></p>

  <p class="normal1">Evet. Kabuklu deniz mahsulleri mesela. Hatta şarapla birlikte bence kesinlikle afrodizyak etkisi yaratır ya da ben öyle olduğuna inanıyorum. Dubai’de karabiberli pavurya yapıyorlar Singapur usulü... Ölebilirim. Mesela Singapur’da yemek yerken kendimi kaybettiğim bir yer, sokakta küçük alçak taburelerde aklınıza gelebilen balık çeşidini yiyebiliyorsunuz. Müthiş.</p>

  <p class="normal1">&nbsp;</p>

  <p class="normal1"><span class="idebold">Sokak yemekleriyle aranız nasıl? Arada bir yediğiniz oluyor mu?</span></p>

  <p class="normal1">Arada bir mi? Bir tek Hindistan’da korktum, onun dışında her yerde mutlaka denerim. Midem de sağlamdır, bir şey olmaz.</p>

  <p class="normal1">&nbsp;</p>

  <p class="normal1"><span class="idebold">Hangi yörelerin yemeğini seviyorsunuz?</span></p>

  <p class="normal1">Ege, Antakya, Adana, Vietnam. Suşi de severim, Japon’u da ilave edelim. Hint de sevmeye başladım. Ben gurme filan değilim, oburum obur!</p>

  <p class="normal1">&nbsp;</p>

  <p class="normal1"><span class="idebold">Suçluluk duyarak yediğiniz yemek var mı?</span></p>

  <p class="normal1">Tatlılar. Mideye kaç kalori indirdiğimi bildiğim için... Ama tatlı, günah gibi, kötü olduğunu biliyorsun yine de acayip zevk alıyorsun.</p>

  <p class="normal1">&nbsp;</p>

  <p class="normal1"><span class="idebold">Gece buzdolabından bir şeyler tırtıklıyor musunuz?</span></p>

  <p class="normal1">Röportaj gecenin karanlığına uzadığında evet, gerginlikten ve stresten...</p>

  <p class="normal1">&nbsp;</p>

  <p class="normal1"><span class="idebold">Karnınız tok olsa da “hayır” diyemeyeceğiniz yemek var mı?</span></p>

  <p class="normal1">Kebap, dürüm. Bir buçuk. Ben acıktım...</p>

  <p class="normal1">&nbsp;</p>

  <p class="normal1"><span class="idebold">Vücut ölçülerinizi korumak için özel bir gayretiniz var mı?</span></p>

  <p class="normal1">Olmaması mümkün mü? Yaşlanmanın kötü bir tarafı da, eskisi kadar kolay kilo veremiyor olmak. Haftada iki kez Dalya’yla pilates, Feryal’la üç kez ağırlık çalışıyorum. Parkın etrafında yürüyorum. Yine de ancak yediğim kadar kaloriyi harcayıp aynı kiloda kalabiliyorum.</p>

  <p class="sagnormal">(1 Ağustos 2010)</p>

  <div class="calibre1" id="calibre_pb_23"></div>
</body>
</html>
