<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_19"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Can</span><br class="calibre3" />
  &nbsp;<br class="calibre3" />
  <span class="bolum">Bonomo</span></h1>

  <p class="normal1">&nbsp;</p>

  <p class="h2baslik">“Etli yaprak sarmasını çok güzel yaparım”</p>

  <p class="normal1">&nbsp;</p>

  <p class="normal1"><span class="idebold">Çocukluğunuzdan aklınızda kalan yemek anıları var mı?</span></p>

  <p class="normal1">Annem fasulye ayıklarken ben onları çiğ çiğ yemeyi çok severdim. Ayıklayıp ayıklayıp kenara koyardı, ben de onunla sohbet ederken küçük küçük tırtıklardım. Bir keresinde yarısını yediğimi hatırlıyorum. Gıda boyasını ilk keşfettiğim zaman da çok heyecanlanmıştım. Bir doğum günümde anneannem bana, “Sana çok güzel kurabiyeler yapacağım, hem de istediğin renk olacak” demişti. Çok şaşırmıştım, benim bildiğim kurabiye beyaz ya da kahverengi olurdu. “İstediğin renk olacak” dediğinde, ben de “Mavi yap o zaman” dedim. Bana mavi kurabiye yaptılar, çıldırdım, “Nasıl oluyor?” dediğimde, yenebilen bir boyayla yaptıklarını söylediler. Uzun süre renkli renkli kurabiyeler yedim.</p>

  <p class="normal1">&nbsp;</p>

  <p class="normal1"><span class="idebold">Mızmız mı yoksa iştahlı bir çocuk muydunuz?</span></p>

  <p class="normal1">Ben inanılmaz iştahlı bir çocuktum. Annem bana yemek yedirirken kaşığı ağzıma koyardı, ben ikinci kaşık ağzıma gelene kadar ağlardım. Onun üstüne annem biberonlu bir kaşık buldu, bastıkça kaşık mamayla doluyordu, yani ikinci kaşığı beklemeye gerek kalmıyordu. Çok yerdim ama buna rağmen inanılmaz da zayıftım.</p>

  <p class="normal1">&nbsp;</p>

  <p class="normal1"><span class="idebold">Annenizin mutfağından neler hatırlıyorsunuz?</span></p>

  <p class="normal1">Tahta kaşıkları, renkli tencereleri vardı, tarifleri vardı kendi yazdığı. Anne tarafım Sefarad, onun için mutfağımız çok zengindi. Onun annesinden, bunun teyzesinden kalma onlarca kitap vardı. Annem yemek hazırlarken ders çalışıyormuş gibi görünüyordu, her yerde kitap vardı. Onun için annem çok güzel yemek yapardı.</p>

  <p class="normal1">&nbsp;</p>

  <p class="normal1"><span class="idebold">Mutfağın hâkimi sadece anneniz miydi?</span></p>

  <p class="normal1">Babamı bir kere et pişirirken hatırlıyorum, bütün yemekleri annem yapardı. Akşam 17.30 gibi yemek yerdik bütün aile. Babam bence yemek yapma konusunda yeteneksizdi. Babam, “Size çiğköfte yoğuracağım” diye eve misafir davet ediyor. Annem onun çiğköfte yoğuracağına asla inanmıyor. Babam daha önce kebapçıda hazırlattığı çiğköfteyi, misafirler gelmeden beş dakika önce tepsiye koyup yoğuruyormuş numarası yapıyor, onlar gelince, “Ben de şimdi bitirmiştim” diyor. Herkes babama övgüler yağdırarak çiğköfteleri kapışıyor.</p>

  <p class="normal1">&nbsp;</p>

  <p class="normal1"><span class="idebold">O dönemde en çok hangi yemeği severdiniz?</span></p>

  <p class="normal1">Makarna. İtalya’da yaşayan akrabalarım her yaz bizi ziyarete gelirler, her geldiklerinde de değişik yiyecekler getirirlerdi. Her yaz onlar gelecek diye çıldırırdım, çünkü onlar değişik makarnalar pişirirlerdi. Halen de deli gibi makarna yerim, diğer bir banko yemeğim de İzmir köftedir.</p>

  <p class="normal1">&nbsp;</p>

  <p class="normal1"><span class="idebold">Yemekle ilgilenmeye ne zaman başladınız?</span></p>

  <p class="normal1">Ben her gün ev yemeği yemeye alışıktım. Üniversiteye başladım, daha doğrusu İstanbul’a taşındım, yalnız yaşarken bir baktım iki-üç haftadır ev yemeği yemiyorum, bu böyle olmayacak derken annemi aradım. Anneme ilk “Makarna nasıl yapılıyor?” diye sordum. İlk başta denemelerim inanılmaz başarısız oldu. İki ay sonra çok azmettim ve çok lezzetli makarnalar pişirmeye başladım.</p>

  <p class="normal1">&nbsp;</p>

  <p class="normal1"><span class="idebold">En güzel yaptığınız yemekler hangileri?</span></p>

  <p class="normal1">Etli yaprak sarmasını çok güzel yaparım, anneannemden öğrendim. Anneannem çok iyi bir aşçıydı, annemi de anneannem yetiştirmiştir zaten. İzmir’in çok başarılı restoran zincirine ekmek yapmayı öğreten benim anneannemdir. Anneanneme herkes yemek konusunda danışırdı. Bu yüzden çocukken çok müthiş yemekler yedim, gençliğimde de onları yiyebilmek için öğreneyim dedim. Yemek kitapları aldım ama çoğunu yapamıyorum, ama böyle bir niyetim var, çünkü yemek yapmayı çok seviyorum.</p>

  <p class="normal1">&nbsp;</p>

  <p class="normal1"><span class="idebold">Annenizin yemek kitapları ne oldu?</span></p>

  <p class="normal1">Hepsi kayboldu. Bizim bir taşınma durumumuz oldu. Annem rahatsızdı, yurtdışına gitti; ben de o dönem İstanbul’daydım. Evi kapattılar; bütün kitaplar, defterler bir kutuda gitti ve orada fareler falan yedi. Bir tane küçük bir şey kalmış, o da ablamda duruyor.</p>

  <p class="normal1">&nbsp;</p>

  <p class="normal1"><span class="idebold">Yemek tariflerini genelde kimden alıyorsunuz?</span></p>

  <p class="normal1">Anneannemden alıyorum. Telefon ediyorum “Ben bunu yapacağım” diyorum, “Onu yapma” diyor. Herhalde beceremem diye. Genelde alışveriş yaparken ararım anneannemi, “Şunu al, bunu al, eve gidince ara” diyor; gidince arıyorum, hemen küçük bir tarif veriyor, yapıyorum, muhteşem oluyor.</p>

  <p class="normal1">&nbsp;</p>

  <p class="normal1"><span class="idebold">Bu yemekleri kime yapıyorsunuz?</span></p>

  <p class="normal1">Kendime, ama ara sıra da arkadaşlarımı çağırıyorum yemeğe. Çoğu zaman, “Bize yemek yapsana” diyorlar. Sipariş veriyorlar, gelip yiyorlar.</p>

  <p class="normal1">&nbsp;</p>

  <p class="normal1"><span class="idebold">Sizin evde genelde Sefarad yemekleri mi pişerdi?</span></p>

  <p class="normal1">Tabii tabii. Annem vefat etti, anneannem hâlâ yapar. Küçük top şeklinde sarılan kıymalı yaprak sarmayı kuru fasulyeyle birlikte pişirir. Böyle bir yemek yok yani, inanılmaz bir şeydir.</p>

  <p class="normal1">&nbsp;</p>

  <p class="normal1"><span class="idebold">Bütün Egeliler gibi siz de ota düşkün müsünüz?</span></p>

  <p class="normal1">Çok düşkün değilim; roka, marul gibi basit otları yerim de diğerleriyle pek aram yoktur. Meze olarak tüketilen şeyleri yerim; ben etçiyim. Yeşilliğin belli bir kısmına kadar varım, ama sofrada sırf yeşillik olsun da istemem.</p>

  <p class="normal1">&nbsp;</p>

  <p class="normal1"><span class="idebold">Sebze yemekleriyle aranız nasıl?</span></p>

  <p class="normal1">Bayılırım hepsine, bir tek kapuska sevmem, kokusunu sevmediğim için hiç denemedim. Tadına baksam belki çok beğenirim ama hiç yemedim. Karnabahar, brokoli de pişerken kötü kokar ama onları severim. Menemeni iyi yaparım ama Sefarad menemeni biraz farklı oluyor; domates rendeliyorsun ve ortasına yumurta kırıyorsun, sonra ekmekle yumurtayı yiyorsun. Kalan domatesi de pişirdiğin makarnanın üzerine sos olarak döküyorsun. Çok açsam, bir şeyler atıştırıp çıkacaksam menemen yapıp yiyorum. Tam bir bekâr yemeği aslında.</p>

  <p class="normal1">&nbsp;</p>

  <p class="normal1"><span class="idebold">“Aşkın yolu mideden geçer” diyorlar; doğru mu?</span></p>

  <p class="normal1">Yemekle bir kadın beni daha tavlamadı, ama olabilir. Bir de hep ben yemek yapıyorum, ben yaptığım için bana âşık oldular mı onu bilmiyorum. Can boğazdan geçer, buna inanıyorum.</p>

  <p class="normal1">&nbsp;</p>

  <p class="normal1"><span class="idebold">İyi yemek yapanlardan etkilenir misiniz?</span></p>

  <p class="normal1">Evet, bir de çok kıskanırım. Ben İngiltere’nin ünlü aşçısı Jamie Oliver gibi olmayı çok istedim, ama henüz domatesin ortasına yumurtayı kırma aşamasındayım. Ama bir kursa gidip öğrenmek niyetindeyim. Pasta, kek falan yapmayı bilmiyorum ama öğreneceğim. Mutfak Sanatları Akademisi’nin kurslarına katılıp öğrenmek istiyorum.</p>

  <p class="normal1">&nbsp;</p>

  <p class="normal1"><span class="idebold">Erkekler evde mutfağa girmeye neden çekinirler?</span></p>

  <p class="normal1">Belki alan savunma mekanizmasıdır bu. Bak ben senin mutfağına girmiyorum, sen de bana maç seyrederken karışma... Evlilik karışık bir şey.</p>

  <p class="normal1">&nbsp;</p>

  <p class="normal1"><span class="idebold">Gece buzdolabından bir şeyler tırtıklama huyunuz var mı?</span></p>

  <p class="normal1">Çok yemek yiyen biri değilim, az yerim, dolayısıyla çok acıkmam. Eve gelince kola içerim. Eskiden çok içerdim, reflü oldum, günde iki tane diyet kola içiyorum artık.</p>

  <p class="normal1">&nbsp;</p>

  <p class="normal1"><span class="idebold">Ünlü olduktan sonra yemek alışkanlıklarınızda bir değişiklik oldu mu?</span></p>

  <p class="normal1">Olmadı. Ben asla yemek seçen biri olmadım, yirmi senedir en sevdiğim yemek makarna. Gittiğim yerlerde de her zaman bonfile yerim, az pişmiş kanlı olacak. Bizi lokantalarda pek tanımadıkları için torpil geçmiyorlar. Yani şöhret sizde olduğu gibi lokantaya pek yansımadı.</p>

  <p class="normal1">&nbsp;</p>

  <p class="normal1"><span class="idebold">Bir günlük beslenme programınızı alalım...</span></p>

  <p class="normal1">Sabah yarım simit, dört tane çeri domates, iki kibrit kutusu beyazpeynir, zeytin, salatalık, salam çay ya da portakal suyu. Öğlen özel bir yemeğim yok, ne olursa yerim. Akşam acıkırsam bir tost. Günüm geç başladığı için kahvaltı öğle yemeği yerine geçiyor. Öğle yemeğini ise akşamüstü yiyorum. Meyve yemeyi severim, yazın çok kiraz yerim. Kış meyvelerini çok sevmem.</p>

  <p class="normal1">&nbsp;</p>

  <p class="normal1"><span class="idebold">Sokak yemekleri ve tatlıyla aranız nasıl?</span></p>

  <p class="normal1">“Bir sene boyunca sokaktaki arabadan tavuklu pilav yiyeceksin” deseler üzülmem, yani o kadar severim. Ekmek arası köfteyi severim, hatta bayılırım. Ben çocukken apartmanın önünde bir köfteci vardı. Hemen hemen her gün balkondan, “Köfte Abi, bana çeyrek ekmeğe duble köfte” derdim, adam getirirdi. İnanılmaz güzel yapardı. Kokoreç sevmem, tatlılardan dondurmayı çok severim. İzmir lokmasını çok severim, ama sadece İzmir’de yerim. Baklava ancak bir tane yiyebilirim. Kremalı şeyler ve tatlı beni tıkıyor, fazla yiyemiyorum.</p>

  <p class="normal1">&nbsp;</p>

  <p class="normal1"><span class="idebold">Ünlülerin fiziklerini koruma sorunu var; sizin de bu konuda özel bir gayretiniz var mı?</span></p>

  <p class="normal1">Bende böyle bir durum yok, çok yiyen biri değilim ve çok hareketliyim, o yüzden kilo almıyorum. Fiziğim bozulur diye bir korkum yok. Ayrıca evde spor yapıyorum; öyle basit hareketler, o da kendime gelmek için. Spor salonları bana göre değil.</p>

  <p class="normal1">&nbsp;</p>

  <p class="normal1"><span class="idebold">Çarşıda pazarda meyve alırken seçmeyi bilir misiniz?</span></p>

  <p class="normal1">Hiç anlamam, alırken satıcıya “İyi mi abi?” diye sorarım, o da verir.</p>

  <p class="normal1">&nbsp;</p>

  <p class="normal1"><span class="idebold">Hangi yemeğin kokusu ağzınızı sulandırır?</span></p>

  <p class="normal1">Sarmısaklı yemeklerin kokusu ve soğan kokusu inanılmazdır bence.</p>

  <p class="normal1">&nbsp;</p>

  <p class="normal1"><span class="idebold">Yemeklerin size ilham verdiği oluyor mu?</span></p>

  <p class="normal1">Nereden baksanız romantik değildir. Domates, biber ve patlıcanı dinleyip de ağlayan bir insan yoktur herhalde. Ama bir deneyeyim belki bestelerim.</p>

  <p class="normal1">&nbsp;</p>

  <p class="normal1"><span class="idebold">Tok olsanız da “hayır” diyemeyeceğiniz yiyecek hangisidir?</span></p>

  <p class="normal1">Mantı, hele de anneannem yaptıysa... Muska şeklinde, kıymalı ve çok ince olacak. Üzerine de sarmısak, biberli yoğurt, yanına da domates sosu... Tokluktan ölsem bile yerim.</p>

  <p class="normal1">&nbsp;</p>

  <p class="normal1"><span class="idebold">Dünya mutfaklarıyla aranız nasıl?</span></p>

  <p class="normal1">Japon mutfağını çok severim. Köri sevmem, onun için Hint mutfağıyla aram iyi değildir. İtalyan mutfağını severim ama favorim Japon, Çin mutfağıdır.</p>

  <p class="normal1">&nbsp;</p>

  <p class="normal1"><span class="idebold">Kimlerle yemek yemekten hoşlanmazsınız?</span></p>

  <p class="normal1">Her sofranın adabı başka; rakı sofrasında rakı adabını bilmeyen adamla sıkılırım. Sarhoş falan olur, başıma kalır orada. Bir de kanadı çatal bıçakla yiyenle masaya oturmam.</p>

  <p class="normal1">&nbsp;</p>

  <p class="normal1"><span class="idebold">Favori mekânlarınız?</span></p>

  <p class="normal1">Wagamama, Sunset, Jush.</p>

  <p class="sagnormal">(22 Temmuz 2012)</p>

  <div class="calibre1" id="calibre_pb_39"></div>
</body>
</html>
